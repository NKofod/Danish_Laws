Arbejdsgivers fradrag for  

 uddannelsesudgifter Dato for Ligningsrådets møde 21. august 2001 Referencer Ligningsloven § 31 Statsskatteloven §§ 4-6 Ligningsvejledningen 2000 A.A.1.3.9,  A.B.1.9.20 Spørgsmål 1) Kan forespørger fradrage udgifterne i forbindelse  

 med sønnens landmandsuddannelse inklusive driftslederuddannelsen? 2) Vil sønnen være skattefri af de af faderen  

 betalte uddannelsesudgifter? 3) Hvis spørgsmål 1 besvares benægtende,  

 ville det da have betydning for svaret, hvis forespørger tidligere  

 havde betalt uddannelsesudgifter for en ikke-familiemæssigt tilknyttet  

 landbrugselev? 4) Kan forespørger, under forudsætning af at der  

 indgås en skriftlig aftale mellem fader og datter samt, at udgiften til  

 bøger m.v. står i rimeligt forhold til den faktisk ydede  

 arbejdsindsats, fradrage udgifterne (bøger, m.v.) i forbindelse med  

 datterens uddannelse til sygeplejerske? Svar 1) Ja, se sagsfremstilling og begrundelse.
2) Se sagsfremstilling og begrundelse.
3) Bortfalder.
4) Ja, se sagsfremstilling og begrundelse.
Beskrivelse af de faktiske forhold Forespørger driver en landbrugsejendom på 95  

 ha.
Ejendommen er købt af forespørgeren i 1984.  

 Ejendommen har fra købstidspunktet og indtil 1997 være drevet  

 med mælkekvæg m.v. og planteavl til foderbrug.
Ejendommen drives  

 for nuværende med planteavl samt et mindre dyrehold efter  

 kvalitetsmærkeordningen på 10 ammekøer med  

 opdræt.
Forespørgeren påtænker at opstarte en  

 slagtesvinsproduktion for at udnytte den ledige bygningskapacitet i de  

 tidligere mælkekvægstalde.
Med opstart af den nye produktion er  

 der derfor større behov for medhjælp set i forhold til  

 aktiviteten i dag.
Både forespørger og hans hustru har fuldtids  

 lønmodtagerarbejde.
To af familiens børn er ansat i landbruget  

 og har hidtil modtaget løn for arbejde udført i weekends og  

 ferier.
Datteren påbegyndte i august 2000 uddannelse som sygeplejeelev  

 og sønnen er tilmeldt modul 1 på Morsø Landbrugsskole med  

 skolestart den 1. august 2001. Sønnen vil gennemføre  

 landmandsuddannelsen til og med driftslederuddannelsen.
Det er i den  

 forbindelse hensigten, at sønnen skal være landbrugselev hos  

 faderen.
 Sønnens landmandsuddannelse er opbygget  

 således:
Modul 1 2 måneders grundskole (skolemodul 1a) 12 måneders lønnet landbrugspraktik.
5 måneders grundskole (skolemodul 1b) Modul 2 17 måneders lønnet landbrugspraktik 6 måneders skolemodul 2 Driftslederuddannelse (med grønt bevis) 6 måneders skoleophold Der vil blive indgået en uddannelsesaftale på  

 sædvanlige vilkår mellem forespørgeren og sønnen,  

 der sikrer sønnens optagelse på en landbrugsskole, løn  

 under praktik- og skoleophold og forsikring under praktik- og skoleophold.  

 Skoleopholdene under grunduddannelsen (dvs. skoleophold 1a, 1b og 2) er  

 omfattet af reglerne om arbejdsgivernes elevrefusion.
Det betyder, at elever  

 med en uddannelsesaftale modtager løn fra deres arbejdsgiver under  

 skoleophold, der er omfattet af en uddannelsesaftale.
Det er et krav, at  

 eleven har en uddannelsesaftale for at blive optaget på skoleopholdene.  

 Ved indmeldelse på landbrugsskolen betaler man et tilmeldingsgebyr.  

 Kost og logi vil typisk beløbe sig til 2-3.000 kr./måned.  

 Undervisningsmateriale vil typisk beløbe sig til 3.500-4.000 kr. i  

 hele ovennævnte skoleforløb.
Herudover arrangeres der ofte en  

 studierejse i forbindelse med skoleforløbet.
Styrelsens indstilling og begrundelse Ad spørgsmål 1:
 Spørgsmålet om, hvorvidt forespørgeren  

 kan fradrage udgifterne til sin søns landmandsuddannelse, skal  

 afgøres efter de generelle regler om arbejdsgiveres fradrag for  

 erhvervsmæssige udgifter og gældende praksis.
 Udgifterne, som forespørgeren påtænker  

 at afholde i forbindelse med sin søns uddannelse, udgøres dels  

 af lønomkostninger, dels af omkostninger til kost, logi og  

 undervisningsmateriale og udgifter til en studierejse.
De lønudgifter, der relaterer sig til  

 sønnens praktikophold hos forespørgeren, vil uden videre  

 være fradragsberettiget for forespørgeren.
For så vidt  

 angår udgifter til løn under skoleophold og de øvrige  

 uddannelsesudgifter, har Statsskattedirektoratet tidligere udtalt, at en  

 landmands udgifter til en landbrugselevs skoleophold kunne fradrages som  

 driftsomkostninger, jf.
TfS 1990,10.
 Uanset den familiemæssige tilknytning i  

 nærværende sag, er der ikke grundlag for at fravige den af  

 Statsskattedirektoratet fastsatte praksis, idet uddannelelsesaftalen vil  

 blive indgået på sædvanlige vilkår,  idet de omtalte  

 beløb ikke må antages at overstige, hvad der er normalt for  

 denne type af uddannelsesaftaler.
 Ad spørgsmål 2:
 Forespørgerens søn vil som udgangspunkt, ud  

 over sin lønindtægt, skulle medregne ydelser, som denne har  

 modtaget fra forespørgeren, eller som forespørgeren har betalt  

 på dennes vegne, jf. statsskattelovens § 4.
Ved lov nr. 955 af 20. december 1999, blev der i  

 ligningslovens § 31, imidlertid indført nye regler om skattefrihed for  

 visse arbejdsgiverbetalte uddannelsesudgifter.
Reglerne har virkning fra 1.  

 januar 2000.
 Skattefriheden omfatter visse nærmere bestemte  

 ydelser til dækning af udgifter i forbindelse med uddannelser og  

 kurser, når ydelserne modtages som led i et ansættelsesforhold  

 m.v.
Ifølge ligningslovens § 31, stk. 3, nr. 1,  

 medregnes ydelser til skole- og deltagerbetaling ikke til den skattepligtige  

 indkomst.
Tilmeldingsgebyret til landbrugsskolen vil således kunne  

 modtages skattefrit af forespørgerens søn.
Ydelser til  

 dækning af udgifter til en studierejse vil ligeledes kunne modtages  

 skattefrit af forespørgerens søn.
Ifølge ligningslovens § 31, stk. 3, nr. 2,  

 medregnes ydelser til dækning af bog- og materialeudgifter, som er  

 relevante for uddannelsen eller kurset,  ikke til den skattepligtige  

 indkomst.
Forespørgerens søn kan således skattefrit  

 modtage ydelser til dækning af udgifterne til undervisningsmaterialet i  

 forbindelse med sin landbrugsuddannelse.
Ifølge ligningslovens § 31, stk. 3, nr. 3,  

 medregnes godtgørelser til dækning af udgifter til logi, kost og  

 småfornødenheder, jf. stk. 4, ikke til den skattepligtige  

 indkomst.
Forespørgerens søn kan således skattefrit  

 modtage ydelser til dækning af de faktiske udgifter til kost og logi i  

 forbindelse med skoleopholdene.
 Ad spørgsmål 3:
 Bortfalder som en konsekvens af besvarelsen af  

 spørgsmål 1.
 Ad spørgsmål 4:
 Som udgangspunkt har det ikke betydning for arbejdsgiveres  

 fradragsret for lønudgifter, hvorledes man i det enkelte  

 tilfælde vælger at aflønne sine medarbejdere.
 Forespørgeren kan herefter fradrage udgifterne til  

 indkøb af bøger til brug for datterens uddannelse, så  

 længe bøgernes værdi svarer til værdien af datterens  

 arbejdsindsats, som forudsat i spørgsmålet.
 Ligningsrådet tiltrådte Told-og  

 Skattestyrelsens indstilling.
