Nr BTL 35 Betænkning over Forslag til lov om ændring af lov om buskørsel   

 Nr L 35 1991-92, 1. samling Afgivet af Trafikudvalget Afgivet: 19911205 Udvalget har behandlet lovforslaget i nogle møder og har herunder stillet spørgsmål til trafikministeren, som denne har besvaret skriftligt.
 Endvidere har udvalget modtaget skriftlige henvendelser fra  

 Landsforeningen Danmarks Bilruter og Turistvognmændene.
 Der er af trafikministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlemmer) lovforslaget til vedtagelse med de af  

 trafikministeren stillede ændringsforslag.
Et mindretal (Fremskridtspartiets medlemmer af udvalget) indstiller  

 lovforslaget til forkastelse ved 3. behandling, og mindretallet kan  

 heller ikke støtte trafikministerens ændringsforslag.
Fremskridtspartiet er i  

 princippet enig med ministeren i, at det bør præciseres, hvad der forstås ved  

 »betydelig forfalden gæld til det offentlige«, men  

 Fremskridtspartiet mener, at beløbet burde være betydelig højere.
Fremskridtspartiet er modstander af at gennemføre love, som giver  

 embedsmænd beføjelser til at fratage erhvervsdrivende deres levebrød, når de  

 pågældende har en forfalden gæld til det offentlige.
En »forfalden«  

 gæld kan opstå ved tilfældigheder i form af forskudsansættelser m.v.
Derfor  

 kan Fremskridtspartiet ikke medvirke til at gennemføre lovforslaget.
Ændringsforslag Af trafikministeren, tiltrådt af et flertal (udvalget med  

 undtagelse af FP):
Til § 1 1) I det under nr. 1 foreslåede nye § 12, stk. 1, nr.  

 5, indsættes efter »betydelig forfalden gæld til det  

 offentlige,» ordene: »hvorved forstås beløb i størrelsesordenen  

 50.000 kr. og derover,».
 2) I det under nr. 7 foreslåede nye § 14, stk. 3,  

 indsættes efter »betydelig forfalden gæld til det offentlige«  

 ordene: », hvorved forstås beløb i størrelsesordenen 100.000 kr. og  

 derover«.
Til § 2 3) Paragraffen affattes således:
»§ 2 Loven træder i kraft den 1. februar 1992.« Bemærkninger Til nr. 1 og 2 Ved de foreslåede ændringer under nr. 1 og 2 præciseres »betydelig  

 forfalden gæld til det offentlige«, således at det af selve lovteksten  

 fremgår, hvad der forstås ved dette begreb såvel i forbindelse med ansøgning  

 om tilladelse som ved tilbagekaldelse af en tilladelse.
 I overensstemmelse med bemærkningerne til lovforslaget kræves der en  

 forfalden gæld til det offentlige på mindst 50.000 kr., for at der kan ske  

 nægtelse af tilladelse, og en forfalden gæld til det offentlige på mindst  

 100.000 kr., for at der kan ske tilbagekaldelse af en tilladelse efter de  

 respektive bestemmelser.
 Der henvises i øvrigt til bemærkningerne til lovforslaget med hensyn til  

 indholdet og anvendelsen af de omhandlede bestemmelser.
Til nr. 3 Under hensyntagen til tidspunktet for lovforslagets forventede vedtagelse  

 ændres ikrafttrædelsestidspunktet fra 1. december 1991 til 1. februar 1992.
Den foreslåede regel vedrørende restancer til det offentlige finder også  

 anvendelse på ansøgninger om tilladelse eller godkendelse, der er indgivet  

 før den 1. februar 1992, men ikke færdigbehandlet på dette tidspunkt.
Det  

 forudsættes, at det ved afgørelse om tilbagekaldelse af en tilladelsde eller  

 godkendelse tillægges en vis betydning, om gælden helt eller delvis er  

 forfalden inden lovens ikrafttræden, således at der stilles noget strengere  

 krav til en tilbagekaldelse i disse tilfælde.
