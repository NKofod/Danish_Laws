Betænkning afgivet af Retsudvalget den 27. maj 2004 Betænkning over Forslag til  

 folketingsbeslutning om ophævelse af forældelsesfristen i sager om seksuelt  

 misbrug eller udnyttelse af børn [af Peter Skaarup (DF) m.fl.] 1. Udvalgsarbejdet Beslutningsforslaget blev fremsat den 17. marts 2004 og var til  

 1. behandling den 6. maj 2004. Beslutningsforslaget blev efter 1. behandling  

 henvist til behandling i Retsudvalget.
Møder Udvalget har behandlet beslutningsforslaget i 2 møder.
Spørgsmål Udvalget har stillet 2 spørgsmål til justitsministeren til  

 skriftlig besvarelse.
Justitsministeren har besvaret 1 spørgsmål og  

 foreløbigt  

 besvaret 1 spørgsmål.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af DF) indstiller beslutningsforslaget til  

  

 forkastelse.
Kristendemokraterne  

 har stor sympati for forslaget, idet Kristendemokraterne gerne ser de  

 nuværende  

 forældelsesfrister ændret.
Men helt at ophæve dem finder Kristendemokraterne  

 for vidtgående på nuværende tidspunkt uden et bedre forarbejde.
Som det  

 fremgår  

 af ministerens svar på spørgsmål 1, har ingen af de øvrige nordiske lande  

 helt  

 ophævet forældelsesfristen, men har i nogle tilfælde en længere  

 forældelsesfrist.
 Et  

  

 mindretal  

  

 i  

 udvalget (DF) indstiller beslutningsforslaget til  

  

 vedtagelse uændret.
 Dansk Folkeparti bemærker:
Seksuelt misbrug og udnyttelse af mindreårige er en af de mest  

 modbydelige former for kriminalitet, man kan forestille sig.
Dansk Folkeparti  

 mener derfor, at det skal bekæmpes såvel gennem oplysning og andre  

 forebyggende  

 foranstaltninger som gennem strafferetlige midler.
Ophævelse af  

 forældelsesfristen er et led heri.
Et barn eller en ung, der udsættes for en  

 seksualforbrydelse, vil ofte være så traumatiseret, at han eller hun først  

 mange år senere tør gå til myndighederne, ikke mindst hvis forbrydelsen er  

 begået af et familiemedlem.
Dansk Folkeparti har i bemærkningerne til  

 beslutningsforslaget  

 henvist til et tilfælde, hvor en anmeldelse er sket for sent, fordi offeret  

 er  

 fyldt 29 år og forældelsesfristen dermed er udløbet.
Flere  

 børneorganisationer  

  bl.a.
Red Barnet  og psykologer har da også på den baggrund  

 anbefalet, at  

 forældelsesfristen helt ophæves i sager om seksuelt misbrug eller udnyttelse  

 af  

 børn.
Den 4. maj i år udtalte Socialdemokratiet, Venstre, Det  

 Konservative Folkeparti og Kristendemokraterne sig i Ekstra Bladet positivt  

 om  

 forslaget: »Jeg er klar til at diskutere, om der overhovedet skal være nogen  

 forældelsesfrister i sådanne sager.
Der kan være nogle bånd, der gør, at man  

 ikke kan eller tør stå frem med sin sag før mange år efter, og det er ikke  

 holdbart,« siger Socialdemokraternes retspolitiske ordfører, Morten Bødskov.  

 Også Venstres politiske ordfører, Jens Rohde, bakker forslaget op. »I Venstre  

 vil vi gerne se positivt på det her.
Der er jo det problem med sådanne sager,  

 at det mange gange ikke er sikkert, at man er klar til at tale om det som  

 28-årig.« Kristendemokraternes retspolitiske ordfører, Jann Sjursen, og de  

 konservatives politiske ordfører, Pia Christmas-Møller, er begge med på  

 tanken  

 om at fjerne forældelsesfristen.
På den baggrund er Dansk Folkeparti uforstående over for  

 ovennævnte partiers blandede tilkendegivelser under 1. behandling i  

 Folketingssalen og vil opfordre partierne til at genoverveje deres  

 stillingtagen  

 til forslaget.
Således mener Dansk Folkeparti, at det må være op til  

 anklageren  

 at vurdere, om der kan være bevismæssige vanskeligheder forbundet med en  

 retsforfølgelse mange år efter, at en konkret forbrydelse har fundet sted, og  

 samtidig gøre offeret opmærksom på, at der kan være en risiko for, at  

 tiltalte  

 ikke domfældes på grund af manglende beviser.
Det må dernæst være op til  

 offeret og anklageren i fællesskab at vurdere, om der skal rejses tiltale i  

 den  

 konkrete sag.
Folketinget bør efter Dansk Folkepartis mening ikke blande sig  

 i  

 denne vurdering, men alene sørge for, at alle muligheder står åbne for  

 ofrene.  

 Derfor bør forældelsesfristen udgå af lovgivningen.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Inge Dahl‑Sørensen (V)  

    

  

 Birthe Rønn Hornbech (V)  

  

  nfmd.  

  

    

  

 Karsten Nonbo (V)  

    

  

 Freddy Dam (V)  

    

  

 Per Dalgaard (DF)  

    

  

 Peter Skaarup (DF)  

    

  

 Helge Adam Møller (KF)  

    

  

 Lars Barfoed (KF)  

    

  

 Jann Sjursen (KD)  

    

  

 Frode Sørensen (S)  

    

  

 Lissa Mathiasen (S)  

    

  

 Morten Bødskov (S)  

    

  

 Per Kaalund (S)  

    

  

 Sandy Brinck (S)  

    

  

 Anne Baastrup (SF)  

  

  fmd.  

  

    

  

 Elisabeth Arnold (RV)  

    

  

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende B 151 Bilagsnr.
