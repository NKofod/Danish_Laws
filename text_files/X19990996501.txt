Offentliggørelse Fusion LR af 26/6 1998, 99/97-4314-849 Reference FUL § 15, stk. 2 LV 1997 S.D.1.17.1.
 Selskabet A A/S og søsterselskabet B AB, som var  

 hjemmehørende i Sverige, ønskede at fusionere skattefrit efter  

 FUL § 15, stk. 2 med dat danske selskab A A/S som det modtagende.
Ligningsrådet kunne ikke  

 imødekomme det ansøgte.
En fusion mellem 2 selskaber i 2  

 forskellige lande   grænseoverskridende fusion   kunne ikke  

 gennemføres selskabsretligt.
Den i nærværende  

 tilfælde påtænkte fusion kunne selskabsretligt kun  

 gennemføres via en likvidation af det svenske selskab.
Den  

 selskabsretlige likvidation medførte imidlertid, at transaktionen ikke  

 kunne anses som en fusion, og der kunne derfor ikke gives tilladelse til en  

 skattefri fusion under anvendelse af fusionsskattelovens § 15, stk. 2.
 Følgende oplysninger og overvejelser lå til  

 grund for afgørelsen:
X ejede fuldt ud kapitalen i 4 selskaber samt 70% af  

 kapitalen i et 5. selskab.
Alle selskaber på nær et enkelt var  

 driftsaktive.
Med henblik på opnåelse af  

 rationaliseringsgevinster påtænktes A A/S fusioneret med B AB med  

 førstnævnte selskab som det modtagende selskab.
 Den lokale skattemyndighed havde intet at indvende  

 mod at den planlagte fusion gennemførtes   dog under  

 forudsætning af, at de i fusionsskattelovens § 6 nævnte  

 dokumenter blev indsendt  og ikke gav anledning til en ændret  

 bedømmelse af sagen.
Told- og Skattestyrelsen fandt, at den  

 påtænkte fusion trods bestemmelsen i fusionskattelovens § 15,  

 stk. 2 ikke kunne gennemføres.
Der blev herved henset til, at det  

 selskabsretligt ikke var muligt at gennemføre en  

 grænseoverskridende fusion.
Da den påtænkte transaktion  

 indebar en likvidation af det indskydende svenske selskab forelå der  

 ikke en fusion i fusionskattelovens forstand.
Styrelsen indstillede derfor,  

 at der blev givet afslag på ansøgningen.
