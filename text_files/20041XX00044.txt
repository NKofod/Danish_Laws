Skriftlig fremsættelse (20. oktober 2004) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov om  

 ændring af lov om kommunal indkomstskat (Provenuudveksling vedrørende det  

 primærkommunale skatteprovenu ifølge grænsegængeraftalen mellem Danmark og  

 Sverige) (Lovforslag nr.
L 43).
Danmark har i overensstemmelse med lov nr. 974 af 5.  

 december 2003, som blev vedtaget med et stort flertal i Folketinget, tiltrådt  

 skatteaftalen mellem Danmark og Sverige om beskatning af grænsegængere,  

 hvorefter der skal ske en provenuudveksling vedr. det primærkommunale  

 skatteprovenu fra personer, der bor i det ene land og arbejder i det andet  

 land.
Danmark er herefter forpligtet til årligt at udveksle provenu med  

 Sverige  

  første gang den 1. oktober 2005.
 Lovforslaget er alene en teknisk opfølgning på lov nr. 974  

 af 5. december 2003 og skatteaftalen.
Lovforslaget har ikke provenumæssige konsekvenser i sig  

 selv.
I bemærkningerne til L 59, samlingen 2003-2004, blev det skønnet, at  

 Øresundsaftalens provenuudveksling mellem Danmark og Sverige netto ville  

 medføre et provenutab på ca. 95 mio. kr. årligt for det offentlige under et.  

 Provenutabet for indkomståret 2004 bæres af den danske stat, mens det fra og  

 med indkomståret 2005 skal bæres af de berørte kommuner.
 Skatteministeriet har oplyst, at de administrative  

 omkostninger ved ordningen skønnes til ca. 2,4 mio. kr.
 Idet jeg i øvrigt henviser til lovforslaget med  

 bemærkninger, tillader jeg mig at anbefale forslaget til hurtig og velvillig  

 behandling i det høje Ting.
