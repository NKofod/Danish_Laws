Betænkning afgivet af Skatteudvalget den 15. marts 2023 Betænkning over Forslag til lov om ændring af lov om inddrivelse af gæld til det offentlige, kildeskatteloven, skatteindberetningsloven, lov om fuldbyrdelse af straf m.v. og lov om Den Internationale Straffedomstol og om ophævelse af lov om Det Fælles Lønindeholdelsesregister (Styrkelse af inddrivelsen med henblik på at nedbringe danskernes gæld til det offentlige) [af skatteministeren (Jeppe Bruus)]:
1. Ændringsforslag Skatteministeren har stillet 2 ændringsforslag til lovforslaget.
2. Indstillinger Et flertal i udvalget (udvalget med undtagelse af EL og NB) indstiller lovforslaget til vedtagelse med de stillede ændringsforslag.
Et mindretal i udvalget (EL) indstiller lovforslaget til forkastelse ved 3. behandling.
Mindretallet vil stemme imod de stillede ændringsforslag.
Et andet mindretal i udvalget (NB) vil ved 3. behandling af lovforslaget redegøre for sin stilling til lovforslaget.
Mindretallet vil ved 2. behandling af lovforslaget redegøre for sin stilling til de stillede ændringsforslag.
 Siumut, Inuit Ataqatigiit, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag Til § 7 Af skatteministeren, tiltrådt af et flertal (udvalget med undtagelse af EL og NB):
 1) I stk. 1 ændres »1. marts 2023« til: »1. april 2023«.
[Udskydelse af lovens ikrafttrædelsestidspunkt med 1 måned] 2) I stk. 6 ændres »marts 2023« til: »april 2023«.
[Konsekvens af ændringsforslag nr. 1] Bemærkninger Til nr. 1 Lovforslagets § 7 indeholder reglerne for, hvornår loven træder i kraft.
Med lovforslagets § 7, stk. 1, foreslås det, at loven skal træde i kraft den 1. marts 2023. Dog foreslås det med lovforslagets § 7, stk. 2, at lovens del om nedsættelse af inddrivelsesrenten m.v. først vil træde i kraft den 1. juli 2023. Herudover foreslås det med lovforslagets § 7, stk. 3, at skatteministeren fastsætter tidspunktet for ikrafttrædelsen af lovens del om en forenklet model for lønindeholdelse og mulighed for afskrivning af mindre gældsposter.
Som det fremgår af de specielle bemærkninger til bestemmelsen, forventes det, at lovens del om afskrivning af mindre gældsposter vil kunne træde i kraft den 1. marts 2023, mens lovens del om en forenklet model for lønindeholdelse forventes at kunne træde i kraft omkring sommeren 2023.
 Som følge af lovforslagets § 7, stk. 2 og 3, er det kun lovens del om en ny ordning for eftergivelse (»ret og pligt-ordningen«), der med lovforslagets § 7, stk. 1, vil træde i kraft den 1. marts 2023.
 Med ændringsforslag nr. 1 foreslås det at ændre lovforslagets § 7, stk. 1, så lovens ikrafttrædelse udskydes med 1 måned til den 1. april 2023.
 Ændringsforslaget vil indebære, at ikrafttrædelsestidspunktet for lovens del om en »ret og pligt-ordning« for eftergivelse udskydes med 1 måned til den 1. april 2023, og at lovens del om afskrivning af mindre gældsposter tidligst vil kunne træde i kraft den 1. april 2023. Ændringsforslaget vil således ikke ændre på, at lovens dele om nedsættelse af inddrivelsesrenten m.v. vil træde i kraft den 1. juli 2023, og at lovens del om en forenklet model for lønindeholdelse forventes at kunne træde i kraft omkring sommeren 2023.
 Ændringsforslaget vurderes derfor ikke at have provenumæssige konsekvenser.
Til nr. 2 Lovforslagets § 7, stk. 6, omhandler lovens del om en ny ordning for eftergivelse (»ret og pligt-ordningen«). Med bestemmelsen foreslås det, at der ved vurderingen af, om en skyldner samlet har været under uddannelse eller i ordinær beskæftigelse eller udøvet selvstændig erhvervsvirksomhed i mindst 24 måneder  og dermed opfylder det såkaldte uddannelses-/beskæftigelseskrav  kun skal kunne indgå måneder fra og med marts 2023. Bestemmelsen skal ses, i sammenhæng med at det med lovforslagets § 7, stk. 1, foreslås, at loven skal træde i kraft den 1. marts 2023.
 Med ændringsforslag nr. 2 foreslås det at ændre lovforslagets § 7, stk. 6, så det kun vil være måneder fra og med april 2023, der vil kunne indgå i beregningen af, om uddannelses-/beskæftigelseskravet er opfyldt.
 Ændringsforslaget er en konsekvens af, at det med ændringsforslag nr. 1 foreslås at udskyde lovens ikrafttrædelse med 1 måned til den 1. april 2023.
5. Udvalgsarbejdet Lovforslaget blev fremsat den 25. januar 2023 og var til 1. behandling den 1. februar 2023. Lovforslaget blev efter 1. behandling henvist til behandling i Skatteudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring, og skatteministeren sendte den 1. juli 2022 dette udkast til udvalget, jf.
SAU alm. del  bilag 264, folketingsåret 2021-22. Den 25. januar 2023 sendte skatteministeren høringssvarene og et høringsnotat til udvalget.
Bilag Under udvalgsarbejdet er der omdelt 5 bilag på lovforslaget.
Spørgsmål Udvalget har under udvalgsarbejdet stillet 7 spørgsmål til skatteministeren til skriftlig besvarelse, som ministeren har besvaret.
Anders Kronborg (S) Benny Engelbrecht (S) Fie Hækkerup (S) Jesper Petersen (S) fmd.
Malte Larsen (S) Per Husted (S) Simon Kollerup (S) Thomas Jensen (S) Thomas Skriver Jensen (S) Jan E.
Jørgensen (V) Kim Valentin (V) Torsten Schack Pedersen (V) Hans Andersen (V) Mohammad Rona (M) Henrik Rejnholt Andersen (M) Hans Kristian Skibby (DD) Dennis Flydtkjær (DD) Steffen W.
Frølund (LA) Sólbjørg Jakobsen (LA) Rasmus Jarlov (KF) Mona Juul (KF) Pernille Vermund (NB) Peter Kofod (DF) Sigurd Agersnap (SF) nfmd.
Lisbeth Bech-Nielsen (SF) Carl Valentin (SF) Trine Pertou Mach (EL) Samira Nawa (RV) Christina Olumeko (ALT) Siumut, Inuit Ataqatigiit, Sambandsflokkurin og Javnaðarflokkurin havde ikke medlemmer i udvalget.
