En selvstændig erhvervsdrivende S havde tegnet frivillig  

 dagpengesikring.
Bidrag for januar kvartal 1985 blev - trods rykkere - ikke  

 indbetalt rettidigt, hvorfor S modtog meddelelse om forsikringens ophør.
S  

 blev pr. 2. august 1985 påny optaget i den frivillige dagpengesikring.
 Ankestyrelsen fandt, at S burde have været opmærksom på, at bidrag til  

 den frivillige sikring for januar kvartal 1985 ikke var indbetalt, uagtet han  

 ikke skulle have modtaget opkrævning eller rykkerbreve, og at S derfor burde  

 have indbetalt det skyldige beøb inden 15. marts 1985. Ankestyrelsen fandt  

 det i øvrigt usandsynligt, At S ikke havde modtaget i alt fald et eller flere  

 af de udsendte breve fra Datacentralen.
 For så vidt angik S's fornyede optagelse i den frivillige sikring pr.
 2. august 1985 fandt Ankestyrelsen, at S ikke havde opfyldt  

 optagelsesbetingelserne, da han var sygemeldt på optagelsestidspunktet.
 REDEGØRELSE FOR SAGEN:
 En selvstændig erhvervsdrivende S havde tegnet frivillig dagpengesikring.
 S meddelte den 27. juli 1985 Sikringsstyrelsen, at hans bogholderi havde  

 gjort ham opmærksom på, at der senest var betalt bidrag for januar kvartal  

 1985.
 Han anmodede om indbetalingskort for april + juli kvartal, da han ikke  

 havde opsagt forsikringen.
 Sikringsstyrelsen sendte den 30. juli 1985 nyt tilmeldingsskema og anførte  

 samtidig, at Sikringsstyrelsen den 27. marts 1985 havde underrettet ham om,  

 at han var udgået af forsikringen på grund af for sen indbetaling af bidrag  

 for januar kvartal 1985.
 Bidrag for januar kvartal 1985 var indbetalt 21. maj 1985.
 S meddelte Sikringsstyrelsen, at han aldrig havde modtaget noget brev om  

 udmeldelse.
 Sikringsstyrelsen modtog den 2. august 1985 den ny tilmeldingsblanket,  

 idet S gjorde opmærksom på, at han fandt det forkert, at han havde fået  

 tilsendt skemaet, da han ikke var udmeldt af ordningen.
 S blev herefter optaget i den frivillige dagpengeforsikring med virkning  

 fra 2. august 1985.
 AFGØRELSEN, DER KLAGES OVER:
 Sikringsstyrelsen annullerede den 17. marts 1987 den tegnede frivillige  

 dagpengeforsikring og tilbagebetalte de indbetalte bidrag.
 Sikringsstyrelsen begrundede sin afgørelse med, at S måtte anses for  

 optaget i den frivillige dagpengeforsikring på fejlagtigt grundlag, idet S på  

 optagelsestidspunktet den 2. august 1985 var sygemeldt på grund af slidgigt  

 og således ikke opfyldte helbredsbetingelserne i dagpengelovens § 30, stk. 1.
 KLAGEN TIL ANKESTYRELSEN:
 Sagen blev anket af S, der fandt det urimeligt, at Sikringsstyrelsen i  

 sommeren 1985 havde ophævet forsikringen uden varsel og uden at rykke for  

 betaling.
 S anførte videre, at han ikke havde opfattet det tilsendte  

 tilmeldingsskema som tegning af en ny forsikring, men som en genindtræden i  

 den tidligere forsikring.
 SUPPLERENDE OPLYSNINGER EFTER ANKEN:
 Sikringsstyrelsen oplyste ved oversendelsen af sagen, at første opkrævning  

 for januar kvartal 1985 blev udsendt 10. januar 1985 med sidste rettidige  

 betalingsdato 31. jnaur 1985.
 Til sikrede, der ikke indbetalte bidraget senest denne dato, udsendtes en  

 rykker den 12. februar 1985 til betaling senest 25. februar 1985 og endnu en  

 rykker den 6. marts 1985 til betaling senest den 15. marts 1985.
 Til sikrede, der heller ikke indbetalte bidrag senest denne dato,  

 udsendtes meddelelse om ophør af forsikringen til udgangen af kvartalet samt  

 oplysninger om reglerne for genindtræden.
 S fik den 27. marts 1985 tilsendt meddelelse om forsikringens ophør.
Både rykkere og ophørsmeddelelse blev udsendt automatisk fra  

 Datacentralen.
Hverken rykkere eller ophørsmeddelelse kom retur.
 Der havde ikke været fejl ved udsendelserne i januar kvartal 1985.
 LOVGRUNDLAG:
 Dagpengelovens § 30 og § 53. Sikringsstyrelsens bekendtgørelse nr. 333 af  

 21. juni 1984 om bidrag til den frivillige sikring fra 1. juli 1984 og om  

 opkrævning af dette bidrag, § 5, stk. 2 (nu Socialministeriets bekendtgørelse  

 nr. 951 af 23. december 1986 om den frivillige sikring, § 6, stk. 5).
 ANKESTYRELSENS AFGØRELSE:
 Ankestyrelsen finder, at S burde have været opmærksom på, at bidrag til  

 den frivillige sikring for januar kvartal 1985 ikke var indbetalt, uagtet S  

 ikke skulle have modtaget opkrævning eller rykkerbreve, og at S derfor inden  

 den 15. marts 1985 burde have indbetalt det skyldige bidrag, jf.  

 Sikringsstyrelsens bekendtgørelse nr. 333 af 21. juni 1984 § 5, stk. 2.  

 Ankestyrelsen finder det i øvrigt usandsynligt, at S ikke har modtaget i alt  

 fald et eller flere af de udsendte breve fra Datacentralen.
 For så vidt angår S's optagelse påny i den frivillige sikring pr. 2.  

 august 1985, har S ikke opfyldt optagelsesbetingelserne, da S var sygemeldt  

 på optagelsestidspunktet, jf. dagældende dagpengelovs § 30, stk. 1.
 Ankestyrelsen tiltræder således Sikringsstyrelsens afgørelser.
