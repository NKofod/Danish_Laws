INDHOLDSFORTEGNELSE KAPITEL I REGLEMENT OM LØN OG ANSÆTTELSESVILKÅR REGLEMENT OM LØN OG ANSÆTTELSESVILKÅR § 1 Reglementets gyldighedsområde 1. Udenrigsministeriets »Reglement for DANIDA  

 langtidsrådgivere« har alene  gyldighed for bilaterale rådgivere,  

 der er ansat og lønnet af Udenrigsministeriet (UM) under Danmarks bilaterale  

 bistandsprogram under forudsætning af, at kontrakten er indgået med en  

 varighed af mindst 6 måneder.
 2. Rådgiverne er udsendt til udviklingslandene, enten  

 knyttet som personel til bilaterale, danske projekter  

 (»projektrådgivere«) eller uden sådan særlig tilknytning  

 (»enkeltrådgivere«). Rådgiverne er forpligtet til at udføre de  

 arbejdsopgaver, som UM eller andre på UMs vegne pålægger dem.
 3. UM vil efter behov foretage nødvendige ændringer og  

 rettelser i nærværende reglement.
Reglementet udgives i en dansk og en engelsk udgave.
I tilfælde af  

 tvivsspørgsmål vedrørende indholdet vil den danske tekst være gældende.
§ 2 Rådgivernes ansættelse 1. Rådgiverne indgår inden udsendelsen kontrakt med UM  

 (jfr. bilag 1), i hvilken deres løn og ansættelsesvilkår fastsættes.
 2. Kontrakt indgås normalt for en 2-årig periode.  

 Efterfølgende ansættelse i en tilsvarende stilling i samme land betragtes som  

 kontraktforlængelse, jfr. dog §§ 4E, 7 og 9.
3. Arbejdstiden følger den i tjenestelandet normalt  

 gældende.
Der ydes ikke godtgørelse for overtidsarbejde.
 4. Såfremt rådgiverens ansættelse afbrydes inden den  

 aftalte kontraktperiodes udløb, vil afbrydelsen kunne medføre bortfald af  

 ydelserne i henhold til § 4 B, E, F og G samt § 5 (forskud), § 7 og § 9.
5. Under ansættelsen skal rådgiverne handle inden for  

 rammerne af deres stillingsbeskrivelse.
Rådgiverne må alene indgå juridisk og  

 økonomisk forpligtende aftaler med tredjemand efter forudgående bemyndigelse  

 fra UM/ambassaden.
§ 3 Forberedende kurser 1. UM gennemfører regelmæssigt forberedende kurser for  

 rådgivere, der står foran udsendelse til udviklingslandene.
Kurserne afholdes  

 i internatform og er normalt af 1-5 ugers varighed efter behov.
Rådgiverne  

 bor under kurserne på Danidas kursuscenter, Hornbækhus.
I de større  

 modtagerlande vil kurserne såvidt muligt blive søgt suppleret med op til 1  

 uges lokale landeorienterings-kurser kort tid efter ankomsten.
Formålet med  

 kurserne er:
 * at fremme deltagernes forståelse af og solidaritet med de mennesker, de  

 skal arbejde iblandt:
 * at hjælpe deltagerne til større viden om de forhold, som bestemmer  

 menneskers samspil, for herigennem at fremme deres muligheder for samarbejde  

 og formidling af kundskaber og færdigheder:
 * at gøre deltagerne mere bevidste om deres egne adfærds- og værdinormer  

 og om rådgiverens rolle:
 * at give almen orientering om udviklingslandenes økonomiske, sociale og  

 kulturelle forhold med hovedvægt på landenes udviklingsproblemer og deres  

 forudsætninger for at løse dem:
 * at informere om principper og former for såvel internationalt som dansk  

 udviklingssamarbejde:
 * at give deltagerne kendskab til Danidas politik, arbejdsgange,  

 projektplanlægning, krav til økonomisk styring m.v.
 * at hjælpe til en øget indsigt i forholdene i det tjenesteland, den  

 enkelte deltager skal arbejde i.
 2. Kurset er obligatorisk for rådgiverne såvel som for  

 medfølgende ægtefæller.
3. I kursusperioden er rådgiverne ikke ansat af UM,  

 hvorfor de heller ikke modtager løn i nævnte periode.
Derimod har UM mulighed  

 for at yde en vis kompensation, hvis rådgiverens deltagelse i kurset måtte  

 betyde et indtægtstab.
Kompensationen ydes for selve kursusperioden.
UM har  

 mulighed for tilsvarende at kompensere for et eventuelt indkomsttab, som  

 ægtefællers kursusdeltagelse måtte medføre.
Såfremt der under udsendelsen  

 tilrettelægges kurser for rådgiverne, hvor der ydes fuld kost og logi, vil  

 rådgiverne ikke være berettiget til dagpenge.
4. Rådgiverne såvel som eventuelle medfølgende  

 ægtefæller gennemgår inden ansættelsen en sprogprøve.
For de rådgivere, hvis  

 sprogprøve viser, at de ikke har tilstrækkelige sproglige kvalifikationer til  

 at udføre arbejdet i udviklingslandene, arrangerer UM umiddelbart inden  

 udsendelsen sprogkursus i enten engelsk, portugisisk, spansk eller fransk.  

 Denne sprogundervisning er obligatorisk for rådgiverne og et tilbud til  

 ægtefællerne.
Sprogundervisningen foregår enten som internatkursus eller som  

 dagkursus, hvorunder deltagerne bor hjemme eller, for deltagere med bopæl i  

 provinsen, på hotel.
I kursusperioden vil rådgiverne og ægtefællerne kunne få  

 kompensation efter samme retningslinier som anført oven for i stk. 3.
5. UM anbefaler, at rådgiverne og deres ægtefæller  

 tager undervisning i lokalt sprog og yder efter ansøgning i det enkelte  

 tilfælde tilskud hertil inden for en ramme på kr. 10.000,- pr. familie.
Det  

 bemærkes, at Danidas kursuscenter råder over et antal båndkurser i  

 lokalsprog.
§ 4 Lønberegning 1. Rådgiverne vil inden deres udsendelse fra UM  

 modtage en beregning af deres aflønning under udsendelsesperioden, jfr. bilag  

 2. Beregningen tager udgangspunkt i en lønindplacering efter uddannelse og  

 anciennitet, jfr. bilag 3. I beregningen indgår de nedenfor under §4A til §4G  

 nævnte lønelementer omfattende skalaløn, det særlige tillæg (§4G),  

 landetillæg, ægtefælletillæg, børnetillæg, hjemflytningsgodtgørelse samt i  

 visse tilfælde hardshiptillæg.
De benyttede lønskalaer, der løbende vil blive  

 revideret i overensstemmelse med reglerne i §4 A, er optrykt som bilag 4.
2. Lønnen beregnes for den periode, der er angivet i  

 kontrakten.
Denne periode beregnes fra den dato, hvor rådgiveren forlader  

 hjemlandet.
Rejsen til og fra tjenestestedet foregår i kontraktperioden,  

 forudsat at rejsen finder sted på hurtigste måde.
Benyttes andet  

 transportmiddel end det hurtigste, fastsættes kontraktperioden, som om  

 hurtigste transportmiddel var blevet benyttet.
 3. Størrelsen af de i reglementets §4C, §4D og §4F  

 nævnte faste ydelser vil blive vurderet een gang årligt.
4. Som følge af ændring af skattelovgivningen i  

 Danmark vil rådgivere, der udsendes på kontrakt eller får kontraktforlængelse  

efter 1. januar 1995 , have adkomst til skattenedsættelse efter  

 Ligningslovens § 33 A.
Denne skattenedsættelse træder i stedet for den  

 tidligere gældende skattefritagelse efter tekstanmærkning nr. 51 til  

 Finanslovens § 38. Skattenedsættelsen efter Ligningslovens § 33 A vedrører  

 kun den indkomst, der optjenes i udlandet.
Det er en forudsætning, at  

 rådgiveren er udsendt i mindst seks måneder.
Rådgiverne henvises til at  

 afklare skatteforhold under udsendelse ved direkte kontakt til de danske  

 ligningsmyndigheder.
Rådgivere, der er udsendt på kontrakt indgået før 1. januar 1995,  

 vil dog være omfattet af tekstanmærkning nr. 51 indtil kontraktens udløb.
I  

 disse tilfælde henvises rådgiverne til orienterende kontakt med UM forinden  

 ansøgning om skattefritagelse indgives til ligningsmyndighderne.
 5. Alle rådgivere med skattepligt til Danmark skal  

 betale arbejdsmarkedsbidrag.
6. Ægteskaber og faste samlivsforhold ligestilles,  

 hvilket indebærer, at reglementets bestemmelser for gifte også vil være  

 gældende for udsendte, der lever i et fast samlivsforhold, jfr. dog §§ 8 og  

 17. Et fast samlivsforhold anses for at bestå, når de pågældende afgiver en  

 af begge parter underskrevet erklæring om, at de har levet sammen i et  

 ægteskabslignende forhold i mindst de 12 foregående måneder, såfremt der ikke  

 foreligger ægteskabshindring.
Denne regel fraviges i de tilfælde, hvor to  

 samlevere har børn sammen eller tidligere har været gift med hinanden, og nu  

 lever sammen påny uden at være gift med hinanden.
Erklæringen, hvortil der  

 ikke stilles særlige formkrav, men hvis indhold bør dokumenteres, f.eks. ved  

 folkeregisterattest, afgives i forbindelse med udsendelse, eller når en  

 rådgiver i løbet af udsendelsesperioden har indledt et fast samlivsforhold,  

 som berettiger til en ændring af lønsituationen.
7. Rådgivere, der er gift eller samlevende med  

 udlændinge, bør forinden udrejse henvende sig til Udlændingestyrelsen og  

 sikre sig skriftligt eller ansøge om, at deres ægtefælles/samlevers  

 opholdstilladelse ikke bortfalder under udsendelsen, jvf.
Udlændingelovens §  

 17.
 8. Rådgiverne har pligt til straks at underrettte UM  

 om ændringer i deres samlivs-/ægteskabelige status.
§ 4  A Skalaløn 1. Skalalønnen, som er baseret på den fællesakademiske  

 lønskala, jfr. bilag 4, vil blive reguleret i overensstemmelse med  

 lønudviklingen på det offentlige overenskomstområde.
2. Oprykning til højere løntrin sker med et løntrin  

 efter hvert fulde års ansættelse.
Såfremt ansættelsen ikke sker pr. den  

 første i en måned, vil oprykning til næste løntrin dog først ske et år efter  

 den første i den følgende måned.
Oprykning sker kun, hvis der er tale om  

 kontraktforlængelse af mere end 3 måneders varighed.
Oprykning fra lønskala 1  

 til 2 og 2 til 3 kan ikke finde sted.
 3. Stillinger som chefrådgiver indplaceres på lønskala  

 3, jfr. bilag 3.
§ 4  B Landetillæg 1. I tjenestelande, hvor leveomkostningsniveauet er  

 højere end i Danmark ydes et landetillæg, som beregnes efter reglerne i bilag  

 5. I tjenestelande, hvor leveomkostningsniveauet er lavere end i Danmark,  

 ydes ikke landetillæg.
Landetillægget vurderes to gange årligt, jfr. bilag 5.
§ 4  C Ægtefælletillæg 1. Ved lønberegningen ydes et årligt tillæg på kr.  

 23.340,- til rådgivere, der har medfølgende ægtefælle eller samlever.
2. Ansættes den medfølgende ægtefælle/samlever i en  

 international organisation, som Danmark bidrager til, og indgår der i lønnen  

 herfor et ægtefælleelement, bortfalder tillægget.
Tillægget bortfalder  

 ligeledes, hvis ægtefællen/samleveren modtager en dansk offentlig ydelse.
 3. Rådgiverne har pligt til at give UM løbende  

 underretning om ændringer i den medfølgende ægtefælle/samlevers  

 indtægtforhold samt ændringer i rådgiverens ægteskabelige-/samlivsstatus,  

 jfr. § 4.
§ 4  D Børnetillæg 1. Ved lønberegningen ydes et årligt tillæg på kr.  

 13.980,- for hvert af rådgiverens børn, såfremt a. barnet er under 18 år,  

 eller b. barnet er under 21 år og under en offentligt anerkendt uddannelse  

 med mindst 10 timers undervisning pr. uge, eller c. barnet på grund af  

 invaliditet er uden erhvervsevne.
 2. Der ydes ikke børnetillæg til  

 rådgiverens/ægtefællens børn af tidligere ægteskab, medmindre børnene  

 medfølger til tjenestestedet og udgør en del af rådgiverens husstand.
 3. Der ydes ikke børnetillæg til plejebørn.
§ 4  E Hjemflytningssgodtgørelse 1. Rådgiverne er berettiget til  

 hjemflytningsgodtgørelse af den i stk. 2 nævnte størrelse.
Hvis rådgiverne  

 afskediges på grund af misligholdelse af kontrakten, kan retten til  

 hjemflytningsgodtgørelse bortfalde.
2. Hjemflytningsgodtgørelsen udbetales med et beløb  

 svarende til 5 ugers skalaløn pr. år incl. det særlige tillæg (§4G) og evt.  

 ægtefælletillæg beregnet for hver påbegyndt måned fra ansættelsesdatoen med  

 1/12 af den årlige hjemflytningsgodtgørelse.
Efter 6 måneders ansættelse  

 udbetales 5 ugers skalaløn.
Der vil maksimalt kunne udbetales  

 hjemflytningsgodtgørelse for 5 års ansættelse i samme stilling.  

 Hjemflytningsgodtgørelsen beregnes på basis af de nævnte beløb, således som  

 de er umiddelbart før fratrædelsen.
3. Hjemflytningsgodtgørelse udbetales ved udløbet af  

 rådgiverens samlede kontraktperiode.
Godtgørelsen vil dog efter skriftlig  

 anmodning kunne udbetales indtil 3 måneder før kontraktudløb eller ved  

 hjemkomst.
I tilfælde, hvor rådgiveren i umiddelbar fortsættelse af  

 kontraktudløb indgår ny kontrakt om ansættelse i et andet tjenesteland,  

 udbetales hjemflytningsgodtgørelse efter hvert tjenesteforhold for sig.
Dette  

 gælder også ved overgang til ny stilling i samme tjenesteland.  

 Kontraktforlængelse i samme stilling betragtes ikke som nyt kontraktforhold.
§ 4  F Hardshiptillæg 1. Der vil for tjeneste i en række særligt belastende  

 lande blive ydet et hardshiptillæg på kr. 476,-/md. for rådgiveren, ægtefælle  

 og medfølgende børn fra 12 til det fyldte 21 år, og kr. 238,-/md. for  

 medfølgende børn under 12 år, jfr. bilag 6.
 2. Det er en forudsætning for udbetaling af  

 hardshiptillæg til familiemedlemmerne, at disse for en sammenhængende periode  

 af mindst 6 måneders varighed har fast ophold hos rådgiveren på  

 tjenestestedet.
 3. Det påhviler rådgiveren omgående at underrette UM  

 om opståede ændringer (udrejse, hjemrejse) i den situation, der danner  

 grundlag for hardshiptillæggets fastsættelse.
§ 4  G Særligt tillæg 1. Til skalalønnen lægges et særligt tillæg, der  

 fastsættes efter rådgiverens uddannelse eller andre særlige kvalifikationer.  

 Tillægget reguleres normalt samtidig med skalalønnen.
Størrelsen af  

 tillæggene er angivet i bilag 3.
§ 4  H Tjenestebolig og hoteludgifter 1. Som hovedregel stilles en umøbleret fribolig til  

 rådighed i tjenesteperioden.
I enkelte lande forekommer et begrænset antal  

 møblerede boliger.
Oplysning om boligens status vil blive givet i det  

 konkrete tilfælde.
I de lande, hvor rådgiverne selv skal finde en bolig, skal  

 huslejeudgiften godkendes af ambassaden/UM inden indgåelse af kontrakt.  

 Ambassaden/UM skal være medunderskriver på kontrakten.
Det påhviler  

 rådgiveren selv at afholde de med driften af boligen forbundne udgifter såsom  

 el, vand m.v.
 Der betales ikke husleje til boliger i tjenestelandet, som ejes af  

 rådgiveren.
 2. Udgifter til sikkerhedsforanstaltninger (vagter og  

 sikkerhedsudstyr) omkring tjenesteboligen refunderes efter ambassadens  

 anbefaling.
3. I perioder, hvor rådgiverne er nødsaget til at bo  

 på hotel i tilfælde af, at der ikke er disponibel tjenestebolig til rådighed,  

 eller boligen ikke er rede til indflytning ved ankomsten til tjenestestedet,  

 refunderes faktiske udgifter til kost samt overnatning på hotel eller lign.  

 for rådgiverne og deres ægtefæller og børn, såfremt disse er udrejst sammen  

 med rådgiveren.
Et eventuelt tilskud til hotelophold, som rådgiverne måtte  

 have modtaget fra de lokale myndigheder fratrækkes.
Valg af hotel sker i  

 samarbejde med ambassaden.
 4. Rådgiverne er forpligtet til at bebo den bolig, som  

 anvises dem, når den må anses for passende efter forholdene på  

 tjenestestedet.
Hvis en iøvrigt møbleret bolig ikke er forsynet med kogefaciliteter, yder  

 UM, i det tidsrum der går, indtil sådanne under normale omstændigheder kunne  

 være anskaffet og i højst 6 uger, rådgiverne, deres ægtefæller og børn på 12  

 år og derover, 30% af faktiske kostudgifter ved restaurationsbesøg.
Børn  

 under 12 år ydes 15% af de faktiske kostudgifter.
5. I forbindelse med afvikling af rådgivernes  

 kontraktforhold vil rådgivere, der bor i tjenestelandets hovedstad, få  

 godtgjort dokumenterede udgifter til kost og overnatning på hotel eller  

 lignende i indtil 2 døgn umiddelbart inden afrejsen.
Rådgivere, der bor i  

 provinsen i tjenestelandet, vil få refunderet udgifter til højst 4 døgns  

 hotelophold med kost enten i tjenestelandets provins eller i dets hovedstad.
§ 4  I Ferie, barsel, adoption og sygdom 1. Rådgiverne er berettiget til ferie med løn i 31/2  

 arbejdsdage pr. måned svarende til 42 arbejdsdage om året, d.v.s. til i alt 7  

 ugers ferie, idet lørdage i denne forbindelse regnes for arbejdsdage.
Der kan  

 maksimalt overføres 21 feriedage til det følgende år.
Allerede ved kontraktens påbegyndelse skal rådgiveren tage de nødvendige  

 skridt til tilrettelæggelse af ferie.
Tilrettelæggelsen skal ske i samråd med  

 den lokale arbejdsgiver og ambassaden eller i lande, hvor der ikke er en  

 ambassade, med UM.
Fravigelser skal forelægges UM.
I de enkeltstående  

 tilfælde, hvor der accepteres betaling for ferie, er det en forudsætning, at  

 der sammen med ansøgningen medsendes en erklæring fra den lokale arbejdsgiver  

 om, at ferien af arbejdsmæssige grunde ikke kan afholdes inden for  

 kontraktperioden.
I sådanne tilfælde udbetales kompensation på grundlag af  

 den løn, rådgiveren har ved kontraktudløb og ikke som en kontraktforlængelse  

 med optjening af yderligere ferie og hjemflytningsgodtgørelse.
Rådgiverne  

 skal underrette ambassaden/UM om deres ferieadresse i rimelig tid inden  

 rejsens påbegyndelse.
2. Ferien skal afholdes i kontraktperioden.
Kun helt  

 undtagelsesvist kan det tillades, at en rådgiver, som af særlige grunde er  

 forhindret i at holde ferie som angivet, får kontant kompensation herfor, dog  

 maksimum for 21 dage.
UM kan kræve, at rådgivere, der er ansat ved  

 danskstøttede projekter i udviklingslandene, udsætter en orlovsrejse i indtil  

 et halvt år, når tjenstlige grunde tilsiger det.
 Rådgivere, der er beskæftiget på undervisningsinstitutioner, er forpligtet  

 til at afvikle ferie i institutionernes undervisningsfrie perioder.
3. Under fravær som følge af graviditet og fødsel er  

 kvindelige rådgivere berettiget til fuld løn fra 6 uger før forventet fødsel.  

 Efter fødslen eller adoptionen har moderen ret til fravær fra arbejdet i  

 tilsammen indtil 24 uger.
Derudover har ansatte ret til 10 omsorgsdage som  

 følge af barns fødsel eller adoption.
Således giver hver fødsel/adoption 10  

 omsorgsdage til både faderen og moderen.
Retten er betinget af, at  

 fødsel/adoptionen finder sted, mens den ansatte er omfattet af aftalen.
Der  

 »dobles« ikke op ved tvillingefødsel.
En kvindelig ansat har  

ret til at anvende omsorgsdage som 7. og evt. 8. uge før forventet  

 fødsel.
Ansatte har ligeledes ret til at anvende omsorgsdage i  

 forlængelse af barsels-, fader- og forældreorlov.
En rådgiver, der er gravid, har pligt til at give UM meddelelse om  

 graviditeten senest 3 måneder før den forventede fødsel.
Tilsvarende gælder  

 ved adoption.
Undlades sådan meddelelse, er UM berettiget til at hæve  

 kontrakten fra den dag, graviditeten gør rådgiveren uarbejdsdygtig.
En mandlig rådgiver har ret til 2 ugers betalt fravær fra arbejdet fra  

 fødslen eller fra barnets modtagelse i hjemmet.
Fraværet kan ligge samlet på  

 et hvilket som helst tidspunkt inden for de første 14 uger efter  

 fødslen/adoptionen.
Senest med fire ugers varsel skal han underrette  

 ambassaden eller UM om, hvornår han påregner at begynde fraværet og om  

 længden af fraværet.
 4. Rådgiverne har ret til løn under sygdom i  

 overensstemmelse med funktionærlovens regler.
§ 4  J Løn ved dødsfald 1. Ved dødsfald i kontraktperioden tilkommer der  

 rådgiverens ægtefælle eller samlever eller børn under 18 år 1, 2 eller 3  

 måneders løn svarende til henholdsvis 1, 2 og 3 ansættelsesår som rådgiver.  

 Der kan maksimalt udbetales 3 måneders løn.
§ 4  K Opsigelse og afskedigelse 1. Kontrakten kan af begge parter opsiges med de i  

 funktionærloven fastsatte varsler.
Fra rådgiverens side kan opsigelse ske med  

 1 måneds varsel til ophør ved en måneds udgang.
Fra UM's side kan opsigelse  

 ske med 1 måneds varsel i de første 6 måneder af kontraktperioden, herefter  

 ikke med mindre end 3 måneders varsel til ophør ved en måneds udgang.
Hvis  

 der til kontrakten eller ansættelsen er knyttet tjenestebolig, gælder der  

 særlige regler om opsigelsesvarsel.
Der henvises til funktionærlovens  

 bestemmelser i en sådan situation.
2. I tilfælde af misligholdelse kan ansættelsen -  

 uanset det anførte - bringes til ophør uden varsel.
Det understreges, at  

 bl.a. overtrædelse af reglementets §§ 13, 14, 15 og 16 betragtes som  

 misligholdelse af særlig alvorlig karakter og kan medføre bortfald af de i §  

 4 B, E, F og G samt § 5 (forskud), §§ 7 og 9 nævnte ydelser.
§ 5 Udbetaling af løn, forskud og refusioner 1. Lønnen udbetales månedsvis bagud til rådgiverens  

 pengeinstitut i Danmark.
Det påhviler rådgiverne at træffe aftale med  

 pengeinstituttet om overførsel af løn til tjenestestedet eller til modtager i  

 Danmark.
UM yder ikke rådgiverne bistand med overførsel af dele af deres løn  

 til dækning af forpligtelser her eller i udlandet.
 2. Til afholdelse af udgifter i forbindelse med  

 udrejsen kan UM efter anmodning yde et lønforskud på indtil kr. 25.000,- til  

 rådgivere, der flytter ind i en møbleret bolig, og kr. 50.000,- til  

 rådgivere, der flytter ind i en umøbleret bolig.
3. UM kan efter anmodning yde et lønforskud på max.  

 kr. 75.000,- til rådgiverens indkøb af bil samt dækning af  

 transportomkostninger.
Dokumentation for bilkøbet samt transporten skal  

 efterfølgende indsendes enten i form af den originale købekontrakt eller en  

 bekræftet kopi heraf samt kopi af konnossement eller lignende.
Ydelsen af  

 lønforskud forudsætter, at rådgiverne i det omfang, der er behov herfor,  

 benytter bilen til tjenstlig kørsel.
Tjenestebiler må ikke benyttes til  

 privat kørsel.
4. Forskuddene, der fradrages i rådgivernes løn,  

 forrentes ikke og skal tilbagebetales i månedlige rater, hvis størrelse  

 fastsættes efter aftale med UM.
Tilbagebetalingen skal være afviklet fuldt ud  

 6 måneder før kontraktens udløb: ved 1-årskontrakter dog først ved  

 kontraktens udløb.
 5. Godtgørelse i danske kroner for dokumenterede  

 udgifter, som UM i henhold til nærværende reglements øvrige bestemmelser er  

 forpligtet til at refundere rådgiverne, sker efter danske bankers  

 gennemsnitssælgerkurs for tjenestelandets valuta for den måned, hvori  

 udgiften er afholdt, eller senest foreliggende kurs.
§ 6 Skoletillæg 1. Skoletillæg ydes til børn, der er omfattet af  

 bestemmelsen i § 4 D, såfremt barnet er fyldt 5 år.
 2. For børn, der er indmeldt i en  

 undervisningsinstitution i tjenestelandet, ydes godtgørelse for følgende  

 dokumenterede udgifter:
 Med en kostskole i tjenestelandet kan sidestilles en kostskole i  

 nabolandet.
 3. For børn, der er indmeldt i en  

 undervisningsinstitution uden for rådgiverens tjenesteland, ydes godtgørelse  

 for følgende dokumenterede udgifter:
Fast skoletillæg på kr. 16.000 skal medregnes i den skattepligtige  

 indkomst og vil derfor blive udbetalt via UM's lønanvisning og opgivet til  

 skattevæsenet.
Beløbet vil være arbejdsmarkedsbidragspligtigt for rådgivere,  

 der er skattepligtige til Danmark.
 4. Ved »gebyrer for undervisning« forstås:  

 indmeldelsesgebyrer, undervisningsgebyrer og skoleafgifter.
Udgifter til transport i tjenestelandet kan afholdes til normal skolebus,  

 eller hvor skolebus ikke findes, til privat skolekørsel, hvor afstanden til  

 skole er over 10 km.
I disse tilfælde ydes sædvanlige kilometerpenge for den  

 kørsel, der ligger ud over 20 km om dagen.
I de tilfælde, hvor kørsel med  

 skolebus eller privat skolekørsel ikke er muligt p.g.a. afstanden mellem  

 undervisningsinstitutionen i tjenestelandet og tjenestestedet, yder UM mod  

 dokumentation 4 flyrejser med ordinære rutefly pr. år pr. barn mellem  

 undervisningsinstitutionen i tjenestelandet og tjenestestedet.
Udgifter til skolebespisning samt til indkøb af skoleuniform, bøger og  

 lignende refunderes ikke.
Ved fremsendelse af kvitteringer for refusion af  

 skolepenge skal derfor medsendes specifikation af, hvad kvitteringerne  

 dækker.
5. Kun udgifter, der vedrører en almindelig, daglig  

 skoleundervisning kan refunderes.
Der vil ikke derudover kunne refunderes  

 udgifter til særundervisning i dansk eller andre fag.
6. For så vidt angår rådgivere, der er placeret på  

 isolerede steder, hvor ingen almindelig skolegang er mulig, kan der inden for  

 ovennævnte rammer refunderes aflønning af en rådgiverægtefælle-/samlever,  

 såfremt vedkommende tillige underviser andre rådgiveres børn.
Hvis rådgiveren  

 imidlertid er den eneste udsendte på et sådant sted, kan der undtagelsesvist  

 refunderes undervisning af egne børn uden deltagelse af andre børn.
§ 7 Tilskud ved flytning 1. UM yder nedenstående faste tilskud til afholdelse  

 af udgifter i forbindelse med udflytningen, herunder opmagasinering af  

 bohave:
Det er en forudsætning for at få fuldt tilskud til hjemflytning, at denne  

 finder sted senest 6 måneder efter ansættelsesperiodens ophør.
Såfremt  

 rådgiveren forbliver i tjenestelandet (overgår til stilling ved en anden  

 bistandsorganisation, lokal ansættelse eller lignende) udbetales et tilskud  

 på 75% af det under stk. 3 anførte tilskud.
 4. Ved såvel ud- som hjemflytning kan UM i stedet for  

 ovennævnte beløb eller kvanta afholde dokumenterede udgifter til flytransport  

 af flyttegods med halvdelen af de under stk. 2 og 3 omhandlede kvanta.  

 Yderligere udgifter refunderes ikke.
 5. Såfremt rådgiveren vælger kun at medtage halvdelen  

 af de i stk. 2 og stk. 3 omhandlede kvanta til og fra tjenestestedet med  

 overflade-transport, afholder UM udgifterne ved opmagasinering af op til 10  

 m3 bohave i hele kontraktperioden.
 6. Ved overgang til ny rådgiverstilling i et andet  

 tjenesteland inden for 3 måneder efter udløbet af kontrakten ydes  

 flyttetilskud i henhold til stk. 1 »umøbleret bolig«, mens der ydes  

 flyttetilskud efter stk. 7 ved overgang til ny stilling inden for samme  

 tjenesteland.
7. Ved flytning fra et tjenestested til et andet under  

 ansættelsen eller i forbindelse med kontraktforlængelse refunderes de  

 faktiske, dokumenterede flytteudgifter.
Der ydes dog maksimalt de i stk. 1  

 »møbleret bolig« anførte beløb.
 8. Rådgivere, der ved ansættelsen havde bopæl i  

 tjenestelandet, vil få flyttetilskud i medfør af reglerne i stk. 7.
 9. Flyttetilskud for medfølgende familiemedlemmer  

 afholdes kun, såfremt disse tager fast ophold sammen med rådgiveren på  

 tjenestestedet i mindst 6 måneder.
 10. Hvis begge ægtefæller udsendes som rådgivere, vil  

 de alene være berettiget til flyttegodtgørelse som en rådgiver med ægtefælle.
 11. Flyttegods er uden særlig anmeldelse forsikret  

 under UMs gruppeforsikring for rådgivere, jfr. § 11. Dette gælder dog ikke  

 biler.
 12. Fratræder rådgiveren efter eget ønske før  

 ansættelsesperiodens ophør, eller opsiges rådgiveren på grund af  

 misligholdelse, jfr. § 4 K, kan tilskud til flytning bortfalde.
13. Fast flyttetilskud skal medregnes i den  

 skattepligtige indkomst og vil derfor blive udbetalt via UM's lønanvisning og  

 opgivet til skattevæsenet.
Beløbet vil være arbejdsmarkedsbidragspligtigt for  

 rådgivere, der er skattepligtige til Danmark.
§ 8 Pension 1. Rådgivere med dansk statsborgerskab er under  

 udsendelsen omfattet af Lov om Arbejdsmarkedets Tillægspension (ATP).
 2. For rådgivere, der før udsendelsen var omfattet af  

 en pensionsordning, som vil kunne videreføres under ansættelsen, eller som  

 vil kunne optages i en eksisterende ordning, udredes præmiebidrag af UM og  

 rådgiveren i samme forhold som gældende efter den pågældende ordning, dog med  

 den begrænsning, der følger af stk. 4. Kun ægtefæller og samlevere i  

 registreret partnerskab begunstiges.
3. For rådgivere, der ikke vil kunne optages i en  

 eksisterende pensionsordning, vil UM efter nærmere aftale kunne bidrage til  

 etablering af en pensionsordning med et beløb normalt svarende til to  

 tredjedele af de samlede præmiebidrag.
Det beløb, på basis af hvilket præmien  

 til en sådan nyetableret pensionsordning beregnes, vil i så fald ikke være  

 rådgivernes løn, men derimod deres faktiske eller anslåede pensionsgivende  

 løn i Danmark ved ansættelse i staten.
 4. Videreførelse af, optagelse i eller oprettelse af  

 pensionsordninger i henhold til stk. 2 eller 3 sker med forbehold af  

 Finansministeriets godkendelse.
 5. UM kan ikke medvirke til oprettelse af eller  

 bidrage til: a. en pensionsordning for en rådgiver, såfremt den pågældende  

 oppebærer løbende ydelser fra en pensionsordning: b. livsforsikringer,  

 kapitalpension eller indekskontrakter: c. andre pensionsordninger, såfremt  

 disse kan tilbagekøbes efter rådgiverens fratrædelse.
 UM kan kun bidrage til pensionsordninger, der er forsynet med en klausul  

 om, at ydelser hidrørende fra præmier, indbetalt under rådgivernes ansættelse  

 i UM, ikke vil kunne udbetales før det fyldte 60. år, samt om, at policen  

 ikke kan være genstand for belåning eller pantsætning.
 6. Aftale om pensionsordning skal fortrinsvis indgås i  

 forbindelse med ansættelsen (jfr. § 2). Rådgivere, der på et senere tidspunkt  

 ønsker en pensionsordning oprettet eller videreført, vil kun være berettiget  

 til at modtage pensionsbidrag fra UM fra tidspunktet for begæringens  

 fremsættelse.
 7. Rådgivernes bidrag efter stk. 1 og eventuelle  

 bidrag efter stk. 2 eller stk. 3 fratrækkes lønnen og indbetales af UM til de  

 respektive pensionsinstitutioner sammen med UMs bidrag efter stk. 2 eller  

 stk. 3.
 8. Ud over de foran nævnte pensionsbidrag fra UM  

 tilkommer der ikke rådgiverne nogen ret til pension eller understøttelse fra  

 staten (bortset fra invalide- og folkepension).
9. Tjenestemænd i staten, folkeskolen og folkekirken  

 skal gennem det hidtidige ansættelsessted ansøge Finansministeriet om  

 bevarelse af pensionsalder under udsendelsen.
Tjenestemænd i kommunerne eller  

 koncessionerede selskaber skal selv rette henvendelse til deres  

 ansættelsesmyndighed vedrørende deres pensionsforhold under udsendelsen.
Det  

 kan komme på tale, at tjenestemanden selv skal bidrage til sin  

 pensionsordning under orloven.
10. Udenlandske rådgivere kan på lige fod med danske  

 rådgivere oprette en pensionsordning i Danmark.
Der bidrages ikke til  

 udenlandske ordninger.
 11. Nærmere oplysninger om pensionsspørgsmål vil kunne  

 fås ved henvendelse til UM.
§ 9 Ud-, hjem-, orlovs- og besøgsrejser 1. Udgifter til rådgivernes rejse mellem bopæl og  

 tjenestested i forbindelse med tjenestens tiltrædelse afholdes af UM.
UM  

 afholder tillige udgifterne i forbindelse med ægtefællers og børns udrejse,  

 såfremt de tager fast ophold hos rådgiveren i mindst 6 sammenhængende  

 måneder, for børns vedkommende dog kun, hvis disse er under 21 år.
2. Ved ansættelsesperiodens ophør afholder UM  

 udgifterne til rådgivernes og deres ægtefællers rejse fra tjenestestedet til  

 bopælen.
UM godtgør endvidere befordringsudgifterne for børn, som under  

 udsendelsen har ledsaget rådgiverne, jfr. stk. 1. Det samme gælder, hvis  

 rådgiverne opsiges til fratræden før den forudsatte ansættelsesperiodes  

 ophør, og dette ikke skyldes misligholdelse af kontrakten.
Med udtrykket  

 »ansættelsesperiodens ophør« forstås det tidspunkt, hvor rådgiverne  

 endeligt har afsluttet deres arbejde i UMs tjeneste.
 3. Fratræder rådgiverne efter eget ønske før den  

 forudsatte ansættelsesperiodes ophør, eller opsiges de på grund af  

 misligholdelse inden den forudsatte ansættelsesperiodes ophør, kan UM pålægge  

 dem at udrede omkostningerne ved deres egen, ægtefællers og børns hjemrejse.
4. Efter hver 2-årig tjenesteperiode regnet fra  

 kontraktens ikrafttrædelse har rådgiverne, deres ægtefæller og børn under 21  

 år ret til - forudsat at kontrakten løber for yderligere en periode af mindst  

 1 år - for UMs regning at foretage en orlovsrejse mellem tjenestestedet og  

 rådgiverens hjemland.
Ved kontraktforlængelse på under 1 år kan der ydes  

 forholdsmæssig dækning af udgifterne til en orlovsrejse, svarende til  

 varigheden af kontraktforlængelsen, f.eks. halvdelen ved en 6 måneders  

 forlængelse.
Reglen gælder ikke for hjemmeværendes besøgsrejser.
 Under betalte orlovsrejser medregnes den normale rejsetid ikke i ferien.
5. Er rådgivernes ansættelsesperiode på 2 år, og har  

 de ægtefæller og børn, der ikke er udrejst sammen med rådgiverne, jfr. stk.  

 1, afholder UM udgiften ved ægtefællernes rejse mellem deres faste  

 opholdssted og rådgivernes tjenestested og tilbage hvert andet ansættelsesår,  

 mens børn under 21 år uden for tjenestelandet er berettiget til en  

 besøgsrejse i hvert ansættelsesår.
Såfremt et barn fylder 21 år i løbet af et  

 kontraktår, ydes forholdsmæssig dækning, jfr. stk. 4. For børn, som er på  

 kostskole i tjenestelandet henvises til reglen i § 6, stk. 4.
6. Udrejse, orlovsrejse samt øvrige tjenesterejser  

 foretages på, hvad der svarer til business class.
Billetter til udrejsen skal  

 indkøbes gennem DSB Rejsebureau, jfr. kapitel III, A, f.
Rådgiverne vil selv kunne arrangere deres hjemrejse, idet der forud for  

 hjemrejsen kan udbetales et fast beløb svarende til prisen for en billet, der  

 svarer til business class ad den mest direkte rute mellem tjenestelandet og  

 hjemlandet, jfr. dog stk. 9. Fast hjemrejsetilskud skal medregnes i den  

 skattepligtige indkomst og vil derfor blive udbetalt via UM's lønanvisning og  

 opgivet til skattevæsenet.
Beløbet vil være arbejdsmarkedsbidragspligtigt for  

 rådgivere, der er skattepligtige til Danmark.
Alternativt kan rådgiverne  

 vælge at lade sig kompensere for transportudgifter efter regning, dog højst  

 for en billet der svarer til business class ad den mest direkte rute mellem  

 tjenestelandet og hjemlandet.
Rådgiverne skal selv arrangere orlovs- og besøgsrejser.
Der vil forud for  

 rejsen kunne blive udbetalt et fast beløb, der svarer til udgiften ved rejse  

 ad den mest direkte rute på økonomiklasse under udnyttelse af eksisterende  

 rabatordninger.
Når beløbet er udbetalt, vil det ikke efterfølgende kunne  

 reguleres.
Ovennævnte beløb udbetales uanset valg af transportmiddel.
Fast  

 orlovs- og besøgsrejsetilskud skal medregnes i den skattepligtige indkomst og  

 vil derfor blive udbetalt via UM's lønanvisning og opgivet til skattevæsenet.  

 Beløbet vil være arbejdsmarkedsbidragspligtigt for rådgivere, der er  

 skattepligtige til Danmark.
Alternativt kan rådgiverne vælge at lade sig  

 kompensere for transportudgifter efter regning, dog højst for en billet der  

 svarer til økonomiklasse, jvf. ovenfor, ad den mest direkte rute mellem  

 tjenestelandet og hjemlandet.
 UM og ambassaderne vil ikke kunne påtage sig at arrangere orlovs- og  

 besøgsrejser.
 7. UM yder ikke godtgørelse i form af dagpenge for den  

 tid, der medgår til rejsen fra hjemlandet og til tjenestestedet og retur.
8. Efter ansøgning kan ydes støtte til hjemrejse for  

 en rådgiver eller dennes ægtefælle i forbindelse med alvorlig sygdom og død i  

 den nærmeste familie.
Støtten ydes sædvanligvis med 80% af billetudgiften.  

 Ved afgørelsen tages i betragtning, om der er mulighed for at udnytte  

 orlovsrejser o.l. til formålet.
 9. Ved overgang fra en kontrakt til en anden i samme  

 land betragtes hjem- og udrejse som orlovsrejse på økonomiklasse.
§ 10 Tjenesterejser 1. Refusion af udgifterne til tjenesterejser ydes kun,  

 såfremt disse udgifter ikke dækkes af de lokale myndigheder, og hvis rejsen  

 på forhånd er godkendt af ambassaden/UM.
Anmodning om godkendelse skal fremsættes med angivelse af formål med  

 rejsen, rejsens varighed og de anslåede rejseudgifter.
For tjenesterejser,  

 der ikke omfatter overnatning, vil der alene kunne ydes dagpenge, såfremt  

 disse har en varighed på min. 10 timer og foregår i en afstand af min. 50 km  

 fra tjenestestedet.
2. Rådgiverne skal efter tjenesterejsens afslutning  

 indsende et rejseregnskab til ambassaden.
Blanketter til brug herfor kan  

 rekvireres fra ambassaden.
3. Under tjenesterejser - bortset fra tjenesterejser i  

 eget tjenesteland - er rådgiverne normalt berettiget til dagpenge efter  

 Finansministeriets regler.
Ved rejser i eget tjenesteland udgør det maksimale  

 dagpengebeløb normalt 75% af Finansministeriets satser.
Ved  

 landeorienteringskurser, konferencer, seminarer o.lign., hvor der ydes fuld  

 kost og logi, er rådgiverne ikke berettiget til dagpenge.
Dagpenge beregnes  

 for hver påbegyndt time af rejsens varighed som 1/24 af den for  

 (opholds)landet anførte reducerede sats.
4. UM refunderer dokumenterede udgifter til  

 hotelværelse, idet det dog forventes, at der ikke uden tvingende grund  

 benyttes luksushoteller.
Er rådgiveren privat indkvarteret, ydes et  

 nattillæg, der udgør 1/3 af hoteldispositionsbeløbet for det pågældende land,  

 eller hvis et sådant ikke er fastsat, 1/3 af den reducerede dagpengesats for  

 det pågældende land.
Endvidere refunderes dokumenterede transportudgifter i  

 det omfang, disse ikke dækkes af de lokale myndigheder.
Godtgørelse for  

 tjenestekørsel i egen bil refunderes enten efter de af modtagerlandet  

 fastsatte satser for kørselsgodtgørelse, eller efter de til enhver tid  

 gældende FN-satser omregnet til danske kroner, jfr. herved bilag 7. Udgifter  

 i forbindelse med rådgivernes kørsel til og fra arbejde og inden for pladsens  

 grænser kan ikke refunderes.
UM refunderer ikke udgifter til kost,  

 tøjrensning, drikkepenge m.m., idet sådanne udgifter forudsættes afholdt af  

 dagpengene.
Deles hotelværelset med en person, som ikke er berettiget til refusion af  

 hotelværelset, kan udgiften hertil refunderes op til det fastsatte  

 hoteldispositionsbeløb.
I lande, hvor der ikke er fastsat  

 hoteldispositionsbeløb, kan udgiften til et rimeligt enkeltværelse med bad  

 refunderes.
5. Såfremt rådgiverne under tjenesterejser bor på  

 hotel, hvor kosten er inkluderet i prisen, eller hvis udgifterne til måltider  

 på forhånd er dækket eller ikke skal afholdes af rådgiveren, nedsættes  

 dagpengene til en fjerdedel af den reducerede sats.
Ydes kun enkelte  

 måltider, reduceres dagpengene tilsvarende, idet morgenmåltidet beregnes til  

 15%, frokost til 30% og middag til 30% af den reducerede dagpengesats.
§ 11 Forsikring 1. UM har via TRYG-BALTICA Forsikring tegnet en  

 gruppeforsikring for de af UM udsendte rådgivere omfattende:
 Der henvises til bilag 8 vedrørende forsikringsbestemmelsernes indhold.
2. Har rådgiverne ret til for UMs regning at medtage  

 ægtefæller og børn til tjenestelandet, omfatter forsikringerne tillige  

 ægtefæller og børn indtil disses fyldte 21. år, dersom de ledsager rådgiveren  

 under udsendelsen, eller under besøg hos rådgiveren i tjenestelandet i  

 besøgsperioden.
Børn er ikke omfattet af livsforsikringen.
3. Forsikringen dækker, bortset fra sø- og  

 transportforsikringen, i hele kontraktperioden.
Er rådgiverne ved udløbet af  

 nævnte udstationeringsperiode endnu ikke vendt tilbage til Danmark,  

 opretholdes dækningen dog, indtil hjemrejse har fundet sted, dog højst i  

 indtil en måned efter udstationeringsperiodens ophør.
Denne begrænsning  

 gælder ikke sø- og transportforsikring, jfr. § 7, stk. 11.
4. Forsikringsdækningen sker automatisk.
Den træder i  

 kraft og ophører uden nogen form for meddelelse fra rådgiverne til UM eller  

 TRYG-BALTICA Forsikring.
 5. I alle forsikringsspørgsmål skal rådgiverne rette  

 direkte henvendelse til TRYG-BALTICA Forsikring, jfr. bilag 8.
 6. Rådgiverne vil under udsendelsen kunne tegne  

 supplerende forsikringer, jfr. bilag 9.
§ 12 Helbred 1. Rådgiveren og evt. medfølgende ægtefælle er før  

 udrejsen forpligtet til at indsende en helbredserklæring til TRYG-BALTICA.  

 Formular til dette formål udleveres af UM.
Udsendelse forudsætter, at  

 rådgiverne og medfølgende familiemedlemmer ved ansættelsen ikke lider af  

 sygdomme, der gør dem uegnede til udsendelse.
Det er desuden en forudsætning,  

 at helbredserklæringen godkendes af TRYG-BALTICA.
2. Rådgiverne, deres ægtefæller og børn vil under  

 orlov og i indtil 6 måneder efter endt tjeneste i et udviklingsland for UMs  

 regning kunne henvende sig til ambulant tropemedicinsk undersøgelse på  

 Rigshospitalets Epidemiafdeling M For tropesygdomme i København, Marselisborg  

 Hospital i Århus eller Odense Universitetshospital.
Hvor afstandsmæssige  

 forhold taler for det, vil UM efter forudgående aftale kunne tillade  

 henvisning til lokal speciallæge i tropesygdomme.
 3. Hvis der opstår sygdom inden for det første år  

 efter hjemkomsten, bør den undersøgende læge underrettes om, at patienten har  

 opholdt sig i et udviklingsland.
4. Rådgiveren og dennes medfølgende familie skal under  

 udsendelsen være vaccineret mod diverse tropesygdomme.
Ved afrejse til og  

 hjemrejse fra de fleste udviklingslande kræves bevis for behørig vaccination,  

 idet det bemærkes, at kravene dog varierer fra land til land.
Udgifter til de  

 fornødne vaccinationer, der er foretaget i forbindelse med udsendelsen, vil  

 kunne refunderes af UM.
Vejledning og behandling kan fås ved henvendelse til  

 Rigshospitalets Epidemiafdeling M, Statens Seruminstitut eller dettes  

 regionale afdelinger, jfr. bilag 10.
 5. Rådgiveren og dennes medfølgende familie skal under  

 udsendelse til visse lande være i besiddelse af et AIDS-certifikat.  

 Vejledning kan fås ved henvendelse til pågældende rekrutteringssektion i UM  

 samt til Rigshospitalets Epidemiafdeling M, jvf. bilag 10.
§ 13 Bibeskæftigelse 1. Rådgiverne må ikke påtage sig andet lønnet arbejde  

 eller drive forretningsvirksomhed af nogen art i ansættelsesperioden.  

 Opmærksomheden henledes på, at mange udviklingslande ikke tillader, at  

 rådgivernes ægtefæller og børn tager lønnet arbejde i udviklingslandet, med  

 mindre arbejdstilladelse er indhentet på forhånd.
Hvis ægtefælle eller børn  

 inden afrejsen har planer om at søge arbejde i udviklingslandet, tilrådes  

 det, at eksamensbeviser, anbefalinger samt attesterede oversættelser heraf  

 medtages.
§ 14 Tavshedspligt og forhold til pressen 1. Rådgiverne skal iagttage tavshed med hensyn til  

 forhold, som de i deres stillings medfør bliver bekendt med, og hvis  

 hemmeligholdelse ifølge sagens natur er påkrævet eller bliver dem  

 foreskrevet.
Tavshedspligten ophører ikke med ansættelsesforholdets ophør.  

 (Se desuden stk. 4).
 2. Rådgiverne såvel som deres eventuelle pårørende bør  

 afholde sig fra at deltage i politiske demonstrationer,  

 underskriftsindsamlinger, valgpropaganda m.v. eller at udtale sig offentligt  

 om indenrigs- og udenrigspolitiske spørgsmål, der angår tjenestelandet.
 3. Såvel under udførelsen af deres arbejde som privat  

 skal rådgiverne holde sig opholdslandets love og bestemmelser efterrettelig.  

 (Se desuden § 16.
4 Bortset fra de i stk. 1 vedrørende rådgivernes tavshedspligt nævnte  

 begrænsninger vil rådgiverne, når de er blevet fortrolige med deres  

 arbejdsforhold, kunne yde et værdifuldt bidrag til udbredelsen af kendskabet  

 til det sociale, økonomiske og kulturelle samarbejde med udviklingslandene,  

 bl.a. ved at skrive artikler til pressen og faglige tidsskrifter.
Der bør dog  

 udvises betydelig diskretion om forhold, som vil kunne skade værtslandets  

 omdømme.
§ 15 Rådgivernes forpligtelser i relation til menneskerettigheder 1. Rådgiverne må ikke - hverken direkte eller  

 indirekte - udføre, medvirke til eller på anden måde deltage i tortur,  

 umenneskelig eller vanærende behandling eller straf.
Forbudet er i  

 overensstemmelse med Danmarks internationale forpligtelser på området, der  

 bl.a. fremgår af FNs Verdenserklæring om Menneskerettigheder (1948) Art. 5,  

 Den europæiske Menneskerettighedskonvention (1950) Art. 3, og FN-Konventionen  

 mod tortur og anden grusom, umenneskelig eller nedværdigende behandling eller  

 straf (1984). Rådgiverne bør endvidere være opmærksomme på Den almindelige danske Lægeforenings etiske regler, § 12:
 »En læge må hverken aktivt eller passivt medvirke i procedurer eller  

 aktiviteter, der indebærer inhuman, nedværdigende eller grusom behandling af  

 mennesker«.
 2. Rådgiverne må ikke deltage i nogen form for  

 procedure eller aktivitet i forbindelse med fuldbyrdelse af dødsstraf.
 3. Rådgivere, der kommer i tvivl om, hvorvidt en  

 arbejdsopgave er forenelig med forpligtelserne i henhold til denne  

 bestemmelse, skal afvise deltagelse og omgående rette henvendelse til UM  

 eller ambassaden.
§ 16 Opholdslandets lovgivning 1. Såvel under udøvelse af deres arbejde som privat er  

 rådgiverne og evt. medfølgende familie forpligtet til at rette sig efter  

 opholdslandets love og øvrige bestemmelser.
Forpligtelsen omfatter også  

 bestemmelser om ind- og udførsel samt omveksling af valuta.
Overtrædelse af  

 opholdslandets lovgivning og øvrige bestemmelser kan medføre, at ansættelsen  

 bringes til ophør uden varsel, jfr. § 4 K og bilag 1. Der henvises iøvrigt  

 til Kapitel II vedrørende rådgivernes retlige stilling i opholdslandet.
§ 17 Valgret 1. Rådgiverne og ledsagende ægtefæller kan uanset  

 udsendelsen bevare valgret til Folketinget (men ikke til kommunalvalg),  

 såfremt de iøvrigt opfylder valgretsbetingelserne, se § 2, stk. 2 i lov om  

 valg til Folketinget.
Papirløse samlevere har ikke samme rettigheder som  

 ledsagende ægtefæller, men bedømmes uafhængigt af rådgiveren.
Udøvelse af  

 valgretten forudsætter, at man er optaget på valglisten senest 18.-dagen før  

 valget.
2. Ansøgningsskemaer (grøn blanket) om optagelse på  

 valglisten udleveres af sidste bopælskommune (Folkeregistret) eller UM  

 (StS.3) eventuelt nærmeste ambassade.
Ansøgningen sendes til sidste  

 bopælskommune, der vil underrette den pågældende om optagelse på valglisten.  

 Optagelse på valglisten har virkning i 2 år.
Fornyet begæring skal indgives  

 inden udløbet af nævnte periode.
Der henvises iøvrigt til vejledningen på  

 blanketten.
3. De på valglisten optagne personer kan uden at  

 modtage valgkort afgive brevstemme på en dansk diplomatisk eller konsulær  

 repræsentation, eventuelt hos en stemmemodtager, der er udpeget af  

 Indenrigsministeriet.
Brevstemmer kan tidligst afgives på en dansk  

 repræsentation i udlandet 3 mdr. før valgdagen.
Brevstemmerne sendes af  

 repræsentationen eller brevstemmemodtageren til den kommune, hvor vælgeren er  

 optaget på valglisten.
For at blive medtalt skal brevstemmen være  

 kommunalbestyrelsen i hænde, inden afstemningen påbegyndes i Danmark.
 Af hensyn til risikoen for forsinkelser ved fremsendelsen af brevstemmer  

 til kommunen bør man sørge for at brevstemme i god tid.
§ 18 Miniprojekter 1. Såfremt en rådgiver eller dennes ægtefælle på eget  

 initiativ ønsker at iværksætte et selvstændigt miniprojekt, der støttes af de  

 lokale myndigheder, vil de kunne søge ambassaden om en bevilling til indkøb  

 af materialer eller lignende til projektets gennemførelse, jfr. bilag 12. Der  

 ydes maksimalt kr. 75.000. Miniprojekter kan kun bevilges i lande, hvor der  

 er dansk repræsentation med udsendte medarbejdere.
§ 19 Katastrofesituation 1. Rådgiverne er selv ansvarlige for at holde nærmeste  

 danske repræsentation underrettet om deres opholdssted, således at  

 repræsentationen i tilfælde af en katastrofesituation eller borgerlige  

 uroligheder i opholdslandet hurtigt kan kontakte dem.
I øvrigt skal  

 rådgiverne, så snart forholdene tillader det, søge kontakt med nærmeste  

 danske repræsentation, og eventuel evakuering skal om muligt ske i samråd med  

 denne.
2. Såfremt rådgivernes arbejde i tjenestelandet på  

 grund af sådanne begivenheder må bringes til ophør før kontraktperiodens  

 udløb, kan rådgiverne tidligst opsiges med 3 måneders varsel fra udgangen af  

 den måned, hvori rådgiverne har forladt deres tjenestested.
Rådgivere vil  

 uanset bestemmelsen i § 4 E, stk. 2 have ret til hjemflytningsgodtgørelse i  

 forhold til varigheden af deres kontraktperiode.
§ 20 Uoverensstemmelsers afgørelse 1. Uoverensstemmelser vedrørende forståelsen af  

 nærværende reglement kan ikke indbringes for de almindelige domstole, men  

 afgøres endeligt af en voldgiftsret.
2. Voldgiftsretten består af 2 medlemmer og en  

 formand, der tillige er opmand.
UM og rådgiveren vælger hver et medlem af  

 voldgiftsretten.
Formanden, der skal opfylde de i retsplejeloven indeholdte  

 betingelser for at blive dommer, udpeges af formanden for arbejdsretten.  

 Såfremt en af parterne ikke inden 14 dage efter, at han er opfordret dertil  

 af den anden part, har udpeget en voldgiftsmand, udpeges denne af formanden.
3. Voldgiftsretten træffer sin afgørelse på grundlag  

 af dansk ret.
Dette indbefatter den danske arbejdsmarkedslovgivning, herunder  

 funktionær- og ferieloven, med mindre disse love er fraveget ved nærværende  

 reglement.
Voldgiftsretten fastsætter selv regler for sagens behandling.
§ 21 Kontaktudvalg 1. I tjenestelande med et større antal udsendte  

 rådgivere, typisk mere end 10, kan der etableres kontaktudvalg.  

 Kontaktudvalget mødes normalt 4 gange årligt med ambassaden i det pågældende  

 land, eller efter behov, og drøfter alle spørgsmål af betydning for  

 ansættelsesvilkår og udstationering.
Bilag 17 indeholder forslag til  

 retningslinier for kontaktudvalgenes arbejde.
§ 22 Tjenesteattest 1. UM udfærdiger efter begæring fra rådgiveren ved  

 kontraktens udløb en tjenesteattest, der skal indeholde oplysninger om  

 ansættelsestiden, arbejdsområdet, løn samt årsag til ophør af kontrakt.
§ 23 Dagpengegodtgørelse 1. Ved ophør af kontrakt og ved afskedigelse udbetales  

 rådgiveren en dagpengegodtgørelse i henhold til § 84 i lov om  

 arbejdsformidling og arbejdsløshedsforsikring under forudsætning af, at  

 medlemsskab af en dansk arbejdsløshedskasse kan dokumenteres.
RÅDGIVERNES RETLIGE STILLING I OPHOLDSLANDET Danmark har med en række af de udviklingslande, hvortil Danmark yder  

 faglig bistand af væsentligt omfang, sluttet generelle aftaler om bl.a.  

 betingelserne for rådgiverbistand og om rådgivernes retlige stilling.
Sådanne  

 aftaler er hidtil indgået med bl.a.
Angola, Bangladesh, Bhutan, Bolivia,  

 Burkina Faso, Cameroun, Egypten, Ghana, Indien, Kenya, Lesotho, Malawi,  

 Mozambique, Namibia, Nepal, Nicaragua, Pakistan, Peru, Swaziland, Tanzania,  

 Uganda, Vietnam, Zaire, Zambia og Zimbabwe.
 Foruden disse generelle aftaler har Danmark indgået en lang række  

 specielle aftaler om konkrete bistandsprojekter og -programmer, som i visse  

 tilfælde ligeledes indeholder bestemmelser om de danske rådgiveres retlige  

 stilling.
I forhandlingerne om disse aftaler har man fra dansk side bl.a. tilstræbt  

 at opnå fritagelse for retsforfølgelse for rådgiverne for handlinger  

 foretaget i tjenesten.
Hvor dette er opnået, har bestemmelsen som regel haft  

 følgende ordlyd: »The Government of... undertakes that officers shall be  

 exempt from legal process in respect of words spoken or written and all acts  

 performed by them in their official capacity«.
 Dette betyder, at rådgiverne vil være fritaget for retsforfølgelsesskridt  

 i anledning af tjenestehandlinger - altså ikke for handlinger uden for  

 tjenesten - hvilket indebærer beskyttelse mod såvel civilt søgsmål som  

 strafferetlig forfølgelse, inklusive anholdelse.
I visse samarbejdsaftaler, bl.a. aftalen med Indien, er denne bestemmelse  

 imidlertid ikke medtaget på grund af modstand herimod fra det pågældende  

 lands side.
Rådgiverne vil i UM eller på den lokale danske repræsentation få  

 udleveret et eksemplar af aftalen med det land, hvortil de skal udsendes.
Det  

 bemærkes, at en del af aftalerne er af ældre dato og derfor kan indeholde  

 bestemmelser, der ikke længere er aktuelle.
Inden aftalerne anvendes i  

 kommunikation med myndighederne, bør der konfereres med UM eller den lokale  

 danske repræsentation.
I de danske samarbejdsaftaler er ovenfor omtalte bestemmelser om  

 fritagelse for retsforfølgelse ofte suppleret med regler om, at rådgiverne i  

 et vist omfang er fritaget for ansvar for skadevoldende handlinger under  

 tjenesten, idet tjenestelandets regering i forhold til de skadelidte skal  

 bære ansvaret for sådanne handlinger.
Såfremt den af rådgiverne forvoldte  

 skade skyldes forsæt eller grov uagtsomhed, kan tjenestelandet dog gøre  

 regres, dvs. kræve, at rådgiverne dækker det opståede tab.
 Hvis rådgiverne eller deres familier bliver involveret i trafikuheld eller  

 i andre handlinger, der forvolder skade på personer eller materiel, bør UM  

 og/eller den lokale danske repræsentation omgående underrettes.
FORHOLDSREGLER I FORBINDELSE MED  

 UDSENDELSEN A.
Forberedelser inden udrejsen a.
Pas Rådgiverne og de familiemedlemmer, der ledsager dem, skal være i  

 besiddelse af gyldigt pas for hele kontraktperioden.
Børn under 16 år kan  

 indskrives i moderens og/eller faderens pas.
Eget pas til børn er dog at  

 anbefale.
Udgifter til pas betales af rådgiveren.
b.
Visum Visum er påkrævet til visse lande.
Oplysning herom kan indhentes i UMs  

 rekrutteringssektion.
UM vil kunne drage omsorg for de nødvendige viseringer,  

 dersom passet/passene indleveres til UM i god tid inden udrejsen.
Alle  

 udgifter i forbindelse med visering afholdes af UM.
c.
AIDS UM har udarbejdet en vejledning om AIDS, der udleveres under interviewet i  

 UM.
AIDS-test er påkrævet til visse lande.
Nærmere oplysning herom kan  

 indhentes i UMs rekrutteringssektioner.
Rådgiverne vil også kunne rette henvendelse til Rigshospitalets  

 Epidemiafdeling M, med hvilket UM har indgået en aftale om rådgivning bl.a.  

 om AIDS-spørgsmål.
Der henvises til bilag 10.
d.
Vaccinationer Ved afrejse til og hjemrejse fra de fleste udviklingslande kræves bevis  

 for vaccination mod forskellige tropiske sygdomme.
Råd og vejledning angående  

 vaccinationer kan fås følgende steder:
Rigshospitalet Epidemiafdeling M Afsnit 7701, Ambulatoriet Tagensvej 20 2200 Kbh.
N Tlf: +45 35 45 77 01 Statens Seruminstitut Artillerivej 5 2300 København S Tlf.: +45 32 68 32 68 Rigshospitalets Rejseservice Tlf: +45 35 45 77 19 Der kan desuden rettes henvendelse til Statens Seruminstituts  

 regionalafdelinger:
Odense Universitetshospital Sønder Boulevard 29 5000 Odense C Tlf.: +45 66 11 33 33 Ålborg Sygehus Hobrovej 18 9000 Ålborg Tlf.: +45 99 32 11 11 Århus Kommunehospital Nørrebrogade 44 8000 Århus C Tlf: +45 89 49 33 33 Udgifter til de fornødne vaccinationer (herunder injektion af  

 gammaglobulin mod gulsot), der er foretaget i forbindelse med og under  

 udsendelsen, vil kunne betales af UM, jfr. § 12.
e.
Blodtypekort Det anbefales, at rådgiverne og deres medrejsende familiemedlemmer ved  

 udrejsen medbringer blodtypekort, jfr. bilag 10.
f.
Billetter Flybilletter (så vidt muligt til SAS-fly) udstedes ved udrejse gennem DSB  

 Rejsebureau, Asiatisk Plads 2, 1448 København K., telefon +45 33 92 11 70.
g.
Valuta Inden udrejsen bør rådgiverne selv indkøbe fremmed valuta.
Det tilrådes at  

 benytte rejsechecks.
h.
Medikamentæske Rådgiverne vil i forbindelse med udsendelsen få udleveret en  

 medikamentæske.
i.
Afrejsetidspunkt I mange tilfælde kan det være hensigtsmæssigt, at rådgiverne rejser ud  

 alene, og at familierne følger efter lidt senere, således at rådgiverne kan  

 sikre, at bolig m.v. er parat.
j.
Adresse Rådgiverne bedes snarest efter ankomsten give UM underretning om deres  

 adresse i tjenestelandet.
 B.
Rapportering til UM Alle rådgivere har pligt til at rapportere løbende om projektforløbet  

 efter nedennævnte retningslinier.
Det understreges, at denne rapportering er  

obligatorisk og nødvendig herunder også med henblik på at  

 opfylde Rigs- og Statsrevisionens krav.
 Efter ankomsten til tjenestelandet bedes alle rådgivere inden 3-6 måneder  

 indsende en rapport til UM om rekrutterings- og udsendelsesforløbet.
1. Projektrådgivere Især fremhæves alle rådgiveres pligt til også at rapportere om  

økonomiske forhold .
 - Sker anvendelsen af de danske tilskud til programmet i overensstemmelse  

 med de oprindelige forudsætninger? Væsentlige afvigelser, misbrug eller  

 mistanke om misbrug skal indberettes til UM/den lokale repræsentation via  

 projektlederen.
2. Enkeltrådgivere I.
Rapportering til den danske bistandsadministration Formålet med rapporteringen er at give den danske bistandsadministration  

 mulighed for:
Enkeltrådgiverne har pligt til senest tre måneder efter ankomsten til  

 tjenestelandet og efter samråd med tjenestestedet at indsende en tentativ  

 arbejdsplan for den kommende halvårsperiode til ambassaden/UM ved benyttelse  

 af det som bilag 13 optrykte skema.
Enkeltrådgiverne har derudover pligt til  

 at indsende rapport hvert følgende halve år, ligeledes ved benyttelse af  

 skemaet i bilag 13.
Det forudsættes, at rådgiverne i den første egentlige halvårsrapport  

 redegør for den faktiske opgaveløsning i lyset af den oprindelige arbejdsplan  

 samt skitserer en ny arbejdsplan for det kommmende halve år.
Denne  

 fremgangsmåde skal benyttes også i de efterfølgende halvårsrapporter.  

 Arbejdsplanerne vil af UM blive benyttet som styringsgrundlag for rådgivernes  

 fortsatte indsats.
I lande med danske ambassader vil rådgiverne blive indkaldt til møde på  

 ambassaderne til drøftelse af deres rapporter, herunder specielt af  

 arbejdsplanerne.
For andre landes vedkommende vil UM gennemgå rådgivernes  

 rapporter og arbejdsplaner.
UM vil anerkende rapportens modtagelse, men man  

 vil ikke nødvendigvis fremkomme med kommentarer til rapporten, medmindre  

 rådgiverne anmoder om at få konkrete faglige spørgsmål besvaret, jfr. bilag  

 13, rubrik 7.
UM vil være indforstået med afvigelser fra ovenstående  

 rapporteringsterminer, hvis særlige omstændigheder foreligger.
En kort  

 meddelelse om grunden til ønsket om udsættelse eller bortfald bedes i så fald  

 tilsendt UM.
UM kan efter behov kræve rapporter udarbejdet med kortere  

 mellemrum.
 Ved afslutningen af kontraktperioden afgives en rapport om hele  

 kontraktperiodens forløb på det som bilag 14 optagne skema.
 Rapporterne bør af praktiske grunde ikke omhandle spørgsmål, som vedrører  

 rådgivernes administrative forhold til UM (f.eks. om løn, bolig, hjemrejse,  

 anmodning om kontraktforlængelse etc.). Henvendelse af denne art bedes  

 indsendt i særskilt brev.
UM videresender normalt de afsluttende rapporter til Danidas kursuscenter  

 »Hornbækhus«.
Andre institutioner eller privatpersoner vil kunne få  

 tilsendt kopi, hvis UM skønner, at rapporterne kan have deres særlige  

 interesse, eller efter rådgiverens ønske.
Såfremt rådgiverne på grund af  

 særlige omstændigheder ikke måtte ønske, at rapporterne tilgår  

 »Hornbækhus« eller andre, bedes dette udtrykkeligt oplyst i  

 rapportskemaet, rubrik 3.
II.
Afsluttende rapportering til de lokale myndigheder Udarbejdelse af en afsluttende rapport til modtagerlandet er et vigtigt  

 led i enhver rådgiverudsendelse, idet den markerer og opsummerer det udførte  

 arbejde.
Rapportens indhold vil ofte danne basis for andre tekniske  

 beslutninger inden for beslægtede fagområder og sikre, at det af rådgiveren  

 påbegyndte arbejde videreføres efter de angivne retningslinier.
 Såfremt rådgiveren skal afgive rapport til modtagerlandet, vil følgende  

 retningslinjer for rapportens udarbejdelse kunne følges:
 1. Summary : en sammenfatning af de i rapporten indeholdte  

 vigtigste oplysninger (ca. 200-600 ord), der giver en oversigt i korte og  

 klare sætninger om oprindelse, formål, hvorledes opgaven er grebet an,  

 indsamlede oplysninger, konklusioner og anvisninger for arbejdets  

 videreførelse.
 2. Introduction : skal angive grunden til udsendelsen,  

 stillingsbeskrivelse, rådgiverens navn og officielle titel, arbejdsforhold og  

 arbejdsperiode: dersom arbejdet vil blive fortsat af en anden rådgiver, skal  

 dette nævnes, ligesom der bør henvises til tidligere rapporter, udarbejdet  

 inden for samme faglige område.
3. Acknowledgements : bør nævne officielle myndigheder og andre,  

 der aktivt har medvirket til løsning af de opgaver, rådgiveren har været  

 stillet overfor.
Der bør i videst muligt omfang kun refereres til  

 enkeltpersoners titler og ikke til navne.
 4. Background information : en beskrivelse af forholdene på  

 arbejdsstedet, sammenholdt med stillingsbeskrivelsen og af de foreliggende  

 problemer.
5. Efforts and accomplishments : her anføres den stillingtagen til  

 problemerne og de metoder, der er brugt til løsning af rådgiverens vigtigste  

 opgaver.
Den rolle, officielle myndigheder og »counterparts« har  

 spillet, bør medtages.
 6. Conclusions and recommendations : dette afsnit er det vigtigste  

 i rapporten og skal præsentere konklusionerne, der er draget fra det udførte  

 arbejde, en bedømmelse af de opnåede resultater samt en analyse af, hvorledes  

 arbejdet kan videreføres.
 Rekommendationerne for fremtiden skal nøje stemme overens med de  

 konklusioner, der er beskrevet i ovennævnte afsnit af rapporten, og bør  

 ligeledes tage behørigt hensyn til lokale faktorer af organisatorisk og  

 administrativ art.
7. Appendices : litteraturhenvisninger samt tekniske oplysninger i  

 form af tabeller og kurver skal anføres i bilagene.
Medtages talmateriale,  

 skal der anføres kildeangivelse.
Fotografier kan eventuelt også medtages her  

 til illustration af tekniske forhold.
Det bemærkes, at rapporten skal udarbejdes på det af eksperten under  

 udsendelsen benyttede officielle sprog, og at rapporten må udarbejdes i et  

 klart og ikke for teknisk sprog.
Problemer skal omtales i en åben, men  

 positiv tone.
Henvisninger til religiøse eller politiske faktorer bør  

 udelades.
 Et eksemplar af rapporten indsendes til UM, såfremt de lokale myndigheder  

 er indforstået hermed.
 3. Rapportering til UM efter hjemkomsten.
For i videst muligt omfang at drage nytte af rådgivernes erfaring både med  

 hensyn til den praktiske tilrettelæggelse af fremtidige rådgiverudsendelser  

 og med hensyn til fortsættelsen af bistanden til det pågældende  

 udviklingsland, bedes rådgiverne henvende sig til UM efter afslutningen af  

 deres tjenestetid med henblik på at træffe aftale om en samtale med UM,  

 hvorunder rådgivernes erfaringer fra udsendelsen kan drøftes.
Samtalen kan  

 efter behov fortsættes med UMs faglige konsulent inden for rådgiverens  

 fagområde.
 C.
Adoption UM henleder opmærksomheden på, at adoption af børn, hvis kommende  

 adoptivforældre er bosiddende i Danmark (hvilket eksempelvis gælder for  

 hovedparten af de udsendte rådgivere), skal finde sted efter danske regler og  

 gennem en af de tre af Justitsministeriet godkendte adoptionsformidlende  

 organisationer:
Adoption Center Eckersbergsgade 17,1 Postbox 152 8100 Århus C Tlf. +45 86 12 65 22 Danadopt Hovedgaden 24 3460 Birkerød Tlf. +45 42 81 63 33 Terre des Hommes Adoptionskontoret Egen Møllevej 1 6430 Nordborg Tlf. +45 74 45 86 01 Samtidig skal det understreges, at det er strafbart at formidle kontakt  

 mellem adoptionssøgende og enkeltpersoner eller institutioner i udlandet i  

 tilfælde, hvor adoption ønskes.
 Nærmere vejledning vedrørende adoption kan fås hos Udenrigstjenestens  

 repræsentationer eller hos UM's konsulære enhed.
 D.
Stipendier UM finder det vigtigt, at rådgiverne er opmærksomme på, at der i deres  

 arbejde indgår elementer af videnoverførsel til og uddannelse af  

 tjenestelandets egne fagfolk, både mænd og kvinder.
I den forbindelse kan det være nyttigt at inddrage UMs Stipendieprogram,  

 der finansierer studier både for lokale medarbejdere ansat ved projekter  

 finansieret af UM eller NGOer og for ansatte fra de respektive landes  

 ministerier.
Stipendierne er beregnet på at give kvalificerede kandidater  

 mulighed for videreuddannelse eller forskning primært i Danmark, i hjemlandet  

 eller i andre udviklingslande i samme region.
Tildeling af stipendier til lokale medarbejdere i modtagerlandet finder  

 sted efter de i bilag 16 indeholdte retningslinier.
UM henstiller, at  

 den enkelte rådgiver på et tidligt tidspunkt udarbejder detaljerede planer  

 for uddannelse af såkaldte counterparts.
 E.
Særlige indførselsbestemmelser til Danmark Danmark har undertegnet konventionen af 3. marts 1973 om international  

 handel med udryddelsestruede vilde dyr og planter og ved bekendtgørelse nr.  

 425 af 13. august 1981 om ind- og udførsel af udryddelsestruede vilde dyr og  

 planter fastsat nærmere regler herfor.
Disse regler erstattedes af ny lov den  

 1. januar 1984, hvorefter reglerne er ens i EF-landene.
For alle dyr samt dele og produkter heraf omfattet af bekendtgørelsen,  

 gælder, at indførsel kræver forudgående tilladelse fra Skov- og  

 Naturstyrelsen.
For visse varer, f.eks. skind af leopard og gepard, alle  

 afrikanske krokodilleskindsvarer og havskildpaddeskjolde vil tilladelse ikke  

 blive givet.
For andre vil tilladelse kun blive meddelt, såfremt der  

 foreligger fyldestgørende udførselstilladelse fra afsenderlandets myndigheder  

 i henhold til konventionen.
Dette gælder afrikansk elfenben.
Ved indrejse i Danmark foretager toldvæsnet en kontrol af, at ovennævnte  

 regler overholdes.
Overtrædelse medfører konfiskation og større bøde.
 Nærmere oplysninger vil kunne indhentes hos Skov- og Naturstyrelsen,  

 Haraldsgade 53, 2100 København Ø, tlf. +45 39 47 20 00.
 F.
Korrespondance med UM I alle lande, hvor der til UM er knyttet en dansk repræsentation, skal  

 henvendelse i alle sager rettes til denne.
 Alle rapporter og skrivelser til UM skal stiles til:
Udenrigsministeriet Asiatisk Plads 2 DK - 1448 København K E-mail: um-sts3@cybernet.dk Internet: www.um.dk Telefax nr.: (+45) 33 92 18 53 (UMs kontor for personelbistand) Telex nr.: 31292 ETR.DK.
Telegramadresse: ETRANGERES, Copenhagen Der skal altid henvises til UMs journalnummer samt til datoen for sidste  

 skrivelse i korrespondancen.
Bilag 1 K O N T R A K T StS.3 j.nr.
Udenrigsministeriet meddeler Dem herved ansættelse som ved Ansættelsen sker i henhold til »Reglement for Danida  

 langtidsrådgivere.« Ansættelsen sker med virkning fra den og ophører den I ansættelsesperiodens første år vil De være indplaceret i lønskala på  

 løntrin, jfr. vedlagte lønberegning.
 Ansættelsen ophører til det fastsatte tidspunkt, uden at yderligere varsel  

 eller opsigelse er påkrævet fra nogen af parterne.
Kontrakten kan dog af begge parter opsiges med de i funktionærloven  

 fastsatte varsler, d.v.s. fra Deres side med 1 måneds varsel til ophør ved en  

 måneds udgang.
Fra Udenrigsministeriets side kan opsigelse ske med 1 måneds  

 varsel i de første 6 måneder af kontraktperioden, herefter ikke med mindre  

 end 3 måneders varsel til ophør ved en måneds udgang.
Hvis der til  

 kontrakten/ansættelsen er tilknyttet tjenestebolig, gælder der særlige regler  

 om opsigelsesvarsel.
Der henvises til funktionærlovens bestemmelser i en  

 sådan situation.
I tilfælde af sygdom kan opsigelse i overensstemmelse med  

 funktionærlovens regler herom gives med 1 måneds varsel til fratræden ved en  

 måneds udgang, når De inden for et tidsrum af 12 på hinanden følgende måneder  

 har oppebåret løn under sygdom i 120 dage.
I tilfælde af misligholdelse kan ansættelsen dog - uanset det anførte -  

 bringes til ophør uden varsel.
Det understreges, at bl.a. overtrædelse af  

 reglementets § 13, § 14, § 15 og § 16 betragtes som misligholdelse af særlig  

 alvorlig karakter og kan medføre bortfald af de i § 4 B, E, F og G samt § 5  

 (forskud), § 7 og § 9 nævnte ydelser.
 De bedes ved Deres underskrift på vedlagte 4 genparter af nærværende  

 skrivelse bekræfte, at De har modtaget et eksemplar af »Reglement for  

 Danida langtidsrådgivere«, samt at De er indforstået med de deri og i  

 nærværende skrivelse indeholdte ansættelsesbetingelser.
 De 4 underskrevne genparter skal være Udenrigsministeriet i hænde snarest  

 muligt.
 I ovennævnte beløb vil der ved lønudbetaling blive trukket 8%  

 arbejdsmarkedsbidrag.
Bolig: Møbleret/umøbleret Beløbet anvises månedsvis bagud til den af Dem anviste konto nr.
i første gang ultimo 19 .
Bilag 3 LØNINDPLACERING AF UM RÅDGIVERE Den lønmæssige indplacering sker efter følgende retningslinier:
 1. Indplaceringen finder sted på basis af rådgiverens  

uddannelse og anciennitet i Danmark og ikke på basis af den stilling,  

 der skal besættes, med mindre det drejer sig om chefrådgiverstillinger ved  

 UM-projekter.
Der stilles normalt krav om mindst 8-10 års erfaring: da den overvejende  

 del af rådgiverne er akademikere, er lønskalaerne baseret på den  

 Fællesakademiske Lønskala.
Indplacering i lønskalaerne er tillempet  

 arbejdsmarkedsforholdene i Danmark, og dette indebærer, at de første  

 arbejdsår for visse faggrupper ikke er anciennitetsgivende.
 2. Anciennitetsberegning sker efter følgende  

 retningslinier:
Ikke-akademikere I Socialrådgivere, sygeplejersker, håndværkere, landmænd, lærere,  

 faglærere, landbrugs-, mejeri- og maskinteknikere og personer med  

 svendebrev med 4 års erfaring eller derunder indplaceres på 1. trin i  

 skala 1. Til skalalønnen lægges det særlige tillæg (§ 4 G) pr. 1. oktober  

 1996 kr. 29.043,- pr. år.
Personer med relevant supplerende uddannelse, vil  

 kunne opnå et tillæg på pr. 1. oktober 1996 kr. 55.182,- pr. år.
Ikke-akademikere II Bygningskonstruktører, maskinmestre, skovteknikere, faglærere med  

 særlige kvalifikationer, bankuddannede med to års erfaring eller derunder  

 indplaceres på 1. trin i skala 1. Til skalalønnen lægges det særlige tillæg (  

 § 4 G) af samme størrelse som nævnt under ikke-akademikere I ovenfor.
Akademikere I Civiløkonomer (HA/HD/Sprøk m.v.) og uddannelser på lignende niveau  

  indplaceres med et trin for hvert års arbejdsanciennitet,startende på  

 1. løntrin i skala 1. Til skalalønnen lægges det særlige tillæg (§4G) på pr.  

 1. oktober 1996 kr. 55.182,- pr. år.
Personer med relevant supplerende  

 uddannelse f.eks. licentiatgrad el.lign. vil kunne opnå et tillæg på pr. 1.  

 oktober 1996 kr. 66.931,- pr.år.
Akademikere II DJØF og DM-områderne, agronomer, forstkandidater, alle slags  

 ingeniører, landinspektører, bibliotekarer, farmaceuter, læger  

  indplaceres med et trin for hvert års arbejdsanciennitet, startende på 1.  

 trin i skala 2. Til skalalønnen lægges det særlige tillæg (§4G) af samme  

 størrelse som nævnt ovenfor under Akademikere I.
Chefrådgivere Chefrådgivere vil være indplaceret i lønskala 3. For at opnå indplacering  

 i lønskala 3 kræves det, at den pågældende chefrådgiver har et særligt ansvar  

 for regnskabsaflæggelse for danske bistandsmidler over en vis størrelse og  

 ledelsesansvar for en eller flere Danida-ansatte rådgivere.
Der kan ikke være  

 mere end een chefrådgiver i et projekt.
 Til skalalønnen lægges det særlige tillæg (§4G) på pr. 1. oktober 1996 kr.  

 55.182,- pr. år, eller på pr. 1. oktober 1996 kr. 66.931,- pr. år, hvis den  

 pågældende har relevant supplerende uddannelse.
 3. Indplacering af en håndværkeruddannelse, suppleret  

 med en akademikeruddannelse beregnes efter akademikeruddannelsen.
 4. Oprykning til højere løntrin sker efter hvert fulde  

 års ansættelse, under forudsætning af at ansættelsen løber mindst 3 måneder  

 efter oprykningsdatoen.
Bilag 4 Bilag 5 BEREGNING OG REGULERING AF LANDETILLÆG Til rådgivere, der udsendes til lande, hvor leveomkostningerne skønnes at  

 være højere end i Danmark udbetales et landetillæg , der beregnes  

 efter følgende retningslinier:
 1. Der indhentes oplysninger om de enkelte landes  

 leveomkostningsniveau (i forhold til Danmarks) fra et internationalt  

 anerkendt prisindex.
2. Den procent, der overstiger 100 multipliceres med  

 halvdelen af skalalønnen i skala 2, 1. trin.
Det derved fremkomne beløb udgør  

 landetillæg for de rådgivere, der udsendes til det pågældende land, uanset  

 deres lønindplacering.
Beløbet kan ikke overstige 50% af skalalønnen for  

 skala 2's 1. løntrin.
 Til rådgivere, der udsendes til lande, hvor leveomkostningerne skønnes  

 at være lavere end i Danmark, udbetales ikke  landetillæg(der  

 foretages dog ikke fradrag i lønnen).
Det anvendte prisindex over leveomkostningsniveauet i forskellige lande i  

 forhold til Danmark udarbejdes normalt 2 gange årligt på grundlag af  

 detaljerede prisindsamlinger.
I lande med særlig høj inflation (mere end 50%  

 årligt) foretages 4 prisindsamlinger.
På grundlag af dette index foretages  

 evt. reguleringer af landetillæg.
Bilag 6 HARDSHIPTILLÆG Følgende lande/områder, hvori der for tiden er placeret rådgivere, er  

 klassificeret som hardshiplande:
Bangladesh Benin Bhutan Bolivia Burkina Faso Egypten Eritrea Gaza/Palestina Ghana Guinea-Bissau Indien Malawi Maldiverne Mongoliet Mozambique Nepal Nicaragua Niger Rwanda Tanzania Uganda Vietnam Zambia Bilag 7 GODTGØRELSE AF KØRSEL I EGEN BIL (FN-satser pr. 1. november 1996) Gruppe I: 8 US cents pr. kilometer:
 Alle andre lande end de i gruppe II, III, IV eller V nævnte.
 Gruppe II: 10 US cents pr. kilometer:
Anguilla United States of America Gruppe III: 12.4 US cents pr. kilometer:
Afghanistan Angola Antigua and Barbuda Australia Barbados Bhutan Brazil British Virgin Islands Canada Cape Verde Cayman Islands Chile Comoros Cook Islands Djibouti El Savador Fiji Guinea Haiti Honduras Kenya Kuwait Macau Malaysia Mauritius Montserrat Morocco Nicaragua Panama Saint Kitts and Nevis Saint Lucia Saint Vincent and the Grenadines Sierra Leone Sri Lanka Syrian Arab Republic Togo Tunisia United Republic of Tanzania Europa: Alle lande i Europa bortset fra dem, der er opført under grupperne  

 ll, IV og V.
 Gruppe IV: 14.3 US cents pr. kilometer:
Armenia Cameroun Central African Republic Cote d'Ivoire Croatia Czech Republic Democratic People's Republic of Korea Dominica Gambia Grenada Kiribati Liberia Malawi Malta Myanmar New Caledonia Niger Seychelles Singapore Slovakia Slovenia South Africa Vanuatu Vietnam Zaire Gruppe V: 17.5 US cents pr. kilometer:
Argentina Austria Belarus Belgium Chad Cuba Denmark Equatorial Guinea Finland France Germany Greece Hong Kong Iceland Ireland Italy Jamaica Japan Mali Mauritania Netherlands Niue Norway Senegal Spain Sweden Switzerland The West Bank and The Gaza Strip United Kingdom of Great Britain and Northern Ireland Uruguay Bilag 8 FORSIKRINGSVILKÅR UM har via forsikrings-aktieselskabet TRYG-BALTICA tegnet gruppeforsikring  

 for de af UM udsendte rådgivere.
Forsikringens police nr. er 757-0326-6474.
Hvem dækkes Forsikringerne dækker den udsendte rådgiver.
Er der tillagt rådgiveren ret  

 til for UMs regning at medtage ægtefælle og børn til tjenestelandet, omfatter  

 forsikringen tillige ægtefælle og ugifte børn indtil disses fyldte 21. år.  

 Undtaget herfra er tandplejeordningen for børn under 18 år. Ægtefællen og  

 børn er i så fald dækket, dersom de ledsager rådgiveren under udsendelsen  

 eller under besøg hos rådgiveren i tjenestelandet i besøgsperioden.
Forsikringen dækker i mange, men ikke i alle , tilfælde.  

 Dækningsgrad og undtagelser er beskrevet nedenfor under »Uddrag af de  

 almindelige forsikringsbetingelser«.
Rådgiverne opfordres til at  

 overveje deres personlige situation m.h.t. forsikringsdækningen under denne  

 gruppeforsikring, ikke mindst i forhold til sygeforsikringen (afsnit II). For  

 oplysninger om supplerende forsikringsdækning henvises til bilag 9 eller til  

 direkte kontakt med TRYG-BALTICA, som også kan bistå med rådgivning i  

 tvivlstilfælde.
I hvilket tidsrum dækkes Forsikringen dækker i hele udstationeringsperioden, hvorved forstås  

 perioden fra tidspunktet for udrejsen fra Danmark og indtil ophøret af  

 kontrakten inkl. en eventuel efterfølgende ferieperiode, i hvilken rådgiveren  

 modtager løn fra UM.
Er rådgiveren ved udløbet af nævnte  

 udstationeringsperiode endnu ikke vendt tilbage til Danmark, opretholdes  

 dækningen dog, indtil hjemrejsen har fundet sted, dog højst 30 dage efter  

 udsendelsesperiodens ophør.
 Forsikringsdækningen sker automatisk, hvilket vil sige, at den træder i  

 kraft uden nogen form for meddelelse til UM eller til TRYG-BALTICA.
Hvorledes dækkes Gruppe A omfatter rådgivere, som ikke er forsørgere.
 Gruppe B omfatter rådgivere, for hvilke UM påtager sig at afholde  

 ægtefælles og evt. børns rejseudgifter til tjenestelandet.
 Gruppe C omfatter rådgivere, for hvilke UM på grund af korttidsansættelse  

 ikke påtager sig at afholde ægtefælles og evt. børns rejseudgifter til  

 tjenestelandet, jfr. reglement for korttidsrådgivere.
 De for hver enkelt forsikringsart gældende forsikringsbetingelser fremgår  

 af omstående.
(Gælder ikke forsendelse af biler) I skadetilfælde I skadetilfælde beder vi Dem underrette TRYG-BALTICA omgående og samtidig  

 meddele, om erstatningen ønskes overført til Deres adresse i udlandet eller  

 eventuelt indsat i bank eller sparekasse i Danmark, men husk i så fald at  

 anføre bankens eller sparekassens adresse samt kontonummer der.
Til hvem rettes eventuelle forespørgsler De bedes venligst i alle forsikringsspørgsmål - også ved skadetilfælde -  

 rette direkte henvendelse til:
TRYG-BALTICA UDLANDS-SERVICE Klausdalsbrovej 601 2750 Ballerup Udenfor normal kontortid (16:00 - 08:00) kan Baltica's alarm og  

 vagtcentral kontaktes på telefon: +45 44 68 82 00.
 Deres kontaktpersoner er:
Kontorchef Harald Sverdrup-Jensen, tlf. +45 44 20 26 11 Fuldmægtig Ilse Skov Jensen, tlf. +45 44 20 26 12 Fuldmægtig Birgit Sørensen, tlf. +45 44 20 26 13 UDDRAG AF DE ALMINDELIGE FORSIKRINGSBETINGELSER i tilslutning til lov nr. 129 af 15.4.1930 om forsikringsaftaler I.
Bagageforsikring 1. Forsikringens omfang Forsikringen dækker for rejser mellem hjemland og tjenestested, for  

 orlovsrejser samt under tjenesterejser, der betales af UM.
Endvidere dækker  

 forsikringen, såfremt forsikringsbegivenheden indtræffer i den almindelige  

 tjenestetid.
Forsikringen omfatter skade som følge af brand, tyveri,  

 forveksling og beskadigelse af personlige effekter og bagage, som forsendes  

 eller medføres til personlig brug for de(n) sikrede.
 Ved tyveri fra automobiler omfatter forsikringen kun skjulte og/eller  

 tildækket anbragte genstande og kun fra lukkede og aflåste automobiler.
 BEMÆRK: Forsikringen dækker som »Første Risiko«, således at der  

 ved skadesopgørelse ikke foretages fradrag ved eventuel underforsikring.  

 Erstatning for en enkelt effekt kan ikke overstige 50% af forsikringssummen  

 og for filmoptagelser, båndoptagelser, manuskripter, tegninger o.lign. er  

 erstatningen begrænset til prisen for råmaterialet.
2. Undtagelser (jfr.
Fællesbetingelser) Forsikringen dækker IKKE 3. Forsikredes pligter Det er en betingelse for selskabets erstatningspligt, at de forsikrede  

 effekter er betryggende opbevaret, og at forsikrede i øvrigt har udvist  

 påpasselighed.
4. Forhold i skadetilfælde Det er en betingelse for selskabets erstatningspligt, at følgende  

 forholdsregler overholdes:
II.
Sygdom og hjemtransport 1. Sygeforsikringens omfang Forsikringen dækker udgifter forårsaget af sygdom eller tilskadekomst  

 opstået i forsikringsperioden som følger:
 Endvidere dækker forsikringen udgifter i forbindelse med fødsel eller  

 abort inkl. transport fra udlandsbopæl til nærmeste hospital/klinik.
2. Hjemtransportforsikringens omfang Forsikringens omfang:
4. Forholdsregler i skadetilfælde Det er en betingelse for selskabets erstatningspligt at følgende  

 forholdsregler overholdes:
 Sygdom: Originalbilag for udgifter dækket under denne forsikring indsendes  

 til selskabet med angivelse af diagnose.
 Hjemtransport: Såfremt der i tilfælde af akut, alvorlig sygdom eller  

 tilskadekomst skønnes at foreligge behov for hjemtransport skal TRYG-BALTICA  

straks underrettes.
 Selskabets læge vil kontakte behandlende læge/hospital og tage beslutning  

 om hjemtransportmåde og tidspunkt eller evt. transport af forsikrede til  

 andet egnet behandlingssted.
 Endvidere skal der rettes forudgående henvendelse herom til ambassaden  

 og/eller til TRYG-BALTICA.
 FÆLLESBETINGELSER for bagage-, sygdom- og hjemtransport-forsikring:
 Enhver skade skal snarest muligt anmeldes til selskabet.
 Såfremt dobbeltforsikring foreligger, dækker selskabet kun i det omfang,  

 den forsikrede ikke opnår erstatning andetsteds.
 Hvis den forsikrede eller den, der har ret til erstatningen, svigagtig  

 opgiver eller fortier en omstændighed, der er af betydning for bedømmelsen af  

 selskabets ansvar, fortabes retten til erstatning.
 Ingen kan uden selskabets samtykke pantsætte eller overdrage sine  

 rettigheder.
 Erstatningskrav, der ikke er fremsat senest 3 måneder efter, at den  

 forsikrede har fået kendskab til de omstændigheder, der begrunder kravet, er  

 fortabt.
 I forbindelse med sygdom eller tilskadekomst har selskabet ret til for  

 egen regning at forlange en forsikret lægeundersøgt, ligesom det ved dødsfald  

 er berettiget til at forlange obduktion.
 Såfremt en skade skyldes grov uagtsomhed hos den forsikrede, bortfalder  

 selskabets erstatningspligt.
 Selskabet hæfter ikke for følgerne af medfødte lidelser, sygdom eller  

 tilskadekomst efter forsikringens ophør.
III.
Katastrofedækning Såfremt der opstår en situation som nævnt i §19 i UMs »Reglement for  

 langtidsrådgivere« og de deri nævnte forhold er iagttaget, og rådgiveren  

 og dennes medfølgende familie som følge af katastrofesituationen eller  

 borgerlige uroligheder i opholdslandet mister personlige effekter (indbo,  

 motorkøretøj m.m.), udbetaler selskabet erstatning for de mistede effekter  

 med indtil et beløb af kr. 324.132,- (motorkøretøj kr. 90.775,-) efter en  

 skadeopgørelse og fornøden dokumentation.
IV.
Ulykkesforsikring MED HVILKE SUMMER DÆKKES Forsikringen dækker med de på forsikringsbevisets forside anførte summer.
HVAD DÆKKES Som det fremgår af forsikringsbevisets forside, omfatter forsikringen:
1. Ulykkesdødsfald - afsnit B 2. Ulykkesinvaliditet - afsnit C 3. Børnelammelse (polio) - afsnit D KRIGSRISIKO Forsikringen dækker ulykkestilfælde, der skyldes naturkatastrofer - dog  

 ikke jordskælv i Danmark - krig, krigslignende tilstande, oprør eller  

 borgerlige uroligheder.
Forsikringen dækker dog ikke ulykkestilfælde, der  

 skyldes deltagelse i krig, eller de øvrige nævnte forhold.
I tilfælde af  

 udbrud af krigshandlinger imellem stormagter ophører policens dækning mod  

 krigsrisiko automatisk og uden særlig meddelelse fra selskabets side.
Såfremt  

 forsikrede opholder sig uden for Danmark og det land, hvori han opholder sig,  

 engageres i krig eller krigslignende handlinger af anden art end nævnt i stk.  

 3, ophører policens krigsdækning for den pågældende også automatisk 30 dage  

 efter krigshandlingens påbegyndelse.
FLYVNING Flyvning som passager i nationalitetsmærkede luftfartøjer er altid dækket.  

 Bortset fra de særlige rejseulykkesforsikringer og rene  

 flyveulykkesforsikringer, kan den samlede forsikringssum i eet eller flere  

 forsikringsselskaber på een og samme person aldrig overstige kr. 4.500.000  

 ved død, kr. 9.000.000 ved invaliditet.
Er den samlede forsikringssum større,  

 ydes erstatning af selskaberne i forhold til forsikringssummerne.
MOTORCYKELKØRSEL Kørsel som fører af motorcykel eller scooter er dækket.
SPORT Amatørmæssig udøvelse af sport dækkes af forsikringen bortset fra de i  

 afsnit E nævnte tilfælde.
HVOR DÆKKES Ulykkesforsikringen dækker overalt på jorden.
VED ULYKKESTILFÆLDE A.
Hvornår foreligger der ulykkestilfælde Ved ulykkestilfælde forstås en tilfældig af den forsikredes vilje  

 uafhængig pludselig ydre indvirkning på legemet, som har påviselig  

 beskadigelse af dette til følge.
Forsikringen dækker, når ulykkestilfældet  

 direkte og uden medvirken af sygdom forårsager den forsikredes død eller  

 forringer arbejdsevnen.
B.
Ulykkesdødsfald Erstatning ved ulykkesdødsfald ydes, når ulykkestilfældet medfører den  

 forsikredes død indenfor 2 år efter ulykken.
Er der udbetalt invaliditetssum,  

 ydes erstatningen med det beløb, hvormed dødsfaldssummen overstiger en sådan  

 udbetaling.
Hvis ikke andet skriftligt er meddelt selskabet eller fremgår af  

 policens forside, udbetales dødsfaldssummen til den forsikredes nærmeste  

 pårørende.
C.
Ulykkesinvaliditet Erstatning for ulykkesinvaliditet ydes, når ulykkestilfældet varigt har  

 forringet den forsikredes arbejdsevne og invaliditetsgraden udgør mindst 5%.
 Invaliditetserstatningen udgør en til invaliditetsgraden svarende procent  

 af forsikringssummen.
Ved fastsættelse af invaliditetsgraden anvendes den af  

 Arbejdsskadestyrelsen benyttede invaliditetsskala.
Invaliditetsgraden kan ved  

 tab af flere legemsdele sammenlagt ikke overstige 100%, og der tages alene  

 hensyn til almindelig invaliditet, og altså ikke til invaliditetens betydning  

 for udøvelse af et specielt erhverv.
Medfører ulykkestilfældet en  

 invaliditetsgrad på 30% eller derover, ydes en tillægserstatning på lige så  

 mange procent af invaliditetserstatningen som invaliditetsgraden udgør.
Denne  

 tillægserstatning nedsættes med 1/10 årligt fra det fyldte 57. år, således at  

 tillægserstatningen helt er bortfaldet ved det fyldte 66. år.
 En før ulykkestilfældet tilstedeværende invaliditet erstattes ikke og kan  

 ikke bevirke, at erstatningen ydes med højere beløb end det, den forsikrede  

 ville have opnået, dersom han før ulykkestilfældet havde haft sin fulde  

 førlighed.
 Invaliditetsgraden fastsættes, når helbredstilstanden efter  

 ulykkestilfældet er stationær, således at dets følger endeligt kan bestemmes.  

 Fastsættelsen skal dog senest ske 3 år efter ulykkestilfældets dato.
D.
Børnelammelse (polio) Varig invaliditet, som er en følge af børnelammelse (polio), erstattes med  

 en til invaliditetsgraden svarende procent af forsikringssummen.  

 Invaliditetsgraden fastsættes efter samme regler ved ulykkestilfælde.
 BEMÆRK: Der ydes ikke erstatning for polio, der er opstået tidligere end  

 en måned efter, at forsikringen er trådt i kraft eller genikraftsat.
 FÆLLESBETINGELSER FOR ULYKKESFORSIKRINGEN:
E.
Hvad forsikringen ikke dækker Forsikringen dækker ikke:
1. Ulykkestilfælde, der indtræffer under deltagelse i  

 slagsmål, under påvirkning af alkohol, narkotika og lignende giftstoffer.
Ej  

 heller dækkes ulykkestilfælde, der rammer den forsikrede som følge af  

 sygdomsanfald og sygelige tilstande, eller som er en følge af lægelige  

 indgreb og behandlinger.
 2. Ulykkestilfælde, der indtræffer under deltagelse i  

 opdagelsesrejser, bjergbestigninger, farlige ekspeditioner og lignende.
 3. Ulykkestilfælde, der indtræffer under deltagelse i  

 og træning til boksning, brydning, judo og lignende, heste- eller  

 cykelvæddeløb på bane, samt motorløb af enhver art.
Underlivsbrok, lændehold (lumbago), bristning af åreknuder og  

 seneskedebetændelse vil normalt være følger af sygdom og vil derfor ikke  

 blive erstattet som ulykkestilfælde.
Gør den forsikrede sig skyldig i svig  

 overfor selskabet, fortabes ethvert krav på dette, og forsikringen ophæves  

 uden opsigelse.
F.
Ved skadetilfælde 1. Et ulykkestilfælde, der omfattes af forsikringen,  

 skal omgående anmeldes til selskabet, ulykkesdødsfald skal anmeldes inden 48  

 timer.
2. Den skadelidte skal være under stadig  

 lægebehandling, nøje følge lægens forskrifter og i givet fald være forpligtet  

 til at lade sig undersøge af en af selskabet udpeget læge.
Ved dødsfald har  

 selskabet ret til at kræve obduktion.
Selskabet afholder udgiften til de  

 attester, det forlanger.
G.
Voldgift Skulle der opstå tvivl om en invaliditetsgrads størrelse, afgøres  

 spørgsmålet endeligt og bindende for begge parter af Arbejdsskadestyrelsen.
H.
Pantsætning og overdragelse Rettigheder efter denne forsikring kan ikke uden selskabets samtykke  

 pantsættes eller overdrages til tredjemand.
V.
HIV/AIDS-Forsikring Forsikringen er tegnet på særlig engelsk police hos Lloyd's, London, og  

 yder erstatning til rådgiveren eller dennes eventuelle medrejsende ægtefælle  

 og børn i tilfælde af at der opstår HIV-positivitet i kontraktperioden med  

 UM.
 Følgende hovedpunkter citeres fra policen:
 »The insurance covers overseas advisers of UM who following good  

 clinical practice in use at the time is laboratorially diagnosed as being HIV  

 positive during the insurance period and subject to the policy conditions.
 Definition: When any person insured hereunder has undergone diagnostic  

 testing under the directions of a medical practitioner for HIV antibodies, by  

 means of Standard Western Blot test and/or Enzyme Linked Immuno Sorbant Assay  

 test and is found to have seroconverted to HIV, i.e. produced antibodies to  

 HIV, they are deemed to be »HIV positive«.
 The diagnosis leading to any claim under this policy must be the first  

 diagnosis of HIV positive that the insured person has received or is aware  

 of.
 Immediate notice must be given to the underwriters in the event of an  

 insured person having undergone seroconversion to HIV within the meaning of  

 this insurance'.
VI.
Sygeinvaliditetsforsikring Forsikringen er tegnet på særlig engelsk police hos Lloyds, London, og  

 dækker »permanent disablement by any illness«.
 Forsikringen yder erstatning ved varig invaliditet efter sygdom, som  

 kommer til udbrud i kontraktperioden.
For forsikringen gælder dansk retspraksis og ved fastsættelsen af  

 invaliditetsgraden anvendes den af Arbejdsskadestyrelsen benyttede  

 invaliditetsskala.
Erstatningen udgør en til invaliditetsgraden svarende  

 procent af forsikringssummen.
 Invaliditetsgraden fastsættes, når helbredstilstanden efter sygdommen er  

 stationær, dog tidligst eet år og senest 3 år efter at sygdommen er kommet  

 til udbrud.
 Der gælder følgende undtagelsesbestemmelser for forsikringen, som citeres  

 fra den engelske police:
»The insurance does not cover permanent disablement naval, military or air force service or operations:
VII.
Gruppelivsforsikring Rådgiveren og dennes ægtefælle, men ikke deres børn, er under udsendelsen  

 omfattet af en gruppelivsforsikring.
 Forsikringssum: Ved en rådgivers/ægtefælles død under ansættelsen, men før  

 alder 70 år, udbetales kr. 254.000,-, hvis rådgiveren/ægtefællen er  

 forsørger, ellers kun 25.400,- kr.
Begunstigelse: Forsikringssummen udbetales ved gruppemedlemmets død til  

 dennes nærmeste pårørende, medmindre andet skriftligt er aftalt med  

 TRYG-BALTICA.
Ved nærmeste pårørende forstås ægtefælle, eller hvis en sådan  

 ikke forefindes, da arvingerne ifølge testamente eller lov. Ønskes en  

 afvigende begunstigelsesbestemmelse, må henvendelse ske til TRYG-BALTICA.
 Undtagen risiko: Forsikringen dækker ikke ved dødsfald som følge af krig,  

 oprør el. lign., såfremt rådgiveren selv har taget aktivt del heri.
 Rådighedsforhold: Forsikringen kan ikke afhændes, pantsættes eller på  

 anden måde gøres til genstand for omsætning.
VIII.
Sø- og transportforsikring Forsikringen omfatter rådgiverens og dennes pårørendes private effekter og  

 indbogenstande under forsendelse til tjenestestedet og returnering til  

 Danmark samt - i tilfælde af forflyttelse - under forsendelse fra et  

 tjenestested til et andet.
 Forsikringen dækker kun det gods, som forsendes i forbindelse med  

 udflytning, forflyttelse og den endelige hjemflytning, men derimod ikke  

 forsendelser, der ikke har forbindelse hermed, d.v.s. f.eks. gavepakker,  

 fødevareforsendelser etc.
 Forsikringen er tegnet i henhold til »ALL RISKS« betingelserne,  

 dækkende imod totaltab, brand, tyveri og beskadigelse fra »hus til  

 hus«.
 Krigsforsikring er dog kun dækket under søværts transport.
 Opbevaring pakhus efter udlosning udover 60 dage skal anmeldes til  

 selskabet.
 Ved skade i forbindelse med udflytning tilkaldes nærmeste Lloyds agent for  

 besigtigelse, såfremt skaden skønnes at overstige kr. 3.000,-.
I skadetilfælde skal TRYG-BALTICA underrettes omgående.
Snarest derefter  

 skal alle relevante speditionspapirer tillige med en opgørelse over savnede  

 eller beskadigede effekter og disses værdi fremsendes til selskabet.
 Erstatningen for tab og/eller beskadigelse beregnes efter  

 genanskaffelsesprisen på afsendelsesstedet på afsendelsesdagen med fradrag  

 for alder, brug, nedsat anvendeligehed eller andre omstændigheder.
 Omkostninger på bestemmelsesstedet er ikke medforsikret, og tab der opstår  

 ved, at der på bestemmelsesstedet må erlægges told og afgifter m.v. af  

 beskadigede og/eller remplacerede varer, er ikke erstatningsberettiget under  

 forsikringen.
BEMÆRK: Forsikringen gælder ikke for forsendelse af Deres automobil.
De må  

 derfor selv drage omsorg for forsikring herfor, og selskabet opgiver Dem  

 gerne præmien og udsteder police, hvis De ønsker det.
Bilag 9 SUPPLERENDE FORSIKRINGSDÆKNING Opmærksomheden henledes på, at rådgiverne, som supplement til UMs  

 forsikringsdækning, for egen regning kan tegne diverse forsikringer dækkende  

 under opholdet i udlandet.
 Disse forsikringer kan f.eks. være af følgende art:
Familieforsikring (udlandet). Forsikringen dækker private  

 indbogenstande og øvrige personlige effekter på udlandsbopælen mod brand-,  

 indbruds-, tyveri- og vandskade.
Endvidere omfatter forsikringen privat  

 ansvarsforsikring og bagageforsikring dækkende under private rejser (excl.  

 tyveri fra biler).
 Ved bestilling bedes følgende oplyst:
 Såfremt det ønskes, kan forsikringen udvides til også at dække  

 opmagasineret bohave i Danmark.
Automobilforsikring.
Fuldt kombineret automobilforsikring dækkende  

 i tjenestelandet.
Kaskoforsikringen dækker også under bilens forsendelse til  

 tjenestelandet.
 Bemærk: Sø- og transportforsikring i forbindelse med forsendelse af  

 automobil er ikke omfattet af forsikringsbestemmelserne i § 11 samt i bilag  

 8, og det påhviler derfor rådgiverne selv at drage omsorg for forsikring af  

 automobil.
 Oparbejdet bonus som følge af skadefri kørsel i tidligere  

 forsikringsselskab kan overføres.
 Af hensyn til de særlige forhold (bl.a. vedr. den lovpligtige  

 ansvarsforsikring) bedes henvendelse herom rettet til et forsikringsselskab  

inden bestilling af automobil hos forhandler.
Bilag 10 SUNDHEDSKONSULTATION PÅ RIGSHOSPITALET UM har aftalt med Rigshospitalet i København, at alle rådgivere og  

 eventuel medfølgende familie kan aflægge besøg på Rigshospitalets  

 Epidemiafdeling M for tropesygdomme forud for udsendelsen.
 Besøget på Rigshospitalet har følgende formål:
 1. Information om de særlige sygdomsrisici, som  

 aktuelt findes i det land, hvor rådgiverne og deres familie skal  

 udstationeres.
 2. Eventuelt blodtypebestemmelse med henblik på:
 a. udstedelse af blodtypekort (plastickort fra TRYG-BALTICA) som  

 rådgiveren og familien måtte ønske at bære på sig under udsendelsen:
 b. oprettelse af et bloddonorkartotek i de enkelte lande.
 Rigshospitalet vil herudover, hvis det ønskes, kunne være behjælpelig med  

 vaccinationer mod relevante tropesygdomme og nødvendig malariaprofylakse.
Besøget på Rigshospitalet vil vare ca. 30 minutter.
Før besøget aflægges  

 på Rigshospitalet, udfyldes et spørgeskema (questionnaire) og indsendes  

 dertil.
Rigshospitalet understreger, at alt materiale vil blive behandlet  

 fortroligt.
Ved at indsende spørgeskemaet i forvejen muliggøres, at  

 Rigshospitalet kan have de præcise og for landet specifikke  

 helbredsoplysninger parat ved undersøgelse og samtale.
 Tidspunkt for besøg på Rigshospitalet skal aftales ved at ringe til tlf:  

 35 45 35 45, lokal 7701. Husk at oplyse, hvor mange personer, der vil deltage  

 i samtalen.
 Helbredserklæringen bedes udfyldt og sendt til TRYG-BALTICA.
 Kopi af erklæringen bedes medbragt til Rigshospitalet.
 Henvendelse på Rigshospitalet sker på adressen:
Rigshospitalet Epidemiafdeling M Afsnit 7701, Ambulatoriet Tagensvej 20 2200 København N Efter hjemkomst vil rådgiverne kunne få foretaget en tropemedicinsk  

 undersøgelse på Rigshospitalet med henblik på henvisning til behandling.
Bilag 11 Udgår Bilag 12 MINIPROJEKTER Retningslinier for miniprojekter er som følger:
1. Ansøgere til miniprojekter Bevilling til miniprojekter kan søges af rådgivere og disses ægtefæller.  

 Andre enkeltpersoner med nær tilknytning til det danske bistandsprogram vil i  

 særlige tilfælde kunne komme i betragtning, hvis vedkommende ambassade  

 skønner, at pågældende er egnet til at gennemføre den foreslåede aktivitet og  

 har en tilpas nær tilknytning til bistandsvirksomheden.
Personer, der  

 arbejder for statsstøttede NGO-programmer, som f.eks.
MS og Ibis kan dog  

ikke komme i betragtning, men gerne disses ægtefæller.
2. Miniprojekternes omfang De fleste miniprojekter ligger i størrelsesordenen 15-25.000 kr., og  

 karakteren af disse projekter tilsiger, at der normalt højst bør ydes 75.000  

 kr. pr. projekt.
Et miniprojekt må som regel ikke have en varighed på mere  

 end 1-2 år.
3. Projektansøgningen Ansøgning om støtte til et miniprojekt indsendes til vedkommende  

 ambassade.
Ansøgningen skal være bilagt et projektforslag, udarbejdet efter  

 følgende retningslinier:
 Et forslag til et miniprojekt skal være endosseret af en lokal myndighed,  

 en organisation eller af den lokale gruppe, som det berører, samt oplyse hvem  

 der vil stå som ansvarlig efter projektgennemførelsen.
 I lande, hvor organisationen skal godkendes til at modtage bidrag fra  

 udlandet, skal en sådan godkendelse foreligge.
4. Administration af miniprojektet Den person, der har fået en miniprojektbevilling, er over for ambassaden  

 ansvarlig for bevillingens forvaltning.
Den pågældende skal følge projektet,  

 føre regnskab med de modtagne beløb og rapportere om projektets forløb.
Når projektet er afsluttet, indsendes regnskab med tilhørende  

 dokumentation (bilag) til ambassaden bilagt en afsluttende rapport om  

 projektet.
Eventuelle overskydende (ubrugte) midler indbetales samtidig.
Bilag 13 Udenrigsministeriet ENKELTRÅDGIVERNES HALVÅRSRAPPORT STILLINGSBESKRIVELSE (som angivet ved ansættelsen) (Selv om ovenstående rubrikker er blevet udfyldt ved tidligere  

 rapportafgivelser, bedes de udfyldt påny, således at rapporten kan læses  

 uafhængigt af tidligere rapporter) --------------------------------------------------------------------- SYGE- OG FERIEDAGE Antal sygedage i rapportperioden:
 Antal feriedage i rapportperioden:
(bortset fra officielle fridage) --------------------------------------------------------------------- 2. ORIENTERINGSKURSUS På hvilken måde har Udenrigsministeriets orienteringskursus hjulpet Dem i  

 arbejdet? --------------------------------------------------------------------- 3. Er De indforstået med, at nærværende rapport  

 benyttes til oplysning af kommende rådgivere eller videregives til andre? --------------------------------------------------------------------- 4. ARBEJDSOPGAVER 5. ARBEJDSBETINGELSER OG SAMARBEJDSFORHOLD 6. Giv en tidsfristet, detaljeret arbejdsplan for det  

 kommende halvår samt en vurdering af mulighederne for at gennemføre de  

 foreliggende opgaver.
--------------------------------------------------------------------- 7. EVENTUELLE SPØRGSMÅL Har De konkrete faglige spørgsmål, der ønskes nærmere belyst af UM/faglige  

 instanser i Danmark? --------------------------------------------------------------------- Besvarelserne på spørgsmål 4, 5 og 6 bedes indføjet på særskilte ark, der  

 vedlægges ved indsendelsen af rapporten til UM.
Modtagelsen af nærværende  

 rapport vil blive anerkendt af UM, men UM vil ikke fremsætte kommentarer til  

 rapporten, med mindre De specielt fremsætter ønske derom eller har konkrete  

 faglige spørgsmål, De måtte ønske belyst, jfr. under rubrik 7.
--------------------------------------------------------------------- Bilag 14 Udenrigsministeriet ENKELTRÅDGIVERNES AFSLUTTENDE RAPPORT Rapporten bør, såfremt anmodning om fortsættelse af bistanden forudses,  

 indsendes mellem 3-6 måneder før udsendelsens ophør og kan i så fald erstatte  

 sidste halvårsrapport 1. UDDANNELSE OG SPROG 2. KONTAKT MED FAGLIGE INSTITUTIONER Har De følt behov for at kunne søge råd af faglig karakter? Hvis ja,  

 indenfor hvilket område? Fra hvilke institutioner? --------------------------------------------------------------------- 3. Er De indforstået med, at nærværende rapport  

 benyttes til oplysning af kommende rådgivere eller videregives til andre? --------------------------------------------------------------------- 4. ARBEJDSOPGAVER a.
Giv en sammenfattende beskrivelse  

 af Deres indplacering i den institution, De arbejder i, Deres arbejdsopgaver  

 og de indstillinger og rapporter, De har afgivet til de lokale myndigheder.  

 b.
Har De under Deres ophold i udviklingslandet drevet forskning, der ikke er  

 omtalt under besvarelsen af 4.a? 5. ARBEJDSBETINGELSER OG SAMARBEJDSFORHOLD Giv en sammenfattende beskrivelse af Deres arbejdsbetingelser og  

 samarbejdsforholdet til kolleger og myndigheder samt, hvorvidt en eller flere  

 counterparts er oplært.
--------------------------------------------------------------------- 6. GENNEMFØRELSEN AF DE STILLEDE OPGAVER OG  

 HENSIGTSMÆSSIGHEDEN AF DEN YDEDE BISTANDSINDSATS a.
Hvordan har muligheden  

 været for at løse de pågældende opgaver? b.
Vil en counterpart kunne  

 fortsætte arbejdet, eller anbefales det at fortsætte bistanden gennem en  

 eventuel forlængelse af udsendelsesperioden eller udsendelse af en afløser?  

 c.
I sidstnævnte fald, hvilke arbejdsopgaver kan en eventuel afløser  

 forventes at få, og hvilke erfaringer og uddannelse bør denne have? Besvarelserne på spørgsmål 4, 5 og 6 bedes indføjet på særskilte ark, der  

 vedlægges ved indsendelsen af rapporten til UM.
Modtagelsen af nærværende  

 rapport vil blive anerkendt af UM, men UM vil ikke fremsætte kommentarer til  

 rapporten, med mindre De specielt fremsætter ønske derom.
Bilag 15 Udenrigsministeriet VELFÆRDSRAPPORT FRA RÅDGIVEREN OG DENNES ÆGTEFÆLLE (indsendes samtidig med rådgiverens afsluttende rapport) 1. Boligforhold a.
Hvor hurtigt fik De egen bolig? b.
Er boligen tilfredsstillende? c.
Husleje? d.
Vandforsyning? e.
Strøm? f.
Er der behov for tjenestefolk? g.
Hvordan er lønniveauet for tjenestefolk? 2. Kommunikation a.
Afstand til nærmeste by og til hovedstaden? b.
Befordringsmidler til nærmeste by og til hovedstaden (bus/tog/fly) c.
Er man i perioder afskåret fra transport til nærmeste by og til  

 hovedstaden? d.
Specielle råd med hensyn til bilkøb (venstre/højre-styret, mulighed for  

 reparationer) 3. Skoleforhold a.
Hvordan er skoleforholdene på tjenestestedet? b.
Redegør for Deres børns skolegang og kontakt med andre børn? 4. Sundhedsforhold a.
Er familien plaget mere eller mindre af sygdomme end hjemme? b.
Hvilke sygdomme har familien haft under opholdet? c.
Findes der nær tjenestestedet?:
5. Forretninger a.
Er der i perioder mangel på daglige forbrugsvarer, i så fald hvilke? b.
Er der i perioder mangler på serviceydelser, i så fald hvilke? 6. Hvilke klæder og udstyrsartikler bør bringes med  

 fra hjemlandet? (De bedes herunder oplyse, om De har haft behov for specielle klæder og  

 udstyrsartikler, som De ikke kunne forudse behovet for ved afrejsen fra  

 hjemlandet, eller som bør medbringes på grund af højere priser på stedet).
7. Ægtefællens beskæftigelsesmuligheder Ægtefællens muligheder for at få lønnet arbejde og/eller ulønnet arbejde.
8. Fritidsmuligheder a. sport b. friluftsliv c. klubber d. biograf e. andet 9. Sprog a.
Hvilket lokalsprog er det vigtigste? b.
I hvilken grad er færdigheder i europæisk sprog (hvilket)  

 tilstrækkeligt i lokalmiljøet? c.
Muligheder for undervisning i lokalsprog 10. Andre forhold af interesse Bilag 16 STIPENDIER Retningslinier for bevilling af stipendier under Danmarks bilaterale  

 bistandsprogram Under Danidas stipendieprogram finansieres uddannelsesophold for deltagere  

 fra udviklingslandene.
Stipendiebistand vil først og fremmest blive ydet i  

 forbindelse med Danida-finansierede aktiviteter I Danidas  

 programsamarbejdslande.
Forskellige kortere- eller længerevarende kurser gennemføres som  

 tilbagevendende faste kurser.
Der henvises iøvrigt til stipendieprogrammets  

 oversigt over uddannelsesmuligheder i Danmark i publikationen »Courses  

 in Denmark«.
Herudover vil der kunne arrangeres skræddersyede kurser  

 omfattende en bred vifte af emner tilpasset de enkelte  

 projekters/stipendiaters behov.
Ved fremsættelse af studieønsker skal der primært tages hensyn til  

 modtagerlandets generelle udviklingsbehov og det foreslåede  

 uddannelsesopholds betydning for en sammenhængende udvikling af  

 modtagerlandets personaleressourcer, med henblik på styrkelse af de lokale  

 organisatoriske strukturer.
Det er derfor af betydning for  

 tilrettelæggelsen af stipendieopholdet, at projektet/organisationen gør  

 grundigt rede for træningsbehovet samt giver en uddybende beskrivelse af den  

 ønskede træning.
Stipendier bevilges normalt for en periode på mindst 4 uger og højst 10  

 måneder.
Forlængelse af stipendiet for en kortere periode kan dog bevilges,  

 når dette anbefales af myndighederne i stipendiatens hjemland og af  

 studiestedet.
Ansøgninger fra såvel mænd som kvinder imødeses.
Især opfordres  

 kvalificerede kvinder til at søge , idet det tillægges stor betydning, at  

 den hidtil begrænsede deltagelse af kvinder i stipendieprogrammet forhøjes.
 Ansøgningsskemaer fås i UM, StS.3. og på de danske ambassader.
 Der gælder følgende retningslinier for bevilling af stipendium:
 Et stipendium dækker rejseudgifter mellem hjemland og studieland,  

 flybillet økonomiklasse, opholds- og undervisningsudgifter.
Danidas lokale stipendieprogrammer Under disse programmer gennemføres studier i hjemlandet eller i  

 andre lande i samme region . Stipendierne administreres af de danske  

 ambassader i udviklingslandene.
Stipendier bevilges normalt for en  

 minimumsperiode på 3-4 uger og en maksimumsperiode på 10 måneder.
Ansøgninger  

 om stipendier af længere varighed, herunder i specielle tilfælde til studier  

 i lande uden for regionen, skal forelægges UM's stipendiesektion.
Nærmere  

 oplysninger fås på ambassaderne.
Tidsfrist for behandling af stipendieansøgninger Stipendieansøgningsskema samt ansøgningsskema om opholdstilladelse (rød  

 formular), hvis nødvendigt, samt myndighedsgodkendelse, afleveres til den  

 danske ambassade i ansøgerens hjemland.
 Ansøgningsskemaerne skal være Udenrigsministeriet, StS.3 i  

 hænde senest 4 måneder før studiestart.
Bilag 17 KONTAKTUDVALG Forslag til retningslinier for kontaktudvalg 1. I lande med et større antal rådgivere (mindst  

 10-15) kan der oprettes kontaktudvalg, såfremt rådgiverne ønsker dette, og  

 såfremt der i det pågældende land er en dansk repræsentation med udsendte  

 medarbejdere.
 2. Som medlemmer af kontaktudvalget vælger rådgiverne  

 normalt 2-4 repræsentanter, og også ægtefæller/samlevere kan være medlemmer.
3. På kontaktudvalgsmøderne drøftes alle forhold af  

 betydning for ansættelsesvilkårerne og udstationeringen, herunder også  

 forhold af betydning for ægtefællernes og børns tilpasning, trivsel og  

 ophold.
Desuden skal Udenrigsministeriet informere om spørgsmål af interesse  

 for rådgiverne og deres familier.
 4. Kontaktudvalgsmøderne skal bidrage til at skabe en  

 åben og saglig dialog mellem de udsendte og Udenrigsministeriet og skal også  

 tjene som forum for drøftelser af generelle og principielle bistandsspørgsmål  

 og -temaer.
 5. Kontaktudvalget bistår bl.a. med at formidle støtte  

 og vejledning til nyankomne familier samt med at opdatere vejledningen for  

 udsendte rådgivere for det pågældende land.
6. Ambassaden finansierer kontaktudvalgsmedlemmernes  

 deltagelse i de ordinære møder (normalt 4 møder årligt) på gældende  

 tjenesterejsevilkår.
Desuden kan der en gang årligt ydes tilskud til en  

 repræsentants deltagelse i kontaktudvalgsmøde eller årsmøde i et naboland.
I god tid før mødernes afholdelse aftales en dagsorden mellem  

 Kontaktudvalget og den danske repræsentation.
Der udsendes referater fra  

 møderne.
7. I forbindelse med et af møderne kan der afholdes  

 årsmøde af en eller to dages varighed for alle rådgivere og  

 ægtefæller/samlevere.
Normalt vælges medlemmerne af Kontaktudvalget på  

 årsmødet.
 På årsmødet drøftes normalt et eller flere temaer med relevans for det  

 danske samarbejde for det pågældende land, og såkaldte firmarådgivere vil  

 kunne indbydes til at deltage i denne del af mødet.
 8. Medlemmerne af Kontaktudvalget har tavshedspligt  

 m.h.t. personalespørgsmål eller andre fortrolige emner, der måtte blive  

 omtalt på møderne.
