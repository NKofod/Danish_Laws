(journalføring) (Til landets læger) Indledning Lovbekendtgørelse nr. 632 af 20. juli 1995 om udøvelse af lægegerning § 13  

 (lægeloven) omhandler lægers pligt til at føre ordnede optegnelser  

 (journalføring), og i Indenrigsministeriets (nu Sundhedsministeriet)  

 bekendtgørelse nr. 244 af 26. juli 1937 er der fastsat regler for lægers  

 pligt til at føre ordnede optegnelser over deres lægevirksomhed.
 Hertil kommer at en læge i medfør af lægelovens § 6, stk. 1, under  

 udøvelsen af sin gerning er forpligtet til at vise omhu og  

 samvittighedsfuldhed, hvilket efter Sundhedsstyrelsens opfattelse forudsætter  

 ordnede optegnelser.
Formålet med cirkulæret Cirkulæret præciserer hvilke krav, der stilles til sygehusansatte lægers  

 journalføring, jf. lægelovens § 13.
 Samtidig indeholder cirkulæret en revision af Sundhedsstyrelsens cirkulære  

 nr. 144 af 9. juli 1981 vedrørende vejledende retningslinier for  

 praktiserende lægers/speciallægers optegnelser (journalføring).
 Med mindre andet er anført, gælder cirkulærets bestemmelser generelt, dvs.  

 både for sygehusjournaler og for journaler, der føres af praktiserende  

 speciallæger og alment praktiserende læger (speciallæger i almen medicin),  

 vagtlæger og andre læger i forbindelse med undersøgelse og behandling af  

 patienter.
Journaler § 1.  Ved en journal forstås ordnede optegnelser, som  

 oplyser om patientens tilstand, de planlagte og udførte undersøgelser og  

 behandlinger og observationer mv. af patienten.
 Stk. 2.  Omfattet af journalen er også materiale, såsom  

 lægeerklæringer og røntgenbilleder/beskrivelser samt resultatet af  

 undersøgelses- og behandlingsforløb, i det omfang de har betydning for  

 diagnose, behandling, observation mv.
 Stk. 3.  Biologiske præparater er ikke en del af  

 patientjournalen.
 § 2.  En journal kan føres både manuelt og på  

 elektronisk medium.
Journalføringspligt § 3.  Pligten til at føre ordnede optegnelser  

 (journaler) gælder enhver læge, der som led i sin virksomhed foretager  

 undersøgelse og behandling af patienter.
 Stk. 2.  Det påhviler den læge, der benytter medhjælp  

 ved udøvelsen af lægevirksomhed, at drage omsorg for, at undersøgelser og  

 behandlinger mv., der på lægens ansvar udføres af medhjælpen, journalføres.
 § 4.  Der skal føres journaler i forbindelse med  

 lægelig undersøgelse og behandling af patienter på offentlige eller private  

 sygehuse, klinikker, ambulatorier, i privat praksis, i forbindelse med  

 behandling i private hjem, herunder vagtlægeordninger samt på offentlige  

 eller private institutioner, hvor der som led i sundhedsmæssig virksomhed  

 foretages undersøgelse og behandling af patienter.
 Stk. 2.  Telefoniske kontakter til patienter skal i  

 fornødent omfang journalføres, hvis den rådgivning, der er ydet, er et led i  

 vurderingen og/eller behandlingen af patientens tilstand.
 Stk. 3.  Lægen skal også journalføre rådgivning  

 indhentet fra en anden læge i forbindelse med vurderingen og/eller  

 behandlingen af patienten.
 § 5.  Journaloplysninger skal indføres i journalen i  

 forbindelse med eller snarest muligt efter patientkontakten.
 Stk. 2.  Journalen skal indeholde oplysninger om, hvem  

 der har foretaget journalnotatet og hvornår (navn, dato og om nødvendigt  

 klokkeslæt).
Indhold § 6.  For hver patient oprettes en journal, der  

 indeholder:
Stk. 2.  Journaler på sygehuse, klinikker og  

 praktiserende speciallægers journaler, bortset fra speciallæger i almen  

 medicin, skal desuden indeholde oplysninger om Rettelser § 7.  Oplysninger i journalen må ikke efterfølgende  

 slettes eller gøres ulæselige.
 Stk. 2.  Er det nødvendigt at rette eller tilføje i  

 journalen, skal det ske på en sådan måde, at den oprindelige tekst bevares.  

 Det skal tydeligt fremgå, hvem der har foretaget rettelsen eller tilføjelsen  

 og hvornår.
Adgang til journalen og opbevaring § 8.  Journaler skal opbevares forsvarligt, og det  

 skal sikres, at uvedkommende ikke har adgang til optegnelserne.
 § 9.  Journaloptegnelser skal af vedkommende læge,  

 klinik eller sygehus opbevares i mindst 10 år, jf. lægelovens § 13, stk. 3.
 Stk. 2.  Opbevaringspligten løber fra den seneste  

 optegnelse i journalen.
 Stk. 3.  Med patientens samtykke kan journaler fra en  

 privat praksis overdrages til en anden praksis, der har taget patienten i  

 behandling, til fortsat opbevaring.
 Stk. 4.  Når en privatpraktiserende læge ophører med at  

 praktisere eller en privat klinik/sygehus lukker, ophører lægens forpligtelse  

 til at opbevare patientjournalerne.
Stk. 5.  Opbevaringspligtens ophør efter stk. 4, er ikke  

 til hinder for, at journalen med patientens samtykke overdrages til anden  

 læge, der har taget patienten i behandling.
Opbevaringspligten påhviler  

 herefter den modtagende læge.
Journalen kan i denne situation også udleveres  

 til patienten selv.
 § 10.  En læge, der har undersøgt og/eller behandlet  

 en patient, kan med patientens samtykke overdrage journaloptegnelserne herom  

 til en anden læge efter patientens valg.
 Stk. 2.  Opbevaringspligten efter overdragelse som  

 anført i stk. 1, påhviler herefter den modtagende læge.
 § 11.  Et samtykke til at overdrage  

 journaloptegnelserne, jf. §§ 9 og 10, kan være enten mundtligt eller  

 skriftligt.
Ansvar § 12.  Journalføringspligten påhviler den for  

 undersøgelsen, behandlingen mv. ansvarlige læge.
Vejledning § 13.  Sundhedsstyrelsen har udarbejdet vejledning nr.  

 236 af 19. december 1996 om lægers journalføring.
Ikrafttræden § 14.  Cirkulæret træder i kraft den 1. februar 1997.
 Stk. 2.  Samtidig ophæves Sundhedsstyrelsens cirkulære  

 nr. 144 af 9. juli 1981 vedrørende vejledende retningslinier for  

 praktiserende lægers/speciallægers optegnelser (journalføring).
