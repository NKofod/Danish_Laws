 Der blev klaget over, at den information, patienten modtog i forbindelse  

 med operationen, var utilstrækkelig, idet lægerne forsikrede ham,  

 at det ikke var noget problem, at han rejste til udlandet dagen efter  

 udskrivelsen.
Klage over information om bivirkninger i  

 forbindelse med prostataoperation Patientklagenævnet fandt ikke grundlag for kritik af  

 overlægernes information af patienten i forbindelse med operationen i  

 juni 2000 og lagde herved vægt på, at det hverken fremgik af  

 journalen eller lægernes udtalelser, at overlægerne under  

 patientens indlæggelse drøftede udlandsrejsen.
Patientklagenævnet fandt ikke grundlag for kritik af 1.  

 reservelægens information af patienten i forbindelse med udskrivelsen  

 dagen før den planlagte rejse.
Nævnet lagde herved vægt  

 på, at 1. reservelægen ifølge journalen og sin udtalelse  

 til sagen oplyste patienten om, at der var mulighed for, at vandladningen  

 kunne gå i stå efter operationen, og at det måtte  

 være op til ham selv at afgøre, om han ville tage på  

 ferie.
Nævnet fandt dog, at det havde været  

 hensigtsmæssigt, om reservelægen på patientens direkte  

 forespørgsel om det forsvarlige i at rejse på ferie i udlandet  

 dagen efter udskrivelsen havde orienteret ham om, at der indenfor de  

 første 3 uger efter en afskrælning af prostata kan opstå  

 efterblødning, der i enkelte tilfælde kan være så  

 kraftig, at den kan kræve hospitalsbehandling.
 Nævnet lagde vægt på, at der var en lille risiko for, at  

 der ville opstå behandlingskrævende blod i urinen efter en  

 vellykket operation.
