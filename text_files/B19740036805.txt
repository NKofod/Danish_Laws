 I henhold til §§ 31, 39, 43, 44, 46 og 63 i lov nr. 310 af 6. juni 1973 om  

 levnedsmidler m.m. fastsættes efter forhandling med handelsministeren og  

 landbrugs- og fiskeriministeren følgende:
 § 1.  Denne bekendtgørelse omfatter tilvirkning med  

 henblik på salg af levnedsmidler og tilsætningsstoffer og virksomheder, hvori  

 sådan tilvirkning finder sted, herunder virksomheder, der tilvirker  

 levnedsmidler eller tilsætningsstoffer, der som halvfabrikata anvendes i  

 andre virksomheder.
 Stk. 2.  Virksomheder, der alene foretager opbevaring,  

 aftapning, emballering, ompakning eller transport af levnedsmidler, omfattes  

 ikke af bestemmelserne i denne bekendtgørelse.
 Stk. 3.  Undtaget fra bestemmelserne i denne  

 bekendtgørelse er tilvirkning af levnedsmidler i detailforretninger, såsom  

 bagerforretninger, fiskehandeler, slagterforretninger, restaurationer m.v.,  

 med henblik på salg direkte til forbruger fra det forretningssted, hvor  

 tilvirkningen sker.
 Stk. 4.  Såfremt tilvirkning af levnedsmidler i de i  

 stk. 3 nævnte detailforretninger foruden med henblik på direkte salg til  

 forbruger fra forretningsstedet sker med henblik på distribution gennem  

 grossister, andre detailforretninger m.m. eller efter forud aftalte  

 leverancer til restaurationer, institutioner o.l., omfattes tilvirkningen af  

 bestemmelserne i denne bekendtgørelse, medmindre det dokumenteres, at værdien  

 af de levnedsmidler, der tilvirkes med sådant videresalg for øje, ikke  

 overstiger den dobbelte værdi af de levnedsmidler, der sælges direkte til  

 forbruger fra forretningsstedet.
 Stk. 5.  Undtaget fra bestemmelserne i denne  

 bekendtgørelse er dyrkning af afgrøder i landbrug, gartneri o.l. samt opdræt  

 af husdyr, fjerkræ o.l.
 Stk. 6.  Virksomheder, der omfattes af:
lov nr. 220 af 26. april 1973 om kød m.m., lov nr. 186 af 30. marts 1973 om tilvirkning og forhandling en gros m.m.  

 af mejeriprodukter, lov nr. 163 af 12. maj 1965 om slagtning, forhandling, udførsel og  

 indførsel af kaniner, lov nr. 217 af 16. juni 1958 om slagtning, forhandling, udførsel og  

 indførsel af fjerkræ m.v., lov nr. 119 af 22. marts 1947 om forhandling, udførsel og indførsel af æg  

 og ægprodukter m.m., lov nr. 95 af 1. april 1925 om tilvirkning og forhandling af margarine  

 m.m. og lov nr. 167 af 12. maj 1965 om kvalitetskontrol med fisk og fiskevarer  

 samt af lovgivningen om mælk og konsummælkprodukter, omfattes ikke af bekendtgørelsen.
 § 2.  Tilvirkning af levnedsmidler i de af denne  

 bekendtgørelse omfattede virksomheder må ikke påbegyndes, forinden  

 autorisation hertil er meddelt af Veterinærdirektoratet.
 Stk. 2.  Tilvirkning af tilsætningsstoffer må ikke  

 påbegyndes, forinden autorisation hertil er meddelt af Statens  

 Levnedsmiddelinstitut.
 Stk. 3.  De i stk. 1 og stk. 2 nævnte  

 autorisationsmyndigheder udarbejder i fornødent omfang retningslinier for  

 indretning og drift af autoriserede virksomheder.
 § 3.  Fornyet autorisation skal indhentes i tilfælde  

 af ejerskifte.
Stk. 2.  Autorisationsmyndighedens skriftlige  

 godkendelse kræves endvidere § 4.  Virksomheder, der ved denne bekendtgørelses  

 ikrafttræden lovligt tilvirker levnedsmidler eller tilsætningsstoffer, kan  

 fortsætte denne tilvirkning, uanset at autorisation ikke er givet.
Ansøgning  

 om autorisation af sådanne virksomheder skal være indsendt til den lokale  

 tilsynsmyndighed senest den 1. oktober 1975.
 Stk. 2.  Såfremt der i perioden fra denne  

 bekendtgørelses ikrafttræden, til autorisationen er meddelt, sker ejerskifte  

 eller ændringer af forholdene, som ifølge § 3, stk. 2, ville kræve fornyet  

 godkendelse, skal dette anmeldes for den lokale tilsynsmyndighed.
 Stk. 3.  Virksomheder, der er autoriseret til  

 fremstilling af dybfrosne levnedsmidler i henhold til den hidtil gældende lov  

 om dybfrosne levnedsmidler m.v., opretholder autorisationen til tilvirkning  

 af dybfrosne levnedsmidler på de i autorisationsskrivelsen fastsatte vilkår,  

 jfr. dog stk. 2 samt § 3.
 Stk. 4.  Selv om autorisation ikke måtte kunne meddeles  

 en virksomhed, der ved bekendtgørelsens ikrafttræden lovligt tilvirker  

 levnedsmidler eller tilsætningsstoffer, har virksomheden adgang til at  

 fortsætte produktionen i indtil 3 år, efter at autorisation endeligt er  

 nægtet, hvis dette skønnes at være hygiejnisk forsvarligt.
 § 5.  Ved ansøgning om autorisation benyttes et skema,  

 der kan rekvireres hos den lokale tilsynsmyndighed, Veterinærdirektoratet og  

 Statens Levnedsmiddelinstitut.
 Stk. 2.  Skemaet udfyldes i 3 eksemplarer, der sendes  

 til den lokale tilsynsmyndighed.
 Stk. 3.  Autorisationsmyndigheden kan kræve oplysninger  

 - udover de i skemaet anførte - om virksomhedens indretning og drift samt om  

 produktionens art og omfang med henblik på en vurdering af, hvorvidt og på  

 hvilke vilkår autorisationen kan meddeles.
 § 6.  Den lokale tilsynsmyndighed fremsender  

 ansøgningen til Veterinærdirektoratet, henholdsvis Statens  

 Levnedsmiddelinstitut, ledsaget af sine bemærkninger, herunder eventuelt med  

 indstilling om, hvorvidt og på hvilke vilkår en autorisation vil kunne  

 meddeles.
 Stk. 2.  En repræsentant for Veterinærdirektoratet,  

 henholdsvis Statens Levnedsmiddelinstitut, deltager sammen med den lokale  

 tilsynsmyndighed efter behov i en besigtigelse af virksomheden, inden endelig  

 autorisation meddeles.
§ 7.  Autorisationen meddeles skriftligt med angivelse  

 af eventuelle særlige vilkår for autorisationen med angivelse af frist for  

 vilkårenes opfyldelse.
Autorisationsskrivelsen kan indeholde særlige påbud og  

 forbud.
Desuden angives de grupper af levnedsmidler eller tilsætningsstoffer,  

 som autorisationen omfatter.
En kopi af autorisationsskrivelsen tilsendes  

 vedkommende kommunalbestyrelse samt den pågældende levnedsmiddelkontrolenhed.
 § 8.  I forbindelse med autorisationen meddeler  

 autorisationsmyndigheden virksomheden et autorisationsnummer.
 Stk. 2.  For de i § 4, stk. 3, nævnte virksomheder kan  

 autorisationsmyndigheden tildele virksomhederne et andet autorisationsnummer  

 end det, der er meddelt efter hidtil gældende bestemmelser.
 § 9.  Autorisationsmyndigheden kan træffe bestemmelse  

 om, hvorvidt produktionen skal underkastes en særlig kontrol (jfr.  

 levnedsmiddellovens § 41), herunder efter omstændighederne egenkontrol, og om  

 retningslinierne herfor.
 § 10.  De af denne bekendtgørelse omfattede  

 virksomheder skal være indrettede og drives på en sådan måde, at der sikres  

 en hensigtsmæssig behandling og opbevaring af levnedsmidlerne.
 Stk. 2.  Rengørings- og desinfektionsmidler på de  

 autoriserede virksomheder må kun forefindes i beholdere, der er forsynet med  

 oplysning om midlernes aktive bestanddele.
 Stk. 3.  Såvel autorisationsmyndigheden som den lokale  

 tilsynsmyndighed kan på et hvilket som helst tidspunkt forbyde anvendelsen af  

 nærmere angivne rengørings- og desinfektionsmidler, hvis anvendelse af disse  

 giver anledning til sundhedsmæssige betænkeligheder eller befrygtes at  

 forurene levnedsmidlerne.
§ 11.  På de virksomheder, der er autoriseret til  

 tilvirkning af levnedsmidler, må der ikke opbevares andre tilsætningsstoffer  

 end de, der er godkendt til anvendelse i de pågældende levnedsmidler (jfr.  

 herved bekendtgørelse nr. 316 af 8. juni 1973 og den til enhver tid gældende  

 fortegnelse over godkendte tilsætningsstoffer til levnedsmidler.) Stk. 2.  Bestemmelsen i stk. 1 finder ikke anvendelse,  

 for så vidt angår tilsætningsstoffer, der kun skal finde anvendelse ved  

 tilvirkning af varer til eksport, til udviklingsarbejde, til produktion af  

 andet end levnedsmidler eller til videresalg til andre virksomheder.  

 Emballager for sådanne ikke godkendte tilsætningsstoffer skal være mærket på  

 særlig måde, således at fejltagelser udelukkes, og såvel  

 autorisationsmyndigheden som den lokale tilsynsmyndighed kan foreskrive andre  

 særlige vilkår for ikke godkendte tilsætningsstoffers mærkning, opbevaring og  

 anvendelse.
Opbevaring og anvendelse af ikke godkendte tilsætningsstoffer til  

 udviklingsarbejde kræver forudgående meddelelse til den lokale  

 tilsynsmyndighed, der i givet fald orienterer Veterinærdirektoratet og  

 Statens Levnedsmiddelinstitut.
 Stk. 3.  Tanke, containere o.l., der har været anvendt  

 til transport af uemballerede giftige stoffer eller andre uemballerede  

 stoffer, der kan udsætte levnedsmidler for sundhedsskadelig påvirkning, må  

 ikke uden den lokale tilsynsmyndigheds godkendelse anvendes til transport af  

 uemballerede levnedsmidler, herunder råvarer bestemt til fremstilling af  

 levnedsmidler.
 Stk. 4.  Veterinærdirektoratet, henholdsvis Statens  

 Levnedsmiddelinstitut, kan tillade generelle afvigelser fra bestemmelserne i  

 stk. 3, når det godtgøres, at vedkommende tankvogne eller containere rengøres  

 ved en fremgangsmåde, der udelukker beskadigelse af levnedsmidler eller  

 råvarer til levnedsmidler.
 § 12.  Tilsynet med den autoriserede virksomhed  

 påhviler kommunalbestyrelsen, der kan lade tilsynet udøve gennem vedkommende  

 levnedsmiddelkontrolenhed.
 Stk. 2.  Ved tilsyn med virksomheden skal det sikres, at  

 forudsætningerne for autorisationens meddelelse stadig er til stede.
 Stk. 3.  Overtilsynet med de af denne bekendtgørelse  

 omfattede virksomheder påhviler Veterinærdirektoratet, for så vidt angår  

 virksomheder, der tilvirker levnedsmidler, og Statens Levnedsmiddelinstitut,  

 for så vidt angår virksomheder, der tilvirker tilsætningsstoffer til  

 levnedsmidler.
 Stk. 4.  Autorisationsmyndigheden kan fastsætte nærmere  

 retningslinier for tilsynet med de autoriserede virksomheder.
 § 13.  Afgørelser truffet af autorisationsmyndigheden  

 i henhold til nærværende bekendtgørelse kan påklages til miljøministeren  

 efter regler, svarende til reglerne i kapitel 10 i lov om levnedsmidler m.m.
 Stk. 2.  Afgørelser, der er truffet af den lokale  

 tilsynsmyndighed i henhold til bekendtgørelsen, kan påklages til  

 Veterinærdirektoratet eller Statens Levnedsmiddelinstitut efter regler, der  

 svarer til reglerne i kapitel 10 i lov om levnedsmidler m.m.
 § 14.  Tilsynsmyndighederne har adgang til offentlige  

 og private ejendomme, lokaliteter og transportmidler for at tilvejebringe  

 oplysninger til brug for beslutninger i medfør af denne bekendtgørelse.
 Stk. 2.  Repræsentanter for tilsynsmyndighederne, jfr.  

 stk. 1, skal forevise legitimation.
 § 15.  Den, der er ansvarlig for forhold, som omfattes  

 af denne bekendtgørelse, skal efter anmodning fra tilsynsmyndigheden give  

 alle oplysninger, herunder om økonomiske og regnskabsmæssige forhold, som har  

 betydning for tilsynets eller kontrollens gennemførelse.
§ 16.  Den lokale tilsynsmyndighed såvel som  

 Veterinærdirektoratet og Statens Levnedsmiddelinstitut kan på de autoriserede  

 virksomheder til undersøgelse udtage prøver af råvarer, halvfabrikata,  

 færdigvarer, emballage, tilsætningsstoffer, bekæmpelsesmidler samt  

 desinfektions- og rengøringsmidler.
Veterinærdirektoratet og Statens  

 Levnedsmiddelinstitut kan i øvrigt give retningslinier for prøveudtagning,  

 ligesom de pågældende myndigheder i konkrete tilfælde kan anmode om, at der  

 må blive udtaget prøver til undersøgelse.
 Stk. 2.  De autoriserede virksomheder skal afgive de i  

 stk. 1 nævnte prøver uden vederlag og skal på begæring emballere og forsende  

 prøver efter tilsynsmyndighedernes nærmere bestemmelser, ligesom de skal  

 afholde udgifterne ved forsendelsen.
 § 17.  Autorisationsmyndigheden kan tilbagekalde  

 autorisationen i tilfælde af gentagne og alvorlige tilsidesættelser af  

 autorisationsvilkårene, samt hvis det i øvrigt skønnes, at produktionen giver  

 anledning til alvorlige hygiejniske betænkeligheder.
Stk. 2.  Den lokale tilsynsmyndighed kan nedlægge forbud  

 mod salg af levnedsmidler, hvis de ved anvendelse på sædvanlig måde må  

 antages at kunne overføre eller fremkalde sygdom eller at kunne medføre  

 forgiftning, eller hvis levnedsmidlerne på grund af sygelig forandring,  

 fordærvethed, forurening, fejlagtig tilberedning eller af anden årsag må  

 anses for utjentlige til at fortæres af mennesker.
Den lokale  

 tilsynsmyndighed kan umiddelbart beslaglægge eller lade destruere  

 levnedsmidler, der vil være åbenbart sundhedsfarlige at fortære.
 Stk. 3.  Den lokale tilsynsmyndighed kan begære  

 produktionen midlertidigt standset helt eller delvis, hvis dette af hensyn  

 til en rengøring af virksomhedens lokaler og inventar eller lignende skønnes  

 påkrævet.
 Stk. 4.  Et forbud mod salg m.v. af levnedsmidler, jfr.  

 stk. 2, og et pålæg om standsning af produktionen, jfr. stk. 3, skal af den  

 lokale tilsynsmyndighed omgående meddeles til vedkommende  

 autorisationsmyndighed.
§ 18.  Såfremt en autoriseret virksomhed importerer  

 råvarer eller halvfabrikata, der udelukkende indgår i vedkommende virksomheds  

 produktion, skal dette meddeles autorisationsmyndigheden.
Sådanne  

 virksomheder omfattes ikke af bekendtgørelse af 18. juni 1974 om import af  

 levnedsmidler og tilsætningsstoffer.
 § 19.  Autorisationsmyndigheden kan, når forholdene  

 taler derfor, dispensere fra bestemmelserne i nærværende bekendtgørelse.
 § 20.  Overtrædelser af bestemmelserne i denne  

 bekendtgørelse eller af afgørelser truffet i medfør af bekendtgørelsen  

 straffes i henhold til § 63, stk. 2 og 3, i lov om levnedsmidler m.m. med  

 bøde, hæfte eller fængsel i indtil 1 år.
 § 21.  Denne bekendtgørelse træder i kraft den 1.  

 oktober 1974.
 MILJØMINISTERIET, DEN 27. JUNI 1974.
 Holger Hansen.
 /Niels Borre.
