 I medfør af § 7, stk. 4, § 11 a, stk. 1, og § 28, stk. 5, i lov nr. 167 af  

 12. maj 1965 om kvalitetskontrol med fisk og fiskevarer, jfr.  

 lovbekendtgørelse nr. 383 af 17. juni 1986, fastsættes:
 § 1.  Overdragelse samt tilvirkning, opbevaring og  

 transport er forbudt for så vidt angår fisk fanget i Grindsted å, Hoddeskov  

 kanal, Karlsgårde sø, Varde å og samtlige tilløb til disse vandområder samt  

 det i bekendtgørelse nr. 259 af 22. juni 1965 fastsatte fredningsbælte ved  

 Varde å's udløb i Ho bugt.
 Stk. 2.  Disse forbud gælder også fisk, der ikke er  

 bestemt til menneskeføde.
 Stk. 3.  Undtaget fra de i stk. 1-2 nævnte forbud er dog  

 fisk fra dambrug samt laks, ørred og skrubbe.
 § 2.  Overtrædelse af § 1, stk. 1-2, straffes med bøde  

 eller hæfte.
 § 3.  Bekendtgørelsen træder i kraft dagen efter  

 offentliggørelsen i Lovtidende.
 Stk. 2.  Bekendtgørelse nr. 187 af 29. maj 1972 om  

 forbud mod afsætning m.m. af fisk fanget i Grindsted og Varde åer m.v.  

 ophæves.
