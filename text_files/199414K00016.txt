Nr BTL 16 Betænkning over Forslag til lov om ændring af lov om uddannelse til  

 håndarbejdslærer (Uddannelsen forlænges fra 2 1/2 til 3 år)   

 Nr L 16 1994-95, 1. samling Afgivet af Uddannelsesudvalget Afgivet: 19941206 Udvalget har behandlet lovforslaget i nogle møder og har herunder stillet spørgsmål til undervisningsministeren, som denne har besvaret skriftligt.
 Herefter indstiller udvalget lovforslaget til vedtagelse  

 uændret.
 Et mindretal (Fremskridtspartiets medlem af udvalget) ser positivt på  

 forlængelsen af håndarbejdslæreruddannelsen fra de 21/2 til 3 år, men gør  

 opmærksom på, at man efter Fremskridtspartiets mening kan undgå ekstra  

 økonomiske ressourcer til denne forlængelse ved at nedsætte det antal, der  

 optages på uddannelserne.
Der blev optaget 335 i 1992, 375 i 1993, 525 i 1994, og de sidste  

 meldinger om, at der i årene 1995-1998 forventes optaget 565 hvert år, vidner  

 noget om, at man burde sætte antallet ned særlig i betragtning af, at der er  

 arbejdsløshed for de uddannede håndarbejdslærere.
Ved at nedsætte antallet,  

 der optages på uddannelsen, kunne der spares på udgifterne.
