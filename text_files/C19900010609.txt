(Til alle amtsråd og Frederiksberg  

 Kommunalbestyrelse) Hermed følger Kulturministeriets cirkulære af 25. maj 1990 om ferieregler  

 for tjenestemænd ansat ved den amtskommunale specialundervisning for voksne.
 Cirkulæret knytter sig til aftale af 26. oktober 1987 og  

 Finansministeriets cirkulære af 29. oktober 1987 om ferieregler for statens  

 tjenestemænd, som er optrykt som bilag 1 til cirkulæret.
Med cirkulæret bliver tjenestemandsansatte lærere mfl. - med de  

 undtagelser som følger af cirkulæret - omfattet af de ferieregler, der gælder  

 for statens tjenestemænd.
Samtidig ændres den hidtil praktiserede  

 ferieordning for tjenestemandsansatte lærere, specielt hvad angår ret til  

 ferie med fuld løn for nyansatte, udbetaling af feriegodtgørelse ved  

 fratræden, ferieafvikling og erstatningsferie.
1. Hvem omfatter cirkulæret? Cirkulæret omfatter tjenestemænd ansat ved selvstændige amtskommunale  

 institutioner for specialundervisning for voksne og finder tilsvarende  

 anvendelse på timelærere, undervisende pædagoger og faste vikarer ved disse  

 institutioner.
 Månedslønnede og timelønnede vikarer er som hidtil omfattet af ferieloven.
 2. Retten til ferie.
 Tjenestemandsansatte lærere mfl. har inden for ferieåret, der går fra 2.  

 maj til 1. maj, ret til at holde ferie med løn i 2 1/2 arbejdsdag for hver  

 måneds tjeneste i løbet af det forudgående kalenderår (optjeningsåret),  

 svarende til 5 ugers ferie om året, jf. § 1, stk. 1 i ferieaftalen for  

 statens tjenestemænd.
(1 uges ferie regnes som 6 feriedage, jf. § 2, stk. 5, i ferieaftalen for  

 statens tjenestemænd.) Tilsvarende optjenes der ret til ferie med løn under sygdom, barselsorlov,  

 adoptionsorlov og kortere tjenestefrihedsperioder, jf. § 1, stk. 3 og 4 i  

 ferieaftalen for statens tjenestemænd.
 Ud over løn under ferie oppebærer tjenestemandsansatte lærere mfl. som  

 hidtil en særlig feriegodtgørelse på 1 1/2 pct., se nærmere om beregningen af  

 feriegodtgørelsen i § 7 i ferieaftalen for statens tjenestemænd.
Den hidtil gældende praksis for tjenestemandsansatte lærere mfl. om fuld  

 løn under ferie for nyansatte bortfaldt med aftalens indgåelse.
For ferieåret  

 1990/91 gælder dog overgangsbestemmelser, se nedenfor under punkt 10.
3. Ferie med lønfradrag Lærere, der ikke har været beskæftiget inden for ansættelsesområdet hele  

 optjeningsåret, kan holde ferie med lønfradrag.
 Ferie, der afholdes i forbindelse med institutionens sommerferielukning,  

 medfører lønfradrag efter reglerne i § 1, stk. 2, i ferieaftalen for statens  

 tjenestemænd.
Ferie, der afholdes på skoledage, medfører lønfradrag efter de særlige  

 beregningsregler i pkt.
I, nr. 2 b i Finansministeriets cirkulære af 24. maj  

 1985 om lønfradrag/-beregning for tjenestemænd (optrykt som bilag 2).
 Det bemærkes, at det kun kan pålægges den ansatte at afholde ferie i  

 forbindelse med institutionens (sommer)ferielukning, idet skolefridage uden  

 for (sommer)ferielukningen ikke betragtes som feriedage.
4. Deltidsansatte lærere Deltidsansatte lærere er berettigede til løn under ferie i forhold til  

 beskæftigelsesgraden i optjeningsåret.
En deltidsansat lærer, hvis løntimetal i optjeningsåret er blevet  

 permanent forhøjet, er berettiget til løn under ferie i forhold til sin  

 beskæftigelsesgrad i optjeningsåret, jf. § 1, stk. 5 i ferieaftalen for  

 statens tjenestemænd.
Da ændringer i beskæftigelsesgraden oftere følger  

 skoleåret end kalenderåret, må der i hvert enkelt tilfælde ske beregning af  

 lærerens gennemsnitlige beskæftigelsesgrad i optjeningsåret.
Midlertidige timer indgår ikke i beregningen af beskæftigelsesgrade n i optjeningsåret, jf. cirkulærets § 3. Denne bestemmelse er en  

 konsekvens af, at den timeløn, der udbetales til en lærer med nedsat timetal  

 for midlertidige timer, er beregnet på grundlag af et nettoårstimetal og  

 således indeholder kompensation for feriegodtgørelse.
 Midlertidige timer indgår derimod ved beregning af den særlige  

 feriegodtgørelse på 1 1/2 pct.
5. Tilrettelæggelse af ferien Afgørelse om feriens placering træffes af ansættelsesmyndigheden, jf. dog  

 § 2, stk. 1, i ferieaftalen for statens tjenestemænd, hvorefter ferien i  

 videst muligt omfang skal gives samlet og i tidsrummet 2. maj - 30.  

 september.
Hvis der ikke er truffet anden bestemmelse, anses ferien for  

 placeret med 5 uger regnet fra og med mandag i den uge, som omfatter den 1.  

 juli.
 Ved feriens tilrettelæggelse skal der iøvrigt tages størst muligt hensyn  

 til den ansattes ønsker inden for de grænser, som tjenestens tarv sætter, og  

 der skal så tidligt som muligt gives meddelelse om feriens placering, jf. § 2  

 i ferieaftalen for statens tjenestemænd.
 Uden for den for institutionen fastsatte sommerferielukningsperiode kan  

 ferie ikke afvikles på skolefridage.
 Med de begrænsninger, der følger af det ovenfor anførte, er feriereglerne  

 herefter ikke til hinder for, at institutionen kan tilrettelægge undervisning  

 i juli måned.
6. Ferieforlængelse Hvis læreren af tjenstlige grunde ikke har kunnet holde mindst 18 dages  

 ferie i perioden 2. maj - 30. september, ydes der ferieforlængelse efter  

 bestemmelsen i § 2, stk. 3, i ferieaftalen for statens tjenestemænd.
7. Erstatningsferie En lærer, der på grund af barsels- eller adoptionsorlov ikke har kunnet  

 afvikle sin ferie i forud af institutionen tilrettelagte ferieperioder, har  

 krav på erstatningsferie af tilsvarende omfamg, jf. ferieaftalen for statens  

 tjenestemænd, § 5, se dog omregningsreglen nedenfor under punkt 8.
 Såfremt ferie eller feriedage suspenderes under sygdom, jf. § 4, stk.
2 og 3 i ferieaftalen for tjenestemænd, har læreren krav på erstatningsferie af tilsvarende omfang, jf. § 4, stk. 4 i samme aftale, se dog omregningsreglen nedenfor under punkt 8.
 8. Afvikling af ferie på skoledage.
 Den særlige omregningsregel i cirkulærets § 5 vedrørende afvikling af  

 ferie på skoledage tager sigte på de situationer, hvor en lærer som følge af  

 barselsorlov, adoptionsorlov eller sygefravær har krav på erstatningsferie,  

 samt tilfælde, hvor ferie af tjenstlige grunde udskydes til afvikling på  

 dage, der ville have været skoledage for den pågældende.
 Reglen finder ligeledes anvendelse i forbindelse med afvikling af ferie  

 forud for pensionering.
9. Feriegodtgørelse ved fratræden En lærer, der fratræder sin stilling - uden at gå på pension - er  

 berettiget til feriegodtgørelse med 12 1/2 pct. af lønnen for det tidsrum,  

 den på fratrædelsestidspunktet tilgodehavende ferie vedrører, jf. § 9 i  

 ferieaftalen for statens tjenestemænd.
Retten til særlig feriegodtgørelse på 1 1/2 pct. bortfalder i det omfang,  

 der ydes feriegodtgørelse på 12 1/2 pct., jf. § 9, stk. 3 i ferieaftalen for  

 statens tjenestemænd.
Hvis tjenestemanden har fået udbetalt særlig  

 feriegodtgørelse på 1 1/2 pct. og senere fratræder med ret til  

 feriegodtgørelse på 12 1/2 pct., skal der således ske modregning i  

 feriegodtgørelsen med den særlige feriegodtgørelse på 1 1/2 pct., idet der  

 ikke for de samme dage kan ydes særlig feriegodtgørelse og feriegodtgørelse.
 En lærer, der fratræder sin stilling for at blive pensioneret, skal før  

 afskedigelsen holde hele den indtil afskedigelsestidspunktet indtjente ferie.  

 Amtsrådet kan undtagelsesvis dispensere fra denne bestemmelse, og der  

 udbetales herefter godtgørelse efter reglerne i § 8, stk. 2 i ferieaftalen  

 for statens tjenestemænd.
10. Overgangsbestemmelser Tjenestemænd mfl., der er ansat før 2. marts 1990 har krav på 5 ugers ferie med fuld løn i ferieåret 1990/91 uden hensyn til deres beskæftigelse i 1989. Overgangsbestemmelsen vedrører kun 1990/91, og i ferieåret 1991/92 vil læreren kun have krav på ferie med løn i det  

 omfang, den pågældende har optjent ret hertil i 1990.
 P.d.v.
Jette Lou Cirkulære om ferieregler for tjenestemænd ansat ved den amtskommunale specialundervisning for voksne (Til alle amtsråd og Frederiksberg Kommunalbestyrelse) Der er mellem Finansministeriet og Lærernes Centralorganisation indgået en  

 aftale af 2. marts 1990 om ferieregler for tjenestemænd i folkeskolen mfl.
I  

 tilslutning hertil fastsættes følgende:
 § 1.  Cirkulæret omfatter tjenestemænd ansat ved  

 selvstændige amtskommunale institutioner for specialundervisning for voksne.
 § 2.  Aftale af 26. oktober 1987 om ferieregler for  

 statens tjenestemænd finder tilsvarende anvendelse for de tjenestemænd, der  

 er nævnt i § 1, jf. dog §§ 3-7.
 § 3.  § 1, stk. 6, i aftalen af 26. oktober 1987  

 finder ikke anvendelse.
 § 4.  Som supplement til § 2, stk. 6, i aftalen af 26.  

 oktober 1987 gælder følgende:
 Skolefridage uden for den for institutionen fastsatte  

 sommerferielukningsperiode medregnes ikke som feriedage.
 § 5.  Hvis tjenestemænd ved institutioner for  

 specialundervisning for voksne afvikler ferie på skoledage, omregnes antallet  

 af feriedage til skoledage med ferie således:
 Det herved fremkomne antal feriedage på skoledage afrundes til nærmeste  

 hele antal feriedage på skoledage.
 § 6.  I aftalen af 26. oktober 1987 forstås begrebet  

 »styrelse« som »ansættelsesmyndighed«.
 § 7.  § 8, stk. 1, 2 pkt., i aftalen af 26. oktober  

 1987 gælder med den modifikation, at dispensation kan gives uden forudgående  

 forelæggelse for vedkommende minister.
 § 8.  Cirkulæret har virkning fra 1. januar 1990, dog  

 således at tjenestemænd, der er ansat inden aftalens underskrivelse den 2.  

 marts 1990 har krav på 5 ugers ferie med fuld løn i ferieåret 1990/91, uden  

 hensyn til om beskæftigelsen i 1989 efter reglerne i dette cirkulære har  

 givet grundlag for fuld ferieoptjening.
KULTURMINISTERIET Direktoratet for Folkeoplysning, Frie Grundskoler m.v., den 25. maj 1990.
 p.d.v.
