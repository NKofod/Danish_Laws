Bekendtgørelse om ændring af bekendtgørelse om onlinekasino § 1 I bekendtgørelse nr. 773 af 9. juni 2017 om onlinekasino foretages følgende ændringer:
 1. § 8, stk. 1 affattes således:
»Tilladelsesindehaver kan alene modtage betalinger til en spilkonto formidlet af en udbyder af betalingstjenester, der i henhold til lov om betalinger, udbydes lovligt her i landet.« 2. Efter § 11 indsættes i kapitel 4:
 »§ 11 a. §§ 5-11 gælder ikke for onlinebingo udbudt via tv.
 Stk. 2. Ved tv forstås en æterbåren-, kabel- eller satellit-tv-station, som har  en program- og sendetilladelse eller  en registrering hos Radio- og tv-nævnet.
§ 11 b.
Tilladelsesindehaver, som udbyder onlinebingo via tv, kan alene modtage betalinger formidlet af en udbyder af betalingstjenester, der i henhold til lov om betalinger udbydes lovligt her i landet.
Stk. 2. En spilkonto, jf. § 5, stk. 1, kan ikke bruges til ind- og udbetalinger i onlinebingo udbudt via tv.« 3. Efter § 15 indsættes i kapitel 5:
»§ 15 a.
Tilladelsesindehaver, som udbyder onlinebingo via tv, og som ikke har en hjemmeside, skal stille den i § 12, stk. 1, 1. pkt., § 13, stk. 1, og § 14, 1. pkt., nævnte information til rådighed for spilleren på anden vis.
 Stk. 2. Tilladelsesindehaver skal i forbindelse med udsendelsen informere spilleren om alderskravet, jf. § 13, stk. 1, nr. 1, og om tilladelsen og tilsynet, jf. § 14, 1. pkt., samt hvor yderligere information som nævnt i §§ 12-14 findes.
Stk. 3. § 15 gælder ikke for onlinebingo udbudt via tv.« 4. Efter kapitel 5 indsættes som nyt kapitel:
»Kapitel 5 a Onlinebingo § 15 b.
Ved udbud af onlinebingo skal følgende betingelser være opfyldt:
 1) Spilpladen skal bestå af fem gange fem felter og 75 numre eller symboler, fire gange fire felter og 80 numre eller symboler, eller tre gange ni felter og 90 numre eller symboler.
 2) Udtrukne numre eller symboler trækkes og præsenteres ét ad gangen.
 3) Spilleren skal have mulighed for løbende at foretage manuel markering (dupning) af udtrukne numre eller symboler.
Stk. 2. Spilleren må ikke selv vælge sammensætningen af numre eller symboler på spilpladen.
Dette er ikke til hinder for, at spilleren kan vælge imellem allerede sammensatte spilplader.
 Stk. 3. Tilladelsesindehaver skal sikre, at præsentationen af udtrukne numre eller symboler sker med minimum 3 sekunders interval.
 Stk. 4. Spillet skal afsluttes ved første fuldt markerede spilplade.
 Stk. 5. Køb af spilplader må med undtagelse af onlinebingo udbudt via tv tidligst kunne foretages 30 minutter før spillets begyndelse.
§ 15 c.
Ved udbud af onlinebingo via tv må 1) værdien af hver enkelt gevinst ikke overstige 5.000 kr., 2) den samlede salgssum ikke overstige 100.000 kr. pr. dag, 3) spillerens indsats ikke overstige 175 kr. pr. dag og 4) tilbagebetalingsprocenten  ikke overstige 45.« 5. Efter § 19 indsættes i kapitel 6:
 »§ 19 a. § 16 og § 18, stk. 4 og 5, gælder ikke for onlinebingo udbudt via tv.
Stk. 2. Tilladelsesindehaver, som udbyder onlinebingo via tv, skal i forbindelse med udsendelsen informere spilleren om, at 1) det er muligt at udelukke sig fra spillet, jf. § 17, stk. 1, og at 2) Spillemyndigheden fører det i § 18, stk. 1, nævnte register.« § 2 Bekendtgørelsen træder i kraft den 1. januar 2018.
