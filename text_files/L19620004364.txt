 Ved kgl. resolution af 28. september 1961 har Danmark ratificeret den  

 under 22. juni 1960 i Strasbourg undertegnede europæiske overenskomst om  

 beskyttelse af fjernsynsudsendelser.
 Overenskomstens tekst lyder som følger:
EUROPÆISK OVERENSKOMST om beskyttelse af fjernsynsudsendelser.  

 Undertegnede regeringer, som er medlemmer af Europarådet, er i betragtning af, at Europarådets formål er at tilvejebringe større  

 samhørighed mellem dets medlemmer; i betragtning af, at udvekslinger af fjernsynsprogrammer mellem de  

 europæiske lande tager sigte på at fremme dette formåls virkeliggørelse; i betragtning af, at disse udvekslinger hæmmes af, at de fleste  

 fjernsynsstationer for tiden er ude af stand til at forbyde genudsendelse,  

 optagelse og offentlig gengivelse af deres udsendelser, medens arrangører af  

 bl.a. kunstnerisk optræden eller sportsopvisninger vil kunne gøre udsendelse  

 til andre lande betinget af en forpligtelse til ikke at anvende sådanne  

 udsendelser til andre formål end privat modtagelse; i betragtning af, at en international beskyttelse af fjernsynsudsendelser  

 ikke på nogen måde vil kunne berøre tredjemands rettigheder vedrørende disse  

 udsendelser; i betragtning af, at spørgsmålet er af hastende karakter, eftersom der  

 allerede på nuværende tidspunkt over hele Europa indrettes anlæg og  

 relæstationer, som letter den tekniske gennemførelse af programudvekslinger  

 mellem europæiske fjernsynsstationer; i betragtning af, at det må anses for ønskeligt, indtil den påtænkte  

 verdensomfattende konvention vedrørende den såkaldte  

 »naboophavsret« bliver afsluttet, at der indgås en regional  

 overenskomst, som dog alene skal omfatte fjernsynsudsendelser og være af  

 begrænset varighed, blevet enige om følgende:
Artikel 1 Radiostationer, som oprettes på en i overenskomsten deltagende parts  

 territorium i overensstemmelse med dennes lovgivning, eller som sender fra en  

 sådan parts territorium, har for alle deres fjernsynsudsendelser:
 1. ret til inden for alle deltagende parters  

 territorier at tillade eller forbyde:
 2. ret til den samme beskyttelse på enhver af de  

 øvrige parters territorier, som en sådan anden part måtte tilstå  

 radiostationer, der i henhold til dens lovgivning er oprettet på eller sender  

 fra dens territorium, når en sådan beskyttelse er mere omfattende end den i  

 stk. 1 ovenfor omhandlede.
Artikel 2 1. Med forbehold af bestemmelserne i artikel 1, stk.  

 2, samt artikel 13 og 14 ophører den i artikel 1, stk. 1, hjemlede  

 beskyttelse ved udgangen af det tiende kaldenderår efter det år, den første  

 udsendelse fandt sted på en i denne overenskomst deltagende parts  

 territorium.
 2. Ingen af de i denne overenskomst deltagende parter  

 skal være forpligtet til i medfør af bestemmelserne i artikel 1, stk.2, med  

 hensyn til udsendelser fra en radiostation, som er oprettet på en anden parts  

 territorium i henhold til dennes lovgivning, eller som sender fra denne anden  

 parts territorium, at yde beskyttelse af længere varighed end den, som den  

 pågældende anden part selv yder.
Artikel 3 1. De i denne overenskomst deltagende parter kan ved  

 afgivelse af den i artikel 10 hjemlede erklæring inden for deres eget  

 territorium:
 2. Ovennævnte parter kan inden for deres egne  

 territorier tillade undtagelser fra beskyttelse af fjernsynsudsendelser:
 3. Ovennævnte parter kan inden for deres eget  

 territorium oprette et organ med retsmyndighed i tilfælde, hvor den i artikel  

 1, stk. 1, punkt (c) omhandlede ret til offentlig gengivelse er blevet nægtet  

 uden rimelighed eller er blevet indrømmet på ubillige vilkår af den  

 radiostation, som er indehaver af den omhandlede ret.
Artikel 4 1. Optagelser af en udsendelse, som er beskyttet af  

 denne overenskomst, eller optagelser og gengivelser af enkelte billeder i en  

 sådan udsendelse, der er foregået på et territorium, på hvilket denne  

 overenskomst ikke finder anvendelse, og som indføres på en i denne  

 overenskomst deltagende parts territorium, vil, dersom de ville være ulovlige  

 uden samtykke fra den radiostation, som er indehaver af retten, kunne  

 beslaglægges på sidstnævnte territorium.
 2. Bestemmelserne i stk. 1 ovenfor finder anvendelse  

 på optagelser af enkelte billeder, som indføres på en i denne overenskomst  

 deltagende parts territorium, og som hidrører fra en af overenskomsten  

 beskyttet udsendelse, samt på gengivelser af sådanne billeder, når disse er  

 fremstillet på en anden i denne overenskomst deltagende parts territorium i  

 medfør af artikel 3, stk. 1, punkt (d).
 3. Beslaglæggelse skal ske i overensstemmelse med hver  

 af de i denne overenskomst deltagende parters nationale lovgivning.
 4. Ingen af parterne skal, når en anden part har taget  

 det i artikel 3, stk. 1, punkt (d) hjemlede forbehold, være forpligtet til at  

 yde beskyttelse mod optagelse eller gengivelse af enkelte billeder, dersom de  

 hidrørerr fra udsendelser fra en radiostation, som er oprettet på en anden i  

 denne overenskomst deltagende parts territorium og i henhold til dennes  

 lovgivning, eller som sender fra dennes territorium.
Artikel 5 Den ved denne overenskomst hjemlede beskyttelse finder anvendelse både på fjernsynsudsendelsens billede og lyd.
Den finder ikke anvendelse på lydudsendelse alene.
Artikel 6 1. Den i artikel 1 hjemlede beskyttelse skal ikke  

 berøre sådanne eventuelle rettigheder med hensyn til fjernsynsudsendelser,  

 som måtte tilkomme tredjemand såsom forfattere, udøvende kunstnere,  

 filmproducenter, grammofonpladefabrikanter og arrangører af underholdning.
 2. Den skal heller ikke præjudicere en beskyttelse af  

 fjernsynsudsendelser, som måtte være ydet uden for denne overenskomsts  

 rammer.
Artikel 7 1. Denne overenskomst står åben for undertegnelse af  

 Europarådets medlemmer, som vil kunne tiltræde den ved:
 2. Ratifikationsinstrumenterne skal deponeres hos  

 Europarådets generalsekretær.
Artikel 8 1. Denne overenskomst træder i kraft en måned efter at  

 tre af Europarådets medlemmer i overensstemmelse med artikel 7 har  

 undertegnet den uden forbehold af ratifikation eller har ratificeret den.
 2. Overfor ethvert af Europarådets medlemmer, som  

 senere undertegner overenskomsten uden forbehold af ratifikation eller som  

 ratificerer den, træder den i kraft en måned efter undertegnelsen eller  

 deponeringen af ratifikationsinstrumentet.
Artikel 9 1. Efter overenskomstens ikrafttræden kan regeringen i  

 ethvert europæisk land, som ikke er medlem af Europarådet, eller regeringen i  

 ethvert ikke-europæisk land, som har politiske forbindelser med et af  

 Europarådets lande, tiltræde overenskomsten efter at have opnået Europarådets  

 ministerudvalgs samtykke.
 2. Tiltrædelse finder sted ved hos Europarådets  

 generalsekretær at deponere et tiltrædelsesinstrument, som træder i kraft en  

 måned efter deponeringen.
Artikel 10 Undertegnelse, ratifikation eller tiltrædelse indebærer en fuldstændig  

 godkendelse af samtlige overenskomstens bestemmelser, idet dog ethvert land  

 ved undertegnelsen eller ved deponeringen af sit ratifikations- eller  

 tiltrædelsesinstrument kan erklære, at det har i sinde at tage et eller flere  

 af de i artikel 3, stk. 1, hjemlede forbehold.
Artikel 11 Europarådets generalsekretær skal underrette rådets medlemmer,  

 regeringerne i de lande, som måtte have tiltrådt overenskomsten, samt  

 direktøren for bureauet for Den internationale union til beskyttelse af  

 litterære og kunstneriske Værker om:
Artikel 12 1. Denne overenskomst finder anvendelse på moderlandes  

 territorier.
 2. Enhver af parterne kan ved undertegnelsen, ved  

 deponeringen af ratifikations- eller tiltrædelsesinstrumentet eller på et  

 hvilket som helst senere tidspunkt ved meddelelse til Europarådets  

 generalsekretær erklære, at overenskomsten finder anvendelse inden for det  

 eller de territorier, for hvis internationale anliggender den pågældende part  

 er ansvarlig.
 3. Enhver regering, som i henhold til nærværende  

 artikels stk. 2 har afgivet en erklæring, hvorved overenskomstens  

 anvendelsesområde udstrækkes til et territorium, for hvis internationale  

 anliggender den pågældende regering er ansvarlig, kan i henhold til denne  

 overenskomsts artikel 14 opsige overenskomsten særskilt for det pågældende  

 territorium.
Artikel 13 1. Overenskomsten bortfalder undtagen for så vidt  

 angår allerede foretagne optagelser, når en konvention om den såkaldte  

 »naboophavsret«, som omfatter fjernsynsudsendelser, og som er åben  

 for tiltrædelse af bl.a. de europæiske lande, er trådt i kraft mellem mindst  

 flertallet af de af Eruoparådets medlemslande, som selv er parter i denne  

 overenskomst.
 2. Europarådets ministerudvalg vil til sin tid udstede  

 en erklæring om, at de i stk. 1 ovenfor anførte betingelser er blevet  

 opfyldt, hvorved denne overenskomst er bragt til ophør.
Artikel 14 Enhver af parterne kan for sit vedkommende bringe overenskomsten til ophør  

 ved med et års varsel at afgive meddelelse derom til Europarådets  

 generalsekretær.
 Til bekræftelse heraf har undertegnede, behørigt befuldmægtigede  

 underskrevet denne overenskomst.
Udfærdiget i Strasbourg den 22. juni 1960 på engelsk og fransk, begge  

 tekster af samme gyldighed, i et eksemplar, som skal deponeres i Europarådets  

 arkiver.
Generalsekretæren skal fremsende bekræftende afskrifter til hver af  

 de regeringer, der har undertegnet eller tiltrådt overenskomsten, samt til  

 direktøren for bureauet for Den internationale union til beskyttelse af  

 litterære og kunstneriske Værker.
 For Kongeriget Belgiens regering: under forbehold af ratifikation:
 For Kongeriget Danmarks regering; under forbehold af ratifikation:
V.U.
Hammershaimb.
 For Den franske Republiks regering: Lecompte Boinet.
For Kongeriget Grækenlands regering; under forbehold af ratifikation:  

N.
Cambalouris.
 For Irlands regering; under forbehold af ratifikation: Thomas  

 Woods.
 For Den islandske Republiks regering:
 For Den italienske Republiks regering; under forbehold af ratifikation:  

Bombassei de Vettor.
 For Storhertugdømmet Luxembourgs regering; under forbehold af  

 ratifikation:
 For Kongeriget Nederlandenes regering:
 For Kongeriget Norges regering:
 For Det forenede Kongerige Storbritannien og Nordirlands regering; under  

 forbehold af ratifikation:
 For Kongeriget Sveriges regering; under forbehold af ratifikation:
For Den tyrkiske Republiks regering; under forbehold af ratifikation:  

M.
Borovali.
 For Forbundsrepublikken Tysklands regering; under forbehold af  

 ratifikation:
 For Den Østrigske Republiks regering:
 Danmarks ratifikationsinstrument deponeredes i Europarådets arkiv den 26.  

 oktober 1961. Ved deponeringen er der i henhold til overenskomstens artikel  

 10 taget følgende af de i artikel 3, stk. 1, omhandlede forbehold:
I.
Forbehold ifølge artikel 3, stk. 1 (b), jfr. artikel 1, stk. 1 (c).
II.
Forbehold ifølge artikel 3, stk. 1 (c), jfr. artikel 1, stk. 1 (d).
III.
Forbehold ifølge artikel 3, stk. 1 (f).
 For Danmarks vedkommende er overenskomsten i henhold til dens artikel 8,  

 stk. 2, trådt i kraft den 27. november 1961.
 Overenskomsten er herefter trådt i kraft i forholdet mellem Danmark,  

 Frankrig, Sverige og Det forenede Kongerige Storbritannien og Nordirland.
 Udenrigsministeriet, den 9. august 1962.
J.O.
Krag.
