(Til alle amtsråd og  

 kommunalbestyrelser) Hermed følger aftale af 10. januar 1991 mellem Finansministeriet og  

 Lærernes Centralorganisation om kombinationsbeskæftigelse i den private  

 sektor.
 Aftalen har virkning fra den 1. januar 1991.
Generelt Sigtet med aftalen er at åbne det private arbejdsmarked for tjenestemænd i  

 folkeskolen og at åbne folkeskolen for det private erhvervslivs  

 problemstillinger.
Virksomheder kan leje en fuldtidsbeskæftiget tjenestemand  

 i folkeskolen af en (amts)kommune i 1 eller flere dage om ugen, højst  

 svarende til halvdelen af fuldt pligtigt timetal.
Virksomheden betaler for  

 hver måned 3.300 kr. pr. ugentlig arbejdsdag til dækning af (amts)kommunens  

 udgifter til løn og pensionsoptjening.
Beløbet er fastsat som grundbeløb pr.  

 1. oktober 1984 og reguleres med procentregulering (pr. 1. april 1990  

 19,5454).
Kommunen Tjenestemanden bevarer sin hidtidige løn under kombinationsbeskæftigelsen  

 og optjener pensionsalder af den samlede stilling.
Ved etablering af kombinationsbeskæftigelse i henhold til ovennævnte  

 aftales § 1, stk. 3, påhviler det kommunen at sende vedkommende amtskommune  

 en kopi af den indgåede aftale mellem kommunen, den private arbejdsgiver og  

 tjenestemanden om kombinationsbeskæftigelsen.
Kommunen indbetaler månedligt -  

 via amtskommunen - til staten 15% af den forholdsmæssige del, der svarer til  

 udlånstiden, af den pågældende tjenestemands løn.
Amtskommunen Amtskommunerne bedes være opmærksomme på, at de i medfør af aftalen skal  

 sørge for, at en fuldtidsbeskæftiget tjenestemand i folkeskolen, med hvem der  

 indgås en sådan aftale om kombinationsbeskæftigelse til en privat virksomhed,  

 fortsat får tilskrevet fuld pensionsalder, og at de 15% af den  

 forholdsmæssige del af den pågældende tjenestemands løn indbetales til  

 staten.
 Beløbet indbetales til Statens Regnskabsdirektorat, postgirokonto nr. 5 70  

 78 38, Postboks 2193, 1017 København K.
Giroindbetalingskortet påføres bemærkning om, at beløbet Med venlig hilsen Henrik Køber fuldmægtig Bilag Aftale af 10. januar 1991 mellem Finansministeriet og Lærernes  

 Centralorganisation om kombinationsbeskæftigelse i den private sektor.
Udeladt her.
Der henvises til Finansministeriets base FCIR.
