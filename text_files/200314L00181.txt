Betænkning afgivet af Erhvervsudvalget den 27. november 2003 Betænkning over Forslag til lov om  

 investeringsforeninger og specialforeninger samt andre kollektive  

 investeringsordninger m.v.
[af  

 økonomi‑ og erhvervsministeren (Bendt Bendtsen)] 1. Ændringsforslag Økonomi- og erhvervsministeren har stillet 9 ændringsforslag til  

 lovforslaget.
2. Udvalgsarbejdet Lovforslaget blev fremsat den 8. oktober 2003 og var til 1.  

 behandling den 23. oktober 2003. Lovforslaget blev efter 1. behandling  

 henvist  

 til behandling i Erhvervsudvalget.
Møder Udvalget har behandlet lovforslaget i 6 møder.
Høring Et udkast til lovforslaget har inden fremsættelsen været sendt i  

 høring, og økonomi- og erhvervsministeren sendte den 4. september 2003 dette  

 udkast til udvalget, jf. (folketingsåret 2002-03) alm. del  bilag 596.  

 Den 15.  

 oktober 2003 sendte økonomi- og erhvervsministeren de indkomne høringssvar  

 samt  

 et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Foreningen af Statsautoriserede Revisorer, Investeringsforeningen Nielsen Global Value og InvesteringsForeningsRådet.
 Økonomi- og erhvervsministeren har over for udvalget kommenteret  

 de skriftlige henvendelser til udvalget.
Deputationer Endvidere har Foreningen af Statsautoriserede Revisorer og  

 InvesteringsForeningsRådet mundtligt over for udvalget redegjort for deres  

 holdning til lovforslaget.
Spørgsmål Udvalget har stillet 25 spørgsmål til økonomi- og  

 erhvervsministeren til skriftlig besvarelse, som denne har besvaret  

 skriftligt  

 med undtagelse af spørgsmål nr. 25. Dette spørgsmål forventes besvaret af  

 økonomi- og erhvervsministeren inden 2. behandling af lovforslaget. 5 af  

 udvalgets spørgsmål og økonomi- og erhvervsministerens besvarelse heraf er  

 optrykt som bilag til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af SF og EL) indstiller lovforslaget til  

  

 vedtagelse  

  

 med de stillede ændringsforslag.
 Socialdemokratiet bemærker, at med de stillede ændringsforslag  

 og skærpelsen af værnsreglerne kan Socialdemokratiet tilslutte sig  

 lovforslaget.
Et  

  

 mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme imod det  

 under nr. 1 stillede ændringsforslag.
Mindretallet vil stemme hverken for  

 eller  

 imod de under nr. 2-5 og 7-9 stillede ændringsforslag.
Mindretallet vil  

 stemme  

 for det under nr. 6 stillede ændringsforslag.
Enhedslisten  

 er modstander af forslaget om at fjerne forbuddet imod, at depotselskaber kan  

 eje en investeringsforenings administrationsselskab, idet det entydigt vil  

 styrke de banker, der ofte ejer depoterne på bekostning af de småaktionærer,  

 der benytter depoterne.
Ganske vist er der allerede i dag en stærk binding  

 mellem et investeringsselskab og dets depotselskab.
Der er ofte tale om et  

 navnefællesskab, og generelt står depotselskabet også for  

 investeringsrådgivning af foreningen, handel med foreningens værdipapirer,  

 markedsføring og salg af beviser.
Dette forbud garanterer altså ikke i sig  

 selv  

 en effektiv og gennemsigtig forvaltning.
Det nuværende forbud imod, at  

 administrationsselskabet  

 ejes af foreningens depotselskab, er dog et værn til fordel for investorerne  

 og  

 forbrugerne.
Der er en indlysende risiko for interessekonflikter, når en  

 bank,  

 der har til formål at tjene penge på en investeringsforening, samtidig  

 forpligtes til at varetage hensynet til investorernes og forbrugernes  

 interesser.
Dels vil depotbanken have en væsentlig økonomisk interesse i  

 beslutningen  

 om, hvorvidt og hvornår der handles, når banken faktisk tjener på handelen.  

 Dels vil banken, i takt med, at formuen forøges og den dermed tjener mere på  

 foreningen, have et stærkt incitament til at sælge flere af dens egne beviser  

 til bankkunder, hvor banken jo er forpligtet til alene at rådgive forbrugerne  

 i  

 forbrugernes interesse.
 Efter  

 Enhedslistens opfattelse bør hensynet til investorerne eller forbrugerne veje  

 væsentlig tungere end hensynet til et effektivt kapitalmarked, hvorfor  

 Enhedslisten  

 er imod lovforslaget.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

  

 økonomi- og  

 erhvervsministeren,  

  

 tiltrådt af et  

  

 flertal  

  

 (udvalget med undtagelse af SF og EL):
Til § 26 1)  


  

 Stk.  

 3  

  

 affattes således:
»Stk. 3.  

  

 Uanset  

 bestemmelsen i stk. 2 kan et mindretal af medlemmerne af bestyrelsen for en  

 investeringsforening  

 eller en specialforening være medlem af bestyrelsen for det  

 investeringsforvaltningsselskab,  

 som varetager administrationen af den pågældende forening.
Ingen af de  

 pågældende medlemmer af bestyrelsen må være formand for  

 investeringsforvaltningsselskabets bestyrelse.« [Bestyrelsessammenfald i foreninger og  

 investeringsforvaltningsselskaber] 2)  


  

 Stk.  

 5  

  

 affattes således:
»Stk. 5.  

  

 En  

 medarbejder fra investeringsforvaltningsselskabet, der er valgt efter  

 aktieselskabslovens bestemmelser om koncernrepræsentation, kan uanset  

 bestemmelsen i stk. 2 være medlem af bestyrelsen for en investeringsforening  

 eller specialforening, såfremt den pågældende forening alene eller sammen med  

 andre investeringsforeninger, specialforeninger eller godkendte  

 fåmandsforeninger  

 ejer det pågældende investeringsforvaltningsselskab.« [Medarbejdervalgte bestyrelsesmedlemmer i foreninger] Til § 90 3)  

  

 I  

  

 stk. 3  

  

 ændres »5 pct.« til: »20 pct.« [Ændring af placeringsgrænse] Til § 108 4)  

  

 I  

  

 stk. 2  

  

 ændres »50 pct.« til: »75 pct.« [Ændring af placeringsgrænse] Til § 112 5)  

  

 I  

  

 stk. 1, nr. 4,  

  

 ændres »have indsigt i« til: »være i besiddelse af  

 fyldestgørende erfaring med«.
[Ændringen er en præcisering] Af  

  

 økonomi- og  

 erhvervsministeren,  

  

 tiltrådt af  

  

 udvalget:
Til § 113 6)  

  

 »§§ 3, 8, 31 og 32« ændres til: »§§  

 3, 8, 30-32 og 39-42«.
[Redaktionel ændring] Af  

  

 økonomi- og  

 erhvervsministeren,  

  

 tiltrådt af et  

  

 flertal  

  

 (udvalget med undtagelse af SF og EL):
Til § 115 7)  

  

 I  

  

 stk. 4  

  

 ændres »en brochure« til: »et udbudsdokument«.
[Ændringen er en præcisering] Til § 137 8)  


  

 Stk.  

 1  

  

 affattes således:
»Udenlandske investeringsinstitutter, der ved lovens  

 ikrafttræden markedsførte andele direkte eller indirekte som nævnt i § 11,  

 stk.  

 1, og § 16, stk. 1, uden markedsføringstilladelse efter § 71 i lov om  

 investeringsforeninger og specialforeninger, kan fortsætte markedsføringen af  

 disse andele som hidtil, såfremt investeringsinstitutterne og de andele, der  

 er  

 blevet markedsført, anmeldes til Finanstilsynet inden den 1. juni 2004.« [Overgangsbestemmelse] Ny paragraf 9)  

  

 Efter § 139 indsættes som ny  

 paragraf:
»§ 01.  

  

 Investeringsrådgivere, der på tidspunktet for lovens ikrafttræden fungerer  

 som  

 investeringsrådgivere for en eller flere investeringsforeninger eller  

 specialforeninger, og som ikke har tilladelse til eller er registreret med  

 henblik på forvaltning af aktiver og ikke er underlagt tilsyn, skal inden den  

 1. juni 2004 enten afslutte aftaleforholdet med foreningen eller have  

 indgivet  

 ansøgning om godkendelse med henblik på forvaltning af aktiver.« [Overgangsbestemmelse] Bemærkninger Til nr. 1 Med henblik på at imødekomme et ønske om, at en forening og et  

 investeringsforvaltningsselskab, som ikke er foreningsejet, kan have et  

 større  

 personsammenfald i bestyrelserne, foreslås, at et mindretal af bestyrelsen  

 for  

 en forening også kan være medlemmer af bestyrelsen for det  

 investeringsforvaltningsselskab,  

 som varetager administrationen for den pågældende forening.
Til nr. 2 Der er tale om en præcisering.
Til nr. 3 Med henblik på at give en afdeling større muligheder for at  

 investere i andre afdelinger under den samme forening foreslås, at grænsen på  

 5  

 pct. ændres til 20 pct.
Herved bliver det den samme grænse, der kommer til at  

 gælde for en afdelings investering i andre afdelinger, uanset om de hører  

 under  

 samme forening eller ej.
Til nr. 4 Med henblik på at give en investeringsinstitutforening større  

 frihed til at investere i andre foreninger, foreslås, at grænsen på 50 pct.  

 ændres til 75 pct.
Til nr. 5 Der er tale om redaktionel ændring.
Formuleringen svarer til  

 formuleringen i § 7, stk. 1, nr. 3.
Til nr. 6 Det præciseres, at fåmandsforeninger også skal overholde  

 bestemmelsen i § 30 om pligten til at meddele Finanstilsynet oplysninger om  

 forhold, der er af afgørende betydning for foreningens fortsatte drift, samt  

 bestemmelserne i §§ 39-42 om adgangen til at delegere opgaver.
Hermed  

 tydeliggøres,  

 at fåmandsforeninger på lige fod med andre foreninger er omfattet af disse  

 regler.
Til nr. 7 Der tale om en præcisering.
Ordet »udbudsdokument« anvendes  

 andre steder i den finansielle lovgivning.
Til nr. 8 Ændringsforslaget skal sikre, at udenlandske  

 investeringsinstitutter, der i dag markedsføres lovligt her i landet uden  

 markedsføringstilladelse efter § 71 i lov om investeringsforeninger og  

 specialforeninger, fortsat kan markedsføres, når loven træder i kraft.
Det  

 vil  

 også medføre, at fondsmæglerselskaber og pengeinstitutter, der lovligt  

 formidler andele i sådanne investeringsinstitutter, fortsat kan gøre det,  

 selv  

 om de pågældende investeringsinstitutter ikke er godkendt af Finanstilsynet.  

 Investeringsinstitutterne  

 skal anmelde sig til Finanstilsynet inden den 1. juni 2004.  

 Investeringsinstitutter,  

 der markedsfører deres andele gennem forsikringer, der er tilknyttet  

 investeringsfonde (unit link), vil også være omfattet af  

 overgangsbestemmelsen.
Til nr. 9 Der foreslås en overgangsordning for investeringsrådgivere.  

 Lovforslagets § 40 fastsætter, at opgaver vedrørende  

 investeringsforvaltningen  

 kun må delegeres til virksomheder, der har tilladelse til eller er  

 registreret  

 med henblik på forvaltning af aktiver, og som er underlagt tilsyn.
Med overgangsbestemmelsen får virksomheder og personer, som ved  

 lovens ikrafttræden fungerer som rådgivere for foreninger, mulighed for at  

 fortsætte hermed, hvis de inden den 1. juni 2004 indgiver ansøgning om  

 godkendelse med henblik på forvaltning af aktiver.
Formuleringen godkendelse  

 med henblik på forvaltning af aktiver er valgt, fordi der også kan være tale  

 om  

 udenlandske rådgivere.
Da der ikke gives en selvstændig tilladelse til at  

 give  

 investeringsrådgivning, vil det for danske virksomheder betyde, at de skal  

 ansøge Finanstilsynet om tilladelse f.eks. som fondsmæglerselskab med  

 tilladelse til at udføre porteføljepleje.
Else Winther Andersen (V)  

    

  

 Kim Andersen (V)  

    

  

 Rikke Hvilshøj (V)  

  

  fmd.  

  

    

  

 Christian Lund Jepsen (V)  

    

  

 Colette L.
Brix (DF)  

  

  nfmd.  

  

    

  

 Poul Fischer (DF)  

    

  

 Carina Christensen (KF)  

    

  

 Lars Barfoed (KF)  

    

  

 Jann Sjursen (KD)  

    

  

 Frode Sørensen (S)  

    

  

 Jan Trøjborg (S)  

    

  

 Jens Peter Vernersen (S)  

    

  

 Ole Vagn Christensen (S)  

    

  

 Peder Sass (S)  

    

  

 Anne Grete Holmsgaard (SF)  

    

  

 Naser Khader (RV)  

    

  

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 7 Bilagsnr.
Titel 1 Høringssvar og høringsnotat, fra økonomi- og  

 erhvervsministeren 2 Tidsplan for udvalgets behandling af lovforslaget 3 Spm. 1 om, hvorledes ministeren vil sikre, at  

 stordriftsfordelen ved, at bankerne overtager driften af en  

 investeringsforening, kommer investorerne til gode m.v., til økonomi- og  

 erhvervsministeren 4 Spm. 2, om der er noget i direktivet, der forhindrer, at  

 et administrationsselskab ejet af en investeringsforening udfører tredjemands  

 porteføljepleje, til økonomi- og erhvervsministeren Spm. 3, om der er noget i direktivet, der forhindrer, at  

 der i bestyrelsen for et administrationsselskab kan sidde flere  

 bestyrelsesmedlemmer fra en investeringsforening, når selskabet er ejet af  

 denne, til økonomi- og erhvervsministeren 5 Henvendelse af 7/11-03 fra InvesteringsForeningsRådet 6 1. udkast til betænkning 7 Notat om undersøgelse af forbindelserne mellem  

 depotbanker og administrationsselskaber i vore nabolande, fra økonomi- og  

 erhvervsministeren 8 Henvendelse af 13/11-03 fra InvesteringsForeningsRådet 9 Spm. 4 om kommentar til henvendelse af 13/11-03 fra  

 InvesteringsForeningsRådet, til økonomi- og erhvervsministeren 10 Spm. 5 om, hvor meget en investeringsforening maksimalt  

 må besidde af en anden investeringsforenings solgte aktier m.v., til økonomi-  

 og erhvervsministeren Spm. 6 om lempelse af reglerne i § 103, til økonomi- og  

 erhvervsministeren Spm. 7 om, at hvis en investeringsforening ikke må eje  

 aktier, kan den heller ikke blive administreret af et foreningsejet  

 investeringsforvaltningsselskab, til økonomi- og erhvervsministeren Spm. 8, om ministeren vil arbejde for en lempelse af  

 bekendtgørelsen om drift af almene boliger m.v., til økonomi- og  

 erhvervsministeren Spm. 9 om begrundelsen for begrænsningen af en forenings  

 repræsentation i et selskabsejet investeringsforvaltningsselskab m.v., til  

 økonomi- og erhvervsministeren Spm. 10 om begrundelsen for, at den eksisterende  

 lovgivning ikke længere er tilstrækkelig, når det gælder valg af  

 bestyrelsesmedlemmer, til økonomi- og erhvervsministeren Spm. 11, om udviklingen af ejerstruktur er hensigtsmæssig  

 og begrundet i stordrift, til økonomi- og erhvervsministeren Spm. 12 om begrundelsen for de snævre grænser for  

 placering i andre afdelinger af samme forening m.v., til økonomi- og  

 erhvervsministeren Spm. 13 om, hvorvidt satsen på 5 pct. i stk. 3  

 tilsvarende er eller forventes indført i lande, vi plejer at sammenligne os  

 med, til økonomi- og erhvervsministeren Spm. 14, om forslaget med en grænse på 50 pct. ikke er  

 baseret på bestemmelser i direktivet, til økonomi- og erhvervsministeren Spm. 15, om en tilsvarende grænse på 50 pct. findes eller  

 forventes indført i lande som Sverige, Norge eller Finland, til økonomi- og  

 erhvervsministeren Spm. 16, om foreningsejede  

 investeringsforvaltningsselskaber er afskåret fra at kunne administrere andre  

 kollektive investeringsordninger, til økonomi- og erhvervsministeren Spm. 17, om investeringsforvaltningsselskaber, der har et  

 blandet ejerskab, har adgang til at administrere andre kollektive  

 investeringsordninger,  

 til økonomi- og erhvervsministeren Spm. 18 om, hvorfor lovforslaget ikke indeholder  

 muligheden for brug af aktie-/andelsklasser, til økonomi- og  

 erhvervsministeren Spm. 19 om eksempel på et land, hvor brugen af  

 andelsklasser ikke er tilladt, til økonomi- og erhvervsministeren Spm. 20, om muligheden for at etablere andelsklasser  

 bliver indført hurtigst muligt, til økonomi- og erhvervsministeren Spm. 21, om ministeren vil åbne for hedgefund-lignende  

 produkter, til økonomi- og erhvervsministeren Spm. 22 om kommentar til Nationalbankens høringssvar, til  

 økonomi- og erhvervsministeren 11 Svar på spm. 1 om, hvorledes ministeren vil sikre, at  

 stordriftsfordelen ved, at bankerne overtager driften af en  

 investeringsforening, kommer investorerne til gode m.v., fra økonomi- og  

 erhvervsministeren 12 Svar på spm. 2, om der er noget i direktivet, der  

 forhindrer, at et administrationsselskab ejet af en investeringsforening  

 udfører tredjemands porteføljepleje, fra økonomi- og erhvervsministeren Svar på spm. 3, om der er noget i direktivet, der  

 forhindrer, at der i bestyrelsen for et administrationsselskab kan sidde  

 flere bestyrelsesmedlemmer fra en investeringsforening, når selskabet er ejet  

 af denne, fra økonomi- og erhvervsministeren 13 Ændringsforslag fra økonomi- og erhvervsministeren 14 Svar på spm. 4 om kommentar til henvendelsen af 13/11-03  

 fra InvesteringsForeningsRådet, fra økonomi- og erhvervsministeren 15 Svar på spm. 5 om, hvor meget en investeringsforening  

 maksimalt må besidde af en anden investeringsforenings solgte aktier m.v.,  

 fra økonomi- og erhvervsministeren Svar på spm. 6 om lempelse af reglerne i § 103, fra  

 økonomi- og erhvervsministeren Svar på spm. 7 om, at hvis en investeringsforening ikke  

 må eje aktier, kan den heller ikke blive administreret af et foreningsejet  

 investeringsforvaltningsselskab, fra økonomi- og erhvervsministeren Svar på spm. 8, om ministeren vil arbejde for en lempelse  

 af bekendtgørelsen om drift af almene boliger m.v., fra økonomi- og  

 erhvervsministeren Svar på spm. 9 om begrundelsen for begrænsningen af en  

 forenings repræsentation i et selskabsejet investeringsforvaltningsselskab  

 m.v., fra økonomi- og erhvervsministeren Svar på spm. 10 om begrundelsen for, at den eksisterende  

 lovgivning ikke længere er tilstrækkelig, når det gælder valg af  

 bestyrelsesmedlemmer,  

 fra økonomi- og erhvervsministeren Svar på spm. 11 om udviklingen af ejerstruktur er  

 hensigtsmæssig og begrundet i stordrift, fra økonomi- og erhvervsministeren Svar på spm. 12 om begrundelsen for de snævre grænser for  

 placering i andre afdelinger af samme forening m.v., fra økonomi- og  

 erhvervsministeren Foreløbigt svar på spm. 13 om, hvorvidt satsen på 5 pct.  

 i stk. 3 tilsvarende er eller forventes indført i lande, vi plejer at  

 sammenligne os med, fra økonomi- og erhvervsministeren Svar på spm. 14, om forslaget med en grænse på 50 pct.  

 ikke er baseret på bestemmelser i direktivet, fra økonomi- og  

 erhvervsministeren Foreløbigt svar på spm. 15, om en tilsvarende grænse på  

 50 pct. findes eller forventes indført i lande som Sverige, Norge eller  

 Finland, fra økonomi- og erhvervsministeren Svar på spm. 16, om foreningsejede  

 investeringsforvaltningsselskaber er afskåret fra at kunne administrere andre  

 kollektive investeringsordninger, fra økonomi- og erhvervsministeren Svar på spm. 17 om investeringsforvaltningsselskaber, der  

 har et blandet ejerskab, har adgang til at administrere andre kollektive  

 investeringsordninger,  

 fra økonomi- og erhvervsministeren Svar på spm. 18 om, hvorfor lovforslaget ikke indeholder  

 muligheden for brug af aktie-/andelsklasser, fra økonomi- og  

 erhvervsministeren Foreløbigt svar på spm. 19 om eksempel på et land, hvor  

 brugen af andelsklasser ikke er tilladt, fra økonomi- og erhvervsministeren Svar på spm. 20, om muligheden for at etablere  

 andelsklasser bliver indført hurtigst muligt, fra økonomi- og  

 erhvervsministeren Svar på spm. 21, om ministeren vil åbne for  

 hedgefund-lignende produkter, fra økonomi- og erhvervsministeren Svar på spm. 22 om kommentar til Nationalbankens  

 høringssvar, fra økonomi- og erhvervsministeren 16 2. udkast til betænkning 17 Henvendelse af 24/11-03 fra Investeringsforeningen  

 Nielsen Global Value 18 Spm. 23 om kommentar til henvendelse af 24/11-03 fra  

 Investeringsforeningen Nielsen Global Value, til økonomi- og  

 erhvervsministeren 19 Henvendelse af 25/11-03 fra Investeringsforeningen  

 Nielsen Global Value 20 Spm. 24 om kommentar til henvendelse af 25/11-03 fra  

 Investeringsforeningen Nielsen Global Value, til økonomi- og  

 erhvervsministeren 21 Meddelelse om udskydelse af betænkningsafgivelse 22 Henvendelse af 26/11-03 fra Foreningen af  

 Statsautoriserede Revisorer 23 Spm. 25 om kommentar til henvendelse af 26/11-03 fra  

 Foreningen af Statsautoriserede Revisorer, til økonomi- og erhvervsministeren 24 Svar på spm. 23 om kommentar til henvendelse af 24/11-03  

 fra Investeringsforeningen Nielsen Global Value, fra økonomi- og  

 erhvervsministeren 25 Svar på spm. 24 om kommentar til henvendelse af 25/11-03  

 fra Investeringsforeningen Nielsen Global Value, fra økonomi- og  

 erhvervsministeren 26 Ændringsforslag fra økonomi- og erhvervsministeren 27 Svar på spm. 13 om, hvorvidt satsen på 5 pct. i stk. 3  

 tilsvarende er eller forventes indført i lande, vi plejer at sammenligne os  

 med, fra økonomi- og erhvervsministeren Svar på spm. 15 om en tilsvarende grænse på 50 pct.  

 findes eller forventes indført i lande som Sverige, Norge eller Finland, fra  

 økonomi- og erhvervsministeren Svar på spm. 19 om eksempel på et land, hvor brugen af  

 andelsklasser ikke er tilladt, fra økonomi- og erhvervsministeren 28 3. udkast til betænkning Bilag 2 Nogle af udvalgets spørgsmål og økonomi- og  

 erhvervsministerens svar herpå Spørgsmålene og økonomi- og erhvervsministeren svar er optrykt  

 efter ønske fra udvalget.
 Spørgsmål 18:
Kan ministeren gøre rede for baggrunden for, at lovforslaget  

 ikke indeholder muligheden for brug af aktie/andelsklasser, selv om det er  

 stærkt ønsket af branchen og meget hyppigt anvendt i en række andre lande? Svar:
 I det lovudkast, der blev udsendt i høring, var der mulighed for  

 at etablere andelsklasser i foreninger og afdelinger.
Der viste sig imidlertid at være væsentlige skattemæssige  

 betænkeligheder forbundet med at indføre forslaget om forskellige  

 andelsklasser  

 i samme afdeling.
De gældende skatteregler kræver, at formen i de forskellige  

 andelsklasser skilles fra hinanden ligesom i forskellige afdelinger.
Jeg har derfor bedt mine embedsmænd i samarbejde med  

 Skatteministeriet og branchen om at afklare de relevante problemer med  

 henblik  

 på at finde en mulig løsning.
Dette sker med henblik på fremsættelse af et  

 lovforslag i næste samling, hvis de skatteretlige problemstillinger kan  

 løses.
 Spørgsmål 19:
Kan ministeren pege på et land, hvor brugen af andelsklasser  

 ikke er tilladt? Svar:
Jeg har bedt mine embedsmænd om inden 2. behandlingen at  

 undersøge, hvorledes mulighederne er for at etablere andelsklasser i Sverige,  

 Norge og Finland.
Udvalget vil blive orienteret om denne undersøgelse inden  

 2.  

 behandlingen.
 Spørgsmål 20:
Vil ministeren tage initiativ til, at muligheden for at etablere  

 andelsklasser bliver indført hurtigst muligt, så danske aktører ikke skal stå  

 tilbage og opleve mistet konkurrenceevne? Svar:
 Jeg henviser til besvarelsen af spørgsmål 18.
 Spørgsmål 21:
Hedgelignende produkter vil i den  

 nærmeste fremtid i stigende grad blive udbudt i »en indpakning« med  

 udenlandske  

 producenter og danske distributører. Årsagen hertil er, at dansk lovgivning i  

 realiteten hindrer hedgeforeninger i rent dansk regi.
Vil ministeren arbejde  

 for at ændre denne tilstand? Svar:
 Jeg kan bekræfte, at jeg vil undersøge mulighederne for at kunne  

 oprette hedgeforeninger efter danske regler.
 I forbindelse med lovforslagets udarbejdelse blev dette  

 overvejet, men der blev nævnt en række vanskeligheder såvel af selskabsretlig  

 karakter som af skattemæssig karakter.
Jeg har derfor bedt mine embedsmænd i samarbejde med  

 Skatteministeriet og branchen om at afklare de relevante problemer med  

 henblik  

 på at finde en mulig løsning.
Dette sker med henblik på fremsættelse af et  

 lovforslag i næste samling, hvis de skatteretlige problemstillinger kan  

 løses.
 Spørgsmål 22:
Det fremgår af høringssvaret fra Nationalbanken og IFR m.fl., at  

 et IFS bør have mulighed for at administrere puljer.
Det var ligeledes  

 anbefalingen fra Opsparingsudvalget.
Deler ministeren denne holdning? Hvis  

 ja,  

 hvad agter ministeren at gøre for, at denne mulighed bliver en realitet?  

 Såfremt ministeren ikke deler opfattelsen hos Nationalbanken,  

 Opsparingsudvalget og branchen, bedes Ministeren redegøre hvorfor.
 Svar:
Jeg ser gerne, at pengeinstitutternes pensionspuljer bliver  

 udskilt.
Der er imidlertid en række skattemæssige og selskabsretlige  

 problemer  

 forbundet hermed.
Jeg har derfor bedt mine embedsmænd om i samarbejde med  

 Skatteministeriet at gennemarbejde disse problemer og om muligt udarbejde et  

 lovforslag om udskillelse af puljerne.
Det er min hensigt at kunne fremsætte  

 et  

 lovforslag herom i folketingssamlingen 2004/2005.
