 Denne datasammenskrivning omfatter lov om lægemidler, jf.  

 lovbekendtgørelse nr. 452 af 10. juni 1992 som ændret ved lov nr. 280 af 6.  

 maj 1993 § 1, lov nr. 916 af 8. december 1993 § 4, lov nr. 333 af 4. maj 1994  

 og lov nr. 380 af 18. maj 1994 (* 1) (* 2).
Lovens område § 1.  Loven omfatter varer, som er bestemt til at  

 tilføres mennesker eller dyr for at forebygge, erkende, lindre, behandle  

 eller helbrede sygdom, sygdomssymptomer og smerter eller for at påvirke  

 legemsfunktioner (lægemidler).
 Stk. 2.  Lovens regler om lægemidler omfatter også  

 svangerskabsforebyggende midler.
 § 2.  Sundhedsministeren kan fastsætte regler om, at  

 loven eller visse af dens bestemmelser skal anvendes på varer, der uden at  

 være omfattet af § 1, stk. 1, skal anvendes til forebyggelse, erkendelse og  

 behandling af sygdomme (medicinske utensilier) samt til erkendelse af  

 svangerskab.
 § 3.  Loven omfatter ikke levneds- og nydelsesmidler,  

 foder, varer til udvortes brug alene med kosmetisk formål samt kosttilskud og  

 fodertilskud til dyr (vitaminer, mineraler m.v.) Sundhedsministeren kan efter  

 forhandling med miljøministeren og landbrugsministeren inddrage de nævnte  

 varer under lovens område, såfremt særlige egenskaber eller uheldige  

 virkninger ved anvendelse af dem gør det påkrævet.
Stk. 2.  Sundhedsministeren kan undtage bestemte varer  

 eller varegrupper, der er omfattet af § 1, helt eller delvis fra loven samt  

 fastsætte regler for sådanne undtagelser.
Antiparasitære midler til dyr samt  

 jern- og vitaminpræparater til dyr undtages fra lovens § 5.
 § 3 a.  Sundhedsministeren kan fastsætte regler, der  

 er nødvendige for anvendelsen her i landet af EF-forordninger om forhold, der  

 er omfattet af denne lov.
 Stk. 2.  Sundhedsministeren kan fastsætte regler om, at  

 loven eller visse af dens bestemmelser ikke finder anvendelse på lægemidler,  

 der er godkendt eller skal godkendes til markedsføring i Den Europæiske Union  

 efter regler fastlagt herom af Rådet for Den Europæiske Union, og kan  

 fastsætte regler for sådanne undtagelser.
Almindelige regler om lægemidler § 4.  Regler om lægemidlers kvalitet fastsættes af  

 Sundhedsstyrelsen i form af en farmakopee eller lignende.
 § 5.  Forhandling af lægemidler til forbrugerne må kun  

 ske gennem apoteker, medmindre andet er fastsat i lovgivningen eller i regler  

 fastsat af sundhedsministeren.
 Stk. 2.  I det omfang, forhandlingen ikke er omfattet af  

 stk. 1, kan Sundhedsstyrelsen fastsætte regler om, hvilke lægemidler, der kun  

 må udleveres efter udleveringsforskrifter fra læger, tandlæger eller  

 dyrlæger, og om forskrifternes affattelse m.v. samt regler for udlevering.
 § 6.  Et lægemiddels navn må ikke være vildledende med  

 hensyn til varens sammensætning, virkning eller egenskaber i øvrigt, og det  

 må ikke være egnet til at fremkalde forveksling med andre lægemidler.
 Stk. 2.  Sundhedsstyrelsen kan fastsætte regler om  

 lægemidlers pakningsstørrelse, indlægsseddel, etiketter og emballage og kan  

 stille krav til enkelte lægemidler herom.
 Stk. 3.  På etiketter for farmaceutiske specialiteter,  

 jf. kap. 4, skal det af Sundhedsstyrelsen fastsatte fællesnavn for det  

 pågældende lægemiddel angives let læseligt og med mindst halvt så store  

 typer, som anvendes til angivelse af lægemidlets eventuelle særnavn.
§ 7.  Sundhedsstyrelsen kan forbyde forhandling og  

 udlevering samt pålægge fabrikanter eller importører at tilbagekalde  

 restlagre af et lægemiddel, der Stk. 2.  Forbyder Sundhedsstyrelsen med øjeblikkelig  

 virkning forhandling og udlevering af et lægemiddel, underretter  

 Sundhedsstyrelsen senest den følgende dag Det Europæiske Agentur for  

 Lægemiddelvurdering herom.
Godkendelse og kontrol med virksomheder § 8.  Der må ikke fremstilles, indføres, udføres,  

 forhandles, udleveres, fordeles eller emballeres lægemidler uden  

 Sundhedsstyrelsens tilladelse.
 Stk. 2.  Sundhedsstyrelsen kan fastsætte regler for  

 teknisk ledelse, faglig kundskab, indretning og drift for virksomheder, der  

 har tilladelse efter stk. 1.
 Stk. 3.  Sundhedsstyrelsen kan betinge og tidsbegrænse  

 tilladelser efter stk. 1. Sundhedsstyrelsen kan tilbagekalde en tilladelse,  

 hvis betingelserne for tilladelsen ikke opfyldes, eller hvis virksomheden  

 overtræder regler, der er fastsat af Sundhedsstyrelsen i henhold til stk. 2.
Stk. 4.  Reglen i stk. 1 gælder ikke for Stk. 5 .  Sundhedsstyrelsen kan fastsætte regler om den  

 omgang med lægemidler, der er nævnt i stk. 4.
 § 9.  Sundhedsstyrelsen kontrollerer virksomheder, der  

 har tilladelse efter § 8, stk. 1. Kontrollen omfatter lægemidlernes indhold,  

 sammensætning, kvalitet, opbevaring og den måde, hvorpå lægemidlerne  

 fremstilles, forhandles og udleveres.
Stk. 2.  Sundhedsstyrelsens repræsentanter har mod  

 behørig legimitation adgang til virksomhederne.
Sundhedsstyrelsen kan udtage  

 eller kræve udleveret prøver af lægemidler og stoffer, der er anvendt til  

 disses fremstilling.
Den kan kræve alle oplysninger, som er nødvendige for  

 kontrolvirksomheden.
Oplysninger og materialer, som Sundhedsstyrelsen kommer  

 i besiddelse af i forbindelse med kontrolvirksomheden, kan styrelsen anvende  

 til kontrol af andre lægemidler, herunder parallelimporterede lægemidler.
 Stk. 3. »  Virksomheder, der fremstiller, indfører,  

 udfører, oplagrer, forhandler, udleverer, fordeler eller emballerer  

 lægemidler, og disse virksomheders foreninger og brancheorganisationer skal  

 på Sundhedsstyrelsens anmodning eller efter regler fastsat af  

 sundhedsministeren give Sundhedsstyrelsen oplysninger i maskinlæsbar stand om  

 omsætning m.v. af lægemidler.« Virksomheder, der har tilladelse til  

 fremstilling og udførsel af lægemidler, skal endvidere efter anmodning give  

 Sundhedsstyrelsen oplysning om årsagen til, at et lægemiddel ikke er søgt  

 optaget i Sundhedsstyrelsens specialitetsregister.
Stk. 4.  Virksomheder, der har tilladelse efter § 8,  

 stk. 1, samt apoteker er forpligtet til at føre optegnelser over omgang m.v.  

 med lægemidler.
Sundhedsstyrelsen fastsætter nærmere regler herfor.
 § 10.  Sundhedsministeren kan fastsætte regler om  

 afgift for behandlingen af ansøgning efter § 8, stk. 1, og for  

 Sundhedsstyrelsens kontrol efter § 9, stk. 1.
§ 10 a.  Virksomheder, herunder apoteker og dyrlæger,  

 må ikke fremstille, indføre, udføre, oplagre, forhandle, udlevere, fordele,  

 emballere, besidde eller råde over stoffer, som kan anvendes som  

 veterinærmedicinske præparater, og som har nærmere af Sundhedsstyrelsen  

 opregnede egenskaber, medmindre virksomheden forud har indgivet anmeldelse  

 til Sundhedsstyrelsen og har modtaget kvittering herfor.
Sundhedsstyrelsen  

 fastsætter nærmere regler om fremgangsmåden ved anmeldelse m.v.
 Stk. 2.  Bestemmelsen i stk. 1 gælder også for  

 produkter, hvori et eller flere af de pågældende stoffer indgår som en  

 bestanddel.
 Stk. 3.  Private personer må ikke erhverve, besidde  

 eller råde over stoffer og produkter, der er omfattet af stk. 1, medmindre  

 stoffet eller produktet er erhvervet gennem en virksomhed, der har indgivet  

 anmeldelse til Sundhedsstyrelsen og har modtaget kvittering herfor, jf. stk.  

 1. Stofferne og produkterne må ikke indgives dyr eller anvendes på dyr og må  

 ikke overdrages eller videresælges.
Stk. 4.  Sundhedsstyrelsen kan fastsætte regler om  

 udlevering og forhandling af de stoffer og produkter, der er omfattet af stk.  

 1, herunder at udlevering kun kan finde sted efter rekvisition påtegnet af  

 den lokale politimester.
Sundhedsstyrelsen kan fastsætte nærmere regler om  

 rekvisitionens affattelse og indhold samt om private personers pligt til at  

 opbevare genpart af rekvisitionen.
 § 10 b.  Sundhedsstyrelsen opretter et register over  

 virksomheder, der anmelder sig i henhold til § 10 a, stk. 1.
Stk. 2.  De i stk. 1 nævnte virksomheder er forpligtede  

 til at føre nøjagtige optegnelser over alle transaktioner med de pågældende  

 stoffer og produkter.
Sundhedsstyrelsen fastsætter nærmere regler herom.
 Stk. 3.  Sundhedsministeren kan fastsætte regler om, at  

 de i stk. 1 nævnte virksomheder skal betale et gebyr til hel eller delvis  

 dækning af Sundhedsstyrelsens omkostninger i forbindelse med oprettelse af  

 registret og ajourføring heraf.
 § 10 c.  Sundhedsstyrelsen kontrollerer virksomheder,  

 der er omfattet af § 10 a, stk. 1, samt de af virksomhederne efter § 10 b,  

 stk. 2, førte optegnelser.
 Stk. 2.  Efter forhandling med den pågældende minister  

 kan sundhedsministeren fastsætte regler om andre myndigheders eller  

 institutioners medvirken ved varetagelse af kontrolopgaver efter stk. 1.
 Stk. 3.  Sundhedsministeren kan fastsætte regler om, at  

 de i stk. 1 nævnte virksomheder skal betale et årligt gebyr til hel eller  

 delvis dækning af myndighedernes omkostninger i forbindelse med kontrollen  

 efter stk. 1 og 2.
Stk. 4.  Repræsentanter for kontrolmyndigheden har til  

 enhver tid mod legitimation uden retskendelse adgang til offentlige og  

 private ejendomme og lokaliteter samt adgang til at udtage prøver af stoffer  

 og produkter m.v.
Der kan kræves alle oplysninger, der er nødvendige for  

 kontrolvirksomheden.
Farmaceutiske specialiteter § 11 .  Kapitel 4 omfatter lægemidler, der er bestemt  

 til at forhandles og udleveres til forbrugeren i fremstillerens originale  

 pakning under et af fremstilleren valgt navn (farmaceutiske specialiteter).
 Stk. 2.  Sundhedsministeren kan fastsætte regler om, at  

 kapitlet eller visse af dets bestemmelser skal anvendes på lægemidler, der er  

 bestemt til dyr, og som ikke er specialiteter.
 Stk. 3.  Kapitlet omfatter ikke lægemidler, som er  

 fremstillet på apotek til den enkelte patient, og som forhandles og udleveres  

 fra et apotek under angivelse af deklaration og uden anden form for  

 navneangivelse (magistrelt fremstillede lægemidler).
§ 12.  Dyrlæger, der har etableret sig i en af de  

 øvrige stater, som har ratificeret eller tiltrådt Aftalen om Det Europæiske  

 Økonomiske Samarbejdsområde, kan efter nærmere af Sundhedsstyrelsen fastsatte  

 regler her til landet medbringe farmaceutiske specialiteter, der ikke er  

 optaget i Sundhedsstyrelsens specialitetsregister, til brug for dyr den  

 pågældende har i behandling, såfremt sammensætningen af den farmaceutiske  

 specialitet kvantitativt og kvalitativt svarer til et af Sundhedsstyrelsen  

 registreret lægemiddel.
Veterinære sera og vacciner må dog ikke medbringes  

 efter bestemmelsen i 1. pkt.
 Stk. 2.  Sundhedsstyrelsen kan fastsætte regler om  

 indførsel af foderlægemidler fremstillet af forblandinger, der er tilladt i  

 en af de øvrige stater, som har ratificeret eller tiltrådt Aftalen om Det  

 Europæiske Økonomiske Samarbejdsområde, såfremt forblandingen kvantitativt og  

 kvalitativt svarer til en af Sundhedsstyrelsen registreret forblanding.
 § 13.  Farmaceutiske specialiteter må kun sælges eller  

 udleveres, når specialiteten enten er godkendt ved en  

 markedsføringstilladelse fra Sundhedsstyrelsen eller er godkendt til  

 markedsføring i Den Europæiske Union efter regler fastlagt herom af Rådet for  

 Den Europæiske Union, jf. dog § 25, stk. 1-3.
 § 14.  Ansøgning om markedsføringstilladelse til en  

 farmaceutisk specialitet skal indeholde oplysning om den person eller  

 virksomhed, som Sundhedsstyrelsen kan rette henvendelse til vedrørende  

 ansøgningen og specialiteten.
 Stk. 2.  En ansøger til eller indehaver af en  

 markedsføringstilladelse, der ikke har bopæl i et land, der har ratificeret  

 eller tiltrådt Aftalen om Det Europæiske Økonomiske Samarbejdsområde, skal  

 have en repræsentant med bopæl her i landet.
 Stk. 3.  Sundhedsministeren fastsætter regler om  

 Sundhedsstyrelsens behandling af ansøgninger om markedsføringstilladelse, om  

 Sundhedsstyrelsens behandling af sager efter § 7 og § 20 og om de  

 oplysninger, der skal ledsage en ansøgning om markedsføringstilladelse.
 Stk. 4.  Sundhedsstyrelsen kan til brug ved behandlingen  

 af en sag om en markedsføringstilladelse kræve udleveret nødvendige  

 oplysninger, dokumenter, lægemiddelprøver og prøver af stoffer, der indgår i  

 lægemidlet.
 § 15.  Bortset fra de lægemidler, der er nævnt i stk.  

 2, skal følgende betingelser være opfyldt for udstedelse af en  

 markedsføringstilladelse til en farmaceutisk specialitet:
 Stk. 2.  Sundhedsministeren fastsætter regler om  

 udstedelse af en markedsføringstilladelse til følgende lægemidler:
 Stk. 3.  Sundhedsministeren fastsætter, hvilke  

 betingelser ud over de i stk. 1 nævnte, der skal være opfyldt, for at et  

 radioaktivt lægemiddel kan opnå en markedsføringstilladelse fra  

 Sundhedsstyrelsen.
 § 15 a.  Indehaveren af en markedsføringstilladelse  

 skal tage hensyn til den tekniske og videnskabelige udvikling og indføre de  

 ændringer, der er nødvendige for, at lægemidlet kan fremstilles og  

 kontrolleres efter almindeligt anerkendte videnskabelige metoder.
 § 16.  En markedsføringstilladelse er gyldig i 5 år.  

 Den kan forlænges med 5 år ad gangen, når indehaveren af tilladelsen indgiver  

 ansøgning herom senest 3 måneder før tilladelsens udløb.
 § 16 a.  Et lægemiddel kan kun godkendes og  

 markedsføringstilladelse til et allerede godkendt lægemiddel kun forlænges,  

 hvis lægemidlets mærkning og indlægsseddel er udformet i overensstemmelse med  

 de herom gældende regler.
 § 17.  Sundhedsstyrelsen kan, når særlige  

 omstændigheder gør det påkrævet, knytte betingelser til  

 markedsføringstilladelsen.
 § 18.  En farmaceutisk specialitet skal forhandles og  

 udleveres under et af Sundhedsstyrelsen godkendt navn, som efter ansøgerens  

 valg enten kan være særnavn eller et af Sundhedsstyrelsen fastsat fællesnavn  

 med tilføjelse af indehaveren af markedsføringstilladelsens firmanavn eller  

 -mærke.
 § 19.  Indehaveren af en markedsføringstilladelse skal  

 føre optegnelser over formodede og konstaterede bivirkninger samt stille  

 disse optegnelser til rådighed for Sundhedsstyrelsen efter regler, der er  

 nærmere fastsat af Sundhedsstyrelsen.
 Stk. 2.  Konstateres alvorlige bivirkninger af en  

 farmaceutisk specialitet eller fejl i produktionen, skal indehaveren af  

 markedsføringstilladelsen omgående underrette Sundhedsstyrelsen.
 Stk. 3.  Sundhedsministeren kan fastsætte nærmere regler  

 om virksomhedernes pligt til at råde over en særlig bivirkningssagkyndig,  

 herunder om denne sagkyndiges faglige kundskab og virksomhedsområde.
 Stk. 4.  Sundhedsministeren fastsætter nærmere regler om  

 Sundhedsstyrelsens indsamling og behandling af oplysninger om bivirkninger og  

 kan fastsætte regler om medicinalpersoners pligt til at indberette  

 oplysninger om bivirkninger til Sundhedsstyrelsen.
§ 20.  Sundhedsstyrelsen kan tilbagekalde en  

 markedsføringstilladelse for en farmaceutisk specialitet, hvis Stk. 2.  Ved anmodning om tilbagekaldelse af en  

 markedsføringstilladelse og ved tilbagekaldelse af restlagre samt ved  

 midlertidigt eller permanent ophør af markedsføringen har indehaveren af  

 markedsføringstilladelsen pligt til at underrette Sundhedsstyrelsen om  

 årsagen, hvis ophøret vedrører lægemidlets effektivitet eller beskyttelse af  

 folkesundheden.
 Stk. 3.  Sundhedsstyrelsen underretter Det Europæiske  

 Agentur for Lægemiddelvurdering, såfremt der indledes sager om  

 tilbagekaldelse af en markedsføringstilladelse.
§ 20 a.  Sundhedsstyrelsen udsteder, tilbagekalder  

 eller foretager de nødvendige ændringer i en markedsføringstilladelse i  

 overensstemmelse med Den Europæiske Unions afgørelser truffet efter reglerne  

 i direktiverne om den decentrale godkendelsesprocedure.
Sundhedsstyrelsen  

 træffer afgørelse i sådanne sager inden 30 dage efter Unionens afgørelse.  

 Sundhedsstyrelsen underretter herefter Europa-Kommissionen, Udvalget for  

 Farmaceutiske Specialiteter og Udvalget for Veterinærlægemidler herom.
 § 21.  Sundhedsministeren fastsætter regler om afgift  

 for behandling af ansøgninger om markedsføringstilladelse og om forlængelse i  

 medfør af § 16 samt om afgifter for kontrol med specialiteter, der er dækket  

 af en markedsføringstilladelse.
 Stk. 2.  Afgifter i henhold til regler, fastsat efter  

 stk. 1 eller efter § 10, kan inddrives ved udpantning.
» § 21 a.  Sundhedsministeren kan fastsætte  

 regler om opkrævning af gebyr for udstedelse af eksportcertifikater for  

 lægemidler.« § 22. »  Sundhedsstyrelsen skal underrettes om  

 priser på apoteksforbeholdte farmaceutiske specialiteter og ændringer heri,  

 senest 14 dage før de skal træde i kraft.
Sundhedsministeren kan bestemme, at  

 Sundhedsstyrelsen skal underrette apotekerne om forbrugerprisen på  

 farmaceutiske specialiteter.« Stk. 2.  Sundhedsstyrelsens anvendelse af de i stk. 1  

 nævnte oplysninger indebærer ikke nogen godkendelse af priserne.
»Stk. 3.  Sundhedsministeren kan fastsætte regler  

 om gebyr for anmeldelse af priser efter stk. 1, 1. pkt., og for  

 Sundhedsstyrelsens underretning til apotekerne om forbrugerpriser efter stk.  

 1, 2. pkt.« § 23.  Konkurrencerådet fører tilsyn med de af  

 lægemiddelproducenter, -importører og -grossister beregnede priser i  

 overensstemmelse med de forskrifter, som gælder for rådets virksomhed.
 § 23 a.  Sundhedsstyrelsen kan i særlige tilfælde  

 undtage bestemte lægemidler eller lægemiddelgrupper fra §§ 13-23.
Klinisk afprøvning.
Salg eller udlevering  

 af lægemidler til særlige § 24.  Kliniske afprøvninger af lægemidler skal  

 anmeldes til Sundhedsstyrelsen af den læge, tandlæge eller dyrlæge, der  

 forestår afprøvningen (den forsøgsansvarlige). Kliniske afprøvninger af  

 lægemidler skal tillige anmeldes af lægemidlets fremstiller eller dennes  

 repræsentant, såfremt Stk. 2.  Sundhedsstyrelsen kan i særlige tilfælde  

 tillade, at anmeldelse fra lægemidlets fremstiller eller dennes repræsentant  

 undlades.
 Stk. 3.  Kliniske afprøvninger af lægemidler må først  

 påbegyndes, når Sundhedsstyrelsen har meddelt tilladelse hertil.
 Stk. 4.  Sundhedsstyrelsen kan stille vilkår for  

 afprøvningen og kan på ethvert tidspunkt kræve den standset eller ændret.
Stk. 5.  Den forsøgsansvarlige skal samtidig med  

 anmeldelsen til Sundhedsstyrelsen underrette lægemidlets fremstiller eller  

 dennes repræsentant om anmeldelsen.
Efter afslutning af afprøvningen skal den  

 pågældende på anmodning fra lægemidlets fremstiller eller dennes repræsentant  

 underrette denne om resultatet af afprøvningen.
 Stk. 6.  Den forsøgsansvarlige skal omgående underrette  

 Sundhedsstyrelsen, hvis der optræder alvorlige bivirkninger, og skal ved  

 afslutningen indsende resultaterne af afprøvningen til Sundhedsstyrelsen.
 Stk. 7.  Sundhedsministeren kan fastsætte regler om, at  

 den forsøgsansvarlige har pligt til at opbevare dokumentation i en bestemt  

 periode.
 Stk. 8.  Sundhedsstyrelsen kan fastsætte regler om  

 oplysninger i og behandling af anmeldelser af kliniske afprøvninger.
 Stk. 9.  Sundhedsministeren bemyndiges til at lade  

 Sundhedsstyrelsen opkræve et gebyr til delvis dækning af Sundhedsstyrelsens  

 udgifter ved behandling af ansøgninger om godkendelse af samt kontrol med  

 kliniske afprøvninger.
 § 25.  Lægemidler kan sælges eller udleveres til  

 klinisk afprøvning, der er godkendt i henhold til § 24.
 Stk. 2.  Sundhedsstyrelsen kan i særlige tilfælde  

 tillade salg eller udlevering i begrænset mængde af lægemidler, som ikke er  

 markedsført i Danmark, til andre formål end kliniske afprøvninger.
 Stk. 3.  Statens Seruminstitut og statens veterinære  

 serumlaboratorier kan i særlige tilfælde i begrænset mængde forhandle eller  

 udlevere sera, vacciner, specifikke immunglobuliner og andre immunologiske  

 præparater, der ikke har markedsføringstilladelse.
 Sundhedsstyrelsen skal straks underrettes om hver forhandling eller  

 udlevering.
 Stk. 4.  Sundhedsstyrelsen kan fastsætte regler om salg  

 eller udlevering i henhold til stk. 1 og 2 og kan stille særlige vilkår for  

 tilladelser i henhold til stk. 2.
 Reklame for lægemidler m.v.
§ 26.  Reklame for et lægemiddel skal være  

 fyldestgørende og saglig.
Oplysninger i reklamen skal være i overensstemmelse  

 med det af Sundhedsstyrelsen godkendte resume af lægemidlets egenskaber.
 Stk. 2.  Reklamen må ikke være vildledende eller  

 overdrive lægemidlets egenskaber.
 Stk. 3.  Sundhedsministeren kan fastsætte nærmere regler  

 om reklame for lægemidler.
§ 27.  Der må ikke reklameres over for offentligheden  

 for lægemidler, som Stk. 2.  Sundhedsstyrelsen kan give fagblade for  

 sundhedspersonale med særlig interesse for anvendelsen af lægemidler  

 tilladelse til at bringe reklamer for de i stk. 1 nævnte lægemidler.
 Stk. 3.  Forbudet i stk. 1 omfatter ikke  

 vaccinationskampagner, som er godkendt af Sundhedsstyrelsen.
 § 27 a.  Der må ikke reklameres for lægemidler i  

 fjernsynet.
 Stk. 2.  Sundhedsstyrelsen kan fastsætte regler om, at  

 det i særlige tilfælde er tilladt at reklamere for lægemidler i fjernsynet.
 § 27 b.  Der må ikke reklameres for lægemidler, som  

 ikke lovligt kan forhandles eller udleveres her i landet.
 § 27 c.  Der må ikke reklameres for magistrelle  

 lægemidler.
§ 28.  Der må ikke vederlagsfrit udleveres lægemidler  

 til offentligheden.
Sundhedsstyrelsen kan dog give tilladelse til  

 vederlagsfri udlevering af lægemidler til offentligheden, hvis udleveringen  

 ikke sker i reklameøjemed.
 Stk. 2.  Sundhedsministeren fastsætter regler om  

 vederlagsfri udlevering af lægemidler til medicinalpersoner.
 Stk. 3.  Sundhedsministeren fastsætter regler om den  

 virksomhed, der udøves af lægemiddelkonsulenter.
§ 29.  Indehaveren af en markedsføringstilladelse skal  

 opbevare et eksemplar af alle reklamer for et lægemiddel.
Sammen med reklamen  

 skal der opbevares oplysninger om, hvor, hvornår og hvordan reklamen har  

 været anvendt, herunder hvem den er sendt eller udleveret til,  

 distributionsmåden, og hvilke tidsskrifter og lign. den har været bragt i.
Stk. 2.  Det i stk. 1 nævnte materiale skal opbevares i  

 2 år.
Materialet skal på forlangende stilles til rådighed for  

 Sundhedsstyrelsen.
 Stk. 3.  Hvis en anden end indehaveren af en  

 markedsføringstilladelse reklamerer for et lægemiddel, påhviler pligten efter  

 stk. 1 og 2 den for reklamen ansvarlige.
 Stk. 4.  Sundhedsstyrelsen kan kræve alle nødvendige  

 oplysninger med henblik på at kontrollere, at reklamering for et lægemiddel  

 er i overensstemmelse med bestemmelserne i dette kapitel og med regler  

 udstedt i medfør af § 26, stk. 3, § 27 a, stk. 2, eller § 28, stk. 2 eller 3.
 § 30.  Sundhedsstyrelsen kan kræve, at reklamering,  

 som er i strid med §§ 26-29 eller med regler udstedt i medfør af § 26, stk.  

 3, § 27 a, stk. 2, eller § 28, stk. 2, bringes til ophør.
Stk. 2.  Sundhedsstyrelsen kan kræve, at den ansvarlige  

 for en ulovlig reklame offentliggør en efter stk. 1 truffet afgørelse eller  

 en berigtigelse af reklamen.
Sundhedsstyrelsen kan bestemme  

 offentliggørelsens form og indhold, herunder hvor den skal finde sted.
 § 30 a.  Sundhedsministeren kan fastsætte regler om,  

 at Sundhedsstyrelsen på begæring skal afgive udtalelse om sit syn på  

 lovligheden af påtænkte reklameforanstaltninger, herunder om gebyr for  

 afgivelse af udtalelser.
 § 31.  Der må ikke direkte eller indirekte reklameres  

 over for offentligheden med, at andre varer end lægemidler forebygger,  

 lindrer eller er virksomme imod sygdomme eller sygdomssymptomer eller i  

 øvrigt har en medicinsk eller medicinsk-biologisk virkning.
 Stk. 2.  Sundhedsstyrelsen kan fastsætte regler om, at  

 det i særlige tilfælde er tilladt at reklamere med, at andre varer end  

 lægemidler har en virkning som nævnt i stk. 1.
 Stk. 3.  Ordet apotek må ikke benyttes i reklamer for  

 ikke apoteksforbeholdte lægemidler eller andre varer end lægemidler,  

 medmindre den for reklamen ansvarlige kan dokumentere, at varen i  

 almindelighed forhandles på landets apoteker.
Information om lægemidler § 32.  Sundhedsministeren kan pålægge  

 Sundhedsstyrelsen at informere læger og eventuelt andre medicinalpersoner om  

 lægemidler efter nærmere fastsatte regler.
 Stk. 2.  Til brug for informationsvirksomheden kan  

 Sundhedsstyrelsen anvende alle oplysninger, som fremgår af ansøgninger om  

 markedsføringstilladelse til farmaceutiske specialiteter, og som er påkrævet  

 af hensyn til informationen.
 Stk. 3.  Hvis registreringsansøgeren i forbindelse med  

 afgivelsen af oplysninger over for Sundhedsstyrelsen angiver, at nogle af  

 disse anses for forretningshemmeligheder, kan de pågældende oplysninger kun  

 anvendes til informationsvirksomheden, når afgørende sundhedsmæssige hensyn  

 taler herfor, og først efter at den, der ansøger om en  

 markedsføringstilladelse, har haft lejlighed til at udtale sig om  

 Sundhedsstyrelsens udkast til informationsmateriale.
Stk. 4.  De i stk. 2, jf. stk. 3, nævnte oplysninger kan  

 efter sundhedsministerens nærmere bestemmelser udleveres til Den almindelige  

 danske Lægeforening til brug for dennes informationsvirksomhed.« Forskellige lægemiddelnævn § 33.  Farmakopeenævnet, der består af højst 6  

 medlemmer, afgiver indstilling til Sundhedsstyrelsen i sager om krav til  

 lægemidlers kvalitet, jf. § 4.
 § 34.  Registreringsnævnet, der består af højst 13  

 medlemmer, afgiver indstilling til Sundhedsstyrelsen i sager om ansøgning om  

 og tilbagekaldelse af markedsføringstilladelser til farmaceutiske  

 specialiteter og om kliniske afprøvninger af lægemidler.
 § 35.  Bivirkningsnævnet, der består af højst 5  

 medlemmer, indsamler oplysninger om lægemidlers bivirkninger og afgiver  

 indstilling til Sundhedsstyrelsen i sager herom.
 § 36.  (Ophævet).
 § 37.  (Ophævet).
 § 38.  Medlemmerne af de i §§ 33-36 omhandlede nævn  

 beskikkes for 4 år ad gangen af sundhedsministeren efter indstilling fra  

 Sundhedsstyrelsen.
 Stk. 2.  Sundhedsministeren kan henlægge yderligere  

 opgaver til nævnene.
 Stk. 3.  Nævnene kan indhente udtalelser fra særligt  

 sagkyndige.
Stk. 4.  Med sundhedsministerens godkendelse kan der  

 under nævnene nedsættes stående udvalg.
Til medlemmer af disse kan  

 sundhedsministeren beskikke personer, som ikke er medlemmer af nævnene.
 § 39.  Sundhedsministeren kan fastsætte  

 forretningsorden for de i §§ 33-38 omhandlede nævn og udvalg.
 Stk. 2.  Nævnenes og udvalgenes medlemmer må ikke være  

 økonomisk interesserede i nogen virksomhed, som fremstiller, importerer eller  

 forhandler lægemidler.
 Stk. 3.  Sundhedsministeren kan i særlige tilfælde gøre  

 undtagelser fra kravet i stk. 2.
 § 40.  Medlemmer af de i §§ 33-38 omhandlede nævn og  

 udvalg og sagkyndige, som afgiver erklæringer til nævnene, er under ansvar  

 efter borgerlig straffelovs §§ 152 og 264 b forpligtet til over for alle  

 uvedkommende at hemmeligholde, hvad de gennem deres virksomhed bliver vidende  

 om.
 § 40 a.  Det Veterinære Vaccineudvalg, der består af 5  

 medlemmer, som udnævnes af landbrugsministeren, rådgiver Sundhedsstyrelsen i  

 sager om vacciner, sera og andre lægemidler, der er bestemt til veterinær  

 anvendelse eller kan anvendes veterinært.
 Stk. 2.  Landbrugsministeren fastsætter udvalgets  

 forretningsorden.
 Stk. 3.  § 38, stk. 3, og § 40 finder anvendelse på Det  

 Veterinære Vaccineudvalg.
Apotekervarenævnet § 41 .  Apotekervarenævnet rådgiver Sundhedsstyrelsen  

 om dennes indstilling til sundhedsministeren om, hvilke lægemidler der helt  

 eller delvis skal kunne forhandles uden for apotekerne, jf. § 5.
» Stk. 2.  Apotekervarenævnet består af 10  

 medlemmer, som beskikkes for 4 år ad gangen af sundhedsministeren.
Ministeren  

 udpeger formanden og næstformanden.
Af de øvrige medlemmer beskikkes 7 efter  

 indstilling fra henholdsvis Detailhandelens Fællesråd, Danmarks  

 Apotekerforening, Forbrugerrådet, Dansk Industri, Det Danske Handelskammer,  

 Foreningen af danske Medicinfabrikker og Statens Husholdningsråd samt 1 efter  

 indstilling fra De samvirkende danske Landboforeninger, Landbrugsraadet og  

 Danske Husmandsforeninger i forening.« Stk. 3.  Ministeren kan fastsætte forretningsorden for  

 nævnet.
Reklamenævnet » § 42.  I sager om reklame for lægemidler kan  

 Sundhedsstyrelsen rådføre sig med Reklamenævnet.
Stk. 2.  Reklamenævnet består af 9 medlemmer, som  

 beskikkes for 4 år ad gangen af sundhedsministeren.
Ministeren udpeger  

 formanden og næstformanden.
De øvrige 7 medlemmer beskikkes efter indstilling  

 fra henholdsvis Danske Reklamebureauers Brancheforening, Den almindelige  

 danske Lægeforening, Den Danske Dyrlægeforening, Forbrugerrådet, Foreningen  

 af danske Medicinfabrikker, Helsebranchens Leverandørforening og  

 Medicinimportørforeningen.
 Stk. 3.  Sundhedsministeren kan fastsætte  

 forretningsorden for nævnet.
Stk. 4.  Sundhedsstyrelsen offentliggør en årlig  

 beretning om nævnets virksomhed.« Forskellige bestemmelser § 43 .  Ved overenskomst med fremmed stat kan det  

 vedtages, at farmaceutiske specialiteter, der har markedsføringstilladelse i  

 udlandet, ligestilles med farmaceutiske specialiteter, der har  

 markedsføringstilladelse i Danmark.
Sådan overenskomst kan kun indgås under  

 forudsætning af gensidighed og af, at den fremmede stats krav til  

 markedsføringstilladelser og kontrol er ligeværdige med denne lovs krav.
 Stk. 2.  Sundhedsstyrelsen kan ved afgørelse af, om  

 betingelserne for udstedelse af markedsføringstilladelse som farmaceutisk  

 specialitet foreligger, godtage vurderinger, som med samme formål har fundet  

 sted ved tilsvarende myndighed i andet land eller ved international  

 institution.
 Stk. 3.  Sundhedsstyrelsen kan tillægge kontrol og  

 inspektion, foretaget af et andet lands myndigheder af udenlandske  

 virksomheder, der fremstiller lægemidler, samme virkning, som om den var  

 foretaget her i landet.
Strafbestemmelser § 44. »  Medmindre højere straf er forskyldt  

 efter den øvrige lovgivning, straffes med bøde eller hæfte den, der Stk. 2.  I forskrifter, der udstedes i henhold til  

 loven, kan der fastsættes straf af bøde for overtrædelse af bestemmelser i  

 forskrifterne.
Stk. 3.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
Er overtrædelsen begået af staten, en kommune eller et kommunalt  

 fællesskab, jf. § 60 i lov om kommunernes styrelse, kan der pålægges staten,  

 kommunen eller det kommunale fællesskab bødeansvar.
Ikrafttrædelses-, ændrings- og  

 overgangsbestemmelser § 45.  Loven træder i kraft den 1. januar 1976, dog  

 kan den i § 32, jf. § 37, omhandlede information om lægemidler ikke  

 iværksættes før den 1. januar 1977.
 §§ 46-48 . (Overgangsbestemmelser, udeladt her).
 § 49.  Lægemidler, som omfattes af § 11, stk. 1, og  

 som uden at være registreret var i handelen den 1. januar 1976, skal søges  

 optaget i Sundhedsstyrelsens specialitetsregister inden 1. juli 1976. I  

 særlige tilfælde kan Sundhedsstyrelsen forlænge fristen.
Stk. 2.  De i stk. 1 nævnte lægemidler optages uden  

 prøvelse og uden betaling af ansøgningsafgift i specialitetsregisteret,  

 såfremt de er optaget i de ved lovens ikrafttræden gældende udgaver af de  

 officielle monografisamlinger.
Sundhedsstyrelsen kan i særlige tilfælde  

 tillade, at andre lægemidler optages uden prøvelse og uden betaling af  

 ansøgningsafgift.
 Stk. 3.  Ansøgning om tilladelse efter § 8 fra  

 virksomheder, som 1. januar 1976 fremstillede, indførte, udførte, oplagrede,  

 fordelte eller emballerede lægemidler, skal indsendes til Sundhedsstyrelsen  

 inden den 1. juli 1976.
 § 50.  De lægemidler, der ved lovens ikrafttræden er  

 optaget i Sundhedsstyrelsens specialitetsregister, kan kun slettes efter  

 reglerne i denne lov.
 § 51.  (Overgangsbestemmelse, udeladt her).
§ 52.  Loven gælder ikke for Færøerne.
Lov nr. 194 af  

 23. marts 1992 om ændring af lov om lægemidler og lov om apoteksvirksomhed  

 indeholder følgende bestemmelser:
§ 3 Loven træder i kraft den 1. april 1992.
§ 4 Bestemmelser om lægemidler omfattet af § 15, stk. 2 og 3, (jf.  

 bekendtgørelse nr. 340 af 30. juni 1978 om undtagelse fra lov om lægemidler  

 af homøopatiske lægemidler, der udleveres efter recept, bekendtgørelse nr.  

 341 af 30. juni 1978 om undtagelse fra lov om lægemidler af visse lægemidler,  

 som ikke har skadelige virkninger for brugerne, bekendtgørelse nr. 342 af 30.  

 juni 1978 om undtagelse fra lov om lægemidler af visse vitamin- og  

 mineralpræparater og bekendtgørelse nr. 356 af 7. juli 1978 om radioaktive  

 lægemidler m.m) forbliver i kraft, indtil de afløses af regler udstedt i  

 medfør af denne lov.
§ 5 Loven gælder ikke for Færøerne og Grønland.
Sundhedsministeriet, den 20. maj 1994 Charlotte Christiansen (* 1) Loven indeholder bestemmelser, der gennemfører Rådsdirektiv 93/39  

 (EF-Tidende L 214/22), Rådsdirektiv 93/40 (EF-Tidende L 214/31) og  

 Rådsdirektiv 93/41 (EF-Tidende L 214/40).
