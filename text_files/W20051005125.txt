Landsskatteretskendelse vedr. fairnes opinion ved  

 moderselskabs tilbud om køb af selskabets aktier Klagen vedrører fradrag for  

 udgift til en fairness opinion.
Landsskatterettens afgørelse Told- og Skattestyrelsen har  

 ikke godkendt fradrag for en udgift til en fairness opinion, 2.000.000 kr.
 Landsskatteretten stadfæster  

 afgørelsen.
Sagens oplysninger A A/S (selskabet) har aktivitet  

 inden for tre hovedforretningsområder: porcelæn, glasvarer  

 og metalvarer.
 Selskabet har ved opgørelsen  

 af den skattepligtige indkomst fratrukket en udgift på 2.000.000 kr. til B  

 Bank  

 for afgivelse af fairness opinion.
A Holding A/S har på et  

 givent tidspunkt afgivet tilbud om køb af aktier i selskabet.
Ved et sådant  

 tilbud skal bestyrelsen i selskabet i henhold til § 7 i bekendtgørelse nr.  

 827  

 af 10. november 1999 afgive en udtalelse om, hvorvidt den tilbudte kurs er  

 rimelig over for aktionærerne.
Til brug for denne redegørelse valgte  

 bestyrelsen i selskabet at indhente en ekstern ekspertvurdering i  

 form af en  

 fairness opinion, for at understøtte bestyrelsens egen vurdering af kursen.  

 Selskabet har ikke været forpligtet til at afholde omkostningen, men valgte  

 at  

 anvende konsulentassistance i forbindelse med afgivelsen af den lovpligtige  

 redegørelse.
Told- og Skattestyrelsens afgørelse Styrelsen har ikke godkendt  

 fradrag for udgiften til fairness opinion og har derfor forhøjet selskabets  

 skattepligtige indkomst med 2.000.000 kr.
 Udgiften er ikke afholdt for  

 at erhverve, sikre og vedligeholde indkomsten og den er dermed ikke  

 fradragsberettiget, jf. statsskattelovens § 6, stk. 1, litra a.
I UfR 1980.712 H godkendtes  

 fradrag for en noteringsafgift, idet Højesteret fandt, at noteringen på  

 børsen  

 havde betydning for selskabets status og almindelige omdømme og dermed for  

 dets  

 indtjeningsmuligheder.
Styrelsen anser ikke den afholdte udgift til fairness  

 opinion for at have betydning for selskabets løbende indtjening men alene at  

 have til formål at vurdere om aktionærerne i selskabet tilbydes en rimelig  

 kursværdi ved deres eventuelle salg af aktier.
Udgiften er således efter  

 styrelsens opfattelse selskabets drift uvedkommende.
Det er bestyrelsen i  

 selskabet, som repræsentant for aktionærerne, der skal forestå vurderingen af  

 prisen for aktierne, og udgifter i den forbindelse relaterer sig alene til  

 aktionærernes kapitalinteresse i selskabet.
Udgiften må derfor betragtes som  

 en  

 udgift, der alene vedrører selskabets kapitalgrundlag.
Klagerens påstand og argumenter Selskabets repræsentant har  

 fremsat påstand om, at der godkendes fradrag for udgiften på 2.000.000 kr.,  

 jf.  

 statsskattelovens § 6, stk. 1, litra a.
 Bestyrelsen i selskabet var  

 over for aktionærerne forpligtet til at afgive en udtalelse om, hvorvidt den  

 tilbudte kurs var rimelig, jf. § 7 i bekendtgørelse nr. 827 af 10. november  

 1999. Til brug for denne redegørelse valgte bestyrelsen at indhente en  

 ekstern  

 ekspertvurdering, fairness opinion, for at understøtte  

 bestyrelsens egen  

 vurdering af tilbudskursen.
Omkostningen relaterer sig  

 ikke til formuen, men er en konsekvens af de forpligtelser m.v. selskabet har  

 i  

 kraft af, at selskabet er børsnoteret.
Omkostningen har intet at gøre med  

 selskabets kapitalgrundlag, idet der hverken sker en kapitaludvidelse eller  

 en  

 kapitalnedsættelse som følge heraf.
Der er heller ikke tale om en  

 aktionærudgift, idet det er selskabets bestyrelse og dermed selskabet selv,  

 der  

 i henhold til børsreglerne er forpligtet til at afgive en erklæring med et  

 købstilbud.
Omkostningen kan sammenlignes  

 med noteringsafgiften, gebyrer til pengeinstitutter ved notering af aktier,  

 omkostninger til vedligeholdelse af aktionærregister, omtrykning af  

 aktiebreve,  

 så de opfylder fondsbørsens forskrifter m.v.
Disse udgifter er alle  

 fradragsberettigede omkostninger ud fra den betragtning, at der er tale om  

 omkostninger, som falder inden for virksomhedens naturlige rammer som  

 børsnoteret virksomhed.
Dette gør sig også gældende for så vidt angår  

 omkostningen  

 afholdt i forbindelse med afgivelse af en erklæring om et købstilbud.
 At selskabet vælger at  

 indkalde konsulentbistand til understøttelse af selskabets forpligtelser,  

 ændrer  

 ikke ved det forhold, at omkostningen er fradragsberettiget, og at den ikke  

 vedrører formuen.
Styrelsen henviser til UfR  

 1980.712, hvor Højesteret fandt, at noteringen på børsen havde betydning for  

 selskabets status og almindelige omdømme og dermed for dets  

 indtjeningsmuligheder.
Højesteret godkendte derfor fradrag for en  

 noteringsafgift.  

 Denne afgørelse er sammenlignelig med selskabets situation.
For selskabets  

 indtjeningsmuligheder var det af afgørende betydning at blive afnoteret fra  

 børsen.
Hermed fik man skabt den ro om selskabet, som var tvingende nødvendig  

 for at kunne gennemføre den rationalisering og omstrukturering, der var behov  

 for for at bevare selskabets indtjeningsmuligheder.
Omkostninger afholdt i  

 forbindelse med afnoteringen er en del af den rationalisering, som var  

 nødvendig, og er derfor fradragsberettigede, jf.
UfR 1980.712 modsætningsvis.
 Omkostningen blev således i  

 alle henseender afholdt for at sikre og vedligeholde indkomsten og ikke for  

 at  

 understøtte kapitalgrundlaget.
Landsskatterettens bemærkninger og begrundelse I henhold til  

 statsskattelovens § 6, stk. 1, litra a, kan udgifter, som i årets løb er  

 anvendt til at erhverve, sikre og vedligeholde indkomsten, herunder ordinære  

 afskrivninger, fradrages.
Der skal således foreligge en direkte og umiddelbar  

 forbindelse mellem afholdelsen af udgiften og erhvervelsen af indkomsten.  

 Dette  

 kræver, dels at udgiftsafholdelsen ligger inden for de naturlige rammer af  

 virksomheden, dels at udgiften ikke kan karakteriseres som en privat udgift,  

 som er indkomstopgørelsen uvedkommende.
Såfremt udgiften vedrører rene  

 formuedispositioner  

 eller formuesfæren/indtægtskilden, kan udgiften ikke fradrages.
Udgiften på 2.000.000 kr. kan  

 henføres til selskabets kapitalgrundlag, idet der foretages en vurdering af  

 markedsprisen for selskabets aktier.
Udgiften er dermed ikke  

 fradragsberettiget,  

 jf. statsskattelovens § 6, stk. 1, litra a.
