Bekendtgørelse om andre landes  

 tiltrædelse m.v. af den internationale konvention af 16. december 1966  

 om økonomiske, sociale og kulturelle rettigheder I tilslutning til Udenrigsministeriets  

 bekendtgørelse nr. 5 af 14. januar 1976 og efterfølgende  

 bekendtgørelser, senest nr. 1 af 1. februar 1996, Lovtidende C,  

 meddeles det, at følgende lande med virkning fra de angivne datoer har  

 tiltrådt eller ratificeret den internationale konvention af 16.  

 december 1966 om økonomiske, sociale og kulturelle rettigheder:
Malta 13. december 1990 Zimbabwe 13. august 1991 Nepal 14. august 1991 Grenada 6. december 1991 Israel 3. januar 1992 Albanien 4. januar 1992 Estland 21. januar 1992 Litauen 20. februar 1992 Angola 10. april 1992 Brasilien 24. april 1992 Benin 12. juni 1992 Elfenbenskysten 26. juni 1992 Letland 14. juli 1992 Seychellerne 5. august 1992 Tchad 9. september 1995 Uzbekistan 28. december 1995 Kuwait 21. august 1996 Sierra Leone 23. november 1996 Monaco 28. november 1997 Turkmenistan 1. august 1997 Bangladesh 5. januar 1999 Liechtenstein 10. marts 1999 Burkina Faso 4. april 1999 Tadjikistan 4. april 1999 Thailand 5. december 1999 Malta:
 Har taget forbehold over for artikel 13 vedrørende  

 religiøs og etisk uddannelse af børn i overensstemmelse med  

 deres egen overbevisning.
 Belarus:
 Har trukket forbehold af den 12. november 1973  

 tilbage.
 Kuwait:
 Har ved tiltrædelse afgivet erklæringer og  

 taget forbehold som følger:
 Erklæring i relation til artikel 2, stk. 2, artikel  

 3 og artikel 29, hvorefter rettigheder indeholdt i disse bestemmelser  

 må udøves inden for rammerne af den kuwaitiske lovgivning.
 Erklæring i relation til artikel 9 om, at mens den  

 kuwaitiske lovgivning beskytter rettigheder for alle kuwaitiske og  

 ikke-kuwaitiske statsborgere, finder social sikring kun anvendelse for  

 kuwaitiske statsborgere.
Forbehold over for artikel 8, stk.1 litra d)  

 vedrørende strejkeret.
Kuwait forbeholder sig ret til ikke at anvende  

 de heri indeholdte bestemmelser.
 Monaco:
 Har ved tiltrædelse afgivet erklæringer og  

 taget forbehold som følger:
 Erklæring om, at princippet om forbud mod  

 diskrimination på grund af nationalitet indeholdt  i artikel 2, stk. 2  

 fortolkes således, at det ikke nødvendigvis indeholder en  

 automatisk forpligtelse for staterne til at garantere fremmede de samme  

 rettigheder som deres egne statsborgere.
 Erklæring om, at artiklerne 6, 9, 11 og 13 ikke  

 hindrer bestemmelser, som regulerer adgang til arbejde for udlændinge,  

 eller som fastsætter betingelser om fast ophold for at kunne nyde visse  

 sociale fordele.
 Erklæring om, at artikel 8, stk. 1, litra a) og c)  

 om udøvelse af fagforeningsrettigheder, anses for at være  

 forenelig med relevante juridiske forholdsregler, som vedrører  

 formaliteter, betingelser og procedurer, med det formål at sikre  

 effektiv tilstedeværelse af fagforeninger og at fremme harmoniske  

 arbejdsforhold.
 Forbehold over for artikel 8 vedrørende  

 udøvelsen af strejkeretten, således at der ved implementeringen  

 tages hensyn til de krav, betingelser, begrænsninger og restriktioner  

 foreskrevet ved lov, som er nødvendige i et demokratisk samfund for at  

 beskytte andres rettigheder og friheder eller for at beskytte den offentlige  

 orden, den nationale sikkerhed, offentlige sundhed eller  

 sædelighed.
 Erklæring om, at artikel 8, stk. 2,  

 vedrørende begrænset strejkeret for medlemmer af væbnede  

 styrker, skal opfattes som gældende for ansatte inden for politi, stat,  

 kommune og anden offentlig virksomhed.
 Bangladesh:
 Har ved ratifikationen afgivet erklæringer som  

 følger:
 Artikel 1 vedrørende udtrykket »retten til  

 selvbestemmelse«, som af regeringen opfattes som havende historisk baggrund i  

 kolonistyre, administration, fremmed dominans, besættelse eller  

 lignende situationer.
 For så vidt angår lighed mellem mænd og  

 kvinder vil artiklerne 2 og 3 blive gennemført i overensstemmelse med  

 relevante bestemmelser i grundloven, herunder specielt bestemmelserne om  

 økonomiske rettigheder og arveloven.
 Artiklerne 7 og 8 vil blive anvendt på betingelse af  

 og i overensstemmelse med procedurerne i grundloven og andre relevante  

 lovbestemmelser.
 Artiklerne 10 og 13 vil blive gennemført under  

 hensyntagen til landets økonomiske situation og  

 udviklingsstrategier.
 Thailand:
 Erklæring om, at Thailand fortolker udtrykket  

 »selvbestemmelse« i konventionens artikel 1, stk. 1 i overensstemmelse med  

 Wien-erklæringen og dens handlingsprogram vedtaget på FN s  

 Verdenskonference om Menneskerettigheder den 25. juni 1993.
