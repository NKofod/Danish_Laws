Nr LSF 169 Forslag til Lov om ændring af lov om musik Fremsat af ministeren for kulturelle anliggender § 1 I lov nr. 306 af 10. juni 1976 om musik, som ændret ved lov nr. 248 af 27. maj 1981 og lov nr. 149 af 17. april 1985, foretages følgende ændringer:
 1. § 1, stk. 1, 3. pkt., affattes således:
»Rådet har den endelige administrative afgørelse med hensyn til fordelingen af støtte til de formål, der er nævnt i §§ 3 og 7.« 2. I § 3, stk. 1, ændres »Ministeren for kulturelle anliggender«  

 til:
 »Statens musikråd«.
 3. I § 3, stk. 1, nr. 4, ændres »§§ 4 og 7« til: »§  

 7«.
4. I § 7 ændres »ministeren for kulturelle anliggender« til:  

 »statens musikråd«.
 5. I § 15 ændres »1985-86« til: »1986-87«.
§ 2 Loven har virkning fra den 1. juli 1986.
Oprindeligt fremsat lovforslag Blad nr 469 § 1 I lov nr. 306 af 10. juni 1976 om musik som ændret ved lov nr. 248 af 27. maj 1981 og lov nr. 149 af 17. april 1985 foretages følgende ændringer:
 1. § 1, stk. 1, 3. pkt., affattes således:
»Rådet har den endelige administrative afgørelse med hensyn til fordelingen af støtte til de formål, der er nævnt i §§ 3 og 7«.
 2. I § 3, stk. 1, ændres »Ministeren for kulturelle anliggender«  

 til:
 »Statens Musikråd«.
 3. I § 3, stk. 1, nr. 4, ændres »§§ 4 og 7« til: »§  

 7«.
4. I § 7 ændres »ministeren for kulturelle anliggender« til:  

 »Statens Musikråd«.
 5. I § 15 ændres »1985-86« til: »1986-87«.
§ 2 Loven har virkning fra den 1. juli 1986.
BEMÆRKNINGER TIL LOVFORSLAGET Almindelige bemærkninger I lov nr. 149 af 17. april 1985, § 15, er det bestemt, at forslag til revision af musikloven skal fremsættes for folketinget senest i folketingsåret 1985-86.
Om behandlingen af loven henvises til FT 1975-76, sp. 5022, 7019, 10022, 10033, Till.
A, sp. 3201, Till.
B, sp. 1313, 1755 og Till.
C, sp. 539. Endvidere henvises til FT 1980-81, sp. 4226, 4880, 10932, 11224, Till.
A, sp. 2821, Till.
B, sp. 809, 1485 og Till.
C, sp. 547. Endelig henvises til FT 1984-85, sp. 1492, 2144, 7832, 7880, Till.
A, sp. 1209, Till.
B, sp. 921 og Till.
C, sp. 265.
Ifølge den gældende lovgivning om musik er Statens Musikråd rådgivende organ for ministeriet for kulturelle anliggender, og som et led i denne bistand afgiver musikrådet indstilling til ministeriet om fordelingen af en række af de bevillinger, som på de årlige finanslove stilles til rådighed for musikstøtte.
På basis af musikrådets indstilling træffer ministeren for kulturelle anliggender afgørelse om fordelingen af støtte til de pågældende formål.
På teaterområdet, museumsområdet og området for de zoologiske haver er der ved lovene nr. 591, 592 og 593 af 19. december 1985 sket delegation af ministerens kompetence i en række sager til henholdsvis teaterrådet, Statens Museumsnævn og Tilsynsrådet for zoologiske haver.
Som et led i regeringens planer for modernisering og effektivisering af den offentlige administration finder ministeriet det formålstjenligt, at der også inden for musikområdet sker en delegation af beslutningskompetencen på en række punkter til musikrådet.
De omtalte lovændringsinitiativer er også udtryk for den principielle opfattelse, at konkrete beslutninger om de forskellige former for kunststøtte og lignende bør henlægges til selvstændige organer.
En sådan ekstern delegation anbefales også af administrationsdepartementet.
Ligesom det er tilfældet med de nævnte tre love fra december 1985, vil det foreliggende forslag om i en vis udstrækning at delegere ministerens beslutningskompetence til Statens Musikråd efter ministeriets opfattelse indebære flere fordele.
Dels vil der blive tale om en forenkling af administrationen og en forkortelse af ekspeditionstiden, når en lang række sager ikke længere skal sendes frem og tilbage mellem ministerium og råd, dels vil musikrådet fremover kunne få et klarere og mere direkte forhold til kredsen af ansøgere.
De tilskudsområder under lovens § 3, stk. 1-10, og § 7, der fremover overlades til Statens Musikråds selvstændige kompetence, er på finansloven for 1986 opført med 18.072.500 kr.
Inden for lovområdet forbliver administrationen af landsdelsorkestrene, §§ 4-6, i ministeriet; tilskuddene hertil er på finansloven for 1986 opført med 44.615.300 kr.
Musikloven hviler som store dele af den øvrige lovgivning under kulturministeriet på samarbejde og opgavedeling mellem staten, amterne og kommunerne.
Det er ministeriets hensigt at tage dette samvirke mellem staten og de lokale myndigheder op til fornyet overvejelse og forhandling i foråret 1986. På denne baggrund finder man det rigtigt at udsætte en revision af musikloven iøvrigt, herunder en stillingtagen til de af Statens Musikråd stillede ændringsforslag, til folketingsåret 1986-1987. I denne forbindelse vil der blive fremsat forslag om forøgelse af støttemidlerne under § 3, stk. 1-10, og § 7, hvilket vil blive søgt realiseret på finansloven for 1988.
Bemærkninger til lovforslagets enkelte bestemmelser Til § 1 Til nr. 1 Forslaget er en konsekvens af, at ministerens hidtidige kompetence til at træffe den endelige afgørelse om fordelingen af støtten i henhold til lovens §§ 3 og 7 overgår til Statens Musikråd.
Til nr. 2 Forslaget indebærer, at musikrådet får kompetence til at træffe endelig beslutning om fordelingen af støtte i henhold til støttebestemmelserne i § 3, stk. 1-10, og § 7 i musikloven.
Til nr. 3 Da de i § 4 omtalte landsdelsorkestre ifølge § 5 finansieres således, at staten dækker 50 (75) pct. af underskuddet under forudsætning af, at resten dækkes fra kommunal eller amtskommunal side, bør der ikke for dette områdes vedkommende delegeres nogen beslutningskompetence til musikrådet, der dog fortsat ifølge § 1 skal rådgive ministeren på dette område.
Til nr. 4 Forslaget er en konsekvens af, at ministerens hidtidige kompetence til at træffe beslutning om støtte til de i § 7 omtalte orkestre overgår til musikrådet.
Til nr. 5 Da gennemførelse af ministeriets planer om at lægge dele af de kulturelle lovområder med tilhørende bevillinger ud til amtskommunerne og kommunerne beror på forløbet af de forhandlinger, der i foråret 1986 vil blive indledt med kommunerne, foreslås revisionen af musikloven udskudt til folketingsåret 1986-87.
 Loven foreslås sat i kraft den 1. juli 1986.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget Kapitel 1 Statens Musikråd og amtsmusikudvalg § 1. Statens Musikråd har til opgave at virke til fremme af musiklivet i Danmark.
Musikrådet skal rådgive og bistå offentlige myndigheder og institutioner i sager angående musikforhold.
Rådet har den endelige administrative afgørelse med hensyn til fordelingen af støtte til de formål, der er nævnt i §§ 3 og 7.
 . . .
 . . .
--/ § 1. Statens Musikråd har til opgave at virke til fremme af musiklivet i  

 Danmark.
Musikrådet skal rådgive og bistå offentlige myndigheder og  

 institutioner i sager angående musikforhold.
Ministeren for kulturelle  

 anliggender skal indhente indstilling fra Statens Musikråd om anvendelse af  

 midler efter §§ 3 og 7.
/-- Kapitel 2 Støtteområder § 3. Statens Musikråd kan yde støtte til musikformål, herunder særligt til:
 . . .
 . . .
 4) orkestre som nævnt i § 7.
--/ § 3. Ministeren for kulturelle anliggender kan yde støtte til musikformål,  

 herunder særligt til: . . . . . .
 4) orkestre som nævnt i §§ 4 og 7.
/-- Kapitel 3 Landsdelsorkestre m.v.
§ 7. Til andre orkestre, som i rimeligt omfang består af stedlige fagmusikere, kan Statens Musikråd yde tilskud til koncertvirksomhed af passende omfang, udøvet på alsidig, kunstnerisk forsvarlig måde.
--/ § 7. Til andre orkestre, som i rimeligt omfang består af stedlige  

 fagmusikere, kan ministeren for kulturelle anliggender yde tilskud til  

 koncertvirksomhed af passende omfang, udøvet på alsidig, kunstnerisk  

 forsvarlig måde.
/-- Kapitel 5 Ikrafttrædelsesbestemmelser § 15. Forslag til revision af loven fremsættes for folketinget senest i folketingsåret 1986-87.
--/ § 15. Forslag til revision af loven fremsættes for folketinget senest i  

 folketingsåret 1985-86.
