 Ved kgl. resolution af 25. januar 1954 har Danmark ratificeret ovennænvte  

 konvention og slutprotokol, hvis tekst lyder som følger:
 Konvention mellem Danmark, Finland, Island, Norge og Sverige om  

 gensidighed med hensyn til ydelser anledning af nedsat erhvervsevne.
 Hans Majestæt Kongen af Danmark Republiken Finlands Præsident, Republiken  

 Islands Præsident, Hans Majestæt Norges Konge og Hans Majestæt Kongen af  

 Sverige, hvilke er kommet overens om at afslutte en konvention om gensidighed  

 med hensyn til ydelser i anledning af nedsat erhvervsevne, har udnævnt til  

 deres befuldmægtigede:
 Hans Majestæt Kongen af Danmark:
 Arbejds- og socialminister Poul Sørensen.
 Republiken Finlands Præsident:
 Socialminister Vieno Simonen.
 Republiken Islands Præsident:
 Stats- og socialminister Steingrimur Steinporsson.
 Hans Majestæt Norges Konge:
 Socialminister Aaslaug Aasland.
 Hans Majestæt Kongen af Sverige:
Statsråd og chef for socialdepartementet G.
E.
Strang, hvilke, behørigt befuldmægtigede, er kommet overens om følgende artikler:
 Artikel 1.
 De kontraherende lande forpligter sig til at give statsborgere fra et  

 andet af de kontraherende lande ydelser i anledning af nedsat erhvervsevne i  

 overensstemmelse med forskrifterne i denne konvention.
 Lige med statsborgere i et af landene stilles en kvinde, der ikke selv har  

 statsborgerret i landet, men som er eller senest har været i ægteskab med en  

 statsborger i vedkommende land.
 Lige med statsborgere i et af landene stilles endvidere den, som tidligere  

 har været statsborger i vedkommende land, og som ikke har fået statsborgerret  

 i noget andet land.
 Artikel 2.
 Ydelser i anledning af nedsat erhvervsevne omfatter efter denne konvention  

 invaliderente, proteser samt helbredelses-, optrænings- og  

 erhvervsforanstaltninger.
 Artikel 3.
 Med hensyn til betingelserne for at få tilkendt og bevare de af  

 konventionen omfattede ydelser samt med hensyn til ydelsernes størrelse og  

 beregning gælder opholdslandets regler.
Dog må pågældende for at få ret til invaliderente i opholdslandet enten  

 have opholdt sig der uafbrudt i mindst 5 år, umiddelbart før begæring herom  

 bliver fremsat, eller have opholdt sig der i mindst 1 år, umiddelbart før  

 begæring fremsættes, og under dette ophold i mindst 1 år have været fysisk og  

 psykisk i stand til at udøve et normalt erhverv.
For at få ret til de øvrige  

 ydelser efter denne konvention - proteser, helbredelses-, optrænings- og  

 erhvervsforanstaltninger - må pågældende have erhvervet fast bopæl i  

 opholdslandet.
Midlertidigt fravær fra opholdslandet kommer ikke i  

 betragtning.
 Artikel 4.
 Udgifter ved ydelser efter denne konvention bæres af opholdslandet.
 Artikel 5.
 Er der i de kontraherende landes lovgivning fastsat regler om, at en  

 invaliderentemodtager ved opnåelsen af en vis alder skal overgå til  

 aldersrente, skal statsborgere fra de andre kontraherende lande, der modtager  

 invaliderente, overgå til aldersrente efter samme regler som opholdslandets  

 statsborgere.
 Artikel 6.
Denne konvention medfører ingen indskrænkninger i de kontraherende landes  

 ret til at give almindelige bestemmelser om udlændingenes ret til at opholde  

 sig i vedkommende land.
Sådanne bestemmelser må dog ikke åbne mulighed for,  

 at denne konvention omgås.
 Artikel 7.
 Denne konvention skal ratificeres, og ratifikationsdokumenterne skal  

 snarest muligt deponeres i det islandske udenrigsministerium.
 Konventionen træder i kraft den første dag i den måned, som ligger to  

 fulde kalendermåneder efter datoen for deponeringen af  

 ratifikationsdokumenterne.
 Artikel 8.
 Ønsker nogen af de kontraherende lande at opsige konventionen, skal  

 skriftlig meddelelse herom tilstilles den islandske regering, som straks skal  

 underrette de andre kontraherende lande herom og om den dato, da meddelelsen  

 blev modtaget.
 Opsigelsen gælder alene for det land, som har meddelt den, og har  

 gyldighed fra den 1. januar, som indtræffer mindst 6 måneder efter, at den  

 islandske regering har modtaget meddelelse om opsigelsen.
 Konventionen skal være deponeret i det islandske udenrigsministeriums  

 arkiv, og bekræftede afskrifter skal af det islandske udenrigsministerium  

 sendes enhver af de kontraherende landes regeringer.
 Til bekræftelse heraf har de respektive befuldmægtigede undertegnet denne  

 konvention.
 Udfærdiget i Reykjavik i et eksemplar på dansk, finsk, islandsk, norsk og  

 svensk, således at der på svensk er udfærdiget to tekster, en for Finland og  

 en for Sverige, den 20. juli 1953.
 (sign.) Poul Sørensen.
 (sign.) Vieno Simonen.
(sign.) Steingr.
Steinporsson.
 (sign.) Aaslaug Aasland.
(sign.) G.
E.
Strang.
 Slutprotokol.
 I tilslutning til undertegnelsen i dag af konventionen mellem Danmark,  

 Finland, Island, Norge og Sverige om gensidighed med hensyn til ydelser i  

 anledning af nedsat erhvervsevne har de befuldmægtigede for de kontraherende  

 stater afgivet følgende erklæring:
 Det har været de kontraherende landes hensigt at give statsborgere fra de  

 andre lande ret til ydelser i anledning af nedsat erhvervsevne efter de  

 regler, som gælder i opholdslandet.
For så vidt angår lovhjemlede ydelser, hvad enten disse består i  

 invaliderente eller proteser, helbredelses-, optrænings- og  

 erhvervsforanstaltninger, skal ydelserne således for personer, som omfattes  

 af konventionen, være de samme som for opholdslandets egne borgere.
For så  

 vidt angår ydelser, som er afhængige af den enkelte kommunes egen  

 bestemmelse, skal hvert land tilstræbe at sikre personer, som omfattes af  

 konventionen, også sådanne ydelser.
 For Danmarks vedkommende bemærkes det, at adgangen til invaliderente i  

 Danmark også for statsborgere fra de andre kontraherende lande er afhængig  

 af, at pågældende er medlem af den danske invalideforsikring, men at den  

 pligt til at søge optagelse i invalideforsikringen, som påhviler danske  

 statsborgere, ikke omfatter statsborgere fra de andre kontraherende lande.
 Til belysning af konventionens omfang har de enkelte lande angivet, at  

 efter den for tiden gældende lovgivning flader følgende ydelser ind under  

 konventionen:
 For Danmark:
 1. Invaliderente med tillæg i henhold til  

 folkeforsikringsloven.
 2. Bistands- og plejeydelser i henhold til  

 folkeforsikringslovens § 62.
 3. Foranstaltninger i henhold til  

 folkeforsikringslovens § 60.
 4. Kronisk sygehjælp i henhold til forsorgslovens §§  

 247 - 248.
 For Finland:
 1. Pension på grund af arbejdsudygtighed, hvorom  

 regler er givet i lov om folkepensionering af 31. maj 1937, ligesom den i  

 nævnte lovs § 51 omhandlede sygehjælp og erhvervsuddannelse samt tildeling af  

 arbejdsredskaber og øvrige hjælpemidler.
 2. Invalideforsorg i medfør af lov om invalideforsorg  

 af 30. december 1946.
 3. Invalidepenge i medfør af lov om invalidepenge af  

 14. juni 1951.
 For Island:
 1. Ydelser i henhold til folkeforsikringsloven nr.  

 50/1946 og tillægslov nr. 38/1953:
a.
Invaliderente i henhold til folkeforsikringslovens §§ 18 og 19, jfr.  

 tillægslovens § 5.
b.
Børnerente i henhold til folkeforsikringslovens §§ 20 og 2, jfr.  

 tillægslovens § 5.
c.
Invalidebidrag i henhold til folkeforsikringslovens midlertidige  

 bestemmelser, stk. 3.
 d. Ægtefællebidrag i henhold til folkeforsikringslovens § 38, jfr.  

 tillægslovens § 5.
e.
Hjælpeløshedsbidrag i henhold til folkeforsikringslovens § 17.
f.
Sygekassekontingent i henhold til tillægslovens § 23, stk. 6.
 2. Ydelser i henhold til lov nr. 78/1936 § 1, stk. 3,  

 og § 6, stk. 4, jfr. § 8 (proteser).
 For Norge:
 1. Ydelser i henhold til lov af 19. juni 1936 om  

 vanføre.
 2. Hjælp til blinde og vanføre i henhold til  

 midlertidig lov af 16. juli 1936 om hjælp til blinde og vanføre.
 3. Erhvervsoplæring og omskoling for delvis  

 arbejdsdygtige gennem de specialinstitutioner, som helt eller delvis drives  

 med statens midler.
 For Sverige:
 1. Invalidepension og sygebidrag i henhold til lov af  

 29. juni 1946 om folkepensionering, samt pristalstillæg, hustrutillæg,  

 boligtillæg og blindetillæg til sådanne ydelser.
 2. Særligt børnetillæg for børn af  

 invalidepensionister og sygebidragsberettigede i henhold til lov af 26. juli  

 1947 om særlige børnebidrag til børn af enker og invalider m.fl.
 3. Den statslige og statsunderstøttede  

 invaliditetsforebyggende virksomhed samt den statslige og statsunderstøttede  

 arbejds- og vanføreforsorg, deri indbefattet forsorgen for døvstumme og  

 blinde.
Hvis et ophold - bortset fra midlertidigt fravær - har strakt sig over 5  

 år eller mere, forstås ved midlertidigt fravær efter artikel 3 i konventionen  

 et fravær, som ikke strækker sig udover 4 måneder.
Hvis opholdet - bortset  

 fra midlertidigt fravær - har varet under 5 år, forstås ved midlertidigt  

 fravær efter artikel 3 i konventionen et fravær, som ikke strækker sig udover  

 1 måned.
Dog kan i begge tilfælde også et fravær af længere varighed  

 betragtes som midlertidigt, når særlige grunde taler derfor.
Således kan der  

 tages hensyn til varigheden af pågældendes samlede ophold i opholdslandet og  

 grunden til fraværet.
 Denne slutprotokol træder i kraft samtidig med ovennævnte konvention og  

 skal have samme virkning og varighed som konventionen.
 Til bekræftelse heraf har de respektive befuldmægtigede undertegnet  

 nærværende slutprotokol.
 Udfærdiget i Reykjavik i et eksemplar på dansk, finsk, islandsk, norsk og  

 svensk, således at der på svensk er udfærdiget to tekster, en for Finland og  

 en for Sverige, den 20. juli 1953.
 (sign.) Poul Sørensen.
 (sign.) Vieno Simonen.
(sign.) Steingr.
Steinporsson.
 (sign.) Aaslaug Aasland.
(sign.) G.
E.
Strang.
(sign.) Steingr.
Steinporsson.
 (sign.) Aaslaug Aasland.
(sign.) G.
E.
Strang.
 (sign.) Poul Sørensen.
 (sign.) Vieno Simonen.
 I overensstemmelse med konventionens art. 7, stk. 2, er denne for Danmarks  

 vedkommende trådt i kraft i forhold til Island og Sverige den 1. maj 1954 og  

 i forhold til Norge og Finland henholdsvis den 1. august og den 1. september  

 1954. Den til konventionen hører slutprotokol er trådt i kraft samtidig med  

 konventionen.
 Udenrigsministeriet, den 18. november  

 1954.
H.
C.
Hansen.
