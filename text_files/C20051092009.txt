Cirkulære  

 om organisationsaftale for Biologassistenter, biologoverassistenter og  

 fiskeriteknikere (2005) Generelle  

 bemærkninger Ministeriet for Fødevarer,  

 Landbrug og Fiskeri og Teknisk Landsforbund har den 29. august 2005 indgået  

 vedlagte organisationsaftale for biologassistenter, biologoverassistenter og  

 fiskeriteknikere.
 Aftalerne udgør sammen med  

 den til enhver tid gældende StK-fællesoverenskomst det samlede  

 overenskomstgrundlag.
Biologassistenter,  

 biologoverassistenter og fiskeriteknikere er omfattet af nyt lønsystem.
Der  

 henvises til den til enhver tid gældende rammeaftale mellem Finansministeriet  

 og Centralorganisationerne om nye lønsystemer.
 Det henstilles, at der i  

 forbindelse med ansættelse gives hurtig meddelelse herom til Teknisk  

 Landsforbund.
Bemærkninger til organisationsaftalens enkelte  

 bestemmelser Til § 3. Basisløn / basisløninterval Basislønnen er udtryk for den  

 garanterede løn for alle nyansatte / nyuddannede, således at  

 differentieringen  

 af lønnen inden for den enkelte personalekategori sker i form af aftaler om  

 tillæg til enkeltpersoner eller grupper af ansatte.
Til § 6. Arbejdsbestemte tillæg Arbejdsbestemte tillæg  

 (togtleder-, feltleder, ulempe- og discardtillæg) overføres til decentral  

 forhandling  

 pr. 1. januar 2007 og udgår dermed af organisationsaftalen samme dato.
Til § 8, stk. 3. Arbejdstid og overarbejde  

 mm. ved sejlads på 10 timer eller derover Opmærksomheden henledes på,  

 at varsling af overarbejde anses for afgivet i sejladsbemandingsplan.  

 Sejladsbemandingsplanen skal foreligge senest 6 uger før sejladsens  

 påbegyndelse.
I visse tilfælde kan der  

 dispenseres herfra efter forudgående forhandling med tillidsrepræsentanten og  

 den enkelte medarbejder.
Ikrafttræden Dette cirkulære har virkning  

 fra 1. april 2005. Samtidig ophæves cirkulære af 21. august 2003 om  

 organisationsaftale for biologassistenter, biologoverassistenter og  

 fiskeriteknikere  

 (Perst. 064-03).
Ministeriet for Fødevarer, Landbrug og  

 Fiskeri, den 29. august 2005 P.M.V.E.B.Henrik Ellermann Organisationsaftale for biologassistenter,  

 biologoverassistenter og fiskeriteknikere Nedennævnte bestemmelser supplerer og / eller fraviger  

 fællesoverenskomsten med Statsansattes Kartel.
§ 1.  

 Organisationsaftalens dækningsområde Ved biologassistenter, biologoverassistenter og  

 fiskeriteknikere forstås personer, som har en sådan uddannelse og sådanne  

 kvalifikationer, at de må anses for egnede som assistenter for videnskabelige  

 medarbejdere ved marine- og ferskvandsbiologiske forskningsinstitutioner.
 Stk. 2.
 Som biologassistent kan kun ansættes personer, der har bestået  

 folkeskolens udvidede afgangsprøver i regning /matematik, fysik og engelsk  

 samt  

 almindelige afgangsprøver i dansk og tysk, udvidet teknisk  

 forberedelseseksamen  

 eller lignende.
 Stk. 3.
 Fiskere, der har bestået eksamen som fiskeskipper, vil dog fortsat  

 kunne ansættes som biologassistent.
 Stk. 4.
 Ansættelse som biologoverassistent forudsætter relevant, faglig  

 uddannelse på 2 års varighed og derover eller mindst 1 års tilfredsstillende  

 tjeneste som biologassistent.
 Stk. 5.
 Ansættelse som fiskeritekniker  

 forudsætter en særstilling i arbejdsmæssig, administrativ,  

 kvalifikationsmæssig  

 eller anden henseende og forudsætter sektorspecifik viden og erfaring.
 § 2.  

 Lønsystemet mv.
Lønsystemet er et intervallønsystem for  

 biologassistenter og biologoverassistenter og et basislønsystem for  

 fiskeriteknikere.
Lønsystemet består af et basisløninterval henholdsvis en  

 basisløn, suppleret med en tillægsdel.
Tillægsdelen omfatter lokalt aftalte  

 funktionstillæg og kvalifikationstillæg m.v., og der kan endvidere lokalt  

 aftales  

 supplerende resultatbaserede lønordninger i henhold til fællesoverenskomstens  

 bestemmelse herom.
§ 3.  

 Basisløn / basisløninterval Basisløn og basisløninterval udgør følgende årlige  

 grundbeløb (niveau 1. oktober 1997) Løngruppe 1:
 Biologassistenter uden relevant faglig uddannelse eller  

 med en relevant faglig uddannelse på under 2 års varighed:
 Basisløninterval:
 163.000 kr.   

 180.000 kr.
 Biologassistenter kan efter 1 års tilfredsstillende  

 tjeneste med institutionens samtykke oprykkes til biologoverassistent.
 Løngruppe 2:
 Biologoverassistenter med relevant faglig uddannelse på 2  

 års varighed og derover.
 Basisløninterval:
 195.000 kr.   

 205.000 kr.
 Løngruppe 3:
 Basislønnen for fiskeriteknikere udgør:
 245.000 kr.
§ 4.  

 Kvalifikations- og funktionstillæg, lønregulering samt pension Der henvises til den til enhver tid gældende rammeaftale  

 mellem Finansministeriet og Centralorganisationerne om nye lønsystemer samt  

 til  

 den til enhver tid gældende Fællesoverenskomst mellem Finansministeriet og  

 Statsansattes Kartel.
§ 5.  

 Forhandlinger og indgåelse af aftaler Der henvises til den til enhver tid gældende rammeaftale  

 mellem Finansministeriet og Centralorganisationerne om nye lønsystemer.
§ 6.  

 Arbejdsbestemte tillæg Til togtledere ydes et tillæg på 343 kr. (grundbeløb 1.  

 oktober 1997-niveau) pr. påbegyndt døgn for de døgn, hvori togtledelse  

 udføres.
 Stk. 2.
 Til ansatte, der leder feltarbejde til lands, og ansatte som har  

 instruktionsbeføjelser over for eksterne medhjælpere, ydes et feltledertillæg  

 på 214 kr. (grundbeløb 1. oktober 1997-niveau) pr. dag, hvor der udføres  

 feltarbejde.
 Stk. 3.
 Det i stk. 2 nævnte tillæg ydes tillige ved fiskeri og  

 udsætning af fisk, der foregår fra fartøjer på fjorde og søer, når den  

 ansatte  

 har instruktionsbeføjelser over for medhjælpere.
 Stk. 4.
Der ydes et tillæg på 85 kr. (grundbeløb 1. oktober 1997-niveau)  

 pr. påbegyndt døgn til ansatte under sejlads med styrelsens mindre skibe  

 eller  

 kommercielle fiskefartøjer under forudsætning af, at der overnattes på  

 skibene.  

 Tillægget ydes for de ulemper, der er forbundet hermed.
Med virkning fra 1.  

 oktober 2006 udgør tillægget 151 kr. pr. påbegyndt døgn (grundbeløb 1.  

 oktober  

 1997-niveau).
 Stk. 5.
Der ydes et tillæg på 343 kr. (grundbeløb 1. oktober 1997-niveau)  

 pr. påbegyndt døgn til ansatte, der udfører discardundersøgelser alene på  

 kommercielle fiskefartøjer.
Tillægget ydes under hensyn til de særlige  

 omstændigheder, hvorunder sådant arbejde udføres.
 Stk. 6.
 Tillæggene i stk. 1, 2, 4 og 5 reguleres som tjenestemændenes  

 særlige tillæg.
§ 7.  

 Arbejdstid og overtid m.m. for arbejde i land samt ved sejlads under 10 timer Den nye aftale mellem Finansministeriet og  

 Centralorganisationerne om arbejdstid for tjenestemænd i staten finder  

 anvendelse  

 med virkning fra 1. oktober 2006 for så vidt angår arbejde i land samt for  

 sejlads, der har en varighed på mindre end 10 timer.
Sejladsens varighed  

 regnes  

 fra det tidspunkt, hvor fartøjet forlader havn og indtil fartøjet ankommer  

 til  

 havn igen.
 Stk. 2.
 For arbejde i land samt for sejlads, der har en varighed på mindre  

 end 10 timer gælder indtil 1. oktober 2006 følgende:
 1)  

 	  

 Sejladsens varighed  

 regnes fra det tidspunkt, hvor fartøjet forlader havn og indtil fartøjet  

 ankommer  

 til havn igen.
 2)  

 	  

 Lønnen i § 2  

 forudsætter fuldtidsbeskæftigelse svarende til en ugentlig arbejdstid på 37  

 timer.
 3)  

 	  

 For ansatte med  

 nedsat arbejdstid reduceres lønnen i forhold til den nedsatte arbejdstid.
 4)  

 	  

 Der tilkommer de  

 ansatte fridage efter de for tjenestemænd under ansættelsesmyndigheden  

 gældende  

 regler.
 5)  

 	  

 Før der sker  

 nyansættelse på deltid, skal det undersøges, om de pågældende  

 arbejdsfunktioner  

 lige så hensigtsmæssigt kan udføres af allerede ansatte på deltid, der har de  

 krævede kvalifikationer, og som ønsker at overgå til en højere  

 beskæftigelsesgrad.
6)  

 	  

 For beordret og  

 kontrollabelt overarbejde ydes en timebetaling på 1/1924 af den samlede,  

 faste  

 løn, jf. §§ 3  4, med tillæg til timelønnen, der udgør 50 pct.  

 Overtidsbetalingen ydes pr. påbegyndt halve time.
Arbejde på frilørdage  

 beregnes  

 som overarbejde.
 7)  

 	  

 Overarbejde skal så  

 vidt muligt godtgøres med fritid af samme varighed som det præsterede  

 overarbejde  

 med tillæg af 50 pct.
§ 8.  

 Arbejdstid og overarbejde m.m. ved sejlads på 10 timer eller derover Udover den normale arbejdstid på gennemsnitligt 37 timer  

 om ugen, svarende til 7,4 timer pr. kalenderdag mandag til fredag, gælder for  

 sejlads, der har en varighed på 10 timer eller derover følgende:
 1)  

 	  

 Varsling af  

 overarbejde anses for afgivet i sejladsbemandingsplan, som bør foreligge  

 senest  

 6 uger før sejladsens påbegyndelse.
2)  

 	  

 Der ydes følgende  

 kompensation for overarbejde, forskudt tid, delt tid samt tjeneste på lør-,  

 søn- og helligdage samt øvrige for ansættelsesstedet sædvanlige arbejdsfri  

 dage.
Kompensationen honoreres i form af afspadseringstimer pr. kalenderdag:
 3)  

 	  

 Mandag  fredag:
5 timer Lørdag:
14 timer Søn-  

 og helligdage, samt øvrige for  

 ansættelsesstedet sædvanlige arbejdsfri dage:
15 timer Såfremt en sejlads har en varighed på mindst 10 timer,  

 men mindre end 24 timer, og strækker sig udover 2 kalenderdage, ydes der  

 afspadseringshonorering for begge kalenderdage.
Det antal afspadseringstimer, som til enhver tid  

 overstiger 200 timer, kan betales med en timebetaling efter den for den  

 ansatte  

 gældende, faste timeløn, jf. §§ 3  4, uden procenttillæg.  

 Udbetaling /  

 afspadsering sker efter drøftelse med den ansatte.
I særlige tilfælde kan  

 også  

 afspadseringstimer på under 200 timer efter aftale med tillidsrepræsentanten  

 ydes med timebetaling.
Tidspunktet for afspadsering skal varsles mindst 80  

 timer i forvejen.
Hvis den ansatte er syg, når en planlagt  

 afspadseringsfrihed  

 begynder, har den ansatte ikke pligt til at påbegynde afspadseringen.
 Hele fridage uden løn kan efter aftale afholdes indenfor  

 et maksimum på 10 dage om året.
§ 9.  

 Rådighedstjeneste Der kan lokalt indgås aftale om rådighedsvagt i hjemmet.
§ 10.  

 Ikrafttræden og opsigelse Denne organisationsaftale har virkning fra den 1. april  

 2005 og kan af hver af parterne opsiges skriftligt med 3 måneders varsel til  

 en  

 31. marts, dog tidligst 31. marts 2008. Samtidig ophæves cirkulære af 21.  

 august 2003 om organisationsaftale for biologassistenter,  

 biologoverassistenter  

 og fiskeriteknikere (Perst. 064-03).
København, den 29. august  

 2005 Teknisk Landsforbund Ministeriet for Fødevarer, Landbrug og Fiskeri Hanne Hoffmann  

 Nissen P.M.V.
 E.B.
Henrik Ellermann Indholdsfortegnelse Cirkulære Generelle bemærkninger Bemærkninger til organisationsaftalens enkelte  

 bestemmelser Organisationsaftale § 1. Organisationsaftalens dækningsområde § 2. Lønsystemet m.v.
