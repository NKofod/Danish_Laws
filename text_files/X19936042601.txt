Vurderet muligheden for at videregive oplysninger til den interne  

 revision i pengeinstituttets moderselskab.
Meddelt, at der kan ske  

 videregivelse af oplysninger til moderselskabets interne revision, såfremt  

 denne er underlagt samme lovmæssige tavshedspligt som pengeinstituttet, og  

 videregivelsen er erhvervsmæssigt begrundet Finanstilsynets skrivelse af 14. januar 1993 vedrørende videregivelse af  

 oplysninger.
 Et pengeinstitut forespurgte Finanstilsynet om muligheden for at  

 videregive oplysninger til den interne revision i pengeinstituttets  

 moderselskab.
Finanstilsynet udtalte, at bank- og sparekasselovens § 54, stk. 2,  

 regulerer, i hvilket omfang medlemmer af pengeinstitutters bestyrelse,  

 direktion, ansatte, revision m.v. kan videregive oplysninger, som de får  

 kendskab til under udøvelse af deres hverv.
Som hovedregel skal alle  

 personer, der er knyttet til pengeinstituttet, hemmeligholde fortrolige  

 oplysninger, som de får kendskab til via deres arbejde i instituttet.  

 Sædvanlige oplysninger om kundeforhold kan dog videregives til  

 koncernvirksomheder, jf. definitionen i årsregnskabslovens § 1, stk. 2, nr.  

 8, der er underlagt samme tavshedspligt som pengeinstitutter, såfremt dette  

 er erhvervsmæssigt begrundet.
 På den baggrund meddelte tilsynet, at det kun vil være muligt at  

 videregive fortrolige oplysninger til moderselskabets interne revision,  

 såfremt det kan dokumenteres, at denne er underlagt den samme lovmæssige  

 tavshedspligt som pengeinstituttet, og at videregivelsen er erhvervsmæssigt  

 begrundet.
