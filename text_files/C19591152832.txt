I færdselssager, hvor der kan være spørgsmål om at frakende førerbevis på  

 grund af groft uforsvarlig kørsel, foreligger der i reglen nærmere  

 oplysninger om forholdene på den strækning, hvor kørslen har fundet sted,  

 f.eks. om vejens bredde, beskaffenhed og overskuelighed, om trafikkens  

 tæthed, om krydsende eller udmundende gader og veje og disses  

 trafikintensitet.
Ofte er forholdene på stedet illustreret med fotografier.
 Idet jeg understreger vigtigheden af, at sådanne oplysninger er til stede,  

 når disse forhold kan have betydning for vurderingen af uforsvarligheden,  

 skal jeg henlede opmærksomheden på, at vejmyndighederne med mellemrum  

 foretager færdselstællinger, og at der ved henvendelse til ministeriet for  

 offentlige arbejder, vejdirektoratet, ... nu Havnegade 23, 1058 København K,  

 vil kunne fås oplysninger om trafikintensiteten (årsdøgns- og  

 sommerdøgnsgennemsnit) på de vigtigste landeveje.
