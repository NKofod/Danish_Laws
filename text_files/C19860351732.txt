§ 58  stk. 1 nr. 3 og § 75 g Arbejdsdirektoratets bekendtgørelse nr. 57 af 1. marts 1982. § 5.
 Arbejdsministeriets bekendtgørelse nr. 139 af 30. marts 1984. § 6.
 Direktoratet har truffet afgørelse om, at en løbende pension, der medfører  

 fradrag i efterlønnen, også medfører fradrag i efterlønnen, hvis den  

 konverteres til en engangsydelse, der kommer til udbetaling i  

 efterlønsperioden.
 Direktoratet har fra såvel kasser som pensionsforsikringsselskaber  

 modtaget spørgsmål om, hvorvidt der skal ske fradrag i efterlønnen hvis en  

 ellers løbende pension konverteres til en engangsudbetaling i  

 efterlønsperioden.
Der skal kort redegøres for direktoratets praksis på området. - Løbende  

 udbetaling af pension, som er et led i tidligere ansættelsesforhold, og som  

 er af en sådan karakter, at arbejdsgiveren sædvanligvis bidrager, medfører  

 fradrag jfr. § 6 i arbejdsministeriets bekendtgørelse om arbejdes og  

 indtægters betydning for efterlønnens størrelse. - Pensioner der udbetales  

 som et engangsbeløb medfører normalt ikke fradrag i efterlønnen.
Dette gælder  

 dog ikke, hvis der er tale om, at en pension med løbende udbetaling som  

 ovenfor beskrevet, konverteres til en engangsydelse der kommer til udbetaling  

 i efterlønsperioden, idet en sådan konvertering anses som omgåelse af  

 fradragsreglerne. - Pensioner, hvis udbetaling udskydes til den pågældende  

 har forladt efterlønsordningen medfører ikke fradrag.
 I de sager, der har været forelagt direktoratet til afgørelse, har  

 direktoratet dels set på financieringsformen af pensionsforsikringen og dels  

 set på policens indhold.
 Flere af direktoratets afgørelser er indbragt for Ankenævnet.
 Samme spørgsmål er rejst i en sag hvor konverteringen af en løbende  

 pension til et engangsbeløb finder sted på et tidspunkt hvor pågældende  

 modtager dagpenge. (direktoratet J. nr. 85-331-16096).
Arbejdsministeriet har i denne sag meddelt direktoratet, at man finder, at  

 indtægter fra en pensionsordning, som er et led i tidligere  

 ansættelsesforhold, skal medføre fradrag i dagpengene.
Dette gælder, selvom  

 de løbende udbetalinger konverteres til et engangsbeløb.
