Koncernen M A/S havde den 3. november 1990 erhvervet hele aktiekapitalen i  

 D Holding A/S, der kontrollerede 82 pct. af aktiekapitalen i datterselskabet  

 D A/S.
Koncernens bestyrelse besluttede den 20. december 1990 at  

 iværksætte en tvangsindløsningsprocedure i  

 overensstemmelse med reglerne i aktieselskabsloven.
I forlængelse af et til minoritetsaktionærerne afgivet  

 købstilbud blev tvangsindløsningsproceduren indledt den 29.  

 januar 1991, hvilket blev offentliggjort 31. januar 1991, ligesom  

 beslutningen om tvangsindløsning blev bekendtgjort i Statstidende.
Den  

 3. oktober 1991 blev tvangsindløsningsproceduren tilendebragt.
 Ved regnskabsårets begyndelse den 1. marts 1991 var koncernen M A/S  

 i besiddelse af 98 pct. af aktiekapitalen i D A/S, medens de resterende 2  

 pct. af aktiekapitalen i regnskabsårets første 7 måneder  

 ejedes af fremmede aktionærer.
 Selskabets revisor henviste til en afgørelse truffet af  

 Statsskattedirektoratet den 29. april 1986 (SD 360-2109-1908), hvor der blev  

 givet tilladelse til sambeskatning med et dansk datterselskab, som ved  

 regnskabsårets begyndelse var ejet med 99 pct., medens den resterende  

 ene procent af aktiekapitalen var ejet af én aktionær, over for  

 hvilken der i regnskabsårets løb blev gennemført en  

 tvangsindløsning, og at de heromhandlede selskaber ud fra et ligheds-  

 og forventningsprincip tilsvarende burde kunne opnå tilladelse til  

 sambeskatning.
 Ifølge praksis anses aktier, der afhændes via  

 tvangsindløsning, først for afstået på tidspunktet  

 for udløbet af den i aktieselskabslovens § 21 C, stk. 1, nævnte  

 frist.
 I medfør af selskabsskattelovens § 31, stk. 1, er det bl.a. en  

 betingelse for tilladelse til sambeskatning, at samtlige aktier i  

 datterselskabet ejes af moderselskabet eller af et eller flere af de  

 datterselskaber, der inddrages under sambeskatningen, eller af disse  

 selskaber i forening.
Endvidere skal ejerforholdet have bestået i hele moderselskabets  

 indkomstår, jf.
Told- og Skattestyrelsens cirkulære af 30. april  

 1992, pkt. 1.2.
Sambeskatning   rådighed  

 aktiekapitalen - Sambeskatning - rådighed over hele  

 aktiekapitalen Under disse omstændigheder fandt Ligningsrådet  

 ikke, at der var fornødent grundlag for at tillade sambeskatning i en  

 situation som den foreliggende, hvor M A/S ikke havde rådet over den  

 fulde aktiekapital i D A/S i hele det omhandlede indkomstår, og hvor 2  

 pct. af aktiekapitalen ejes af fremmede.
Det ansøgte kunne  

 således ikke imødekommes.
