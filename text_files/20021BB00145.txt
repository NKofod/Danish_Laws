Fremsat den 11. april 2003 af  

 Lotte Bundsgaard (S), Jette Bergenholz Bautrup (S),  

 René Skau Björnsson (S), Sandy Brinck (S),  

 Karen Jespersen (S),  

 Karen J.
Klint (S) og Grete Schødts (S) Forslag til folketingsbeslutning om forebyggelse af prostitution blandt børn og unge Folketinget pålægger regeringen inden oktober 2003 at  

 iværksætte en bred undersøgelse af omfanget og karakteren af prostitution  

 blandt børn og unge med henblik på at indsamle viden og erfaringer om  

 kommuners, amters og private aktørers arbejde med unge prostituerede.
 Inden den 1. januar 2004 skal regeringen iværksætte  

 initiativer, der skal forebygge og afhjælpe problemet med prostitution blandt  

 børn og unge på baggrund af undersøgelsens resultater.
Bemærkninger til forslaget Formålet med dette beslutningsforslag er først og fremmest  

 at få opbygget viden på området   viden, der kan danne grundlag for at udpege  

 relevante instrumenter til at forebygge børneprostitution og til at afdække  

 og  

 udvikle hjælpeforanstaltninger og metoder, der kan få børn og unge ud af  

 prostitution.
Folketinget har den 25. marts 2003 vedtaget et forslag til  

 ændring af straffeloven (L 117), der gør det ulovligt at være kunde hos  

 prostituerede under 18 år.
Forslagsstillerne støtter denne lovændring, men  

 finder det helt afgørende for børnenes beskyttelse, at straffelovsændringen  

 følges op af socialt forebyggende og afhjælpende foranstaltninger, ligesom  

 forslagsstillerne ønsker en bedre og bredere viden om omfanget og karakteren  

 af  

 børns og unges prostitution.
Der er udbredt enighed blandt fagfolk om, at problemet med  

 prostitution blandt børn og unge ikke løses med lovgivning alene.
Samtidig er  

 der udbredt enighed om, at der er behov for at få afdækket problemets omfang  

 og  

 indhente konkrete erfaringer fra kommuner, amter og private aktører.
 Center for Forebyggende og Socialt Arbejde med Kvindelige  

 og Mandlige Prostituerede (PRO-Centret) har i rapporten  

 »  

 Unge og prostitution   et overset problem  

 «  

 (2003) og i en evaluering af straffelovens  

 § 223 a (marts 2002) fastslået, at der stadig eksisterer en stor uklarhed  

 omkring, hvor og hvordan børneprostitution foregår i Danmark.
Denne opfattelse deles ligeledes af Justitsministeriet, der  

 i besvarelse af et spørgsmål stillet af Folketingets Retsudvalg, jf.
L 117  

 bilag 21, skriver:  

 »  

 Justitsministeriet  

 er enig i, at de omstændigheder, under hvilke unges salg af prostitution  

 foregår i praksis, ikke har været genstand for detaljerede beskrivelser.  

 « I en norsk undersøgelse fra 2000 (  

 »  

 Barn og unge som selger sex«, Pedersen et al., 2000) svarer 1,4  

 pct. af børn og unge i alderen 14-17 år, at de har erfaring med salg af  

 seksuelle ydelser.
Tre gange så mange drenge som piger svarer, at de har  

 solgt  

 seksuelle ydelser.
Samme tendens understøttes af andre undersøgelser.
Unges  

 salg af seksuelle ydelser er ikke identisk med voksnes.
Sammenhæng med  

 stofmisbrug gør sig heller ikke gældende for alle børn og unge, der  

 prostituerer sig.
 I forslagsstillernes øjne er det afgørende at få afdækket,  

 hvor og hvordan danske børn og unges prostitution foregår, samt at udvikle  

 metoder, der kan afhjælpe problemet med og forebygge børns og unges  

 prostitution.
Det foreslås derfor, at regeringen iværksætter en bred  

 undersøgelse, der skal afdække problemets omfang og karakter, og som munder  

 ud  

 i, at der gives forslag til forebyggelse og begrænsning af børns og unges  

 prostitution.
Undersøgelsen skal indeholde følgende elementer:
Indsamling af  

 eksisterende viden og forskning.
Der eksisterer i dag en række undersøgelser  

 og  

 rapporter om emnet, men der er behov for et samlet overblik.
 Udpegning af  

 relevante instrumenter til at forebygge prostitution blandt børn og unge.  

 Særligt er der behov for at få afdækket kommuners og amters håndtering af  

 mistanke eller konkret viden om børneprostitution, ligesom sociale  

 døgninstitutioners m.fl.s arbejde bør indgå i undersøgelsen.
 Indsamling af viden  

 om, hvordan man kan hjælpe børn ud af prostitution.
 En del af denne undersøgelse skal være at udarbejde  

 metoder, der kan afhjælpe problemet med børns og unges prostitution i  

 samarbejde med fagfolk som SSP-medarbejdere, sagsbehandlere i børne- og  

 ungeteams samt ansatte og frivillige i frivillige organisationer.
 Da PRO-Centret allerede i dag har stor erfaring på området  

 og har opbygget en bred vidensdatabase om emnet, finder forslagsstillerne det  

 oplagt, at projektet placeres hos PRO-Centret.
Skriftlig fremsættelse Lotte Bundsgaard  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om forebyggelse af prostitution blandt børn og unge .
(Beslutningsforslag nr.
B 145).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
