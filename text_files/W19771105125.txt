En 40-årig kvinde af pakistansk oprindelse indgav falsk anmeldelse om,  

 at hendes døtre var blevet voldtaget, idet hun derved ville straffe de  

 anmeldte for at have haft seksuelt samkvem med døtrene.
Tiltalefrafald  

 meddelt.(* 2) Sigtede var en knapt 40-årig statsløs kvinde af pakistansk oprindelse, som var opvokset i Uganda, men flygtet af politiske  

 grunde og nu i de senere år bosat her i landet.
I sit første ægteskab havde  

 hun 2 døtre, der nu var 16 og 14 år gamle.
Faderen var død for flere år  

 siden, og hun havde senere indgået nyt ægteskab med en anden flygtning fra  

 Uganda.
Også han var af pakistansk oprindelse, men talte en anden dialekt og  

 var buddhist, medens hun og døtrene var muhammedanere.
Hun havde indgivet  

 anmeldelse mod tre statsløse Uganda-flygtninge for voldtægt overfor døtrene  

 under trussel med kniv.
Hun erkendte senere, at anmeldelsen var falsk.  

 Motivet var lidt uigennemskueligt.
Sigtede var af den opfattelse, at de tre  

 havde seksuelt samkvem med døtrene - hvad de benægtede - og ville straffe dem  

 derfor gennem anmeldelsen.
Hun var også bange for ægtefællen, der bebrejdede  

 hende, at hun ikke passede tilstrækkeligt på sine to døtre.
Under hensyn til  

 denne særegne baggrund og til, at sigtede angivelig led af en medfødt  

 hjertesygdom, blev tiltale frafaldet.
(* 1) Offentliggjort i Anklagemyndighedens Årsberetning 1977, side 107.
