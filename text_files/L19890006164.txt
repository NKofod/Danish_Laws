Under henvisning til Udenrigsministeriets bekendtgørelse nr. 28 af 28. marts 1977, Lovtidende C, af kulturoverenskomst af  

 13. oktober 1976 med Den Tyske Demokratiske Republik meddeles det, at der i henhold til overenskomsten den 13. januar 1989 i København blev undertegnet et program for det kulturelle samarbejde mellem de to lande i årene 1989-92.
 Programmet indeholder bl.a. bestemmelser om gensidig fremme af kendskabet  

 til det andet lands sprog, kultur og litteratur samt om gensidige ydelser af  

 stipendier til studieophold for studerende og forskere, udveksling af  

 gæsteforelæsere, gensidige besøg i øvrigt af repræsentanter for uddannelse,  

 videnskab og kultur, fremme af samarbejdet mellem videnskabelige og  

 kulturelle institutioner i de to lande, udvekslinger af udstillinger og  

 kunstneriske ensembler, fremme af samarbejdet inden for musik, teater, film  

 og litteraturområdet såvel som andre kulturelle områder samt fremme af  

 kontakterne mellem sports- og ungdomsorganisationer i de to lande.
