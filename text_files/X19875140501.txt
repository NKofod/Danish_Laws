Et pengeinstitut ville ligestille et multi-currency lån med opgørelsen  

 af egenkapital Tilsynet udtalte, at dette ikke er i overensstemmelse med  

 loven Tilsynets skrivelse af 13. januar 1987 vedrørende muligheden for at optage  

 ansvarlig indskudskapital i form af et revolverende multi-currency lån med en  

 trækningsret i 5 år.
 Tilsynet udtalte, at man ikke finder, at der er noget til hinder for, at  

 pengeinstituttet ved egenkapitalopgørelsen medregner ansvarlig kapital, der  

 er optaget med en klausul om, at pengeinstituttet kan skifte valuta i  

 bindingsperioden.
 For så vidt angår den del af aftalen, der vedrører pengeinstituttets  

 mulighed for at anvende lånet som en trækningsret bemærkes følgende:
Af motiverne til forslaget til lov om banker og sparekasser fremgår, at  

 alene ansvarlig indskudskapital med en vis stabilitet kan ligestilles med  

 egenkapital.
Dette skyldes, at der alene var tale om at indføre et supplement  

 til pengeinstitutternes traditionelle kapitalgrundlag.
Kravet fandt bl.a.  

 udtryk i bank- og sparekasselovens § 22, stk. 3, hvori det fastsættes, at kun  

 ansvarlig inskudskapital som indskyderen kan opsige med mindst 5 års varsel,  

 ligestilles med egenkapital ved opgørelsen efter § 21.
 Da beløb, der af pengeinstituttet trækkes efter etableringen af lånet,  

 skal indfries mindre end 5 år efter optagelsen (trækningstidspunktet), finder  

 tilsynet ikke, at sådanne beløb kan medregnes ved opgørelsen af  

 pengeinstituttets ansvarlige kapital i henhold til bank- og sparekasselovens  

 § 21.
 Tilsynet finder derfor ikke, at ansvarlig indskudskapital, der optages i  

 form af et revolverende multi-currency lån, kan ligestilles med egenkapital  

 ved opgørelsen af pengeinstituttets ansvarlige kapital i henhold til bank- og  

 sparekasselovens § 21.
