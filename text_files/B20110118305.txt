Bekendtgørelse om ændring af bekendtgørelse om magtanvendelse over for børn og unge, der er anbragt uden for hjemmet (Ændringer vedr. delvis lukkede døgninstitutioner og besøgs-, brev- og telefonkontrol med unge i varetægtssurrogat mv.) § 1 I bekendtgørelse nr. 1093 af 21. september 2010 om magtanvendelse over for børn og unge, der er anbragt uden for hjemmet, foretages følgende ændringer:
 1. I § 3 ændres »nr. 4« til: »nr. 5«.
 2. I § 4, stk. 1, og § 5, stk. 1, ændres »nr. 5« til: »nr. 6«.
 3. I § 5, stk. 2, ændres »nr. 5« til: »nr. 6« og », jf. lovens § 142, stk. 5« udgår.
 4. I § 7 indsættes som stk. 6:
»Stk. 6. Afgørelse om tilbageholdelse og fastholdelse, jf. § 7, stk. 1, og § 9, stk. 1, træffes samtidig og for et år ad gangen.« 5. I § 11, stk. 1, ændres »nr. 4 og 5« til: »nr. 5 og 6«.
 6. I § 18, stk. 6, ændres »§ 28, stk. 6-8« til: »§ 28 a, stk. 1-7«.
 7. § 28, stk. 6-8, ophæves.
 8. Efter § 28 indsættes før overskriften før § 29:
»§ 28 a.
For unge, der efter reglerne i retsplejeloven er anbragt i sikrede afdelinger i stedet for varetægtsfængsling, finder retsplejelovens § 771 og § 772, stk. 1 og stk. 2, 1. pkt., om besøg og brevveksling m.v. tilsvarende anvendelse.
 Stk. 2. Den unge har ret til ukontrolleret brevveksling med og besøg af kommunalbestyrelsen i den unges opholdskommune samt den kommunalbestyrelse eller det regionsråd, som fører tilsyn med den sikrede institution.
 Stk. 3. Den unge har endvidere ret til ukontrolleret brevveksling med domstolene, Procesbevillingsnævnet, anklagemyndigheden og politiet, Den Europæiske Menneskerettighedsdomstol, Den Europæiske Torturkomité, FNs Menneskerettighedskommission og FNs Torturkomité.
 Stk. 4. Udover de i stk. 3 nævnte myndigheder mv. har den unge ret til ukontrolleret brevveksling med andre offentlige myndigheder og med medlemmer af Folketinget.
Stk. 5. En udenlandsk ung har tillige ret til ukontrolleret brevveksling med hjemlandets diplomatiske eller konsulære repræsentanter, medmindre politiet af hensyn til varetægtsfængslingens øjemed modsætter sig det på grund af ganske særlige omstændigheder.
Hvis politiet har fastsat brevkontrol efter retsplejelovens § 772, stk. 1, sendes brevene gennem politiet.
 Stk. 6. Politiet kan af hensyn til varetægtsfængslingens øjemed modsætte sig, at en ung i varetægtssurrogat fører telefonsamtaler eller anden kommunikation, eller betinge telefonsamtaler og anden kommunikation af, at samtalen overhøres.
Stk. 7. Den unge skal underrettes om politiets beslutning efter stk. 6 og kan forlange den forelagt for retten til afgørelse.« 9. I § 31, stk. 5, ændres »stk. 1, nr. 4 eller nr. 5« til: »nr. 5 eller nr. 6«.
 10. § 32, stk. 4 og 5, ophæves, og i stedet indsættes:
»Stk. 4. For unge der er anbragt i sikret afdeling i stedet for varetægtsfængsling efter straffelovens § 765 eller i henhold til straffelovens § 74 a, stk. 4, gælder reglerne i bekendtgørelse om udgangstilladelse m.v. til personer, der er anbragt i hospital eller institution i henhold til strafferetlig afgørelse eller i medfør af farlighedsdekret.« 11. I § 42, stk. 5, ændres »den sikrede døgninstitution« til: »anbringelsesstedet«.
 12. I § 52 ændres »nr. 4 og 5« til: »nr. 5 og 6«.
§ 2 Bekendtgørelsen træder i kraft den 16. december 2011.
