Et byrådsmedlem havde i lygtetændingstiden ført et vogntog uden at  

 have de påbudte lygter tændt, idet påhængsvognen ikke var i lovlig stand, da  

 den ikke var forsynet med baglygter og refleksanordninger.
Kørekort var  

 endvidere ikke medbragt.
Den pågældende anses for valgbar.
 I skrivelse af 29. september 1992 har X-byråd i henhold til § 101, stk. 4,  

 i den kommunale valglov indberettet til Valgbarhedsnævnet, at byrådsmedlem NN  

 har vedtaget et af Politimesteren i Y-by meddelt bødeforelæg for overtrædelse  

 af færdselslovens § 117, stk. 4, § 118, stk. 1, jf. stk. 2, jf. § 33, stk. 1,  

 § 56, stk. 1, § 67, stk. 2, og § 37, stk. 3, i Justitsministeriets  

 bekendtgørelse nr. 154 af 20. april 1977.
 Det fremgår af sagen, at pågældende torsdag den 14. maj 1992 kl. 23.35 i  

 lygtetændingstiden førte et vogntog ad Z-vej ved Q-vejen i Ø-by i vestlig  

 retning, uden at have de påbudte lygter tændt, idet påhængsvognen ikke var i  

 lovlig stand, da den ikke var forsynet med baglygter og refleksanordninger.  

 Endvidere medbragtes kørekortet ikke under kørslen.
 I denne anledning skal man meddele, at Valgbarhedsnævnet har fundet, at  

 den begåede forseelse ikke i almindeligt omdømme gør den pågældende uværdig  

 til at være medlem af kommunale råd, jf. den kommunale valglovs § 4.
 Den pågældende må derfor anses for valgbar.
