Vejledning om tjenesteydelsesdirektivets anvendelse i de almennyttige  

 boligselskaber Bygge- og Boligstyrelsen Maj 1996 Indhold Forord Oversigt 1. Tjenesteydelsesdirektivet 2. Almennyttige boligselskaber m.fl. og direktivet 3. Udbudspligten 4. Tærskelværdien 5. Fremgangsmåden ved udbud Bilag:
1. Tjenesteydelsesdirektivet 2. Eksempel på udbud af en tjenesteydelse 3. Eksempler på udbudsannoncer Forord Bygge- og Boligstyrelsen udsender hermed en vejledning om EU-reglerne for  

 udbud af tjenesteydelser, særlig med henblik på tjenesteydelsesdirektivets  

 anvendelse i de almennyttige boligselskaber.
 Vejledningen bygger på den forståelse af direktivteksten, som er kommet  

 frem under forhandlingerne om direktivet, ved den praktiske anvendelse af  

 dette og ved udtalelser fra Kommissionen.
 Yderligere 53 og eventuelt ændret 53 vejledning kan fremkomme på grundlag  

 af fortolkninger i Kommissionen, EF-domstolen eller Klagenævnet for Udbud.
 I vejledningens margin er henvist til relevante bestemmelser i direktivet.
 Bygge- og Boligstyrelsen (1. kontor) og KonkurrenceSekretariatet kan  

 orientere om reglerne og besvare konkrete spørgsmål om disses forståelse.
 Tjenesteydelsesdirektivet medfølger som bilag 1.
Oversigt Hvornår er der pligt til at byde ud efter tjenesteydelsesdirektivet Dette afhænger af fire spørgsmål:
* Er arbejdsopgaven en tjenesteydelse (og ikke et varekøb eller et byggearbejde)? * Ønskes opgaven udført af fremmede (og ikke gennemført som en selvudført ydelse)? * Ligger opgaven uden for en af direktivets undtagelser? * Ligger opgavens værdi over tærskelværdien på 211.595 ECU (1.587.689 kr. pr. 1.1.1996)? Hvis svaret på disse fire spørgsmål er ja, skal der udbydes efter direktivet.
Ellers ikke.
Afgrænsning af opgavens værdi * Opgavens værdi er betalingen ifølge den enkelte opgave aftale.
Aftalen  

 kan omfatte en afdeling, flere afdelinger, et helt boligselskab eller et helt forretningsfører selskab/andelsselskab.
30 En aftale (for f.eks. en afdeling) må ikke opdeles på flere aftaler, hvis formålet er at komme under tærskel værdien.
Særregel om sammenlægning af opgaveværdier ved projektering, forsikring og optagelse af lån.
 Her kan udbud dog undlades ved mindre delydelser.
Opgavens værdi = betalingen Ved engangsydelser er opgavens værdi lig betalingen ifølge opgaveaftalen.
Ved løbende aftaler er opgavens værdi lig betalingen ifølge opgaveaftalen i dennes løbetid, dog højst betalingen i 4 år.
1. Tjenesteydelsesdirektivet Tjenesteydelsesdirektivet Den Europæiske Unions regler om tjenesteydelser står i Rådets direktiv  

 92/50/EØF af 18. juni 1992 om samordning i fremgangsmåderne ved indgåelse af  

 offentlige tjenesteydelsesaftaler.
 Direktivet er gennemført i Danmark ved Industriministeriets bekendtgørelse  

 nr. 415 af 22. juni 1993 med virkning fra 1. juli 1993.
art. 1 Efter tjenesteydelsesdirektivet vil en aftale, som hverken er en  

 indkøbsaftale (vareindkøb) eller en bygge- og anlægsaftale og dermed falder  

 ind under direktiverne herom, blive betragtet som en tjenesteydelsesaftale.
Der findes således ikke aftaler, som ikke omfattes af et EU-direktiv.
Ved  

 at omfatte alt, hvad der ikke er indkøbsaftaler eller bygge- og  

 anlægsaftaler, har tjenesteydelsesdirektivet et meget stort brugsområde.  

 Visse tjenesteydelser er dog undtaget efter særlige bestemmelser i  

 direktivet.
 Det har betydning at kunne skelne mellem, hvilke ydelser der hører under  

 hvilke direktiver, især fordi de såkaldte tærskelværdier er forskellige.
Hovedindhold Direktivet går ud på, at tjenesteydelser som hovedregel skal udbydes  

 offentligt eller begrænset, og at udbyderen skal vælge det laveste eller det  

 økonomisk mest fordelagtige af de indkomne tilbud.
 Herved sikres konkurrence om ydelserne, gennemsigtighed på markedet og  

 ligebehandling af de tjenesteydende virksomheder.
art. 11 Der er snævre muligheder for at udbyde »efter forhandling«, dvs.  

 uden offentligt eller begrænset udbud.
art. 7 Direktivets udbudsregler gælder dog kun, hvis aftalen om en tjenesteydelse  

 har en værdi, der overstiger tærskelværdien, se nærmere s. 17f.
 Tjenesteydelserne kan forekomme i form af engangsaftaler eller (løbende)  

 serviceaftaler, f.eks. vedrørende hårde hvidevarer.
Udbud skal bekendtgøres (annonceres) efter nærmere regler.
Modeller til  

 udbudsbekendtgørelser findes som bilag til direktivet (vejledningens bilag  

 1).
Tekniske specifikationer art. 14 Hvis der bliver tale om at beskrive en tjenesteydelse ved hjælp af  

 tekniske specifikationer, eksempelvis vedrørende edb-udstyr, bestemmer  

 direktivet, at disse så vidt muligt skal henvise til europæiske standarder og  

 specifikationer.
På tjenesteydelsesområdet findes sådanne europæiske  

 specifikationer endnu kun i ringe omfang, og her kan stort set sædvanlige  

 nationale specifikationer anvendes.
Meddelelser Boligselskabet skal sende en meddelelse til EU om indgåede  

 tjenesteydelsesaftaler, der er omfattet af direktivet.
Formular hertil findes  

 som bilag til direktivet (vejledningens bilag 1).
art. 16-17 Ingen normering af indholdet Direktivet normerer ikke, hvorledes ejendomsadministration og  

 bygningsdrift eller andre tjenesteydelser nærmere skal lægges til rette.  

 Indholdet af tjenesteydelserne - som i udbudssituationer fastlægges i  

 udbudsmaterialet - bestemmes således af udbyderen.
Klagenævn I Danmark er der nedsat et Klagenævn for Udbud, som på baggrund af klager  

 eller af egen drift behandler sager om overholdelse af  

 tjenesteydelsesdirektivets bestemmelser om udbud.
Borgere og virksomheder i  

 EU - også danske - kan klage til nævnet over påståede overtrædelser i  

 Danmark.
Nævnet behandler sager, hvor det påstås, at der er handlet i strid med  

 reglerne, herunder at udbud er undladt.
Endvidere tilfælde, hvor reglerne om  

 offentliggørelse, meddelelser og tidsfrister påstås tilsidesat, eller hvor  

 der er indsat tekniske specifikationer i udbudsmaterialet, som synes at  

 favorisere bestemte leverandører.
Klagenævnet har flere reaktionsmuligheder i tilfælde af overtrædelse af  

 reglerne.
Nævnet kan annullere de ulovlige beslutninger, som måtte være  

 truffet i forbindelse med et udbud, eller hvor der slet ikke er foretaget  

 udbud efter direktivet.
Nævnet kan endvidere pålægge en lovliggørelse af  

 udbudet eller midlertidig afbryde en udbudsprocedure.
Yderligere vejledning Denne vejledning drejer sig om forhold, der særlig vedrører de  

 almennyttige boligselskaber.
Yderligere vejledning om tjenesteydelsesdirektivet findes i  

 »Vejledning om tjenesteydelsesdirektivets anvendelse i Bygge- og  

 Anlægssektoren«, der er udsendt i juli 1993 af Bygge- og Boligstyrelsen  

 og KonkurrenceSekretariatet.
Heri gives råd og anvisninger om udbudsformerne,  

 udbudsmaterialet og udbudsprocedurer, og bl.a. belyses mulighederne for udbud  

 efter forhandling og indgåelse af rammeaftaler. 1993-vejledningen sigter især  

 på udbud af arkitekt- og ingeniørydelser, men vejledningen kan også bruges på  

 ejendomsadministration, revision og andre tjenesteydelser.
2. Almennyttige boligselskaber m.fl. og direktivet Hvem skal overholde direktivet art. 1 Tjenesteydelsesdirektivet gælder for »ordregivende myndigheder«,  

 dvs. staten, lokale myndigheder (kommuner), offentligretlige organer og  

 sammenslutninger af lokale myndigheder eller offentligretlige organer.
Ved »offentligretlige organer« forstås juridiske personer, som  

 har til opgave at imødekomme almenhedens behov, og hvis drift er underlagt  

 offentlig kontrol.
Disse betingelser opfyldes af de almennyttige  

 boligselskaber med tilhørende afdelinger, og de er dermed omfattet af  

 direktivet og dettes udbudsregler.
art. 1b Dette gælder samtlige de almennyttige selskabsformer, der er nævnt i § 2 i  

 lov om boligbyggeri, dvs.
 (deres datterselskaber går ind under a), b) eller c) ovenfor.
 (deres medlemmer går ind under a), b) eller c) ovenfor).
Desuden omfattes Boligselskabernes Landsbyggefond (lov om boligbyggeri  

 kap. 3) og Byggeskadefonden (lov om boligbyggeri kap. 9a) af direktivet.
Det  

 samme gælder Byggeskadefonden vedrørende Byfornyelsesforanstaltninger  

 (Byfornyelsesloven). Dette betyder, at de tre fonde skal foretage udbud, hvis  

 de vil have udført tjenesteydelser, som omfattes af direktivet.
 Omfattet af direktivet er endelig ejerne af følgende boligtyper, omhandlet  

 i lov om boligbyggeri og ældreboligloven:
 - Boliger for unge under uddannelse mv. (boligbyggerilovens kap.
 - Lette kollektivboliger (boligbyggerilovens kap. 12). Ejeren kan være  

 enten en selvejende institution eller et almennyttigt bolig selskab.
 - Kollektive bofællesskaber (boligbyggerilovens kap. 12a). Ejeren kan være  

 en selvejende institution.
 - Boliger for ældre og personer med handicap, herunder plejeboliger  

 (ældreboligloven). Ejeren kan være en kommune, en amtskommune, et  

 almennyttigt boligselskab, en selvejende institution eller en pensionskasse.
Accessorisk virksomhed Normalt vil et boligselskabs accessoriske virksomhed, som fastlagt i  

 boligbyggerilovgivningen, blive udført i forbindelse med virksomhed, der er  

 underlagt offentlig kontrol og dermed er omfattet af direktivet.
Men hvis et  

 boligselskab f.eks. skal overtage driftadministrationen af private  

 udlejningsejendomme, kan dette ske uden udbud, idet det her er ejeren af den  

 private ejendom, som er udbyder.
 Hvem er udbyder:
Boligselskab-/afdeling Efter direktivet er det den, der agter at indgå en aftale med en  

 tjenesteyder om en tjenesteydelse, der har pligten til at overholde  

 direktivets udbudsregler.
Det er altså tjenesteyderens (kommende) aftalepart,  

 der skal sørge for udbud og er udbyder.
 Efter reglerne i boligbyggeriloven for de almennyttige boligselskaber er  

 det altid boligselskabets ledelse, der har til opgave at indgå aftaler  

 udadtil på afdelingernes vegne i disses navn og for afdelingernes regning.
 Dette gælder også i de tilfælde, hvor kompetencen til at træffe beslutning  

 om, at den pågældende aftale skal indgås, efter de beboerdemokratiske regler  

 er tillagt afdelingsbestyrelsen eller afdelingsmødet.
I henhold til boligbyggerilovgivningen påhviler det boligselskabet at  

 drage omsorg for, at udbudsreglerne overholdes.
Dette er imidlertid ikke  

 ensbetydende med, at det i relation til direktivet er boligselskabet, der er  

 udbyderen.
Det vil tværtimod ofte kun være en enkelt eller enkelte afdelinger  

 af boligselskabet, der er udbyder.
Ofte har afdelingsbestyrelsen eller afdelingsmødet overladt det til  

 selskabsbestyrelsen at træffe beslutning om, hvilke tjenesteydelser, f.eks.  

 forsikringer, der skal indgås aftale om.
Boligselskabet har her en fast  

 ordning, som gælder for samtlige afdelinger.
I disse tilfælde er  

 boligselskabet udbyder.
Der kan dog være tilfælde, f.eks. vedrørende forsikringer, hvor  

 afdelingsbestyrelsen eller afdelingsmødet har truffet beslutning om ikke at  

 overlade beslutningen til boligselskabet, f.eks. fordi der ønskes en anden  

 ydelse end selskabets normale ydelse.
I disse tilfælde er afdelingen udbyder.  

 Dette indebærer, at den pågældende tjenesteydelse er en særskilt ydelse, der  

 alene skal udbydes, hvis tærskelværdien for denne ydelse er nået, jf. nærmere  

 s. 18.
Selvudførte ydelser art. 43 Ydelser, der udføres af et boligselskabs eget personale eller af  

 afdelingernes beboere til eget brug for selskabet eller afdelingerne, er  

selvudførte ydelser og er som sådanne uden for direktivet.
Ydelserne  

 kan f.eks. bestå i forvaltning/ejendomsadministration, intern teknisk  

 rådgivning eller intern håndværksvirksomhed.
Aftaler om forvaltning af  

 afdelingsmidler inden for et boligselskab betragtes også som selvudførte  

 ydelser.
Omvendtkanafdelingsmøder og afdelingsbestyrelser eller selskabsbestyrelser  

 ikke beslutte, at udførelsen af en tjenesteydelse skal overdrages til andre  

 uden udbud, hvis ydelsen omfattes af direktivets regler.
Direktivet gælder  

 forud for national lovgivning, her lov om boligbyggeri.
 Det er givet, at et boligselskabs ydelser for et andet boligselskab eller  

 f.eks. en advokats ydelser for et boligselskab ikke kan betragtes som  

 selvudførte ydelser.
 Spørgsmålet om, hvorvidt forretningsførerselskabers og andelsselskabers  

 udførelse af ydelser for henholdsvis datterselskaber/boligselskaber og  

 medlemmer, skal betragtes som selvudførte ydelser eller er undergivet  

 direktivets regler, afventer et udvalgsarbejde under Justitsministeriet, hvor  

 en lignende problemstilling i forhold til kommunale fællesskaber overvejes.
Undertjenesteydere Direktivet vedrører ikke tjenesteyderes antagelse af undertjenesteydere,  

 med mindre tjenesteyderen selv er ordregiver i direktivets forstand.
 Hvis et boligselskab har fået overdraget en intern teknisk rådgivning for  

 en afdeling og ønsker at overlade dele af opgaven til andre, er aftalen om  

 denne delopgave omfattet af direktivet (forudsat at den pågældende delopgaves  

 værdi overstiger tærskelværdien).
 Modsat behøver et privat firma, der har fået overdraget en opgave af et  

 boligeselskab, ikke at følge direktivet, hvis firmaet vil overlade dele af  

 opgaven til andre.
Varighed Aftaler om løbende tjenesteydelser skal udbydes mindst hvert 5. år.
Dette  

 gælder både aftaler, der er indgået før direktivets ikrafttræden den 1. juli  

 1993 og senere aftaler.
Ligebehandling art. 3 Det er en grundregel ved udbud efter direktivet, at de bydende skal  

 behandles lige.
Det er derfor også hovedreglen, at den, der bistår med udbudsmaterialet  

 eller med tilrettelæggelsen af udbudet, ikke selv kan byde.
Gennem en sådan  

 bistand kan den pågældende få et kendskab til den udbudte ydelse, som giver  

 en fortrinsstilling ved afgivelse af tilbud.
 Undtagelse kan gøres, hvis bistanden alene vedrører afgrænsede, specielle  

 områder og ikke er væsentlig i det samlede billede.
Spørgsmålet kan særlig komme frem i forbindelse med antagelse af  

 arkitekter eller ingeniører.
Hvis en sådan rådgiver f.eks. har deltaget i  

 udarbejdelse af et byggeprogram eller har udarbejdet skitser til en  

 byggeopgave, må vedkommende ikke byde på projekteringsopgaven.
Spørgsmålet kan også blive aktuelt i forbindelse med  

 ejendomsadministration, hvis der er ydet bistand, som indgår i  

 udbudsmaterialet.
Det er ikke muligt at give præcise anvisninger på dette  

 felt, men som eksempel kan nævnes, at en bydendes afgivelse af en rapport om  

 fraflytningshyppighed i et boligselskab næppe kan udelukke fra at byde på  

 ejendomsadministrationen.
 Som et andet eksempel kan nævnes, at en teknisks rådgivers udarbejdelse af  

 en tilstandsrapport forud for et boligforbedringsarbejde normalt ikke vil  

 udelukke, at den pågældende byder på projekteringsopgaven.
Den, der har fået overdraget en løbende tjenesteydelse, kan godt være  

 blandt de bydende, når opgaven udbydes på ny, og kan overtage opgaven for en  

 ny periode, hvis vedkommendes tilbud er lavest/mest fordelagtigt.
I sådanne  

 tilfælde udelukker den pågældendes kendskab til opgaven altså ikke fra at  

 byde, blot der ikke er tale om den ovenfor nævnte indflydelse på det konkrete  

 udbudsmateriale.
Tilsyn Bygge- og Boligstyrelsen og KonkurrenceSekretariatet har henstillet til  

 kommunalbestyrelserne, at de ved deres tilsyn med boligselskaberne sørger  

 for, at selskaberne følger reglerne i udbudsdirektiverne.
Denne henstilling  

 skal alene forstås på den måde, at kommunalbestyrelsen og dermed den  

 kommunale forvaltning ved sit tilsyn med de almennyttige boligselskaber i  

 givet fald bør gøre opmærksom på, at udbudsdirektiverne skal overholdes på  

 linie med anden lovgivning.
3. Udbudspligten Direktivets to grupper af tjenesteydelser art. 8 og 9 I direktivet er de tjenesteydelser, som er omfattet af udbudspligten  

 (prioriterede tjenesteydelser), anført i direktivets bilag I A, medens andre  

 tjenesteydelser 53 de såkaldte ikke-prioriterede tjenesteydelser 53 er anført  

 i bilag I B.
 I bilagene til direktivet er tjenesteydelserne samlet i en række  

 kategorier, og ud for hver kategori i bilaget er angivet CPC-referencenumre  

 (De Forenede Nationers Centrale Produktnomenklatur), som nærmere angiver  

 ydelser, der er omfattet af de forskellige kategorier.
Hvad skal udbydes Alle ydelser, som skal udbydes efter direktivets regler.
Tillige skal reglerne om  

 specifikationer og meddelelser overholdes.
Hvad skal ikke udbydes, men overholde visse regler De ikke-prioriterede tjenesteydelser behøver ikke at udbydes efter  

 direktivets regler.
Men hvad enten de udbydes eller overdrages ved en direkte  

 aftale med en tjenesteyder, skal reglerne om tekniske specifikationer og om  

 meddelelser overholdes (forudsat at tærskelværdien er overskredet).
 Et eksempel på ikke-prioriterede tjenesteydelser er antagelse af juridisk  

 bistand.
 Det betyder, at advokater kan antages uden udbud (forudsat at det drejer  

 sig om juridisk bistand og ikke om f.eks. ejendomsadministration).
 Et andet eksempel på en ikke-prioriteret tjenesteydelse er pleje og  

 vedligehold af en ejendoms grønne områder.
 Som nævnt s. 19 skal der i visse tilfælde ikke udbydes, når delydelsers  

 værdi er under 80.000 ECU/20 pct. af opgaveværdien (pr. 1.1.1996 600.274  

 kr.). Men også her skal reglerne om specifikationer og meddelelser  

 overholdes.
Hvad er helt undtaget fra direktivet Helt undtaget fra direktivet er:
 Aftaler om erhvervelse af eller leje af fast ejendom og om voldgift og  

 mægling.
 Sociale forsikringsordninger, pensionsforsikringer, ulykkesforsikringer og  

 ansvarsforsikringer for ansatte.
 Rene indlån i et pengeinstitut.
 Optagelse af realkreditlån.
Lån fra Boligselskabernes Landsbyggefond.
Dette betyder, at de pågældende  

 lån kan optages, uden at långivningen har været i udbud.
 Tjenesteydelser i forbindelse med køb, salg og overførsel af værdipapirer,  

 herunder porteføljepleje.
Eksempler på ydelser, der skal udbydes I det følgende nævnes en række eksempler på tjenesteydelser, som har  

 betydning for boligselskaberne, og som skal udbydes efter direktivet:
* Ejendomsadministration (forretningsførelse) Hertil hører:
 Opkrævning af leje, betaling af skatter og forsikringspræmier,  

 udlejningsforhold, betalingssystemer for fællesanlæg (vaskeri er) ,  

 beboerservice, regnskabsvæsen og bogholderi.
* Bygningsdrift Hertil hører:
 Bygningsdrift som nærmere omtalt i Bygge- og Boligstyrelsens  

 bekendtgørelse af 18. juli 1990 om bygningsdrift med tilhørende vejledning af  

 1990, dvs. driftaktiviteterne forsyning, renhold, vedligehold, pasning og  

 overvågning af bygninger og installationer.
 Som detaileksempler kan nævnes:
 Bygningsrengøring såsom trappevask, rengøring af vægge, vinduespudsning og  

 skorstensfejning og anden almindelig løbende indendørs bygningspleje.
 Vedligehold og reparation af centralvarmeradiatorer, herunder ventiler og  

 kedler til centralvarmeanlæg.
 Reparation af sanitetshaner og ventiler, reparation og vedligehold af  

 maskiner og vedligehold og reparation af motorkøretøjer (traktorer) samt  

 hårde hvidevarer.
 Rensning af kloakker, affaldsbortskaffelse (herunder af storskrald),  

 renovation.
 Afhentning af husholdningsaffald og miljøaffald samt gadefejning og  

 snerydning.
 For ydelser, som er kommunalt udført, har boligselskaberne ingen  

 udbudspligt.
 En række ydelser betragtes som bygge- og anlægsarbejder og omfattes dermed  

 af bygge- og anlægsdirektivet (og dette direktivs tærskelværdier):
Mere gennemgribende vedligeholds- og reparationsarbejder,  

 bygningsrenovering og hovedistandsættelse.
Udendørs arbejder på bygninger,  

 f.eks. sandblæsning og udskiftning af altaner.
 Egentlige reparations- og ændringsarbejder på kloaknettet.
 Reparation og vedligehold af elevatorer og belysning i bygninger - uanset  

 om der eventuelt foreligger en serviceaftale.
 * Revision.
 * Administration af byggeopgaver (bygherrerådgivning).
 * Arkitekt- og ingeniørydelser, byplanlægning, landskabsarkitektur  

 landinspektørvirksomhed, geoteknik og teknisk afprøvning og analyse.
 Hvor projektering af et byggeri er en del af en entreprise, dvs. ved udbud  

 i totalentreprise,, betragtes projekteringen som en del af bygge- og  

 anlægsarbejdet (og hører under bygge- og anlægsdirektivet), uanset om værdien  

 af tjenesteydelsen overstiger tærskelværdien i tjenesteydelsesdirektivet.
 Projekteringsarbejde,der udbydes adskilt fra en bygge- og anlægs- aftale  

 eller en indkøbsaftale, betragtes som en tjenesteydelsesaftale.
 Om arkitekt- og ingeniørydelser ved byggeopgaver, herunder om valg af  

 rådgivere, se i øvrigt Bygge- og Boligstyrelsens vejledning af 1990  

 vedrørende bygge- og anlægsdirektivets anvendelse i bygge- og anlægssektoren.
 * Tegning af forsikring vedrørende bygninger, bygningsdele  

 (installationer, hårde hvidevarer), bebyggelser og bygningsdrift.
 * Optagelse af lån (bortset fra realkreditlån).
 Hertil hører:
 Optagelse af lån i et pengeinstitut, herunder kassekreditlån.
 Optagelse af byggelån i forbindelse med nybyggeri og renovering.
 * Konsulentydelser i relation til installation af edb-udstyr, ydelser  

 vedrørende udvikling og anvendelse af edb-programmer (software),  

 databaseydelser og antagelse af eksterne konsulentfirmaer, som f.eks.  

 gennemgår edb-udstyr.
 * Køb af konsulentydelser i forbindelse med kurser og anden undervisning.
4. Tærskelværdien Tærskelværdien og aftalens værdi art. 7 Udbud efter direktivet skal ske, når en tjenesteydelsesaftales anslåede  

 art. 7 Udbud efter direktivet skal ske, når en tjenesteydelsesaftales anslåede  

 værdi (opgaveværdien) overstiger et vist beløb.
Dette beløb - tærskelværdien  

 - er 211.595 ECU, svarende til kr. 1.587.689. pr. 1.1.1996. Beløbet er ekskl.  

 moms.
Udover de almennyttige boligselskaber gælder denne tærskelværdi også for  

 Landsbyggefondens og Byggeskadefondens eventuelle udbud af tjenesteydelser og  

 indkøbsaftaler.
Tærskelværdien er i øvrigt den samme, som gælder for de  

 amtskommunale udbud af sådanne aftaler.
 Ved engangsaftaler (ikke-løbende aftaler) er værdien den forventede  

 betaling til tjenesteyderen, dvs. den forventede aftalesum.
Ved løbende aftaler er værdien den forventede betaling til tjenesteyderen  

 i aftaleperioden, dog højst i 4 år fra aftaletidspunktet.
Udbyderen vælger  

 selv, for hvor lang tid opgaven skal indgås (dog højst i 5 år, se side 11, og  

 med respekt af opdelingsreglen, side 17). Aftaler, der kan opsiges, men ikke  

 har noget bestemt ophørstidspunkt, regnes for løbende aftaler.
 Der er særlige regler om værdien ved projektering, forsikring og  

 finansielle tjenesteydelser, se side 18.
 Værdien skal, hvor den ikke kan udtrykkes i nøjagtige tal, fastsættes  

 efter udbyderens bedste skøn.
 Hvis fastsættelsen fører til, at tjenesteydelsen ligger under  

 tærskelværdien, og der således ikke foretages udbud, og det efterfølgende  

 viser sig, at aftalesummen overstiger tærskelværdien i mindre omfang, er det  

 ikke nødvendigt at udbyde efter direktivet.
 Ved fastsættelsen af værdien indgår ikke ydelser, der er helt undtaget fra  

 direktivet, se side 14. Det betyder, at alene ydelser, der som tidligere  

 nævnt er opført i direktivets bilag I A og I B, indgår ved fastsættelsen.
 Aftaler om betaling af udlæg uden for aftalesummen indgår ikke i  

 beregningen af tærskelværdien.
Opdeling art. 7 nr. 3 Tjenesteydelser må ikke opdeles i selvstændige tjenesteydelser, hverken  

 tidsmæssigt eller hvad ydelserne angår, hvis formålet hermed er at undgå, at  

 de kommer under tærskelværdien og dermed ikke omfattes af udbudspligten.
Men  

 hvor det efter dansk praksis er sædvanligt eller naturligt at betragte  

 tjenesteydelser som selvstændige i forhold til andre tjenesteydelser, er der  

 normalt ikke tale om opdeling i strid med direktivet.
Det betyder, at et boligselskab ikke behøver at betragte ydelser for flere  

 af dets afdelinger som een samlet ydelse, hvis det er sædvanligt eller  

 naturligt at behandle dem hver for sig 53 f.eks. fordi de enkelte afdelingers  

 bestyrelser eller afdelingsmøder som et udslag af beboerdemokratiet efter  

 reglerne i lov om boligbyggeri har truffet indbyrdes afvigende beslutninger  

 om, hvad der nærmere skal udføres.
Således kan et boligselskab have flere  

 forsikringsselskaber med hver sin forsikringsaftale, dækkende  

 ejendomsforsikringer for forskellige afdelinger.
 Et forretningsførerselskab/andelsselskab kan betragte hver af sine  

 datterselskaber/medlemmer som en enhed for sig og behøver ikke at beregne  

 fælles tærskelværdi ved udbud for flere af disse.
Men også i tilfælde, hvor ydelser kan betragtes som selvstændige, og hvor  

 der altså ikke er tale om direktivstridig opdeling, kan en samling af ydelser  

 være hensigtsmæssig, f.eks. for at opnå stordriftfordele eller rabatter.
Hvis  

 tærskelværdien dermed overskrides, skal der udbydes.
Særlig fastsættelse af opgaveværdi for projekteringsydelser art. 7 nr. 4 Projekteringsydelser vedrørende samme opgave (byggeri) betragtes som en  

 samlet ydelse i forhold til tærskelværdien, dvs. at det er værdien af  

 samtlige ydelser, der skal medregnes.
Eksempelvis skal ingeniørydelser og  

 arkitektydelser lægges sammen.
Men ydelser vedrørende forskellige  

 byggeopgaver skal ikke lægges sammen.
Hvad der er »samme (bygge)opgave«, afgøres efter bygge- og  

 anlægsdirektivet: I det omfang en opgave (nybyggeri, renovering,  

 boligforbedring) er planlagt som en helhed, er der tale om »samme  

 opgave«, selv om opgaven gennemføres tidsforskudt eller i fysisk  

 adskilte dele.
Omvendt vil flere samtidige opgaver for f.eks. flere  

 afdelinger ikke skulle betragtes som en helhed, hvis de er planlagt som  

 indbyrdes uafhængige opgaver.
Det er i så henseende ikke afgørende, om det er  

 samme eller forskellige tjenesteydere og entreprenører, der indgår i  

 projekterne.
Særlig fastsættelse af opgaveværdi ved forsikring og optagelse af lån art. 7 nr. 4 Der findes også en særregel om opgaveværdi for forsikringsydelser og  

 optagelse af lån.
 Denne særregel gælder ikke i det omfang, det som ovenfor anført er  

 acceptabelt at betragte ydelser som selvstændige, dvs. at ydelser til  

 forskellige afdelinger ikke skal lægges sammen.
 I forbindelse med ydelser vedrørende ejendomsforsikringer skal  

 ifølge særreglen alle forsikringer vedr. samme afdeling medregnes, selvom der  

 indgås aftaler med forskellige forsikringsselskaber, f.eks. brandforsikring  

 med eet forsikringsselskab og forsikring mod skjulte rørskader med et andet  

 selskab.
Et boligselskabs forsikringer i forbindelse med en byggeopgave  

  betragtes som et område for sig, der ikke skal lægges sammen med  

 forsikringerne vedrørende allerede ibrugtagne byggerier.
Forsikringer  

 vedrørende en byggeopgave, f.eks. brand- og stormskadeforsikring eller  

 all-risk forsikring, skal således kun udbydes, hvis præmierne tilsammen er  

 over tærskelværdien.
art. 7 nr. 5 Opgaveværdien er præmien for den aftalte forsikringsperiode, dog højst i 4  

 år.
 Ved løbende forsikringsaftaler uden bestemt periode er aftalens værdi  

 præmien i 4 år, uanset om der er et kortere opsigelsesvarsel.
 Opgaveværdien ved optagelse af lån (her består »ydelsen«  

 i långivningen) er de forventede udgifter til renter, provision og honorarer  

 til långiver i lånets løbetid, dog højst i 4 år.
 Såfremt lån er opdelt i en række aftaler, skal hver enkelt aftales  

 rente, provision og honorarer tages med i aftaleværdien.
 Beregningen af opgaveværdien for en kassekredit må foretages på grundlag  

 af de forventede udgifter til renter, provision og honorarer i kredittens  

 løbetid, dog højst 4 år.
 Selvom ydelserne vedrørende forsikring eller låneoptagelse aftales  

 tidsforskudt, er det de samlede ydelser i den seneste 4-års periode, der skal  

 medtages ved beregningen af tærskelværdien.
 Hvis allerede indgåede aftaler ligger under tærskelværdien, men den  

 samlede bestand af aftaler tillagt nye ydelser samlet overstiger  

 tærskelværdien, er det kun de nye ydelser, der skal udbydes.
Dette kan også forklares ved et eksempel: Et boligselskab har tegnet  

 forsikringer med præmier på tilsammen 1.400.000 kr.
Dette beløb er under  

 tærskelværdien på 1.587.689 kr. (pr. 1.1.1996), og forsikringerne er ikke  

 udbudt.
Selskabet vil nu tegne en rørskadeforsikring med en præmie på 200.000  

 kr.
Herved kommer summen af forsikringspræmier op over tærskelværdien, men  

 det er kun nødvendigt i denne omgang at udbyde rørskadeforsikringen.
Mindre delydelser art. 7 nr. 4 Men for både projekterings- og forsikringsydelser og optagelse af lån  

 gælder tillige den regel, at udbud efter direktivet kan undlades for ydelser,  

 som er under 80.000 ECU (pr. 1.1.1996 600.274 kr.) og som er under 20 pct. af værdien af de samlede ydelser af den pågældende  

 art.
Dette får betydning, når de pågældende ydelser er over tærskelværdien.
I  

 så tilfælde kan boligselskabet udtage ydelser på indtil 80.000 ECU/20 pct. og  

 træffe aftaler om disse uden udbud.
 Ikke mindst ved projektering er denne regel praktisk, idet boligselskabet  

 uden udbud kan skaffe sig et udbudsmateriale 53 f.eks. et byggeprogram 53 som  

 kan lægges til grund for et udbud af selve projekteringen.
 Reglen gælder for de tre nævnte ydelser (projektering, forsikringer og  

 optagelse af lån) hver for sig.
Blandede aftaler art. 1 og 10 Ved aftaler, som omfatter tjenesteydelser, der er opført både i  

 direktivets bilag I A og i I B, gælder det, at den økonomisk vægtigste del af  

 aftalen afgør, om der samlet er tale om en kategori I A eller I B  

 tjenesteydelse.
Ved aftaler, der omfatter både tjenesteydelser og vareleverancer, gælder,  

 at den økonomisk vægtigste del af aftalen afgør, om indkøbsdirektivet eller  

 tjenesteydelsesdirektivet skal anvendes.
Dette spørgsmål kan f.eks. blive  

 aktuelt, når leverancen er forbundet med service- og reparationsaftaler.
 Om vejledning i forståelsen af indkøbsdirektivet henvises til  

 KonkurrenceSekretariatet.
5. Fremgangsmåden ved udbud Nærmere oplysning findes i Bygge-og Boligstyrelsens og  

 KonkurrenceSekretariatets vejledning (nævnt side 5 ).
 Her skal alene gives nogle hovedtræk:
 I tjenesteydelsesdirektivet kan der frit vælges mellem offentligt og  

 begrænset udbud.
 Ved offentligt udbud indrykkes der en annonce i form af en bekendtgørelse  

 i De Europæiske Fællesskabers Tidende, hvorefter alle interesserede kan  

 afgive bud.
 Ved begrænset udbud skal der ligeledes indrykkes en annonce i EF-Tidende,  

 hvori interesserede virksomheder anmoder om at blive opfordret til at afgive  

 tilbud, og blandt disse kan de virksomheder, som modtager opfordringen hertil  

 af boligselskabet, afgive bud.
 I begge tilfælde indeholder direktivet minimumtidsfrister, som skal  

 overholdes.
 Herefter skal det ved begrænset udbud meddeles, hvem af de tilmeldte, der  

 er kommet i betragtning, og udbudsmaterialet skal sendes til de udvalgte.
Der er i direktivet valgmulighed mellem laveste pris eller det økonomisk  

 mest fordelagtige bud.
I sidstnævnte tilfælde angives de kriterier, der skal  

 konkurreres på, såsom kvalitet, teknisk værdi, æstetisk og funktionsmæssig  

 værdi, leveringstid og pris.
Når tilbud er modtaget, skal disse bedømmes, og der skal vælges  

 tilbudsgiver og tilbudet accepteres.
Der skal sluttelig gives meddelelse i  

 EF-Tidende om den indgåede aftale.
Bilag 1 RÅDETS DIREKTIV 92/50/EØF af 18. juni 1992 om samordning af fremgangsmåderne ved indgåelse af offentlige  

 tjenesteydelsesaftaler Bilag 2 Eksempel på udbud af en tjenesteydelse Et boligselskab har aftale med et edb-firma om løbende service vedrørende  

 selskabets edb-udstyr.
Denne serviceopgave er en tjenesteydelse og omfattes  

 derfor af direktivet om tjenesteydelser.
Løbende tjenesteydelser skal i følge  

 direktivet som hovedregel udbydes i konkurrence mindst hvert 5. år.
 Da aftalen snart har løbet i 5 år, er det aktuelt at se på, hvordan  

 opgaven fremtidig skal udføres.
 Der er ikke tale om en opgave, boligselskabet selv kan udføre, så der skal  

 træffes aftale med en person eller virksomhed, der kan udføre opgaven.  

 Boligselskabet konstaterer, at opgaven ikke kan gå ind under en af  

 undtagelserne fra direktivet og ej heller omfattes af reglerne om udbud  

 »efter forhandling«.
Boligselskabet kan selv vælge, hvor lang tid (dog højst 5 år) den nye  

 aftale skal løbe.
Et rimeligt skøn viser, at betalingen til et edb-firma i  

 den periode som boligselskabet vælger, vil koste mere end 1.587.689 kr. (pr.  

 1.1.1996). Dette beløb er direktivets såkaldte tærskelværdi, omregnet til  

 danske kroner, og når den er overskredet, gælder direktivets udbudsregler.
Edb-opgaven skal altså udbydes i konkurrence efter direktivets regler.  

 Boligselskabet kan vælge mellem offentligt og begrænset udbud og vælger  

 begrænset udbud med 5 indbudte bydende.
Selskabets hidtidige edb-firma må  

 godt være med blandt de bydende.
Boligselskabet skal udforme et udbudsgrundlag, dvs. en beskrivelse af  

 edb-opgavens nærmere omfang og indhold og de øvrige vilkår, der skal gælde  

 for opgaven.
Selskabet ønsker teknisk bistand udefra hertil, og dette kan  

 aftales med en sagkyndig uden udbud, forudsat at bistandsbetalingen ikke er  

 over tærskelværdien.
Den sagkyndige må ikke selv byde på opgaven.
 Boligselskabet skal nu beslutte sig til, om de bydende alene skal  

 konkurrere på prisen, eller om de skal konkurrere på »det økonomisk mest  

 fordelagtige bud«, dvs. det tilbud, der er mest fordelagtigt for  

 boligselskabet ud fra en samlet vurdering af de forhold, der har betydning 53  

 f.eks. pris, kapacitet og effektivitet.
Når udbudsmaterialet er færdigt, skal opgaven udbydes.
Dette sker ved, at  

 boligselskabet indrykker en bekendtgørelse 53 en annonce 53 i EF-tidende.
Annoncen kan affattes på dansk.
Normalt sættes annoncen også i  

 danske blade.
Dette må ikke ske før datoen for afsendelsen af annonceringen i  

 EF-tidende.
Annoncen skal opbygges på en bestemt måde, og der gælder  

 tidsfrister, bl.a. for modtagelse af tilbud.
Af annoncen skal fremgå, om der konkurreres alene på pris eller på  

 fordelagtigste tilbud.
I sidste fald skal de forhold (kriterier), som  

 boligselskabet vil lægge vægt på ved bedømmelsen af tilbudene, være angivet.  

 Det kan dog anføres i annoncen, at kriterierne vil fremgå af selve  

 udbudsmaterialet.
Kriterierne kan herefter ikke ændres.
 Annoncen 53 og andre bekendtgørelser skal i følge direktivet 53 sendes  

 til:
Kontoret for De Europæiske Fællesskabers Officielle Publikationer 2, rue Mercier, 2985 Luxembourg, Tlf.: (352) 499 28-1, Telex: 1324 pubof LU eller 2731 pubof LU, Telefax: (352) 490 003 eller (352) 495 719.
 Blandt dem, der melder sig på grundlag af annoncen, skal boligselskabet  

 vælge de 5 bydende, og udbudsmaterialet skal sendes til disse.
Når tilbudene er modtaget fra de bydende, og de forskellige tidsfrister er  

 overholdt, skal boligselskabet finde frem til det billigste/fordelagtigste  

 tilbud.
Det er kun dette, der må antages (men boligselskabet kan forkaste  

 samtlige tilbud). Der skal tages stilling til eventuelle forbehold i  

 tilbudene, og disse skal prissættes.
Der er snævre muligheder for at drøfte  

 tilbudene med de bydende, og der må ikke aftales noget med en bydende, som i  

 mere end i uvæsentlig grad ændrer på opgaven, som den er beskrevet i  

 udbudsmaterielet.
Der må slet ikke drøftes priser.
 Når bedømmelsen af tilbudene er færdig, sluttes der aftale med det valgte  

 edb-firma, og dette kan gå i gang med opgaven.
 Boligselskabet skal sende en meddelelse til EF-Tidende om den indgåede  

 aftale.
Bilag 3A Begrænset udbud 53 forsikring I henhold til EU-direktiv 92/50/EØF 1. Ordregivende myndighed: Boligselskabet x Adresse:
 Telefon:
 Telefax:
 2. Tjenesteydelsens kategori og beskrivelse:
 Rammekontrakt for forsikringskontrakter (overvejende beboelsesejendomme)  

 ca. 495.000 etagemeter boligareal på sædvanlige danske vilkår.
 3. Leveringssted:
 De ejendomme, der skal forsikres, er beliggende i Y-kommune og omegn.
4. Påtænkt antal tjenesteydelser, der vil blive  

 opfordret til at afgive bud:
 5-8.
 5. Ordrens varighed eller frist for udførelsen af  

 tjenesteydelsen:
 Der tilstræbes en flerårig aftale med virkning fra 01.08.1996.
 6. Opdeling af afsnit:
 Udbyder er kun interesseret i samlet bud inden for en eller flere  

 forsikringsbrancher og/eller for alle forsikringsbrancher samlet.
 7. Alternative bud:
 Alternative bud bliver ikke accepteret.
 8. Sidste frist for anmodning om deltagelse:
 Den 20.12.1995, kl. 12.00.
 9. Sidste frist for afsendelse af opfordring til at  

 afgive bud:
 Den 05.01.1996.
 10. Sikkerhedsstillelse og garantier:
 Sikkerhedsstillelse kræves ikke, men garanti vil kunne kræves.
 11. Tildelingskriterier:
Økonomisk mest fordelagtige tilbud.
Kriterierne vil fremgå af  

 udbudsmaterialet.
Der henvises i øvrigt til udbudsbekendtgørelse (angivet i  

 EF-Tidende).
 12. Andre oplysninger:
 Alle henvendelser vedrørende udbudet skal ske til:
 Navn:
 Adresse:
 Telefon:
 Telefax:
 13. Dato for afsendelse af bekendtgørelse:
 09.11.1995.
 14. Dato for modtagelse af bekendtgørelse:  

 ................
Bilag 3B DK-X-købing: Arkitektrådgivning Annoncens nummer mv. i EF-Tidende 1. Ordregivende myndighed: Afdeling y, Z-boligforening:
 Adresse:
 Tlf.:
 Telefax:
 2. Tjenesteydelsens kategori og beskrivelse:  

 CPC-nummer:
 CPV: 74202000.
Kategori 12, Arkitekt- og Ingeniørvirksomhed.
Totalrådgivning vedrørende  

 renovering af afløbs-, vand- og varmeinstallationer samt bygningsmæssig  

 renovering af køkkener og badeværelser for 269 boliger.
 CPR-referencenummer 867.
 3. Leveringssted: Renoveringen skal foretages i  

 boligforeningens afdeling Y, beliggende ....
4. a), b) og c) 5. Opdeling i afsnit: Der kan ikke afgives bud på en  

 del af tjenesteydelsen.
 6. Påtænkt antal tjenesteydere der vil blive opfordret  

 til at afgive bud: 5 totalrådgivere vil blive opfordret til at afgive bud.
 7.
 8. Ordrens varighed eller frist for udførelsen af  

 tjenesteydelsen:
 Detailprojektering påregnes iværksat medio 8/1995, og  

 renoveringsarbejderne forventes udført i perioden 8/1995-11/1996.
 9. Konsortiets retslige form: Totalrådgivning.
10. a) Tlf.:
 Telefax:
11. Sidste frist for afsendelse af opfordringer til at  

 afgive bud: 10.07.1995 12.
 13. Minimumskrav:
 a: Dokumenteret sagkundskab i form af referencer vedrørende tidligere  

 gennemførte opgaver omfattende renovering af tekniske installationer og  

 indvendige bygningsdele i beboet byggeri.
 b: Dokumentation for økonomisk og arbejdsmæssig kapacitet.
 c: Totalrådgiverens forsikringsforhold.
 d: Tilbudsgivere skal på tro og love erklære ikke at have ubetalt,  

 forfalden gæld til det offentlige.
 e: Oplysninger om underrådgivere, herunder disses referencer vedrørende  

 opgaver af lignende karakter.
 14.Tildelingskriterier:
 Ordren tildeles det økonomisk mest fordelagtige tilbud.
 Yderligere oplysninger om kriterier vil fremgå af opfordringen til at  

 afgive tilbud.
 15.
 16.Dato for afsendelse til bekendtgørelsen:
30.04.1995 17.Dato for modtagelse af bekendtgørelsen: ................
