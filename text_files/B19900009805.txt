I medfør af § 5, stk. 2, i lov om frikommuner, jf. lovbekendtgørelse nr. 583 af 31. august 1989, meddeles:
 § 1.  Miljøministeren har den 16. februar 1990  

 godkendt frikommuneregulativ nr. 15 for Sønderjyllands Amtskommune om  

 kommuneplanens fritagelse for regionplanens kvoter for bolig- og  

 erhvervsbyggeri, jf. § 28c, stk. 2, i lov om frikommuner.
 § 2.  Frikommuneregulativet indebærer, at følgende  

 bestemmelser ikke gælder i Sønderjyllands Amtskommune i den udstrækning, de  

 er fraveget i regulativet: § 2, stk. 2, og § 8, stk. 1, 1. pkt., i lov om  

 kommuneplanlægning, jf. lovbekendtgørelse nr. 918 af 22. december 1989.
 § 3.  Frikommuneregulativet træder i kraft den 1.  

 marts 1990. Frikommuneregulativet gælder til og med den 31. december 1993.
 Stk. 2.  Frikommuneregulativet vil være fremlagt de  

 samme steder som amtsrådets mødedagsordener, jf. lov om kommunernes styrelse  

 § 9, stk. 3.
