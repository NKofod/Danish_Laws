(brucellose hos kvæg) I medfør af lov nr. 156 af 14. april 1920 om smitsomme sygdomme hos  

 husdyrene og lov nr. 175 af 5. juni 1959 om tillæg til nævnte lov fastsættes  

 herved følgende bestemmelser.
 § 1.  Ved kastning forstås i denne bekendtgørelse  

 enhver udstødning af fosteret, der uanset årsagen indtræffer senere end 90  

 dage efter bedækningen (insemineringen) og inden udløbet af 265 dage efter  

 bedækningen (insemineringen), samt enhver kælvning, der indtræffer såvel før  

 som på det beregnede tidspunkt, og ved hvilken der viser sig sygelige  

 forandringer, der tyder på smitsom kalvekastning, f. eks. afgang af gulligt  

 eller rødliggråt, plumret flåd.
 Stk. 2.  Som mistænkt for at være smittet med smitsom  

 kalvekastning skal anses:
a.
Et kreatur, fra hvilket der før, under eller umiddelbart efter en  

 kastning eller en fødsel afgår gulligt eller rødliggråt, plumret flåd fra  

 kønsåbningen, eller fra hvilket efterbyrden har et unormalt udseende, der  

 tyder på betændelse.
b.
En tyr, der viser betændelsesagtige forandringer i testikler,  

 bitestikler eller indre kønsorganer, eller hvis sæd ved makro- eller  

 mikroskopisk undersøgelse findes at have fået et fra det normale væsentligt  

 afvigende udseende.
c.
Et kreatur, der kaster, jfr. stk. 1, eller viser tegn på at ville kaste  

 i en situation, hvor det er sammen med kreaturer, om hvilke det vides, at de  

 er bestemt for indsættelse i andre besætninger, f. eks. ved auktioner, i  

 handelsstalde, fælles græsgang og dyrskuer.
d.
Et kreatur eller en kreaturbesætning, der har haft smittefarligt  

 samkvem med dyr, der anses for at være smittet med smitsom kalvekastning  

 eller mistænkt herfor.
e.
En hidtil sund kreaturbesætning, hvori der ved mælkeprøve påvises  

 positiv eller tvivlsom reaktion for smitsom kalvekastning.
f.
En hidtil sund kreaturbesætning, hvori der ved blodundersøgelse af et  

 eller flere dyr påvises tvivlsom reaktion for smitsom kalvekastning.
g.
En kreaturbesætning, hvori der pludselig forekommer en serie af  

 kastningstilfælde, eller hvori der gennem en periode forekommer unormalt  

 mange kastninger.
h.
Et kreatur eller en kreaturbesætning som efter veterinærdirektoratets  

 skøn kan være smittet med smitsom kalvekastning.
 Stk. 3.  Et husdyr skal anses for smittet med smitsom  

 kalvekastning, når der ved undersøgelse på Statens veterinære  

 serumlaboratorium er påvist bakterier af brucellagruppen i materiale fra  

 dyret, eller der ved diagnostisk undersøgelse af blod, mælk eller andet  

 materiale er fremkommet reaktion, der efter veterinærdirektoratets skøn  

 beviser eller gør det overvejende sandsynligt, at brucellainfektion er  

 tilstede.
 Stk. 4.  En kreaturbesætning eller en besætning af andre  

 husdyr skal anses for at være smittet med smitsom kalvekastning, når et eller  

 flere dyr i besætningen skal anses for smittet.
 Stk. 5.  Som officielt fri for smitsom kalvekastning kan  

 betegnes enhver dansk kreaturbesætning, der ikke skal anses for eller være  

 mistænkt for at være smittet med smitsom kalvekastning, jfr. stk. 2-4.
 § 2.  I tilfælde, hvor et kreatur i henhold til § 1,  

 stk. 2, a-b, anses som mistænkt for at være smittet med smitsom  

 kalvekastning, skal ejeren eller den, der på hans vegne fører tilsyn med  

 dyret, uopholdeligt gøre anmeldelse til en dyrlæge og, indtil mistanken om  

 sygdommens tilstedeværelse er endeligt afkræftet, iagttage følgende:
a.
Ethvert som smittet mistænkt dyr skal isoleres på stald eller på anden  

 måde efter dyrlægens anvisning.
b.
Foster, efterbyrd og børflåd med undtagelse af materiale, der af en  

 dyrlæge udtages til laboratoriemæssig undersøgelse, skal uskadeliggøres og  

 nedgraves i jorden.
Stedet hvor en kastning er foregået, og dettes nærmeste  

 omgivelser skal omhyggeligt renses og desinficeres.
Hunde og andre dyr må  

 ikke få adgang til kastede fostre, efterbyrd eller børflåd.
c.
Det er forbudt at fjerne noget kreatur fra besætningen.
d.
Det er forbudt at udlevere sæd fra de i § 1, stk. 2, b, omhandlede  

 tyre.
e.
Inseminører, kontrolassistenter, kreaturklippere og andre personer, der  

 indfinder sig på ejendommen, og som jævnligt kommer i nær berøring med andre  

 kreaturbesætninger, skal gøres opmærksom på, at der består mistanke om  

 tilstedeværelse af smitsom kalvekastning i besætningen.
f.
Såfremt kastning har fundet sted på en græsgang, der grænser  

 umiddelbart op til en græsgang, på hvilken anden mands kvæg er anbragt, skal  

 ejeren af kvæget straks underrettes.
g.
Alle tilfælde af kastning i besætningen skal anmeldes til dyrlægen.
Stk. 2.  I tilfælde, hvor et kreatur eller en  

 kreaturbesætning i henhold til § 1, stk. 2, e-h, skal anses som mistænkt for  

 at være smittet med smitsom kalvekastning, skal ejeren eller den, der på hans  

 vegne fører tilsyn med dyret (besætningen), efter at være blevet bekendt med  

 forholdet iagttage de i stk. 1, a-g, nævnte bestemmelser indtil mistanken om  

 sygdommens tilstedeværelse er endeligt afkræftet.
I de i § 1, stk. 2, f og h,  

 nævnte tilfælde kan veterinærdirektoratet dog begrænse de bestemmelser, der  

 skal iagttages, til kun at omfatte:
a. forbud mod, at dyr, der mistænkes for at være smittet, fjernes fra  

 besætningen, b. forbud mod, at andre kreaturer i besætningen sælges (udleveres) uden  

 først at have bestået en blodundersøgelse for smitsom kalvekastning,  

 medmindre salget (leveringen) sker direkte til et offentligt slagtehus eller  

 eksportslagteri, c. forbud mod, at der udstedes eksportattest for noget kreatur i  

 besætningen, samt d. påbud om, at alle tilfælde af kastning skal anmeldes til dyrlægen.
§ 3.  Når en dyrlæge modtager anmeldelse i henhold til  

 § 2, stk. 1, skal han snarest foretage undersøgelse til konstatering af, om  

 noget af de i § 1, stk. 2, omhandlede forhold foreligger.
I bekræftende fald  

 skal han i overensstemmelse med de til enhver tid herom givne instruktioner  

 udtage og indsende materiale til undersøgelse på Statens veterinære  

 serumlaboratorium, hvorefter kredsdyrlægen straks underrettes.
Det samme  

 gælder, når en dyrlæge er tilkaldt i anden anledning til en besætning og  

 finder symptomer på smitsom kalvekastning i denne.
 Stk. 2.  Dyrlægen skal straks vejlede ejeren eller den,  

 der på hans vegne fører tilsyn med dyrene, med henblik på forhindring af  

 smittespredning, herunder henlede opmærksomheden på bestemmelserne i § 2,  

 stk. 1, a-g.
 Stk. 3.  Såfremt mistanken om sygdommens tilstedeværelse  

 afkræftes ved undersøgelse på Statens veterinære serumlaboratorium af det i  

 henhold til stk. 1 indsendte materiale, skal dyrlægen straks efter at have  

 modtaget meddelelse fra laboratoriet om resultatet underrette ejeren af  

 besætningen herom og om, at de i § 2, stk. 1, a-g, nævnte bestemmelser ikke  

 længere gælder for besætningen.
 § 4.  Kreaturer, der undervejs til et marked, dyrskue  

 eller anden samling af kreaturer kaster eller viser tegn på at ville kaste,  

 må ikke indbringes på markedet, dyrskuet etc., og de øvrige dyr i transporten  

 må ikke aflæsses uden den tilsynsførende dyrlæges tilladelse.
Stk. 2.  Såfremt et kreatur kaster eller viser tegn til  

 at ville kaste på et marked, i en samlestald, ved en auktion, et opkøb, et  

 bortsalg eller på et dyrskue, skal ledelsen af det pågældende marked etc.  

 straks underrette den tilsynsførende dyrlæge og lade dyret betryggende  

 afsondre fra andre kreaturer samt pålægge ejeren af dyret at lade det fjerne  

 efter nærmere aftale med dyrlægen herom.
Såfremt dyrlægen ved sin  

 undersøgelse af dyret finder de i § 1, stk. 1, a, nævnte symptomer, skal han  

 straks underrette kredsdyrlægen og udtage fornødent materiale til  

 laboratoriemæssig undersøgelse.
Stk. 3.  For så vidt det forlanges af kredsdyrlægen,  

 skal ledelsen af det pågældende marked etc. til underretning for andre  

 kreaturejere på stedet ved opslag på markedet, dyrskuet etc. eller på anden  

 passende måde bekendtgøre, at der er forefaldet tilfælde af kastning, der må  

 mistænkes for at være smitsom kalvekastning.
Endvidere skal ledelsen foretage  

 fornøden rensning og desinfektion i overensstemmelse med kredsdyrlægens  

 nærmere anvisning.
 Stk. 4.  Kredsdyrlægen kan pålægge ejerne af kreaturer,  

 der i særlig grad kan have været udsat for smitte fra det pågældende dyr, at  

 oplyse, hvor dyrene anbringes efter fjernelsen fra markedet etc., og at holde  

 dyrene isoleret fra andet kvæg, indtil resultatet af de i sagens anledning  

 foretagne diagnostiske undersøgelser foreligger.
 § 5.  Såfremt mistanken om sygdommens tilstedeværelse  

 ikke afkræftes ved den laboratoriemæssige undersøgelse af indsendt materiale  

 (f. eks. i tilfælde af, at blodundersøgelse giver tvivlsomt resultat, at  

 mælkeundersøgelse giver positivt eller tvivlsomt resultat, at det indsendte  

 materiale er uegnet eller utilstrækkeligt, eller at der er påfaldende  

 uoverensstemmelse mellem det kliniske fund og resultatet af  

 laboratorieundersøgelsen), skal kredsdyrlægen efter undersøgelse af  

 forholdene afgive indberetning til veterinærdirektoratet om, hvad der er  

 foretaget, samt forslag om, hvad der videre bør foretages med henblik på at  

 sikre diagnosen.
 Stk. 2.  I de i stk. 1 omhandlede tilfælde kan  

 kredsdyrlægen tillade, at der uanset bestemmelsen i § 2, stk. 1, c, fra  

 besætningen sker levering af kreaturer direkte til et offentligt slagtehus  

 eller eksportslagteri under iagttagelse af bestemmelserne i § 6, stk. 1, b og  

 c.
 Stk. 3.  Når mistanken om sygdommens tilstedeværelse  

 efter veterinærdirektoratets skøn er endeligt afkræftet, skal direktoratet  

 straks underrette ejeren og dyrlægen herom og om, at de i § 2, stk. 1, a-g,  

 henholdsvis stk. 2, a-d, nævnte bestemmelser ikke længere gælder for  

 besætningen.
 § 6.  I tilfælde, hvor en kreaturbesætning i henhold  

 til § 1, stk. 3 og 4, anses for at være smittet med smitsom kalvekastning,  

 skal veterinærdirektoratet, eventuelt gennem vedkommende politimester, give  

 ejeren eller den, der på hans vegne fører tilsyn med besætningen, et  

 skriftligt tilhold, som kan omfatte:
a.
Forbud mod salg (udlevering), udstationering m. v. af kreaturer til  

 levebrug, herunder til græsfedning o. lign. anvendelse.
b.
Forbud mod salg (udlevering) af kreaturer til slagtning undtagen  

 direkte til et offentligt slagtehus eller eksportslagteri.
De til slagtning  

 leverede dyr skal ledsages af en af en dyrlæge udstedt passerseddel, som på  

 slagtehusets (eksportslagteriets) foranstaltning straks efter dyrenes  

 slagtning skal tilbagesendes til dyrlægen med attestation fra den  

 kontrollerende dyrlæge på slagtestedet om, at dyrene er slagtet.
c.
Påbud om, at de under b nævnte dyr transporteres direkte og uden at  

 komme i berøring med andre dyr (på særlig vogn) til det pågældende  

 slagtested.
Kredsdyrlægen kan dog, såfremt han finder det forsvarligt,  

 tillade, at dyrene transporteres sammen med fremmede dyr, der alle føres til  

 slagtning på samme slagteri.
d.
Forbud mod, at noget kreatur fra besætningen anbringes på fælles  

 græsgang eller fremstilles på dyrskue, afkomsskue, afkomsprøvestation o.  

 lign.
e.
Forbud mod at udlevere sæd fra tyre i besætningen eller på anden måde  

 bringe besætningens dyr i bedækningsmæssig forbindelse med dyr fra andre  

 besætninger.
f.
Påbud om at holde dyr, der har kastet eller viser tegn på at ville  

 kaste, eller hos hvilke der ved en blodundersøgelse er påvist reaktion eller  

 tvivlsom reaktion for smitsom kalvekastning, på stald.
Hvis udgræsning har  

 fundet sted, skal de nævnte dyr tages på stald.
g.
Påbud om ved anbringelse af besætningens øvrige kreaturer på græs eller  

 andet steds uden for ejendommens bygninger ved betryggende indhegning eller  

 ved solid tøjring at afholde disse dyr fra at komme anden mands kreaturer  

 nærmere end i en afstand af 2,5 m fra naboens skel, medmindre der forefindes  

 betryggende hegn på begge sider af skellet med et mellemrum af mindst 2,5 m.  

 I egne, hvor det normale hegn er oprensede grøfter i forbindelse med  

 betryggende trådhegn på hver side af grøften, dog mindst 2 m.
Dyrene må ikke  

 have adgang til mindre vandingssteder som damme, mergelgrave o. lign., der  

 benyttes af fremmede kreaturer.
Det samme gælder med hensyn til større  

 vandingssteder som søer, åer eller andre vandløb inden for en afstand af 200  

 m fra steder, hvor fremmede kreaturer har vandingssted.
Dog skal en afstand  

 af 20 m være tilstrækkelig i retning mod strømmen samt i tilfælde, hvor en å,  

 der er vandførende i en bredde af 20 m, danner skellet mellem græsgangene.  

 Nævnte tøjrings- og vandingsbestemmelser gælder ikke, hvor nabomarken  

 anvendes til andet formål end græsning af kreaturer.
h.
Forbud mod at anbringe drægtige kreaturer på græsgange beliggende på  

 større sammenhængende græsarealer.
Står kun sådanne græsgange til ejerens  

 rådighed, skal de drægtige dyr holdes på stald.
i.
Påbud om ved enhver transport eller flytning af dyrene, herunder til  

 eller fra græsgange og vandingssteder, at holde dyrene under fornødent opsyn,  

 således at de ikke får lejlighed til at komme i berøring med anden mands  

 kreaturer.
j.
Påbud om at være meget opmærksom på, om noget dyr i besætningen skulle  

 kaste eller vise tegn på at ville kaste, og i bekræftende fald at gøre  

 anmeldelse til en dyrlæge og isolere dyret efter dennes anvisning.
k.
Påbud om, at foster, efterbyrd og børflåd med undtagelse af materiale,  

 der af en dyrlæge udtages til laboratoriemæssig undersøgelse, skal  

 uskadeliggøres og nedgraves i jorden og om, at stedet, hvor en kastning er  

 foregået, og dettes nærmeste omgivelser skal omhyggeligt renses og  

 desinficeres samt om, at hunde og andre dyr ikke må få adgang til kastede  

 fostre, efterbyrd eller børflåd.
l.
Påbud om at gøre inseminører, kontrolassistenter, kreaturklippere og  

 andre personer, der indfinder sig på ejendommen, og som jævnligt kommer i nær  

 berøring med andre kreaturbesætninger, opmærksom på, at besætningen står  

 under offentligt tilsyn på grund af smitsom kalvekastning.
m.
Påbud om udkørsel og nedpløjning af gødningen og om særlig behandling  

 af møddingen efter kredsdyrlægens anvisning.
n.
Påbud om i overensstemmelse med den af veterinærdirektoratet  

 udarbejdede desinfektionsanvisning og i et af kredsdyrlægen nærmere fastsat  

 omfang såvel ved indtrædende kastningstilfælde som ved fjernelse af  

 reagenterne og ved det offentlige tilsyns bortfald at foretage fornøden  

 rensning og desinfektion af de smittede dyrs opholdssteder m. v., de til  

 dyrenes pleje benyttede redskaber m. v. og af møddingspladsen.
o.
Forbud mod efter udrensning af besætningen at indsætte kreaturer i  

 ejendommens bygninger, før disse har stået tomme i 1 måned, efter at  

 rensningen og desinfektionen af ejendommen er godkendt af kredsdyrlægen, samt  

 mod at anbringe kreaturer på græsgange, hvorpå der i de sidste 2 måneder har  

 været anbragt kreaturer fra besætningen.
p.
Påbud om, at mælken fra kreaturbesætningen skal tilbageholdes på  

 ejendommen mod erstatning fra det offentlige.
q.
Forbud mod, at der andet steds fra indbringes kreaturer i besætningen.
Stk. 2.  Veterinærdirektoratet underretter ejeren, når  

 et tilhold hæves.
Er tilholdet givet gennem politimesteren, underretter  

 veterinærdirektoratet denne, når tilholdet kan hæves.
 § 7.  Veterinærdirektoratet skal, eventuelt gennem  

 vedkommende politimester, give ejeren af en kreaturbesætning, der har haft  

 smittefarligt samkvem med et kreatur eller en kreaturbesætning, der anses for  

 at være smittet med smitsom kalvekastning eller mistænkt herfor, et  

 skriftligt tilhold, der kan omfatte:
a. det i § 6, stk. 1, a-e, j og l anførte samt b. påbud om, at det (de) dyr, der har haft smittefarligt samkvem med det  

 (de) smittede eller som smittede mistænkte dyr, skal isoleres efter  

 kredsdyrlægens anvisning.
Stk. 2.  Veterinærdirektoratet underretter ejeren, når  

 et tilhold hæves.
Er tilholdet givet gennem politimesteren underretter  

 veterinærdirektoratet denne, når tilholdet hæves.
Er tilholdet givet gennem  

 politimesteren underretter veterinærdirektoratet denne, når tilholdet kan  

 hæves.
 § 8.  Veterinærdirektoratet foranlediger, at der i  

 besætninger, der anses for at være smittet med smitsom kalvekastning eller  

 mistænkt herfor, foretages diagnostiske prøver i fornødent omfang.
 Stk. 2.  Ved foretagelse af enhver diagnostisk prøve på  

 kvæg og ved anden undersøgelse for forekomst af smitsom kalvekastning skal  

 dyrlægen følge de til enhver tid af veterinærdirektoratet fastsatte regler og  

 i øvrigt enhver yderligere anvisning, der gives ham af nævnte direktorat  

 eller af kredsdyrlægen.
§ 9.  Når der foretages undersøgelser eller udtages  

 blodprøver efter bestemmelserne i denne bekendtgørelse, skal dyrenes ejer  

 (bruger) uden vederlag yde dyrlægen den nødvendige hjælp.
Såfremt dyrene er  

 på græs, skal han efter dyrlægens anvisning samle dem på en sådan måde, at  

 prøverne kan udtages.
Hvis han ikke yder sådan bistand, kan  

 veterinærdirektoratet antage den nødvendige medhjælp for hans regning.
§ 10.  Veterinærdirektoratet er bemyndiget til under  

 iagttagelse af bestemmelserne i § 8 i lov nr. 156 af 14. april 1920 om  

 smitsomme sygdomme hos husdyrene at beordre slagtning af a. kreaturer, i hvis efterbyrd der ved en laboratorieundersøgelse er  

 påvist bakterier af brucellagruppen, b.
Kreaturer, der ved en blodundersøgelse viser reaktion for smitsom  

 kalvekastning, c. kreaturer, der viser reaktion ved en mælkeundersøgelse, d. samtlige kreaturer i en besætning, når denne efter  

 veterinærdirektoratets skøn er smittet i så høj grad, at en fuldstændig  

 udrensning af besætningen må anses for mest formålstjenlig med henblik på  

 forebyggelse af sygdommens videre udbredelse, og e. husdyr, der har været udsat for så kraftig smittepåvirkning  

 (smittefarligt samkvem), at de efter veterinærdirektoratets skøn er  

 smittefarlige.
Stk. 2.  Slagtningen skal finde sted snarest muligt  

 efter den foreskrevne vurdering.
Den i § 6, stk. 1, b, omhandlede  

 passerseddel udstedes i disse tilfælde af kredsdyrlægen.
§ 11.  Transport af kreaturer fra besætninger, der  

 anses for at være smittet med smitsom kalvekastning eller mistænkt herfor,  

 skal ske direkte til det på passersedlen anførte offentlige slagtehus  

 (eksportslagteri), og der må ikke sammen med sådanne dyr transporteres dyr  

 fra andre besætninger eller varer af nogen art.
Kredsdyrlægen kan dog,  

 såfremt han finder det forsvarligt, tillade, at dyrene transporteres sammen  

 med fremmede dyr, der alle føres til slagtning på samme slagteri.
Transporten  

 skal altid finde sted på dage, hvor der ikke er marked (eksportmarked,  

 samlestald, levekvægsmarked eller anden fast samling af kreaturer) i den by,  

 hvor slagtehuset (eksportslagteriet) er beliggende.
 Stk. 2.  Kreaturernes aflæsning må kun ske på  

 slagteriets grund og - særlig for så vidt angår dyr, der har kastet, vist  

 tegn på at ville kaste eller vist afgang af børflåd - så nær slagtestedet som  

 muligt.
 Stk. 3.  Transportvognens chauffør har pligt til straks  

 efter dyrenes aflæsning at rense og desinficere vognen på slagteriets  

 vaskeplads og under dettes kontrol.
Stk. 4.  Slagteriets ledelse har pligt til straks at  

 modtage og slagte de i stk. 1, omhandlede kreaturer og til efter anvisning  

 fra den kontrollerende dyrlæge at foretage fornøden rensning og desinfektion af ramper, stalde,  

 trækkegange og slagtesteder, der har været benyttet ved de omhandlede  

 kreaturers aflæsning, opstaldning og slagtning, at udlevere det fornødne materiel, vand og desinfektionsmidler m. v. til  

 foretagelse af den i stk. 3 nævnte rensning og desinfektion og kontrollere,  

 at den finder sted på forsvarlig måde, samt at tilbagesende den i § 6, stk. 1, b, omhandlede passerseddel til den  

 dyrlæge eller kredsdyrlæge, der har udstedt passersedlen.
 Stk. 5.  Det påhviler den kontrollerende dyrlæge at give  

 instruktion om gennemførelsen af de foreskrevne desinfektionsforanstaltninger  

 og i gørligt omfang påse, at disse gennemføres på forsvarlig måde, samt at  

 påtegne den i § 6, stk. 1, b, omhandlede passerseddel.
Stk. 6.  Efter transport af andre kreaturer, der har  

 kastet, vist tegn på at ville kaste eller vist afgang af væsentlige mængder  

 urent børflåd, skal den benyttede transportvogn og de benyttede laderamper o.  

 lign. omhyggeligt renses og desinficeres.
Vognens chauffør har pligt til at  

 sørge for vognens rensning og desinfektion efter pålæg fra en dyrlæge eller  

 fra politiet eller af egen drift, hvis han er bekendt med, at vognen har  

 været anvendt til sådan transport.
 § 12.  Til konstatering af mulig forekomst af smitsom  

 kalvekastning eller som kontrol af frihed herfor kan veterinærdirektoratet  

 efter bemyndigelse fra landbrugsministeriet lade foretage undersøgelse af:
a. alle kreaturbesætninger i et nærmere fastsat område, b. alle kreaturbesætninger af en nærmere fastsat kategori.
 Stk. 2.  Prøver til laboratoriemæssig undersøgelse skal  

 indsendes til Statens veterinære serumlaboratorium.
 Stk. 3.  Udtagelsen af prøverne, undersøgelsen af disse  

 og meddelelsen om resultatet skal ske på nærmere af veterinærdirektoratet  

 godkendt måde.
Stk. 4.  Det påhviler de stedlige mejerivirksomheder  

 efter pålæg at tilsende veterinærdirektoratet en fortegnelse over  

 leverandørbesætninger i nærmere fastlagte områder.
Fortegnelsen skal angive  

 leverandørernes navne, adresser og leverandørnumre i nummerorden.
 § 13.  Anvendelse af vaccine mod smitsom kalvekastning  

 er forbudt.
 § 14.  Skriftlig attestation om et kreaturs eller en  

 besætnings sundhedstilstand, for så vidt angår smitsom kalvekastning, må kun  

 afgives af en dyrlæge og kun på blanketter, der er godkendt hertil af  

 veterinærdirektoratet.
§ 15.  Det offentlige afholder udgifterne ved a. udtagning og indsendelse af efterbyrdsprøver og blodprøver, eventuelt  

 sædprøver, i de i § 3, stk. 1, nævnte tilfælde, b. udtagning og indsendelse af blod-, mælke- og sædprøver m. v. i de  

 tilfælde, hvor den pågældende dyrlæge er direkte anmodet derom af  

 veterinærdirektoratet eller af vedkommende kredsdyrlæge, c. laboratorieundersøgelser af det under a og b nævnte materiale.
 § 16.  Overtrædelse af § 2, § 3, § 4, stk. 1 og 2, §  

 9, § 10, stk. 2, § 11, § 12, stk. 4, § 13 og § 14 samt af forbud og påbud  

 udstedt i medfør af § 4, stk. 3 og 4, § 6, stk. 1, § 7, stk. 1 og § 8, stk.  

 2, straffes med bøde.
