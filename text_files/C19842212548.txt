(De erhvervsfaglige grunduddannelser.  

 Bygge- og anlægsområdet) Opbygning og varighed Adgangsbetingelser Gennemført basisuddannelsen inden for bygge- og anlægsområdet eller anden  

 uddannelse og/eller beskæftigelse, der kan ligestilles hermed i henhold til  

 de regler, som undervisningsministeriet har fastsat herom.
Uddannelsens mål Eleven skal gennem uddannelsen opnå erhvervskompetence som isolatør  

  i overensstemmelse med nedenstående regler for uddannelsen.
Uddannelsens tilrettelægning I den skolemæssige del af uddannelsen undervises i fagteori og praktiske  

 færdigheder som nedenfor beskrevet.
 Uddannelsen på virksomheden tilrettelægges således, at eleven beskæftiges  

 ved og opnår praktiske færdigheder i de arbejdsdicipliner, der er gennemgået  

 under de forudgående skoleophold.
 Vejledning til brug ved uddannelsens tilrettelægning fås ved henvendelse  

 til:
 Det faglige Udvalg for efg-isoleringsuddannelsen, sekretariatet,  

 v/Brancheudvalget for bygge og anlæg, Nyropsgade 32, 1602 København V, tlf.  

 (01) 12 77 07. (Ny adresse er forestående).
 Uddannelse under skoleopholdene i 2. del.
 Undervisningen omfatter teoretisk og praktisk orientering og indlæring i  

 emnerne tegningslæsning og opmåling for beregning af materialemængder,  

 udfoldningsteknik, materialelære og varmelære, isolering af varmtvands- og  

 koldtvandsrør samt kølerør og beholdere, brandisolering samt fremstilling og  

 montering af pladekapper.
 I tilslutning til den praktiske undervisning orienteres der om gældende  

 sikkerhedskrav og -forskifter ved udførelse af isoleringsarbejde.
 Skoleopholdene omfatter endvidere obligatorisk undervisning i fællesfagene  

 dansk, samtidsorientering, virksomhedslære og samarbejdslære samt  

 undervisning i valgfrie fag.
 Pensum er opdelt således:
1. skoleophold - varighed 5 uger Undervisning i tegningslæsning, opmåling og beregning af materialemængder,  

 materiale og varmelære.
 Praktikøvelser i isoleringsarbejde på rørinstallationer i forbindelse med  

 kolds-, varmtvands- og ventilationsanlæg, herunder afpudsning, syning af  

 puder m.v. til flanger og ventiler.
Praktisk orientering i udførelse af brandisolering 2. skoleophold - varighed 3 uger.
 Undervisning i tegningslæsning, beregning af materialemængder og  

 tidsforbrug samt materialelære og varmelære.
 Praktikøvelser isolering af kølehuse, køletanke og kølerør, herunder  

 isolering af flanger og ventiler.
 3. skoleophold - varighed 4 uger.
 Undervisning i geometri og projektion for tilegnelse af  

 udfoldningsteknikker samt materialelære.
 Praktikøvelser i at udfolde, tildanne og montere pladekapper af  

 galvaniseret plade og aluminiumsplade på forekommende rørinstallationer med  

 tilhørende bøjninger, overgangsstykker og forgreninger.
 4. skoleophold - varighed 5 uger.
 Undervisning i udfoldningsteknik i forbindelse med komplicerede opgaver  

 samt materialelære.
 Praktikøvelser i at udfolde, tildanne og montere pladekapper på  

 uregelmæssige rørinstallationer, fx. endebunde, overgang i bøjninger samt  

 overgang fra firkantede rør til runde.
Uddannelsesregler Fastsat af undervisningsministeriet i henhold til lov nr. 289 af 8. juni  

 1977 om erhvervsfaglige grunduddannelser.
Uddannelsen i praktikvirksomheden Følgende arbejdsområder/discipliner skal indgå i uddannelsen: isolering af  

 forekommende rørinstallationer og beholdere i forbindelse med køleanlæg,  

 koldt- og varmtvandsanlæg samt ventilationsanlæg.
Udfoldning, tildannelse og  

 montering af pladekappeisolering.
 Ønskeligt supplement til virksomhedsuddannelsen:
 Deltagelse i udførelse af brandisolering.
 I øvrigt beskæftigelse ved andet på virksomheden forekommende fagligt og  

 for uddannelsen værdifuldt arbejde.
