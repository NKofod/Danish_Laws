Offererstatningslovens § 1 - tingsskade, formueskade og personlige ejendele, nævnets j. nr. 07-520-06729 N. j.nr. 07-520-06729 Ansøger mistede i forbindelse med et overfald en guldhalskæde med tilhørende vedhæng til en samlet værdi på 16.500 kr.
Nævnet tilkendte i første omgang en skønsmæssig erstatning på 2.000 kr., bl.a. under hensyntagen til, at den indsendte dokumentation for købsprisen var tvivlsom.
Ansøger anmodede om genoptagelse af sagen og indsendte i den forbindelse en tydeligere dokumentation, hvilket medførte, at nævnet fandt det tilstrækkeligt sandsynliggjort, at kæden og vedhænget havde kostet 16.500 kr.
Nævnet tilkendte yderligere skønsmæssigt 3.000 kr. i erstatning.
Nævnet fandt således ikke, at en guldhalskæde med tilhørende vedhæng til en samlet værdi på 16.500 kr. var en sædvanlig personlig ejendel.
