 I henhold til § 5, stk. 2 i lov om frikommuner, jf.
 lovbekendtgørelse nr. 571 af 8. august 1990, meddeles:
Hadsund Kommune Frikommuneregulativ nr. 3 for Hadsund Kommune om ændring af  

 myndighedsstrukturen på vurderingsområdet for faste ejendomme.
 § 1.  Skatteministeren har den 12. juni 1987 i medfør  

 af frikommunelovens § 30 b godkendt frikommuneregulativ nr. 3 for Hadsund  

 Kommune om ændring af myndighedsstrukturen på vurderingsområdet for faste  

 ejendomme.
§ 2.  Frikommuneregulativet overfører vurderingsrådets  

 kompetence og skyldrådets kompetence som 1. klageinstans efter  

 vurderingsloven, jf.
Skatteministeriets bekendtgørelse nr. 437 af 14. august  

 1984 af lov om vurdering af landets faste ejendomme til skatteankenævnet.
 § 3.  For skatteankenævnets vurderinger,  

 klagebehandlinger m.v. gælder reglerne i skattestyrelsesloven, jf. lov nr.  

 824 af 19. december 1989 om skattemyndighedernes organisation og opgaver m.v.
 § 4.  Det i § 1 nævnte frikommuneregulativ har  

 virkning fra årsomvurderingen pr. 1. januar 1987. Frikommuneregulativet  

 gælder til og med den 31. december 1993.
 § 5.  Frikommuneregulativet er fremlagt i kommunens  

 skatteadministration og biblioteker.
Tinglev Kommune Frikommuneregulativ nr. 7 for Tinglev Kommune om ændring af strukturen for  

 vurdering af faste ejendomme.
 § 6.  Skatteministeren har den 15. oktober 1987 i  

 medfør af frikommunelovens § 30 b og 30 c godkendt frikommuneregulativ nr. 7  

 for Tinglev Kommune om ændring af strukturen for vurdering af faste  

 ejendomme.
§ 7.  Frikommuneregulativet overfører vurderingsrådets  

 kompetence efter vurderingsloven, jf.
Skatteministeriets bekendtgørelse nr.  

 437 af 14. august 1984 af lov om vurdering af landets faste ejendomme til  

 Tinglev byråd.
 § 8.  Kompetencen til at foretage nye ansættelser,  

 hvor disse tidligere med urette ikke er foretaget, overføres til byrådet og  

 finder sted efter § 14, stk. 6 i skattestyrelsesloven, jf. lov nr. 824 af 19.  

 december 1989 om skattemyndighedernes organisation og opgaver m.v.
 § 9.  Det i § 6 nævnte frikommuneregulativ har  

 virkning fra årsomvurderingen pr. 1. januar 1988. Frikommuneregulativet  

 gælder til og med den 31. december 1993.
 § 10.  Frikommuneregulativet er fremlagt de samme  

 steder, som kommunalbestyrelsens mødedagsorden, jf. lov om kommunernes  

 styrelse § 8, stk. 4, samt i kommunens skatteadministration.
Lyngby-Taarbæk Kommune Frikommuneregulativ nr. 7 for Lyngby-Taarbæk Kommune vedrørende  

 eftergivelse af forhøjelser af indkomstskatten efter selskabsskattelovens §  

 28, stk. 2.
 § 11.  Skatteministeren har den 25. juni 1991 godkendt  

 frikommuneregulativ nr. 7 for Lyngby-Taarbæk Kommune vedrørende  

 frikommuneforsøg med hel eller delvis eftergivelse af forhøjelser af  

 indkomstskatten efter selskabsskattelovens § 28, stk. 2, jf. § 3, stk. 1 i  

 lov om frikommuner, jf. lovbekendtgørelse nr. 571 af 8. august 1990.
 § 12.  Godkendelse af det frikommuneregulativ, der er  

 nævnt i § 11, indebærer, at kompetencen til at bevilge hel eller delvis  

 eftergivelse af indkomstskatten i henhold til selskabsskattelovens § 28, stk.  

 2, jf. lovbekendtgørelse nr. 623 af 31. august 1990, som ændret senest ved  

 lov nr. 391 af 6. juni 1991, overføres til den kommunale skattemyndighed.
Stk. 2.  Den kommunale skattemyndigheds afgørelse kan  

 indbringes for Told- og Skatteregion Nærum.
Told- og skatteregionens  

 afgørelse kan ikke påklages til højere administrativ myndighed.
 § 13.  Det i § 11 nævnte frikommuneregulativ træder i  

 kraft den 1. juli 1991. Frikommuneregulativet gælder til og med den 31.  

 december 1993.
 Stk. 2.  Det i § 11 nævnte frikommuneregulativ vil være  

 fremlagt de samme steder som kommunalbestyrelsens mødedagsordner, jf. lov om  

 kommunernes styrelse, § 8, stk. 4.
Holbæk Kommune Frikommuneregulativ nr. 5 for Holbæk Kommune vedrørende eftergivelse af  

 forhøjelser af indkomstskatten efter selskabsskattelovens § 28, stk. 2.
 § 14.  Skatteministeren har den 25. juni 1991 godkendt  

 frikommuneregulativ nr. 5 for Holbæk Kommune vedrørende frikommuneforsøg med  

 hel eller delvis eftergivelse af forhøjelser af indkomstskatten efter  

 selskabsskattelovens § 28, stk. 2, jf. § 3, stk. 1 i lov om frikommuner, jf.  

 lovbekendtgørelse nr. 571 af 8. august 1990.
 § 15.  Godkendelse af det frikommuneregulativ, der er  

 nævnt i § 14, indebærer, at kompetencen til at bevilge hel eller delvis  

 eftergivelse af indkomstskatten i henhold til selskabsskattelovens § 28, stk.  

 2, jf. lovbekendtgørelse nr. 623 af 31. august 1990, som ændret senest ved  

 lov nr. 391 af 6. juni 1991, overføres til den kommunale skattemyndighed.
Stk. 2.  Den kommunale skattemyndigheds afgørelse kan  

 indbringes for Told- og Skatteregion Kalundborg.
Told- og skatteregionens  

 afgørelse kan ikke påklages til højere administrativ myndighed.
 § 16.  Det i § 14 nævnte frikommuneregulativ træder i  

 kraft den 1. juli 1991. Frikommuneregulativet gælder til og med den 31.  

 december 1993.
 Stk. 2.  Det i § 14 nævnte frikommuneregulativ vil være  

 fremlagt i Informationen på Administrationscenteret, Jernbanevej 6, 4300  

 Holbæk samt på Biblioteket, Nygade 9-11, 4300 Holbæk og alle  

 biblioteksfilialerne i Holbæk Kommune.
Ikrafttrædelsesbestemmelser § 17.  Bekendtgørelsen har virkning fra den 1. juli  

 1991. Samtidig ophæves bekendtgørelse nr. 593 af 14. september 1987 og  

 bekendtgørelse nr. 680 af 19. oktober 1987.
