Betænkning afgivet af  

 Arbejdsmarkedsudvalget den 3. december 2002 Betænkning over Forslag til lov om ændring af lov om  

 aktiv socialpolitik og integrationsloven (Ændring af rådighedsreglerne, ændring af  

 reglerne for offentlig jobtræning, nedsættelse af   

 kontanthjælp og introduktionsydelse efter 6 måneder m.v.) [af  

 beskæftigelsesministeren (Claus Hjort Frederiksen)] 1. Udvalgsarbejdet Lovforslaget blev fremsat den 7. november 2002 og var til  

 1. behandling den 18. november 2002. Lovforslaget blev efter 1. behandling  

 henvist til behandling i Arbejdsmarkedsudvalget.
Udvalget skal anmode om, at  

 lovforslaget henvises til fornyet behandling i Arbejdsmarkedsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen  

 været sendt i høring, og beskæftigelsesministeren sendte  

 den 21. oktober 2002 dette udkast til udvalget, jf. alm. del   bilag 29. Den  

 7. november 2002 sendte beskæftigelsesministeren de indkomne  

 høringssvar samt et notat herom til udvalget.
Sammenhæng med andre lovforslag Lovforslaget har været behandlet sammen med forslag  

 til lov om ændring af lov om arbejdsløshedsforsikring m.v., lov  

 om statens voksenuddannelsesstøtte (SVU), lov om godtgørelse  

 ved deltagelse i erhvervsrettet voksen- og efteruddannelse og lov om  

 arbejdsmarkedsuddannelser. (Nyberegning  for dimittender m.fl., forenkling af  

 dagpenge- og aktivperiode, rådighedsregler m.v.) (L 60) og forslag til  

 lov om ændring af lov om en aktiv arbejdsmarkedspolitik. (Individuelt  

 kontaktforløb, minimumskrav m.v. ) (L 61) . Disse tre lovforslag  

 udgør samlet første del af udmøntningen af forliget  

»flere i arbejde« .
Ændringsforslag Hvis forslag til lov om ændring af lov om aktiv  

 socialpolitik og integrationsloven. (Nedsat kontanthjælp til personer,  

 der er samlevende med en starthjælps- eller  

 introduktionsydelsesmodtager) (L 89) vedtages, stiller  

 beskæftigelsesministeren yderligere 5 ændringsforslag, der  

 indeholder konsekvensændringer som følge heraf til 3.  

 behandling.
Udkast til disse ændringsforslag er omdelt som bilag i  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Akademikernes Centrale  

 Arbejdsløshedsudvalg og Landsorganisationen i Danmark.  

 Beskæftigelsesministeren har kommenteret de skriftlige henvendelser  

 over for udvalget.
Spørgsmål Udvalget har stillet 2 spørgsmål til  

 beskæftigelsesministeren til skriftlig besvarelse, som denne har  

 besvaret.
2. Indstillinger og politiske bemærkninger Et flertal i udvalget (S, V, DF, KF, RV, KRF og  

 Anders Møller (UFG)) indstiller lovforslaget til vedtagelse  

 uændret.
 Et mindretal i udvalget (SF og EL) indstiller  

 lovforslaget til forkastelse ved 3. behandling.
Enhedslisten og Socialistisk Folkeparti stemmer imod  

 lovforslaget, som vil betyde økonomiske forringelser for op mod 35.000  

 kontanthjælpsmodtagere.
Dels vil ægtepar, hvor begge er på  

 kontanthjælp, blive frataget 500 kr. pr. person efter 6 måneder,  

 og dels vil der blive lavet et ydelsesloft, som især rammer  

 kontanthjælpsmodtagere med store bolig- og/eller  

 forsørgelsesudgifter.
I alle tilfælde vil lovforslaget ramme præcist  

 de grupper, som i forvejen ikke har for meget at rutte med.
Konsekvensen for  

 de berørte bliver et indtægtstab på mellem 300 og 1.300  

 kr., hvilket betyder, at de bliver sat ned på et leveniveau et stykke  

 under, hvad Forbrugerinformation betegner som »basisleveniveau«.
Det har ikke  

 hold i virkeligheden at tro, at fattigdom forbedrer folks mulighed for at  

 komme i ordinært arbejde, tværtimod.
Det er bl.a. én af  

 konklusionerne i den nyligt offentliggjorte rapport fra tre  

 arbejdsmarkedsforskere på AUC.
Når beskæftigelsesministeren har  

 fremhævet, at de lavere satser ikke er »et moralsk ideologisk korstog«,  

 er det rigtigt.
Der er tale om et amoralsk, ideologisk korstog.
Som et forsvar for de lavere satser for ægtepar  

 på kontanthjælp fremhæves det, at der samtidig  

 indføres et forhøjet beskæftigelsesfradrag på 28  

 kr. i timen, hvis den ene ægtefælle får arbejde.
Men for  

 det første er det tvivlsomt, hvor mange personer, der reelt får  

 mulighed for at kompensere indtægtstabet med arbejde.  

 Beskæftigelsesministeriets eget bud er, at det kun vil dreje sig om ca.  

 2.000 ud af de 21.000 kontanthjælpsfamilier, der berøres af  

 ydelsesnedsættelsen.
For det andet er det forhøjede  

 beskæftigelsesfradrag nøje knyttet til de nedsatte ydelser.
Det  

 vil sige, at ægtepar på kontanthjælp ikke får  

 glæde af forhøjelsen, før de har været 6  

 måneder på kontanthjælp.
 Det er SFs og Enhedslistens holdning, at  

 ægtepar, hvor begge er på kontanthjælp, reelt skal have  

 mulighed for at komme ud af kontanthjælpsfælden, ved at reglerne  

 om modregning af den ene ægtefælles arbejdsindkomst fjernes  

 helt.
SF og Enhedslisten vender sig også imod  

 indførelsen af sanktioner over for kontanthjælpsmodtagere ved  

 første- og andengangs forseelser i aktiveringssystemet.
Der er reelt  

 tale om en udvidelse af kommunernes adgang til at trække i  

 kontanthjælpen.
Kommunerne har allerede i dag ifølge §§ 39 og 41  

 i lov om aktiv socialpolitik adgang til at fratage aktiverede  

 kontanthjælpsmodtagere deres kontanthjælp helt eller delvis.
Det  

 er partiernes holdning, at kun afslag på passende, ordinært  

 arbejde, som den arbejdsløse er i stand til at varetage, kan begrunde  

 sanktioner.
Endelig bliver også kontanthjælpsmodtagere i  

 individuel jobtræning stillet økonomisk ringere med  

 lovforslaget.
Dels ved fjernelsen af beskæftigelsestillægget  

 på 11,50 kr. pr. arbejdstime og dels ved fjernelsen af den  

 særlige aktiveringsgodtgørelse på op til 1.500 kr. om  

 måneden.
I forvejen er det en hån mod det arbejde, som mange  

 kontanthjælpsmodtagere faktisk yder i individuel jobtræning, at  

 de ikke får ordinær løn for deres arbejde.
Med  

 lovforslaget bliver dette endnu værre, idet de aktiverede intet  

 får ud af deres arbejde, ud over kontanthjælpen.
Lovforslagets asociale indhold bliver tydeliggjort af de  

 økonomiske konsekvenser.
Kontanthjælpsmodtagerne kommer alt i  

 alt til at miste mere end 500 mio. kr. som følge af nedsatte ydelser.  

 Sammenholdt med at det af forligsteksten fremgår, at besparelserne i  

 det offentlige skal bruges til skattelettelser, som primært kommet  

 højtlønnede til gode, bliver lovforslagets asociale indhold  

 endnu mere tydeligt.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
Charlotte Antonsen (V)  

  Anders Møller (UFG)  Freddy Dam (V)  

  Jens Vibjerg (V) fmd.  

  Bent Bøgsted (DF)  

  Kristian Thulesen Dahl (DF) Lars Barfoed (KF)  

  Charlotte Dyremose (KF)  Tove Videbæk (KRF)  

  Anne-Marie Meldgaard (S)  

  Bjarne Laustsen (S) nfmd.  Jan Petersen (S)  

  Lone Møller (S) Ole Vagn Christensen (S)  

  Ole Sohn (SF)  Anders Samuelsen (RV)  

  Søren Søndergaard (EL) En oversigt over Folketingets sammensætning er  

 optrykt i betænkningen.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 62 Bilagsnr.
