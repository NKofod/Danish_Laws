 Erstatning for tab af erhvervsevne i situationer, hvor skadelidte har  

 taget orlov fra arbejdssmarkedet.
En hjemmehjælper kom til skade med ryggen og måtte ophøre som  

 hjemmehjælper.
Hun begyndte derefter på en uddannelse til socialpædagog.
Arbejdsskadestyrelsen traf afgørelse om erstatning for tab af erhvervsevne  

 på 25 procent.
Der var tale om en midlertidig erstatning med løbende  

 udbetaling under uddannelsen.
 1½ år efter skadelidte havde begyndt sin uddannelse, gik hun på  

 barselsorlov.
Arbejdsskadestyrelsen traf derefter afgørelse om, at den løbende  

 erstatning skulle ophøre fra den dato, hun gik på barselsorlov.
Sagen ville  

 blive taget op til fornyet behandling på det tidspunkt, hvor hun forventede  

 at genoptage sin uddannelse.
 KOMMENTAR:
 Når Arbejdsskadestyrelsen træffer afgørelse om erstatning for tab af  

 erhvervsevne i situationer, hvor skadelidte midlertidigt har forladt  

 arbejdsmarkedet, kan der kun gives erstatning, når det er arbejdsskaden, der  

 begrunder, at skadelidte forlader arbejdsmarkedet.
I de fleste situationer, hvor skadelidte tager orlov, vil  

 Arbejdsskadestyrelsen tage udgangspunkt i, at skadelidte har forladt  

 arbejdsmarkedet af andre grunde end arbejdsskaden.
Det vil fx være tilfældet,  

 når skadelidte går på barselsorlov eller forældreorlov.
 Hvis skadelidte allerede modtager en løbende erstatning, når der søges  

 orlov, vil udbetalingen af erstatningen blive stillet i bero under orloven.
 Hvis skadelidte allerede er på barselsorlov, når der træffes afgørelse om  

 erstatning, vil sagen blive afgjort uden erstatning og med beslutning om, at  

 sagen vil blive taget op efter endt orlov.
I visse tilfælde kan der tilkendes erstatning til personer, der tage orlov  

 fra deres arbejde.
Det vil kunne komme på tale i situationer, hvor skadelidte  

 har pådraget sig en arbejdsskade, der medfører, at han eller hun ikke kan  

 fortsætte i sit hidtidige erhverv, men vælger at tage uddannelsesorlov for at  

 kunne bevare sin erhvervsevne ved at omskole sig til et andet arbejde.
 Yderligere oplysninger kan fås hos kontorchef Christen Christensen.
