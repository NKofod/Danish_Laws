 Ligningsrådet fandt, at aktiviteten ikke opfylder betingelsen om, at  

 der skal udøves erhverv fra et fast driftssted her i landet, da K/S A  

 alene har til formål at erhverve anlægsaktier.
Avancebeskatning Spørgsmål Kan Ligningsrådet bekræfte, at investorerne i to amerikanske  

 fonde (i det følgende kaldet US-fondene) ikke "udøver et  

 erhverv" i Danmark efter kildeskattelovens § 2, stk. 1, litra d) henholdsvis  

 selskabsskattelovens § 2, stk. 1, litra a) som følge af en investering  

 i K/S A? Hvis svaret på spørgsmål 1 er nej, kan  

 Ligningsrådet bekræfte, at investorerne i US-fondene ikke "driver  

 erhvervsvirksomhed" i Danmark efter den dansk-amerikanske  

 dobbeltbeskatningsoverenskomsts art. 7, jf. art. 5, som følge af en  

 investering i K/S A ? Hvis svaret på spørgsmålene 1 og 2 er nej, kan  

 Ligningsrådet bekræfte, at investorerne i US-fondene ikke vil  

 have fast driftssted i Danmark efter kildeskattelovens § 2, stk. 1, litra d)  

 henholdsvis selskabsskattelovens § 2, stk. 1, litra a) og den  

 dansk-amerikanske dobbeltbeskatningsoverenskomsts art. 5 som følge af  

 en investering i K/S A ? Svar Se sagsfremstilling og begrundelse Beskrivelse af faktiske forhold K/S A er et nyt dansk ventureselskab under stiftelse med hjemsted i  

 København.
Initiativtagerne og ledelsesressourcerne bag K/S A  

 består af topfolk fra den danske biotekindustri og fra den finansielle  

 sektor.
 Formålet med K/S A er at investere kapital i nystartede innovative  

 biotekselskaber i primært Danmark.
Der forventes at blive tale om investeringer på mellem 10 - 50 mio.  

 kr. i ca. 10 biotekselskaber.
Den samlede kapital vil være investeret i  

 løbet af 3-5 år.
Der opereres med en tidshorisont på op  

 til 5 år for hver investering.
K/S A vil have en aktiv  

 aktionærrolle i porteføljeselskaberne.
Der stiles mod, at K/S A  

 vil have afviklet sine investeringer medio 2011, hvorefter selskabet vil  

 blive likvideret eller solgt.
 K/S A forventes at få en startkapital på omkring 211 mio. kr.,  

 hvoraf 100 mio. kr. vil komme fra US-fondene og 111 mio. kr. fra danske  

 investorer.
US-fondene er amerikanske fonde, der er kendt for deres fokus på  

 investeringer i biotekselskaber.
Investorerne bag US-fondene består  

 primært af amerikanske private investorer og institutionelle  

 investorer.
Da US-fondene er organiseret som personselskaber, som er  

 skattemæssigt transparente i Danmark og USA, har US-fondene stillet som  

 betingelse for en investering i K/S A, at der med sikkerhed ikke  

 indtræder dansk skattepligt for investorerne i US-fondene.
K/S A K/S A vil blive organiseret i form af et dansk kommanditselskab undergivet  

 dansk ret.
Etablering af ventureselskaber i K/S form er sædvanlig i  

 både Danmark og internationalt.
Det sker for at opnå  

 skattemæssig transparens, så der ikke opstår  

 økonomisk dobbeltbeskatning af investorerne.
K/S A vil have en aktiv  

 aktionærrolle i porteføljeselskaberne.
Provenu fra salg af  

 porteføljeselskaberne vil løbende blive udloddet til  

 investorerne, så der ikke sker geninvestering eller akkumulering af  

 kapital i K/S A.
Selskabet vil ikke have egne ansatte og vil ikke have retlig eller faktisk  

 rådighed over forretningslokaler i Danmark.
Bestyrelsemøder og  

 generalforsamling vil blive afholdt i Danmark, men lokaliteten vil altid  

 afhænge af, hvad der konkret er mest hensigtsmæssigt.
Komplementaren i K/S A vil være B ApS.
Kommanditisterne i K/S A vil  

 være de amerikanske og danske investorer, der vil være A- eller  

 B-aktionærer.
Ved etableringen af K/S A skal investorerne indskyde 20%  

 af den A-kapital, som de har forpligtet sig til at investere.
I takt med at  

 K/S A foretager investeringer, og der bliver behov for yderligere kapital,  

 vil investorerne blive bedt om at indskyde den resterende A-kapital.
Hele  

 B-kapitalen indskydes ved etableringen.
Da der kun vil blive foretaget investeringer i omkring 10 biotekselskaber,  

 vil der ikke være et højt aktivitetsniveau i K/S A.
Selskabets  

 administrative rutinefunktioner som bogføring, regnskab og  

 rapportering vil desuden blive outsourcet til C ApS, der også vil  

 være investeringsrådgiver for K/S A.
 B ApS modtager et "general partner fee" fra K/S A for rollen som  

 komplementar.
 K/S A vil have følgende indkomstkomponenter:
* Aktieavancer og -tab ved salg af porteføljeselskaberne * "Advisory fee" til C ApS * "General partner fee" til B ApS * Renteindtægter fra midlertidig placering af likvide midler B ApS B ApS vil være komplementar i K/S Nordic Biotech.
Selskabet vil ikke  

 have egne ansatte og vil ikke have retligt eller faktisk rådighed over  

 forretningslokaler i Danmark.
Administrative rutinefunktioner som  

 bogføring og regnskab vil blive outsourcet til C ApS.
Ejerne af selskabet vil være A-aktionærerne i K/S A.  

 Selskabets kapital vil blive placeret på en indlånskonto eller  

 lignende.
Selskabet vil ikke indskyde kapital i K/S A.
Selskabet vil som  

 omtalt modtage et general partner fee fra K/S A.
C ApS C ApS vil være investeringsrådgiver for K/S A og vil desuden  

 udføre visse administrative rutineopgaver for K/S A og B ApS.
 Investeringsrådgivningen for K/S A vil primært bestå i  

 bl.a.
* Finde potentielle porteføljeselskaber, som passer ind i den af K/S  

 Nordic Biotech valgte investeringsstrategi, * Forhandle med ejerne af de potentielle porteføljeselskaber om  

 forslag til investeringsvilkår, som skal godkendes af K/S A og * Undersøge mulighederne for at afhænde  

 porteføljeselskaber De administrative rutinefunktioner for K/S A vil bl.a. bestå i:
* Bogføring, og * Udarbejdelse af udkast til årsregnskab og.
* Udarbejde kvartalsrapporter til investorerne De administrative rutinefunktioner for B ApS vil primært bestå  

 i:
* Bogføring og * Udarbejdelse af udkast til årsregnskab og selvangivelse.
C ApS vil ikke have fuldmagt til at indgå bindende aftaler for K/S  

 A.
Dette gælder dog ikke for rutinefunktioner, som kræver  

 kontrahering med f.eks. revisor og advokat.
Alle investeringsbeslutninger vil  

 blive truffet af K/S A.
 C ApS modtager et "advisory fee" fra K/S A.
 75 pct. af anparterne i C ApS vil ejes af to danske anpartsselskaber og de  

 resterende anparter vil ejes af den ene af de to US-fonde.
Advisors C ApS vil indgå aftaler med en række erfarne eksperter inden  

 for biotekindustrien.
Disse vil besidde stor videnskabelig og kommerciel  

 viden om bioteknologi.
Eksperterne vil som konsulenter yde rådgivning  

 til C ApS om investering i porteføljeselskaber, identificere  

 potentielle porteføljeselskaber, foretage videnskabelige og  

 kommercielle analyser af potentielle porteføljeselskabers teknologi og  

 forretningsplaner, potentielle allianceparter mv.
Eksperterne vil ikke  

 træffe beslutninger, men kun yde rådgivning til C ApS.
De vil  

 modtage honorar fra C ApS for rådgivningen.
Repræsentantens skattemæssige vurdering Personer, som ikke er fuldt skattepligtige til Danmark, er begrænset  

 skattepligtige til Danmark, hvis de udøver erhverv med fast driftssted  

 i Danmark, jf.
KSL § 2, stk. 1, litra d) og SEL § 2, stk. 1, litra a).  

 Indholdet af de to bestemmelser er ens.
Hvis personerne er fuldt  

 skattepligtige til en overenskomststat, skal de også efter  

 overenskomsten anses for at udøve erhverv med fast driftssted i  

 Danmark, for at Danmark kan udnytte en intern hjemmel til beskatning.
 De amerikanske investorer i US-fondene forudsættes alle at  

 være skattemæssigt hjemmehørende i USA, hvorfor den  

 dansk-amerikanske dobbeltbeskatningsaftale finder anvendelse.
 Efter intern dansk lovgivning og overenskomstens art. 5 og art. 7, skal  

 følgende to betingelser være opfyldt, for at investorerne er  

 begrænset skattepligtige til Danmark:
* Der skal udøves en erhvervsvirksomhed, og * Der skal være fast driftssted i Danmark.
 Betingelserne skal være opfyldt efter både intern dansk  

 lovgivning og overenskomsten, da indholdet af begreberne i de to  

 regelsæt ikke nødvendigvis er identiske.
Investorerne forudsættes ikke at have anden personlig eller  

 økonomisk tilknytning til Danmark end den påtænkte  

 investering i K/S A.
Investorerne vil således ikke selv udøve  

 erhvervsvirksomhed i Danmark.
Ligningsrådet blev anmodet om at  

 lægge ovennævnte forudsætninger til grund for  

 afgørelsen.
Hvis investorerne derfor skal anses for at udøve erhvervsvirksomhed  

 med fast driftssted i Danmark, skal det skyldes deltagelsen i K/S A.  

 Selskabet er efter både dansk og amerikansk skatteret et transparent  

 personselskab, der ikke er selvstændigt skattepligtigt.
Hvis K/S A  

 udøver erhvervsvirksomhed med fast driftssted i Danmark, vil  

 investorerne som kommanditister også have fast driftssted i  

 Danmark.
Afgørende for investorernes skattepligt til Danmark vil derfor  

 være, om K/S A - efter både intern dansk ret og overenskomsten -  

 udøver erhvervsvirksomhed med fast driftssted i Danmark.  

 Det er repræsentantens opfattelse, at hverken den første eller  

 den anden betingelse er opfyldt.
I det følgende fokuseres der derfor  

 primært på spørgsmål 1, da spørgsmål 2  

 og 3 er uden betydning, hvis spørgsmål 1 besvares med Ja.
4.1 Spørgsmål 1 - "udøver et erhverv" - intern  

 dansk ret Fast driftssteds-princippet er knyttet til indkomst fra  

 erhvervsvirksomhed.
For intern dansk rets vedkommende fremgår dette  

 direkte af SEL § 2, stk. 1, litra a) og KSL § 2, stk. 1, litra d).
I de danske skattepligtsregler anvendes begrebet "udøver et  

 erhverv", hvilket er synonymt med at udøve "erhvervsvirksomhed". Der  

 findes i dansk skatteret ikke en alment gældende definition af, hvad  

 der skal anses for "erhvervsvirksomhed", hvorfor afgrænsningen må  

 fastlægges ved at sammenholde afgrænsningen i skattelovgivningens  

 forskellige relationer, jf.
Niels Winther-Sørensen, Beskatning af  

 international erhvervsindkomst, s. 132. Repræsentanten har bl.a.  

 fokuseret på følgende bestemmelser i dansk skattelovgivning,  

 hvor der findes praksis for så vidt angår aktieavancer.
Aktieavancebeskatningsloven Efter aktieavancebeskatningsloven sondres der mellem nærings- og  

 anlægsaktier.
Aktier anses som næringsaktier, hvis  

 aktionæren har som erhverv at handle med aktier og lignende  

 værdipapirer, og de afståede aktier tillige er erhvervet med  

 videresalg for øje, jf.
LV 2000 S.G.2.1.1. Det kan heraf konkluderes,  

 at hvis aktierne anses som anlægsaktier, kan det kun skyldes, at  

 aktionæren i skattemæssig henseende ikke anses at udøve  

 erhvervsvirksomhed med handel med aktier ("handelsnæring").
Dette støttes af en afgørelse fra Skatteministeriet,  

 Departementet, som tog stilling til, hvordan udtrykket "ejer aktier som en  

 del af en erhvervsvirksomhed med fast driftssted her i landet" efter ABL § 13  

 a skal forstås, jf.
TfS 1988, 276 SKD.
I afgørelsen svarede  

 Skattedepartementet , "at bestemmelsen omfatter såkaldte  

 næringsaktier".
 Af aktieavancebeskatningsloven kan det således udledes, at kun hvis  

 aktiviteten i K/S A kan betegnes som næring efter ABL § 3, vil der  

 være tale om en erhvervsvirksomhed.
Afgørende for den begrænsede skattepligt vil derfor  

 også være, om aktiviteten i K/S A kan betegnes som  

 handelsnæring efter ABL § 3 eller ej.
Næringsbegrebet er i dansk  

 skatteret ganske snævert og omfatter f.eks. ikke forsikringsselskaber  

 og investeringsforeninger, selvom deres handelsaktivitet er betydelig.
Det kan derfor konkluderes, at K/S A efter intern dansk skatteret ikke  

 anses for at udøve erhvervsvirksomhed med køb og salg af  

 aktier.
Da selskabet ikke har andre aktiviteter, kan det endvidere  

 konkluderes, at K/S A ikke udøver erhvervsvirksomhed.
Selskabsskattelovens § 1, stk. 1, nr. 6 Foreninger mv. er kun skattepligtige af indtægter fra  

 erhvervsvirksomhed, jf.
SEL § 1, stk. 1, nr. 6. I pkt. 52 i cir. nr. 136 af  

 7/11 1988 til selskabsskatteloven anføres bl.a.:
"Indkomster, der ikke kan karakteriseres som erhvervsmæssige, er som  

 nævnt ikke skattepligtige......Aktieudbytter og -avancer,  

 renteindtægter og kursgevinster vil være skattefri for de her  

 omtalte foreninger mv., medmindre der er tale om næringsvirksomhed" Erhvervsmæssig virksomhed omfatter således ikke aktieavancer  

 og -tab på anlægsaktier.
Efter praksis til SEL § 1, stk. 1, nr.  

 6, udøver K/S A derfor heller ikke erhvervsvirksomhed.
Sammenfatning Begrebet "erhvervsvirksomhed" i dansk skatterets forskellige relationer  

 har samme indhold, for så vidt angår aktieinvesteringer,  

 således at der skal foreligge næring efter ABL § 3, for at der er  

 tale om "erhvervsvirksomhed", jf.
Kurt Siggard, Skatteretten 2, 3. udg., s.  

 27. Det kan derfor ikke antages, at begrebet "erhvervsvirskomhed" i KSL § 2,  

 stk. 1, litra d) og SEL § 2, stk. 1, litra a) har et andet indhold, jf.  

 også TfS 1988, 276 SKD.
 Samme konklusion når Niels Winther-Sørensen, Beskatning af  

 international erhvervsindkomst, s. 296, hvor det om udbytter, royalties og  

 renter anføres:
 "Det forhold, at sådanne indtægter kan være omfattet af  

 særlige bestemmelser, udelukker imidlertid ikke, at betingelsen om  

erhvervsindkomst vil kunne være være opfyldt,  

 såfremt den erhvervsmæssige aktivitet fra en lokalitet f.eks.  

 består i næring ved finansiering eller næring ved handel  

 med aktier".
 Jan Pedersen, Skatteretten 2, 3. udg., s. 506, anfører  

 tilsvarende:
 "Begrænset skattepligtige kan dog beskattes af aktiefortjeneste,  

 hvis der foreligger aktienæring fra fast driftssted her i landet, eller  

 der i øvrigt foreligger aktiebesiddelse som led i erhvervsvirksomhed  

 fra fast driftssted".
 Aage Michelsen kommer til samme resultat, International Skatteret, 2.  

 udg., s. 215:
 "...synes konklusionen at måtte være, at aktieavancer ikke kan  

 været begrænset skattepligtige i henhold til KSL § 2, medmindre  

 driftsstedet handler med aktier som led i næring".
 K/S A vil efter dansk skatteret derfor kun blive anset for at udøve  

 erhvervsvirksomhed, hvis der er tale om en næringsaktivitet omfattet af  

 ABL § 3. Da K/S A eneste aktivitet er i en 10-årig periode at investere  

 i omkring 10 biotekselskaber, vil der ikke være tale om  

 næringsvirksomhed efter ABL § 3. På grundlag heraf vil  

 investorerne i K/S A ikke "udøve et erhverv" i Danmark efter KSL § 2,  

 stk. 1, litra d) og SEL § 2, stk. 1, litra a). Spørgsmål 1 skal  

 derfor besvares med Ja.
 Ligningsrådets afgørelse:
Henset til, at K/S A alene har til formål at erhverve  

 anlægsaktier, kan den udøvede aktivitet ikke anses for at  

 opfylde betingelsen om, at der skal udøves erhverv fra et fast  

 driftssted her i landet.
De udenlandske investorer i K/S A vil således  

 ikke være omfattet af begrænset skattepligt efter bestemmelserne  

 i kildeskattelovens § 2, stk. 1, litra d, og selskabsskattelovens § 2, stk.  

 1, litra a, og det er derfor ikke nødvendigt for besvarelsen af det  

 stillede spørgsmål at tage særskilt stilling til, om  

 anlægsaktier principielt vil kunne henføres til et fast  

 driftssted i Danmark eller ej.
 Herefter bortfalder spørgsmål 2 og 3.
