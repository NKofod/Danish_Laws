Vedrørende hovedbekendtgørelse om arbejdsmiljølovens regler om daglig hviletid og ugentligt fridøgn Arbejdsministeriet har nu udsendt bekendtgørelse nr. 372 af 15. august  

 1980 om hviletid og fridøgn, der er vedlagt dette cirkulære.
Bekendtgørelsen indeholder bestemmelser om de spørgsmål, hvorom der siden  

 lovens ikrafttræden har hersket tvivl.
Det gælder § 1 (personer i overordnede  

 stillinger), § 2 (rejsetid) og §§ 4 og 5 (rådighedstjeneste). For så vidt  

 angår ugentligt fridøgn følger det modsætningsvis af bekendtgørelsens §§ 11  

 og l4, at arbejdsmiljølovens § 53, stk. 1, fortolkes således, at der ikke må  

 være mere end 6 arbejdsdage mellem 2 fridøgn.
Bekendtgørelsen giver umiddelbart hjemmel til nedsættelse af hviletiden  

 til 8 timer eller forskydning af hviletiden i visse tilfælde.
Det gælder  

 rådighedstjeneste uden for arbejdsstedet, § 5 (nedsættelse til 8 timer eller  

 forskydning), og forskellige aftenaktiviteter, § 7, litra 3) (nedsættelse til  

 8 timer).
 Andre ønskede fravigelser fra lovens hovedregler forudsættes i givet fald  

 at ske ved aftale i overensstemmelse med bekendtgørelsens kapitel 4.
Finansministeriet vil snarest tage skridt til forhandling med  

 personaleorganisationerne med henblik på indgåelse af sådanne aftaler.  

 Ministeriet vil til brug for disse forhandlinger tage udgangspunkt i de  

 indberetninger, der af ministerier og styrelser er afgivet som svar på  

 finansministeriets indkaldelsesskrivelser af 23. juli 1977 og 31. august  

 1978. Man skal derfor anmode om snarest og senest 1. oktober 1980 at måtte  

 modtage underretning, såfremt den stedfundne udvikling har medført ændringer  

 i de fravigelsesbehov, der er givet udtryk for i indberetningerne.
Man skal  

 særlig anmode om oplysning om, hvorvidt eksisterende ordninger med  

 rådighedstjeneste i hjemmet fremover umiddelbart er legitimerede ved § 5,  

 eller om der på grund af udkaldenes hyppighed eller andre forhold er behov  

 for indgåelse af særlig aftale.
I tilfælde af sidstnævnte skal man anmode om,  

 at ministeriets indberetning indeholder oplysning om antal deltagere i  

 rådighedstjenesten, årligt antal rådighedstjenester for den enkelte ansatte,  

 skønnet omfang af udkald samt den for ordningen gældende vederlagsordning.
 Endelig bemærkes, at arbejdsmiljørådet på møde den lo. september 1980 har  

 tiltrådt en indstilling fra direktoratet for arbejdstilsynet om, at alle  

 gældende dispensationer forlænges indtil 1. juli 1981 med henblik på at sikre  

 den fornødne tid til de kommende forhandlinger.
P.
M.
V.
K.
J.
Christensen / Gorm Neigaard Bekendtgørelse om hviletid og fridøgn I henhold til § 52, stk. 3 og 4, § 55, § 56 og § 84 i lov nr. 681 af 23.  

 december 1975 om arbejdsmiljø fastsættes:
Personer i overordnede stillinger § 1.  Personer i overordnede stillinger omfattes af  

 bestemmelserne i lovens § 50 og § 53, medmimdre de Rejsetid m.v.
 § 2.  Rejsetid til og fra et andet arbejdssted end det  

 faste betragtes ikke som hviletid i det omfang, den overstiger den ansattes  

 normale rejsetid til arbejdsstedet.
 § 3.  Ved hjemkomsten fra en tjenesterejse til  

 udlandet eller Færøerne og Grønland skal der ydes den ansatte 11 timers  

 sammenhængende hvil regnet fra hjemkomsten, medmindre den ansatte har haft en  

 tilsvarende hvileperiode i det sidste døgn forud for genoptagelsen af sit  

 sædvanlige arbejde.
 Stk. 2.  Efter en tjenesterejse som nævnt i stk. 1 skal  

 der endvidere ydes den ansatte et erstatningsfridøgn, medmindre den ansatte  

 før eller under rejsen har haft et fridøgn inden for en periode af 7 døgn  

 forud for det første fridøgn efter hjemkomsten.
Rådighedstjeneste, anden særlig tjeneste og landbrugsarbejde § 4.  Rådighedstjeneste på arbejdsstedet betragtes  

 ikke som hviletid.
 § 5.  Rådighedstjeneste udenfor arbejdsstedet  

 betragtes som hviletid for så vidt angår den daglige hvileperiode.
 Stk. 2.  Hvis den ansatte under rådighedstjenesten  

 kaldes til arbejde, anses hvileperioden for afbrudt, når udkaldet foretages  

 eller den ansatte pålægges anden arbejdsforpligtelse, og den indtræder først  

 påny ved hjemkomsten henholdsvis arbejdets ophør.
Stk. 3.  Når den ansatte kaldes til arbejde som nævnt i  

 stk. 2, kan hvileperioden nedsættes til 8 timer eller udskydes, således at  

 den gives efter afslutningen af det sidste arbejde.
Nedsættelse eller  

 udskydelse af hvileperioden kan højst ske i 10 døgn i hver kalendermåned og i  

 højst 45 døgn i et kalenderår.
Nedsættes den ansattes hvileperiode efter  

 reglerne i § 7, begrænses muligheden for ændring af hvileperiodens længde  

 eller beliggenhed yderligere med et tilsvarende antal døgn.
§ 6.  I forbindelse med rådighedstjeneste i hjemmet,  

 på arbejdsstedet eller andet sted, kan det ugentlige fridøgn omlægges.
Der må  

 dog ikke være mere end 12 døgn mellem 2 fridøgn.
 Stk. 2.  Ved omlægning af fridøgnet bør dette så vidt  

 muligt lægges i sammenhæng med et andet fridøgn og således, at mindst det ene  

 fridøgn ligger i umiddelbar tilslutning til en daglig hvileperiode.
 § 7.  Den ansattes daglige hvileperiode kan nedsættes  

 til 8 timer:
 § 8.  Ved landbrugsarbejde kan det ugentlige fridøgn  

 omlægges efter samme regler som i § 6.
 § 9.  Arbejdsgiveren skal drøfte tilrettelæggelsen af  

 arbejdet og omfanget af hviletidsnedsættelsen med tillidsrepræsentanten  

 eller, hvis en sådan ikke findes, med de ansatte før han træffer beslutning  

 efter reglerne i §§ 5-8.
Aftaler § 10.  Vedkommende arbejdsgiverpart og arbejdstagerorganisation kan aftale, at den daglige hvileperiode i et begrænset omfang kan udskydes eller nedsættes til 8 timer.
Stk. 2.  De i stk. 1 nævnte parter kan endvidere aftale,  

 at den daglige hvileperiode ved rådighedstjeneste kan udskydes eller nedsættes til 8 timer, og at  

 hvileperioden kan ligge i rådighedstjenestetiden.
§ 11.  Vedkommende arbejdsgiverpart og arbejdstagerorganisation kan aftale, at det ugentlige fridøgn kan omlægges.
Der må dog ikke være mere end 12 døgn mellem 2 fridøgn.
Fridøgnene bør endvidere så  

 vidt muligt lægges i sammenhæng og således, at mindst det ene døgn ligger i umiddelbar tilslutning til en daglig  

 hvileperiode.
 § 12.  Vedkommende arbejdsgiverpart og  

 arbejdstagerorganisation kan aftale, at hviletids- og fridøgnsreglerne  

 fraviges i videre omfang end nævnt i §§ 10 og 11. Sådanne aftaler er kun  

 gyldige, hvis de godkendes af direktøren for arbejdstilsynet.
 § 13.  Hvis rammerne for de fravigelser af hviletids-  

 og fridøgnsreglerne, der kan aftales efter reglerne i §§ 10-12, er fastlagt i  

 en aftale mellem vedkommende arbejdsgiverpart og arbejdstagerorganisation,  

 kan aftale om fravigelse for enkelte arbejdsopgaver eller ved udarbejdelse af  

 en arbejdstidsplan ske lokalt.
§ 14.  Arbejdsgiveren og de ansatte kan uanset  

 reglerne i § 11 aftale en omlægning af det ugentlige fridøgn ved fastlæggelse  

 af en arbejdstidsplan eller tilrettelæggelse af en konkret arbejdsopgave.
Der  

 må dog ikke være mere end 7 døgn mellem 2 fridøgn.
 § 15.  I virksomheder, der beskæftiger arbejdstagere,  

 som ikke er omfattet af kollektive overenskomster eller aftaler, kan  

 arbejdsgiveren indgå aftaler som nævnt i §§ 10-12 med disse ansatte.
Stk. 2.  Aftaler efter stk. 1 er kun gyldige, hvis de  

 godkendes af arbejdstilsynet.
Godkendelse af aftaler efter §§ 10 og 11  

 meddeles af den stedlige tilsynskreds, og sådanne aftaler må højst indgås for  

 2 år ad gangen.
Aftaler efter § 12 skal godkendes af direktøren for  

 arbejdstilsynet.
 § 16.  Aftaler i henhold til bestemmelserne i dette  

 kapitel er kun gyldige, hvis de er indgået skriftligt.
 Stk. 2.  Aftaler, der indgås lokalt efter bestemmelserne  

 i §§ 13 og 14, skal tillige noteres i virksomhedens tilsynsbog.
 § 17.  Aftaler efter bestemmelserne i §§ 10-14 kan  

 opsiges til samme tidspunkt og efter samme regler, som gælder for den  

 kollektive overenskomst eller aftale for det pågældende område, medmindre  

 andet aftales.
 § 18.  Hvis en aftale efter §§ 10-12, en rammeaftale  

 eller en lokalaftale efter § 13 giver anledning til arbejdsmiljømæssige  

 uacceptable forhold, kan direktøren for arbejdstilsynet kræve, at aftalen  

 ophæves.
Klage § 19.  Efter lovens § 81 kan tilsynskredsenes  

 afgørelser indbringes for direktøren for arbejdstilsynet inden 4 uger efter,  

 at afgørelsen er meddelt den pågældende.
 Stk. 2.  Direktørens afgørelse kan indbringes for  

 arbejdsministeren inden 4 uger efter, at afgørelsen er meddelt den  

 pågældende.
Stk. 3.  Rettidig klage har opsættende virkning, indtil  

 klagemyndighedens afgørelse foreligger, eller klagemyndigheden bestemmer  

 andet.
Klage over afgørelser efter lovens § 77, stk, 2, har ikke opsættende  

 virkning.
 Stk. 4.  Når særlige grunde taler derfor, kan  

 klagemyndigheden behandle en klage og tillægge denne opsættende virkning,  

 selv om klagen først fremkommer efter udløbet af den frist, der er nævnt i  

 stk. 1 og 2.
Straf § 20.  Med bøde eller hæfte straffes den, der kendtgørelsen.
Stk. 2.  For overtrædelse af §§ 2-8 kan der pålægges en  

 arbejdsgiver bødeansvar, selv om overtrædelsen ikke kan tilregnes ham som  

 forsætlig eller uagtsom.
For bødeansvaret fastsættes ingen forvandlingsstraf.
 Stk. 3.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
 Ikrafttrædelse m. v.
 § 21.  Bekendtgørelsen træder i kraft den 1. oktober  

 1980.
 Stk. 2.  Bestemmelserne i §§ 1-4 træder dog først i  

 kraft den 1. april 1981.
 Stk. 3.  Aftaler, der indholdsmæssigt angår §§ 10-15 men  

 som er indgået før 1. oktober 1980, er kun gyldige efter 1. april 1981, hvis  

 de fornyes med virkning fra 1. oktober 1980 eller senere.
 Stk. 4.  Den 1. oktober 1980 ophæves følgende  

 bestemmelser om hviletid i de regler, der er opretholdt ved  

 arbejdsministeriets bekendtgørelse nr. 321 af 21. juni 1977 om ikraftholdelse  

 af regler i den tidligere arbejderbeskyttelseslovgivning:
 Under § 2 lovbestemmelser:
 Lovbekendtgørelse nr. 297 af 4. juli 1968 om almindelig  

 arbejderbeskyttelse, § 31, stk. 2, nr. 4.
 Lovbekendtgørelse nr. 298 af 4. juli 1968 om arbejderbeskyttelse inden for  

 handels- og kontorvirksomhed, § 13, stk. 2, nr. 3.
 Stk. 5.  § 31, stk. 2, nr. 3 om natarbejde i bagerier i  

 lovbekendtgørelse nr. 297 af 4. juli 1968 om almindelig arbejderbeskyttelse  

 forbliver dog i kraft.
§ 22.  Bekendtgørelsen gælder ikke for arbejde, der er  

 omfattet af Stk. 2.  Reglerne i denne bekendtgørelse om daglig  

 hvileperiode gælder ikke for unge under 18 år.
