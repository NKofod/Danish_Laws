I.
Politiets fjernelse af køretøjer.
 § 1.  Efter færdselslovens § 69 c, jfr.  

 justitsministeriets bekendtgørelse nr. 540 af 7. november 1974, kan politiet  

 foranledige nedennævnte køretøjer fjernet fra områder, der omfattes af  

 færdselsloven, og eventuelt senere solgt ved offentlig auktion eller til  

 ophugning:
 Stk. 2.  Adgangen til at fjerne og eventuelt sælge de i  

 stk. 1, pkt. 1 og 2, nævnte køretøjer omfatter også  

 ikke-registreringspligtige køretøjer, herunder cykler og knallerter.
§ 2.  Adgangen til straks at fjerne køretøjet bør kun  

 anvendes i tilfælde, hvor de færdselsmæssige forhold på stedet nødvendiggør  

 omgående fjernelse.
Er føreren til stede, opfordres han til selv at fjerne  

 køretøjet.
Stk. 2.  Nødvendiggør de færdselsmæssige forhold på  

 stedet ikke, at køretøjet omgående fjernes, og er føreren til stede, eller  

 kommer han til stede, jfr. 2. pkt., pålægges det ham at fjerne eller  

 foranledige køretøjet fjernet inden udløbet af en af politiet fastsat frist.  

 Det påhviler politiet ved forespørgsler på stedet (f.eks. i de  

 nærmestliggende ejendomme eller forretninger) at søge oplyst, om føreren  

 opholder sig i nærheden.
I bekræftende fald rettes der henvendelse til  

 føreren.
Det påhviler ikke herudover politiet på stedet at søge at finde frem  

 til føreren eller at søge ejerens (brugerens) identitet oplyst.
 Stk. 3.  Er føreren ikke til stede, eller undlader en  

 tilstedeværende fører trods politiets opfordring at fjerne eller lade  

 køretøjet fjerne inden udløbet af den fastsatte frist, borttransporteres  

 køretøjet ved politiets foranstaltning.
§ 3.  Køretøjet bringes til politiets  

 opbevaringsplads.
Anviser køretøjets fører på stedet anden (lovlig)  

 opbevaringsplads, bringes køretøjet til den anviste plads, såfremt afstanden  

 til denne højst er 20 km, eller den ligger nærmere end politiets  

 opbevaringsplads.
II.
Salg af køretøjer.
A.
Værdiløse køretøjer.
 § 4.  I tilfælde, hvor køretøjet må anses for  

 værdiløst, dvs. hvor udgifterne ved dets salg skønnes at ville overstige  

 indtægterne ved salget, gælder følgende:
 Stk. 2.  I øvrigt finder af nedenstående regler kun § 9,  

 § 10, stk. 2, § 11 og §§ 16-18 anvendelse.
 Stk. 3.  Er det tvivlsomt, om køretøjet må anses for  

 værdiløst, indhentes erklæring fra bilinspektionen.
B.
Køretøjer, som ikke er værdiløse.
 1' . De i § 1, stk. 1, omtalte køretøjer.
 § 5.  Er ejeren poliitet ubekendt, og kan oplysning om  

 hans identitet ikke umiddelbart fremskaffes, f.eks. ved gennemgang af papirer  

 i køretøjet, påhviler det politiet at søge ejerens identitet oplyst på  

 følgende måde:
 Ejerens identitet søges oplyst ved fremlysning af køretøjet til  

 kostercentralen.
§ 6.  Hvis politiet på en af de i § 5 nævnte måder har  

 fået oplysning om identiteten af køretøjets ejer, underrettes denne snarest  

 muligt - eventuelt telefonisk - om indbringelsen.
Der træffes samtidig aftale  

 med ejeren om afhentning af køretøjet inden en meget kort frist, normalt  

 højst 8 dage.
Stk. 2.  Afhentes køretøjet ikke som aftalt, eller har  

 aftale ikke kunnet træffes, forkyndes der for ejeren en tilkendegivelse om  

 den stedfundne indbringelse.
Tilkendegivelsen, der udfærdiges på blanket nr.  

 P 548, skal indeholde oplysning om tidspunktet for indbringelsen,  

 opbevaringssted samt meddelelse om, at køretøjet, der opbevares på ejerens  

 regning og risiko, uden yderligere varsel vil blive solgt ved offentlig  

 auktion eller - hvis dette skønnes at ville indbringe et større beløb - til  

 ophugning, såfremt der ikke afhentes inden en i tilkendegivelsen fastsat  

 frist.
Stk. 3.  Fristen, der regnes fra tidspunktet for  

 forkyndelsen, bør normalt fastsættes til 14 dage.
Kortere frist kan  

 fastsættes, såfremt de konkrete omstændigheder tilsiger det, f.eks. at der  

 ved den i stk. 1 nævnte aftale med ejeren er indrømmeten frist til afhentning  

 på mere end 8 dage.
For køretøjer, registreret i udlandet, bør fristen  

 normalt sættes til 4 uger.
 Stk. 4.  Forkyndelsen iværksættes ved politiets  

 foranstaltning i overensstemmelse med reglerne om forkyndelser m.v. i  

 retsplejelovens kap. 17. Forkyndelsen bør normalt iværksættes ved  

 postforkyndelse, jfr. retsplejelovens § 155.
Stk. 5.  Såfremt der ikke inden udløbet af den fastsatte  

 frist rettes henvendelse til politiet om udlevering af det indbragte køretøj,  

 sælges dette snarest muligt ved offentlig auktion.
Skønner politiet, at  

 bortsalg til ophugning vil kunne indbringe et større beløb end nettoprovenuet  

 ved salg på auktion, kan køretøjet i stedet sælges til ophugning.
I  

 tvivlstilfælde indhentes erklæring fra bilinspektionen.
§ 7.  Har ejerens identitet ikke kunnet oplyses, og er  

 14 dage forløbet siden køretøjets indbringelse, sælges køretøjet snarest  

 muligt.
Reglerne i § 6, stk. 5, finder tilsvarende anvendelse.
§ 8.  Er det politiet bekendt, at et indbragt køretøj  

 er behæftet med ejendomsforbehold eller panterettigheder, underretter  

 politiet hurtigst muligt og inden eventuelt salg ved anbefalet brev de nævnte  

 rettighedshavere om den stedfundne indbringelse og om den fastsatte frist for  

 afhentning og salg af køretøjet.
Der skal ikke af politiet iværksættes  

 undersøgelser til belysning af, hvorvidt et indbragt køretøj er behæftet.
 Stk. 2.  Er køretøjet udenlandsk registreret, må  

 bortsalg ikke finde sted, før toldvæsenet er underrettet og har fået  

 lejlighed til at varetage sine interesser, f.eks. ved overtagelse af  

 køretøjet.
 § 9.  Rettes der inden salg af køretøjet henvendelse  

 til politiet fra ejer (bruger), der som fører har henstillet køretøjet, om  

 udlevering af det indbragte køretøj, sker udlevering mod betaling af  

 udgifterne ved køretøjets indbringelse og opbevaring.
Stk. 2.  Begæres køretøjet udleveret af ejeren, og  

 oplyser denne, at køretøjet var henstillet af en anden, hvis navn og adresse  

 samtidig oplyses, udlevers køretøjet uden betaling af omkostninger.  

 Omkostningerne søges herefter først inddrevet hos den opgivne fører.
Indgår  

 beløbet ikke fra føreren inden 14 dage efter påkrav, eller undlader han inden  

 denne frist at træffe aftale om en betalingsordning, søges beløbet inddrevet  

 ved udpantning hos ejeren.
Beløbet kan ikke afkræves eller inddrives hos  

 ejeren, såfremt denne godtgør, at køretøjet var henstillet af en fører, der  

 uretmæssigt var i besiddelse af køretøjet.
§ 10.  Har bortsalg fundet sted, og er nettoprovenuet  

 ved salget større end udgifterne ved køretøjets indbringelse og opbevaring,  

 udbetales overskuddet til ejeren.
Hvor udbetaling ikke har kunnet finde sted,  

 fordi ejeren er ukendt, kan ejeren kræve beløbet udbetalt indtil forløbet af  

 1 år fra salgsdagen.
 Stk. 2.  Hvis nettoprovenuet ved salget er mindre end  

 udgifterne ved køretøjets indbringelse og opbevaring, søges underskuddet  

 inddrevet hos føreren, hvis han er kendt, eller subsidiært hos ejeren. § 9,  

 stk. 2, 3.-5- pkt., finder tilsvarende anvendelse.
 § 11.  Salg af indbragte registreringspligtige  

 køretøjer, hvis ejer er ukendt, indberettes straks til kostercentralen med  

 oplysning om stelnummer.
 2' . Andre køretøjer end de i § 1, stk. 1, omtalte.
 § 12.  I bekendtgørelse nr. 540 af 7. november 1974 er  

 det fastsat, at reglerne i færdselslovens § 69 c, stk. 3 og 4, finder  

 tilsvarende anvendelse på køretøjer, der - uden at være indbragt af politiet  

 efter reglerne i færdselslovens § 69 c, stk. 1 - er i politiets eller  

 bilinspektionens varetægt.
Stk. 2.  Hvis ejeren er ukendt, søges hans identitet  

 oplyst efter reglerne i § 5. Der bør herefter snarest muligt med ejeren  

 træffes aftale om tidspunktet for køretøjets afhentning.
Såfremt køretøjet  

 ikke afhentes som aftalt, eller aftale ikke har kunnet træffes, forkyndes der  

 for ejeren en tilkendegivelse, der udfærdiges på blanket nr.
P 549.  

 Tilkendegivelsen skal indeholde oplysning om, at køretøjet henstår på ejerens  

 regning og risiko samt oplysning om, at køretøjet uden yderligere varsel vil  

 blive solgt ved offentlig auktion eller hvis dette skønnes at ville indbringe  

 et større beløb - til ophugning, såfremt det ikke afhentes inden en i  

 tilkendegivelsen fastsat frist.
Fristen, der regnes fra  

 forkyndelsestidspunktet, bør normalt fastsættes til 14 dage.
 Stk. 3.  Bestemmelserne i § 6, stk. 4 og 5, finder  

 tilsvarende anvendelse.
 § 13.  Har ejerens identitet ikke kunnet oplyses,  

 forholdes der i overensstemmelse med § 7.
§ 14.  Omkostninger ved opbevaring af køretøjer  

 påhviler ejeren i det omfang, disse udgifter kan dækkes gennem nettoprovenuet  

 ved salget.
Eventuelle opbevaringsudgifter beregnes kun for tiden efter  

 forkyndelsestidspunket.
Et eventuelt overskud afregnes straks til ejeren. §  

 10, stk. 1, 2. pkt., finder tilsvarende anvendelse.
 § 15.  Bestemmelserne i §§ 8 og 11 finder tilsvarende  

 anvendelse.
III.
Erstatningskrav m.v.
§ 16.  Såfremt der af ejeren eller andre rejses krav  

 om erstatning for påstået tab i forbindelse med salg af køretøjer efter  

 reglerne i dette cirkulære, forelægges spørgsmålet herom for  

 justitsministeriet.
Sagen indsendes gennem rigspolitichefen.
 § 17.  Udgifter og indtægter bogføres på en særlig  

 konto i reskontro C (udgiftsversurer). Uerholdelige udgiftsbeløb overføres  

 til finanslovskonto § 18.2.31.24.5. »Forskellige udgifter«.  

 Overskydende beløb bogføres på § 4.2.02.96.2. »Andre lignende indtægter  

 af offentligretlig karakter«.
 § 18.  Cirkulæret finder anvendelse på køretøjer, der  

 indbringes af politiet den 1. december 1974 eller senere, eller som på dette  

 tidspunkt er eller senere kommer i politiets eller bilinspektionens varetægt.
 Stk. 2.  Justitsministeriets cirkulære nr. 43 af 15.  

 marts 1963 om bortsalg af gamle og defekte motorkøretøjer, som er indbragt  

 til politiet fra offentlig gade, vej eller plads, ophæves.
 Justitsministeriet, den 7. november  

 1974.
 Nathalie Lind.
/P.
Wiese.
