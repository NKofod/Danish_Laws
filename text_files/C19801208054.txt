 Klage har kun opsættende virkning, således at det nyvalgte  

 menighedsråd ikke kan træde i funktion, hvis valget omstødes inden det  

 nyvalgte menighedsråd er tiltrådt.
 Kirkeministeriets skrivelse af 18. december 1980 til N.N.
 I skrivelse af 18. november 1980 har De klaget over, at det nyvalgte  

 menighedsråd i A sogn har holdt konstituerende møde, uanset at De har  

 indgivet klage over valget, og at denne klage endnu ikke er endelig afgjort.
 Således foranlediget skal man efter forhandling med Indenrigsministeriet  

 meddele, at man - i mangel af udtrykkelig lovbestemmelse - må finde, at § 31,  

 stk. 2, i lov om kommunale valg kan anvendes analogt.
 Efter denne bestemmelse forbliver den nyvalgte kommunalbestyrelse i  

 virksomhed, indtil omvalg har fundet sted og eventuelle klager over omvalget  

 er afgjort, såfremt valget omstødes af indenrigsministeren efter at den  

 nyvalgte kommunalbestyrelse er tiltrådt.
 I tilfælde, hvor valget omstødes, inden den nyvalgte kommunalbestyrelse er  

 tiltrådt, fratræder den hidtidige kommunalbestyrelse først, når omvalg har  

 været afholdt og eventuelle klager over omvalget er afgjort, jf. § 31, stk.  

 1.
 Det er herefter en betingelse for at tillægge en klage opsættende virkning  

 - således at det nyvalgte menighedsråd ikke træder i funktion ved kirkeårets  

 begyndelse - at valget omstødes af biskoppen eller af Kirkeministeriet inden  

 dette tidspunkt.
