 VI CHRISTIAN DEN TIENDE, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre vitterligt: Rigsdagen har vedtaget  

 og Vi ved Vort Samtykke stadfæstet følgende Lov:
§ 1 Den Skade paa Person, der ved Jernbanedrift tilføjes de rejsende eller  

 andre, for hvem der ikke paa Grund af Tjenesteforhold til Banen gælder  

 særlige Erstatningsregler, er Jernbanen pligtig at erstatte efter de i denne  

 Lov indeholdte Regler, selv om Skaden er hændelig.
Oplyses det, at den  

 skadelidende selv eller en Jernbanen uvedkommende Trediemand forsætlig eller  

 ved Uagtsomhed har hidført Skaden, er Banen fri for Ansvar, medmindre  

 Medskyld fra Banens Side godtgøres.
Er baade den skadelidende og Banen Skyld  

 i Skaden, afgøres det efter Beskaffenheden af de begaaede Fejl, om og i  

 hvilket Forhold Erstatning skal ydes.
§ 2 Den tilskadekomne er berettiget til Erstatning saavel for Udgifter ved  

 Sygebehandling som for det Næringstab, han lider som Følge af Skaden, indtil  

 Lægebehandlingen er endt, dog ikke udover 1 Aar, hvilket Tidsrum skal kunne  

 forlænges af den i § 4 omhandlede Kommission.
Saafremt Skaden ogsaa udover  

 dette Tidsrum maa antages at medføre Forringelse i hans økonomiske Forhold,  

 har han Krav paa Erstatning herfor enten i Form af en Sum een Gang for alle  

 eller i Form af en periodisk Ydelse, livsvarig eller for et vist Tidsrum,  

 eller, dersom Omstændighederne taler herfor, paa begge disse Maader.  

 Fremdeles vil der kunne tillægges den tilskadekomne en passende Godtgørelse  

 for Lidelser, Ulemper, Lyde og Vansir, der skyldes den ham tilføjede Skade.
§ 3 Saafremt Tilskadekomsten medfører Døden, er Jernbanen pligtig at afholde  

 Udgifterne ved den afdødes sømmelige Begravelse samt at yde Erstatning til  

 den af dødes Ægtefælle og Børn, derunder Sted- og Adoptivbørn, for det Tab,  

 de lider ved at miste deres Forsørger, fastsat enten til en bestemt Sum een  

 Gang for alle eller til en periodisk Ydelse, livsvarig eller for et vist  

 Tidsrum eller Paa begge disse Maader.
Naar andre end Ægtefæller og Børn faktisk er blevet helt eller delvis  

 forsørget af den afdøde, kan der ogsaa i dette Tilfælde fastsættes Erstatning for  

 Tab af Forsørger.
§ 4 Erstatningen skal i Mangel af mindelig Overenskomst fastsættes af en  

 Kommission paa 5 Medlemmer, der udnævnes af Ministeren for offentlige  

 Arbejder for 6 Aar ad Gangen.
Formanden skal være i Besiddelse af de  

 Egenskaber, der udkræves for at kunne udnævnes til Dommer i en Overret, og  

 blandt de øvrige Medlemmer skal een være forsikringskyndig og een Læge.
De  

 Kommissionens Medlemmer tilkommende Godtgørelser fastsættes paa Finansloven.  

 Kommissionen kan antage lønnet Medhjælp.
 I Tilfælde af Tilskadekomst erstattes Forringelsen i de økonomiske Forhold  

 ved fuld Invaliditet med et Beløb af indtil 8 000 Kr. aarlig og ved ringere  

 Invaliditet med en til Invaliditetsgraden svarende Del af dette Beløb eller  

 de dertil svarende kapitalbeløb.
I Tilfælde af den tilskadekomnes Død kan den samlede Erstatning for Tab af  

 Forsørger ikke overstige 8 000 Kr. aarlig eller det dertil svarende  

 Kapitalbeløb og Erstatningen til en enkelt Person ikke overstige Halvdelen  

 deraf.
For Tiden efter det fyldte 18de Aar tillægges der kun Børn Erstatning,  

 naar det er antageligt, at de ogsaa efter denne Alder vilde have faaet Hjælp  

 af den afdøde til normal Fuldførelse af deres Uddannelse, og Erstatningen kan  

 ikke overstige, hvad saadan Hjælp maa antages at have villet andrage.
 De af Kommissionen fastsatte periodiske Ydelser kan indenfor de anførte  

 Maksimumsgrænser af denne forhøjes eller nedsættes, naar Prisniveauet stiger  

 eller falder væsentligt efter Fastsættelsen.
Erstatningskrav i Henhold til §§ 1-4 kan ikke overdrages eller gøres  

 til.Genstand for kreditorforfølgning.
Livs- og Ulykkesforsikrere kan som  

 saadanne intet Krav rejse paa Jernbanen for Personskade og kan overhovedet  

 kun indtræde i Erstatningskrav, forsaavidt og i det Omfang Forsikreren har  

 udredet Udgifterne til den tilskadekomnes Sygebehandling og sømmelige  

 Begravelse.
Livs- eller Ulykkesforsikringer,tegnede til Fordel for den  

 tilskadekomne eller hans efterladte, formindsker i intet Tilfælde disses krav  

 paa Erstatning hos Jernbanen for Skade paa Person.
 kommissionens Afgørelser angaaende Erstatningernes Størrelse samt om,  

 hvorvidt der foreligger et faktisk Forsørgerforhold efter § 3, 2det Stykke,  

 er endelige og kan ikke indankes for Domstolene, medens disse paakender  

 Spørgsmaal om, hvorvidt en Person i Henhold til nærværende Lov overhovedet  

 har krav paa Erstatning, og hvorvidt og i hvilket Forhold Nedsættelse af  

 Erstatning i Henhold til Bestemmelsen i § 1, sidste Punktum skal finde Sted.
§ 5 For Tilintetgørelse eller Beskadigelse af Haandbagage eller andre  

 Ejendele, som en rejsende personlig fører med sig kan Erstatning kræves under  

 de i § 1 angivne betingelser.
Bestemmelserne i § 4, 1ste og sidste Stykke,  

 finder tilsvarende Anvendelse.
 Erstatningen kan dog ikke overstige 2 000 Kr. til hver enkelt rejsende.
 Erstatningskravet skal under dets Fortabelse fremsættes for  

 Jernbanebestyrelsen snarest muligt og senest 4 Maaneder efter, at den  

 Begivenhed, der har forvoldt Skaden, er indtruffet eller, hvis Skaden ikke er  

 fremtraadt straks efter denne Begivenhed, 4 Maaneder efter, at den  

 tilskadekomne eller erstatningsberettigede er kommet til Kundskab om Skaden.  

 Efter den nævnte Frist kan Erstatningskrav kun fremsættes med Samtykke af  

 Ministeren for offentlige Arbejder, medmindre den paagældende ved Sygdom har  

 været forhindret fra at gøre det gældende tidligere.
Saafremt der ikke opnaas mindelig Overenskomst mellem Jernbanebestyrelsen  

 og den erstatningsberettigede, skal Jernbanebestyrelsen forelægge Sagen for  

 Kommissionen til Afgørelse.
Erstatningskravet kan ogsaa indbringes for  

 Kommissionen af den erstatningsberettigede.
Hvis Kommissionen nedsætter  

 Erstatningsbeløb i Henhold til Bestemmelsen i § 1, sidste Punktum, skal det  

 udtrykkelig angives, hvor stor en Nedsættelse der foretages.
Retssag maa  

 anlægges senest 6 Maaneder efter, at Kommissionens Afgørelse er meddelt den  

 paagældende; i modsat Fald er Kravet forældet.
§ 7 Foranlediger Gnister eller Gløder fra et Lokomotiv Ildsvaade paa Ejendom,  

 fast eller rørlig, udenfor Jernbanens Grænse, tilsvares Skaden af Jernbanen,  

 medmindre skadelidte selv har Skyld eller Medskyld i Skaden, i hvilket  

 Tilfælde Reglerne i § 1, 2det og 3die Punktum, finder Anvendelse.
 Skade, der er en Følge af, at Genstande udenfor Jernbanens Omraade er  

 anbragte i Strid med de Bestemmelser, der maatte være trufne til Beskyttelse  

 mod Brandfare, eller af, at der efter Paabegyndelsen af Jernbanens Anlæg er  

 anbragt Genstande, der forøger den fra Jernbanedriften stammende Brandfare,  

 er Jernbanen ikke pligtig at erstatte, medmindre der er udvist Fejl fra dens  

 Side, i hvilket Tilfælde Grundsætningerne i § 1, 3die Punktum, kommer til  

 Anvendelse.
 Skade paa Genstande, der er anbragte udenfor Jernbanens Grænse efter  

 Paabegyndelsen af dens Anlæg og under saadanne Omstændigheder, at  

 Anbringelsen paa Grund af Genstandenes Beskaffenhed eller Værdi maa anses for  

 usædvanlig, erstattes ikke.
 Skade paa Bygninger, der er opførte efter Paabegyndelsen af Banens Anlæg,  

 saavel som Genstande, anbragte i saadanne, erstattes ej heller, medmindre de  

 paagældende Bygninger i Brugsøjemed træder i Stedet for tidligere, før Banens  

 Anlæg opførte eller er normale Tilbygninger til eller Udvidelser af saadanne.
§ 8 Erstatningskravet skal fremsættes for Jernbanebestyrelsen snarest muligt  

 og senest 1 Maaned efter Forhørets Afslutning.
Kravet forældes, hvis Paatale  

 ved Domstolene ikke er sket inden 2 Aar efter, at Skaden er indtraadt.
§ 9 Foranlediges der ved Paakørsel af andet end løsgaaende Dyr eller ved andre  

 Driftsuheld Skade paa Ejendom, der ikke befordres med Jernbanen, finder  

 Bestemmelserne i § 1 tilsvarende Anvendelse.
§ 10 Jernbanernes Erstatningsansvar med Hensyn til Tab af eller Skade paa  

 indskrevet Rejsegods og andet til Befordring modtaget Gods eller levende Dyr  

 afgøres efter de derom i vedkommende Jernbanes Takstbestemmelser indeholdte  

 Forskrifter, for Statsbanernes Vedkommende i Lov Nr. 111 af 13. Maj 1911 om  

 Statsbanernes Takster m. m.
§ 11 Ved Jernbaner forstaas i denne Lov saadanne Baner, som er anlagte i  

 Henhold til vedtagne Love om Jernbaneanlæg, samt Stats- og Amtsjernbanerne i  

 de sønderjydske Landsdele.
§ 12 Lov Nr. 56 af 26. Marts 1898 om Erstatningsansvar for Skade ved  

 Jernbanedrift ophæves.
 Hvorefter alle vedkommende sig have at rette.
 Givet paa Amalienborg, den 11. Marts  

 1921.
 Under Vor Kongelige Haand og Segl.
 Christian R.
(L.
S.) M.
N.
Slebsager.
(* 1) Udfærdiget gennem Ministeriet for offentlige Arbejder.
Se  

 Rigsdagstidenden for 1920--21: Landst.
Tid.
Sp. 49, 99, 836, 869; Folket.  

 Tid.
Sp. 4284 4291, 4405; Till.
A.
Sp. 2611; Till.
B.
Sp. 637; Till.
C.
Sp.  

 267, 305.
