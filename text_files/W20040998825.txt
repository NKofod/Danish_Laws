Indberetning  

 af fejlmedicinering samt udfærdigelse af instruks vedrørende  

 medicinhåndtering Nævnet fandt grundlag for at kritisere sygeplejersken  

 og social- og sundhedsassistenten for deres behandling af patienten den 28.  

 oktober 2002. Nævnet fandt endvidere grundlag for at indskærpe overfor  

 sygeplejersken at udvise større omhu i det fremtidige virke.
 Nævnet fandt endvidere grundlag for at kritisere  

 afdelingslederen for hendes udfærdigelse af instruks vedrørende  

 medicinhåndtering på plejehjemmet.
 Ifølge social- og sundhedsassistentens udtalelse til  

 sagen fik patienten ved en fejl den 28. oktober 2002 én tablet Cisordinol 10  

 mg  

 (antipsykotisk medicin), én tablet Rivotril 0,5 mg (mod epilepsi), to  

 tabletter  

 Trileptal 300 mg (mod epilepsi) og 4 tabletter Leponex 400 mg (mod  

 skizofreni),  

 det vil sige i alt otte tabletter.
Nævnet oplyste, at det af Lægemiddelkataloget fremgår,  

 at præparatet Leponex ordineres således, at dosis langsomt øges fra 12,5 mg  

 én  

 til to gange den første dag, 25-50 mg den anden dag, og såfremt denne dosis  

 tåles, kan dosis øges langsomt med 25-50 mg ad gangen, indtil der i løbet af  

 to-tre uger er nået en dosis på op til 300 mg dagligt.
Om nødvendigt kan  

 dosis  

 øges yderligere med 50-100 mg med én uges interval.
Det fremgik endvidere af  

 Lægemiddelkataloget, at der ved behandling med Leponex er risiko for  

 bivirkninger i form af alvorlige kardiale komplikationer samt  

 knoglemarvshæmning.
 Patientklagenævnet lagde til grund, at det var  

 sygeplejersken, der om aftenen den 28. oktober 2002 fra medicinrummet hentede  

 en anden beboers medicin, hvorved forvekslingen skete, og at social- og  

 sundhedsassistenten gav medicinen til patienten uden at sikre sig, at det var  

 den rigtige medicin.
 Nævnet fandt, at det af hensyn til patientsikkerheden  

 er afgørende, at der i forbindelse med medicingivning m.v. foretages den  

 rette  

 identifikation af patient og præparat og dosis.
 Nævnet lagde videre til grund, at sygeplejersken, efter  

 at have konstateret fejlmedicineringen af patienten, gjorde det fornødne,  

 idet  

 hun straks kontaktede skadestuen og informerede en læge der om det hændte,  

 herunder at patienten havde fået 400 mg Leponex ved en fejl, samt at hun  

 sørgede for, at patienten kom på skadestuen.
 Nævnet lagde endvidere til grund, at patienten på grund  

 af fejlmedicineringen indtog Leponex, som ikke var ordineret til ham, i en  

 potent dosis, idet han fik 400 mg på én gang af et præparat, som ifølge  

 Lægemiddelkataloget langsomt skal optrappes.
 Det fremgik af plejehjemmets procedure vedrørende  

 medicinhåndtering, at ophældning af medicin sker for en uge ad gangen i  

 doseringsæsker.
 Det fremgik af plejehjemmets retningslinier for  

 oplæring, ophælding, opbevaring og udlevering af medicin, at aftenvagten  

 hælder  

 aften- og natmedicin fra dagsdoseringsæsken i hvide glas (medicin, der skal  

 gives kl. 18.00) og i grønne glas (medicin, der skal gives kl. 22.00).
 Videre fremgik det af plejehjemmets retningslinier, at  

 de hvide og grønne glas med den ophældte medicin stilles på en medicinbakke  

 på  

 en medicinvogn, og at beboerens navn og præparatets navn samt dosis er anført  

 i  

 et rum på medicinbakken.
Ifølge afdelingslederens udtalelse i forbindelse med  

 politiafhøringen den 15. august 2003 tages aften- og natmedicinen ud af  

 doseringsæskerne,  

 og aftenmedicinen anbringes i et klart glas, og natmedicinen i et grønt glas.  

 Glassene bliver herefter stillet på en fordelingsbakke, som er ruminddelt i  

 klart plast.
Under hvert rum står beboerens navn anført sammen med en kopi af  

 samme doseringsseddel, som findes i etuiet til doseringsæskerne.
Ifølge samme  

 udtalelse er der ikke navn på de glas, som medicinen er fyldt op i.
 Nævnet lagde til grund, at patientens navn samt  

 præparatnavne og dosis var anført i et særskilt rum på medicinbakken, og at  

 plejehjemmets retningslinier således blev fulgt i forbindelse med ophældning.
Nævnet oplyste, at det fremgår af afsnit 7.4 i  

 Sundhedsstyrelsens vejledning om identifikation af patienter og anden sikring  

 af forvekslinger i sundhedsvæsenet fra maj 1998, at lægemidlet ved ordination  

 og udmåling altid skal identificeres med navn/betegnelse, lægemiddelform samt  

 styrke/koncentration.
Identifikationen af lægemidlet skal ske direkte på  

 beholderen (fx ampul/hætteglas), idet det ikke er tilstrækkeligt at aflæse på  

 udvendig  

 pakning.
Disse oplysninger samt dosis og modtagers identitetsoplysninger skal  

 ved udmåling kontrolleres med ordinationen.
Hvis lægemidlet ikke straks  

 uddeles/indgives af den person, som udmåler, skal modtagers  

 identitetsoplysninger  

 fremgå af beholderen.
Ligeledes skal lægemidlets navn, styrke/koncentration  

 og  

 dosis samt tidspunkt for uddeling/indgift angives på beholderen eller i det  

 adskilte rum (fx i medicinbakke), hvor beholderen med den udmålte medicin  

 opbevares.
 Det var nævnets opfattelse, at plejehjemmets  

 retningslinier ikke var udfærdiget i overensstemmelse med de mindstekrav, som  

 Sundhedsstyrelsens vejledning fra maj 1998 foreskriver, idet instruksen ikke  

 foreskrev, at beboerens identitetsoplysninger skulle være på den beholder  

 (glas), som medicinen blev ophældt til.
