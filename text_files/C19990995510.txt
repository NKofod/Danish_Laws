Cirkulæreskrivelse om  

 stedbarnsadoptioner for registrerede parnere af 15. juni 1999 Til statsamterne og Københavns Overpræsidium Efter § 3, stk. 1, i lov om registreret partnerskab har registrering af et  

 partnerskab med de undtagelser, der er nævnt i lovens § 4, samme  

 retsvirkninger som indgåelse af ægteskab.
Efter samme lovs § 3,  

 stk. 2, skal bestemmelser i dansk lovgivning, som omhandler ægteskab og  

 ægtefæller, anvendes tilsvarende på registreret partnerskab  

 og registrerede partnere.
 Efter § 4, stk. 1, finder adoptionslovens regler om ægtefæller  

 dog ikke anvendelse på det registrerede partnerskab.
 Ved lov nr. 360 af 2. juni 1999 er der imidlertid indsat følgende  

 nye bestemmelse i § 4, stk. 1, 2. pkt., i lov om registreret partnerskab:
"Dog kan en registreret partner adoptere den anden partners barn,  

 medmindre der er tale om et adoptivbarn fra et andet land." Bestemmelsen indebærer, at der fremover er mulighed for, at en  

 registreret partner kan adoptere den anden partners barn  

 (stedbarnsadoption).
Udtrykket "barn" i bestemmelsen omfatter både den anden  

 partners biologiske barn og adoptivbarn.
Efter bestemmelsen er  

 adoptivbørn fra andre lande dog udtrykkeligt undtaget fra adgangen til  

 stedbarnsadoption for registrerede partnere.
Lovændringen indebærer, at adoptionslovgivningens regler om en  

 ægtefælles adoption af den anden ægtefælles barn -  

 med den ovenfor anførte begrænsning i forhold til  

 adoptivbørn fra andre lande - skal anvendes tilsvarende på en  

 registreret partners adoption af den anden registrerede partners barn.
Den nu  

 indførte adgang til stedbarnsadoption for registrerede partnere  

 følger i øvrigt adoptionslovgivningens almindelige regler,  

 herunder for så vidt angår betingelserne for meddelelse af  

 adoptionsbevilling, adoptionens retsvirkninger og eventuel  

 ophævelse.
Der er med den nye bestemmelse alene åbnet mulighed for  

 stedbarnsadoption.
Der er således ikke tale om en generel adgang for  

 registrerede partnere til sammen at adoptere på lige fod med  

 ægtefæller.
En registreret partner vil heller ikke i  

 øvrigt kunne adoptere et barn alene, jf. adoptionslovens § 5, stk. 1,  

 1. pkt.
 Den nye bestemmelse i § 4, stk. 1, 2. pkt., træder i kraft den 1.  

 juli 1999.
