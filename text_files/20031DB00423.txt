Betænkning afgivet af Retsudvalget den 29. april 2004 Betænkning over Forslag til  

 folketingsbeslutning om inkorporering af FN-menneskerettighedskonventioner i  

 dansk ret [af Margrete Auken (SF) m.fl.] 1. Udvalgsarbejdet Beslutningsforslaget blev fremsat den 25. februar 2004 og var  

 til 1. behandling den 17. marts 2004. Beslutningsforslaget blev efter 1.  

 behandling henvist til behandling i Retsudvalget.
Møder Udvalget har behandlet beslutningsforslaget i 2 møder.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Rehabiliterings- og Forskningscentret for  

 Torturofre.  

 Justitsministeren har over for udvalget kommenteret den skriftlige  

 henvendelse  

 til udvalget.
Spørgsmål Udvalget har stillet 1 spørgsmål til justitsministeren, som  

 denne har besvaret.
2. Indstillinger og politiske bemærkninger Et  

  

 flertal  

  

 i udvalget (V, S, DF, KF og KD)  

 indstiller beslutningsforslaget til  

  

 forkastelse.
Venstre,  

 Dansk Folkeparti og Det Konservative Folkeparti kan ikke støtte forslaget,  

 idet  

 V, DF og KF er af den overbevisning, at en inkorporering ikke vil ændre noget  

 reelt ved den gældende retstilstand.
Danmark er ikke efter FN-konventionerne  

 forpligtet til at inkorporere disse i dansk ret.
Danmark er derimod  

 forpligtet  

 til at sikre, at dansk lovgivning og praksis indholdsmæssigt lever op til  

 konventionernes krav.
Forud for at Danmark i sin tid tiltrådte FNs  

 menneskerettighedskonventioner, blev det vurderet, om dansk lovgivning og  

 praksis var i overensstemmelse med konventionerne, og de nødvendige  

 lovændringer blev gennemført, inden konventionerne blev ratificeret.  

 Efterfølgende  

 har skiftende regeringer sørget for løbende at sikre, at dansk ret fortsat  

 opfylder konventionernes krav.
Justitsministeren har under 1. behandling af  

 beslutningsforslaget  

 oplyst, at der f.eks. foretages en sådan løbende vurdering på baggrund af  

 afgørelser fra konventionsorganerne i forbindelse med fremsættelse af  

 regeringens  

 lovforslag for Folketinget.
Det  

 fremgår endvidere af dansk retspraksis, at  

 FN-menneskerettighedskonventionerne  

 allerede i dag er en relevant retskilde i dansk ret, selv om de ikke er  

 inkorporeret i dansk ret.
Der kan f.eks. henvises til Østre Landsrets  

 kendelse  

 optrykt i UFR 2004.715 Ø, hvor FNs torturkonvention blev fortolket og  

 anvendt  

 i en straffesag.
 Til  

 det anførte finder V, DF og KF endvidere at kunne pege på, at Den Europæiske  

 Menneskerettighedskonvention  som den vigtigste konvention på området  

   

 allerede i 1992 er blevet inkorporeret i dansk ret, og at det, hvis der nu  

 tages  

 skridt til at inkorporere yderligere menneskerettighedskonventioner, vil  

 kunne  

 blive meget vanskeligt at drage en grænse mellem konventioner, der bør  

 inkorporeres i dansk ret, og konventioner, der ikke bør inkorporeres.
 På  

 den baggrund finder V, DF og KF, at det hverken er retligt nødvendigt eller  

 politisk hensigtsmæssigt at inkorporere konventionerne i dansk ret.
 Et  

  

 mindretal  

  

 i  

 udvalget (SF, RV og EL) indstiller beslutningsforslaget til  

  

 vedtagelse uændret  

                                                                         .
 Socialistisk Folkeparti og Det Radikale Venstre henviser til  

 beslutningsforslagets bemærkninger og det af SF og RV under 1. behandling  

 fremførte.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Inge Dahl‑Sørensen (V)  

    

  

 Birthe Rønn Hornbech (V)  

  

  nfmd.  

  

    

  

 Karsten Nonbo (V)  

    

  

 Freddy Dam (V)  

    

  

 Per Dalgaard (DF)  

    

  

 Peter Skaarup (DF)  

    

  

 Helge Adam Møller (KF)  

    

  

 Lars Barfoed (KF)  

    

  

 Jann Sjursen (KD)  

    

  

 Frode Sørensen (S)  

    

  

 Lissa Mathiasen (S)  

    

  

 Morten Bødskov (S)  

    

  

 Per Kaalund (S)  

    

  

 Sandy Brinck (S)  

    

  

 Anne Baastrup (SF)  

  

  fmd.  

  

    

  

 Elisabeth Arnold (RV)  

    

  

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende B 134 Bilagsnr.
