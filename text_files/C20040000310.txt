Cirkulæreskrivelse til samtlige fødevareregioner om  

 Justitsministeriets bekendtgørelse nr. 1197 af 19. december 2003 om  

 stikprøvekontrol af velfærd for landbrugsdyr og heste, som ikke holdes med  

 henblik på landbrugsmæssige formål 1. Indledning Justitsministeriet har den 19. december 2003 udstedt  

 vedlagte bekendtgørelse nr. 1197 om stikprøvekontrol af velfærd for  

 landbrugsdyr og heste, som ikke holdes med henblik på landbrugsmæssige formål  

 (herefter benævnt bekendtgørelsen). Bekendtgørelsen trådte i kraft den 1.  

 januar 2004.
I forhold til den stikprøvekontrol, som fødevareregionerne  

 hidtil har foretaget vedrørende overholdelsen af regler om beskyttelse af  

 dyrs  

 velfærd i besætninger, bemærkes det, at frekvensen af denne stikprøvekontrol  

 øges, og at kontrollen derudover udvides til at omfatte overholdelse af flere  

 dyrevelfærdsregler.
Derudover indfører bekendtgørelsen som noget nyt  

 stikprøvekontrol af dyrs velfærd i besætninger med hold af dyrearter, som  

 ikke  

 tidligere er blevet stikprøvekontrolleret efter regler i  

 dyreværnslovgivningen.
Baggrunden for udstedelsen af bekendtgørelsen er, at et  

 flertal bestående af Dansk Folkeparti, Socialdemokratiet, Socialistisk  

 Folkeparti, Det Radikale Venstre, Enhedslisten og Kristeligt Folkeparti under  

 Folketingets forhandlinger om forespørgsel nr.
F 27 den 30. januar 2003  

 vedtog  

 vedtagelse nr.
V 45, hvori regeringen opfordres til at gennemføre forskellige  

 initiativer til sikring af dyrs velfærd.
 Regeringen blev i den forbindelse opfordret til at skærpe  

 kontrollen af, om dyrevelfærdsreglerne overholdes, bl.a. ved fra januar 2004  

 at  

 hæve den eksisterende, generelle velfærdskontrol fra 2 til 5 procent af  

 besætningerne.
Forslagsstillerne bag vedtagelse nr.
V 45 har efterfølgende  

 præciseret, at de ønsker frekvensen af den eksisterende stikprøvekontrol  

 hævet  

 til 5 procent.
Samtidig ønsker de, at der skal indføres tilsvarende  

 stikprøvekontroller i 5 procent af besætninger med andre landbrugsdyr og  

 heste.
2. Generelt om udførelse og koordinering af  

 stikprøvekontrollen  

  

 (bekendtgørelsens §§ 1-3 og § 7) Fødevareregionerne skal hvert år foretage en  

 stikprøvebaseret fysisk kontrol (stikprøvekontrol) af mindst 5 procent af  

 alle  

 besætninger med mindst 10 landbrugsdyr eller heste, som ikke holdes med  

 henblik  

 på landbrugsmæssige formål (herefter benævnt heste), jf. § 1,  

 stk. 1,  

 i bekendtgørelsen.
 Ved landbrugsdyr forstås hvirveldyr  bortset fra fisk,  

 reptiler og padder  som holdes med henblik på produktion af fødevarer,  

 uld,  

 skind eller pels eller med henblik på andre landbrugsmæssige formål, jf.  

 bekendtgørelsens § 1, stk. 2.
Bekendtgørelsen omfatter  ud over landbrugsdyr  generelt  

 heste.
Ved heste forstås således både heste, der holdes til landbrugsmæssige  

 formål, og heste, der holdes med henblik på andre formål, som for eksempel  

 heste der holdes som hobby, på rideskole mv.
 Stikprøvekontrollen skal foretages af en embedsdyrlæge med  

 særlig indsigt i dyrevelfærd og skal i videst muligt omfang foretages i  

 forbindelse med udførelsen af anden kontrol i medfør af anden lovgivning,  

 herunder eksempelvis kontrol af medicinforbruget i besætningen, jf. § 2,  

 stk. 1, i bekendtgørelsen.
 Fødevaredirektoratet koordinerer udførelsen og  

 indberetningen af stikprøvekontrollen i fødevareregionerne, jf.  

 bekendtgørelsens § 3. Fødevaredirektoratet udvælger således de  

 besætninger, som skal kontrolleres, og meddeler dette til fødevareregionerne.  

 Udvælgelsen af besætningerne kan være risikobaseret, jf. § 1,  

 stk. 1,  

 i bekendtgørelsen.
Endvidere meddeler Fødevaredirektoratet fødevareregionerne,  

 hvorledes resultatet af stikprøvekontrollen skal indberettes, jf. § 3 i  

 bekendtgørelsen.
Fødevareregionerne har derudover en forpligtelse til at  

 orientere besætningsejerne om resultatet af stikprøvekontrollen, jf. § 7  

 i  

 bekendtgørelsen.
Endelig fortsætter ordningen med, at Fødevaredirektoratet  

 meddeler resultatet af den kontrol, som foretages for at opfylde Danmarks  

 EU-retlige forpligtelser, til Justitsministeriet, som herefter indberetter  

 resultaterne til EU-Kommissionen.
 For så vidt angår den praktiske udførelse af  

 stikprøvekontrollen gælder § 24 a, stk. 3-5, i dyreværnsloven (lov  

 nr. 386 af 6. juni 1991, senest ændret ved lov nr. 384 af 28. maj 2003) og  

 §§ 16 og 17 i lov nr. 336 af 16. maj 2001 om hold af slagtekyllinger.
Efter dyreværnslovens § 24 a, stk. 3, har  

 embedsdyrlægen  i det omfang varetagelsen af kontrolopgaver kræver det  

  til  

 enhver tid mod behørig legitimation uden retskendelse adgang til offentlige  

 og  

 private ejendomme, lokaliteter, transportmidler og dokumenter.
Endvidere skal  

 indehaveren, de i virksomheden beskæftigede personer og andre, der udfører  

 opgaver i forbindelse med behandling af dyr og beskyttelse af dyrs velfærd,  

 yde  

 tilsynsmyndigheden fornøden vejledning og hjælp i forbindelse med  

 foretagelsen  

 af kontrollen, jf. § 24 a, stk. 4. Endelig yder politiet om  

 nødvendigt  

 bistand hertil, jf. § 24 a, stk. 5.
Det følger derudover af lov om hold af slagtekyllinger, at  

 embedsdyrlægerne  i det omfang udførelsen af de i loven nævnte  

 kontrolopgaver  

 kræver det  til enhver tid mod behørig legitimation uden retskendelse  

 har  

 adgang til de rum eller bygninger, hvori der holdes slagtekyllinger eller  

 forefindes anlæg til brug for produktionen.
Derudover påhviler det  

 producenten  

 af slagtekyllinger i de pågældende huse vederlagsfrit at yde fornøden bistand  

 i  

 forbindelse med udførelsen af kontrolopgaverne, jf. § 16, stk. 1.  

 Det  

 følger endvidere af § 16, stk. 2, at politiet om nødvendigt yder  

 bistand hertil.
Endelig følger det af § 17, stk. 1, at det påhviler  

 producenten efter anmodning vederlagsfrit at give de faktiske oplysninger  

 vedrørende den pågældende slagtekyllingeproduktion, som er nødvendige for  

 udførelsen af kontrolopgaverne.
Justitsministeriet kan oplyse, at ministeriet den 26.  

 november 2003 har fremsat et forslag til lov om retssikkerhed ved  

 forvaltningens anvendelse af tvangsindgreb og oplysningspligt, som behandler  

 forvaltningsmyndigheders kontrol og tilsynsvirksomhed mv.
Vedtages forslaget,  

 vil det også skulle anvendes på fødevareregionernes udførelse af  

 stikprøvekontrollen.
3. Kontrol af reglerne i dyreværnsloven og  

 forskrifter der udfærdiges med hjemmel i dyreværnsloven (bekendtgørelsens  

 §§ 4 og 5) Det følger af § 4 i bekendtgørelsen, at  

 fødevareregionerne ved udførelse af stikprøvekontrollen i besætninger med  

 landbrugsdyr eller heste skal påse, at reglerne i dyreværnsloven og  

 forskrifter, der udfærdiges med hjemmel i dyreværnsloven, er overholdt,  

 herunder:
   

 	  

 Dyreværnsloven, lov  

 nr. 386 af 6. juni 1991, senest ændret ved lov nr. 384 af 28. maj 2003.
   

 	  

 Bekendtgørelse nr. 324  

 af 6. maj 2003 om halekupering og kastration af dyr.
   

 	  

 Bekendtgørelse nr. 828  

 af 7. november 1997 om afhorning af dyr.
   

 	  

 Bekendtgørelse nr.  

 1037 af 14. december 1994 om slagtning og aflivning af dyr, senest ændret ved  

 bekendtgørelse nr. 849 af 19. november 1997.
   

 	  

 Bekendtgørelse nr.  

 1043 af 16. december 1999 om forbud mod brug af visse aggregater, halsbånd  

 mv.  

 til dyr.
   

 	  

 Bekendtgørelse nr. 300  

 af 1. juli 1951 om øremærkning af dyr.
 Det følger endvidere af § 5 i bekendtgørelsen, at  

 embedsdyrlægen ved udførelse af stikprøvekontrollen i besætninger med  

 landbrugsdyr herudover skal påse, at reglerne i bekendtgørelse om mindstekrav  

 til beskyttelse af landbrugsdyr er overholdt (bekendtgørelse nr. 707 af 18.  

 juli 2000 om mindstekrav til beskyttelse af landbrugsdyr). Det bemærkes i den  

 forbindelse, at det kun er hestehold, som falder ind under definitionen af  

 landbrugsdyr, som skal kontrolleres efter denne bekendtgørelse, jf. denne  

 bekendtgørelses § 2. Dette gælder eksempelvis heste, som holdes med  

 henblik på stutteridrift eller slagtning, men derimod ikke heste som holdes  

 som  

 hobby, på rideskole mv.
 Ved kontrol af overholdelse af dyreværnsloven skal  

 fødevareregionerne særligt kontrollere de generelle bestemmelser i  

 dyreværnslovens §§ 1-3.
 Ud over disse generelle standarder for, hvordan dyr skal  

 behandles, indeholder dyreværnsloven en række bestemmelser om mere specifikke  

 forhold, så som forbud mod tvangsfodring, nærmere krav til aflivning,  

 operative  

 indgreb og lignende, som ligeledes skal kontrolleres.
 Ved vedtagelse af nye eller ændrede generelle regler om  

 velfærd for landbrugsdyr og heste, som finder anvendelse i besætninger, skal  

 stikprøvekontrollen udvides til at omfatte disse.
4. Særligt om kontrol vedrørende overholdelse af  

 love eller forskrifter, som særskilt beskytter de enkelte dyrearters velfærd  

  

 (bekendtgørelsens § 6) 4.1 Indledning Det følger af § 6 i bekendtgørelsen, at embedsdyrlægen  

 ved udførelse af stikprøvekontrollen i besætninger med landbrugsdyr eller  

 heste  

 skal påse, at love eller forskrifter, som særskilt beskytter de enkelte  

 dyrearters velfærd, er overholdt.
 I det følgende gennemgås det, hvilke dyrearter  som i  

 tillæg til de i afsnit 3 nævnte regler  yderligere skal kontrolleres  

 efter  

 regler, som særskilt beskytter disse arters velfærd.
 Ved udstedelse af nye eller ændrede regler, som særskilt  

 beskytter enkelte dyrearters velfærd, og som finder anvendelse i besætninger,  

 skal stikprøvekontrollen udvides til at omfatte disse.
Det kan i den forbindelse oplyses, at Justitsministeriets  

 arbejdsgruppe om slagtefjerkræ gennemgår forholdene for kalkuner, gæs, ænder  

 og  

 moskusænder for at vurdere behovet for nye regler.
Derudover har  

 Justitsministeriet den 11. april 2003 nedsat arbejdsgruppen om hold af heste,  

 som i øjeblikket arbejder på en rapport og et udkast til regler om heste.  

 Endelig arbejder Justitsministeriet i øjeblikket på en bekendtgørelse om  

 beskyttelse af pelsdyr.
4.2 Stikprøvekontrol af svins velfærd Ved fødevareregionernes stikprøvekontrol af svinebesætninger  

 skal de nævnte generelle dyrevelfærdsregler i afsnit 3 kontrolleres.  

 Derudover  

 skal følgende love og forskrifter, som særskilt behandler svins velfærd,  

 kontrolleres:
   

 	  

 Lov nr. 404 af 26.  

 juni 1998 om indendørs hold af drægtige søer og gylte, senest ændret ved lov  

 nr. 295 af 30. april 2003.
   

 	  

 Lov nr. 104 af 14.  

 februar 2000 om indendørs hold af smågrise, avls- og slagtesvin, senest  

 ændret  

 ved lov nr. 295 af 30. april 2003.
   

 	  

 Lov nr. 173 af 19.  

 marts 2001 om udendørs hold af svin.
   

 	  

 Bekendtgørelse nr. 323  

 af 6. maj 2003 om beskyttelse af svin.
4.3 Stikprøvekontrol af kreaturers velfærd  

 (inkl. kalve) Ved fødevareregionernes stikprøvekontrol af kalvebesætninger  

 (kreaturer på indtil 6 måneder) skal de i afsnit 3 nævnte generelle  

 dyrevelfærdsregler kontrolleres.
Derudover skal bekendtgørelse nr. 999 af 14.  

 december 1993 om beskyttelse af kalve, som ændret ved bekendtgørelse nr. 1075  

 af 22. december 1997, kontrolleres.
 Kontrol af andre kreaturbesætninger (kreaturer over 6  

 måneder) skal derimod kun ske efter de i afsnit 3 nævnte generelle  

 dyrevelfærdsregler.
4.4 Stikprøvekontrol af æglæggende høners  

 velfærd Ved fødevareregionernes stikprøvekontrol af besætninger med  

 æglæggende høner skal de i afsnit 3 nævnte generelle dyrevelfærdsregler  

 kontrolleres.
Derudover skal der ved kontrol af besætninger med mere end 350  

 æglæggende høner eller kyllinger, som holdes med henblik på produktion af æg,  

 der ikke er beregnet til udrugning, ske en kontrol af bekendtgørelse nr. 533  

 af  

 17. juni 2002 om beskyttelse af æglæggende høner.
4.5 Stikprøvekontrol af slagtekyllingers  

 velfærd og velfærd for høns og kyllinger, der indgår i rugeægsproduktion Ved fødevareregionernes stikprøvekontrol af besætninger med  

 slagtekyllinger og rugeægsproduktion skal de i afsnit 3 nævnte generelle  

 dyrevelfærdsregler kontrolleres.
Derudover skal følgende lovgivning, som  

 særskilt behandler slagtekyllingers velfærd og velfærd for høns og kyllinger,  

 der indgår i rugeægsproduktion, kontrolleres:
   

 	  

 Lov nr. 336 af 16. maj  

 2001 om hold af slagtekyllinger (som ikke omfatter rugeægsproduktion).
   

 	  

 Bekendtgørelse nr.  

 1069 af 17. december 2001 om hold af slagtekyllinger og rugeægsproduktion.
4.6 Stikprøvekontrol af andre landbrugsdyr  

 eller heste for hvilke der ikke er fastsat særlige dyrevelfærdsmæssige regler Ved fødevareregionernes stikprøvekontrol af besætninger med  

 andre landbrugsdyr eller heste, som der ikke er fastsat særskilte  

 dyrevelfærdsregler for, skal de i afsnit 3 nævnte generelle  

 dyrevelfærdsregler  

 kontrolleres.
Der findes på nuværende tidspunkt ikke særskilte  

 dyrevelfærdsregler for hold af heste, får, geder, hjortedyr, strudsefugle,  

 pelsdyr mv.
Ved pelsdyr forstås i øvrigt hold af dyr, der hovedsageligt  

 holdes  

 med henblik på produktion af pels, herunder mink, fritter, ildere, ræve,  

 sumpbævere og chinchillaer.
5. Konstatering af overtrædelse af dyreværnslovgivningen  

 i forbindelse med udførelsen af stikprøvekontrollen Hvis fødevareregionerne i forbindelse med udførelsen af  

 stikprøvekontrollen konstaterer, at der er sket en overtrædelse af  

 dyreværnslovgivningen, har fødevareregionerne flere reaktionsmuligheder  

 afhængigt af lovgrundlaget for de regler, som er overtrådt.
Der foreligger ikke for nærværende hjemmel i dyreværnsloven  

 til, at fødevareregionerne kan udstede påbud.
Det følger af dyreværnslovens  

 § 20, stk. 1, at hvis en embedsdyrlæge bliver bekendt med, at de  

 gældende dyreværnsregler er overtrådt, og at det må antages, at dyr behandles  

 uforsvarligt derved, skal embedsdyrlægen som udgangspunkt anmelde forholdet  

 til  

 politiet, medmindre forholdet ikke er groft og i øvrigt straks rettes.
Ved  

 anmeldelse af forholdet til politiet gælder dyreværnslovens §§ 21-23,  

 hvorefter politimesteren (politidirektøren) har mulighed for at give pålæg om  

 dyrs behandling.
 Ved overtrædelser, som ikke falder ind under kravet om  

 politianmeldelse i dyreværnslovens § 20, stk. 1, kan embedsdyrlægen  

   

 i stedet for en politianmeldelse  indskærpe reglerne over for den  

 ansvarlige  

 for besætningen samt tilkendegive, at hvis det ved en senere kontrol  

 konstateres, at forholdet ikke er rettet, vil der blive indgivet  

 politianmeldelse for overtrædelse af den pågældende lov eller bekendtgørelse.
For så vidt angår slagtekyllinger følger det derimod af  

 § 11 i lov nr. 336 af 16. maj 2001 om hold af slagtekyllinger, at hvis  

 en  

 fødevareregion konstaterer velfærdsproblemer i et eller flere huse, skal  

 fødevareregionen påbyde den ansvarlige producent inden for en nærmere fastsat  

 frist at rette op på utilstrækkelige forhold.
Hvis det findes påkrævet, skal  

 fødevareregionen endvidere påbyde producenten inden for en nærmere fastsat  

 frist at udarbejde en redegørelse for de tiltag, som er nødvendige for at  

 udbedre forholdene.
Fødevareregionen skal godkende indholdet af redegørelsen  

 og  

 fastsætte en frist for, hvornår de i redegørelsen foreslåede tiltag skal være  

 gennemført.
 Det følger endvidere af § 12 i lov nr. 336 af 16. maj  

 2001 om hold af slagtekyllinger, at fødevareregionerne desuden kan påbyde en  

 producent at nedsætte belægningen af slagtekyllinger i et eller flere huse i  

 en  

 række nærmere angivne tilfælde, herunder hvis en fødevareregion konstaterer  

 væsentlige eller gentagne velfærdsproblemer i et eller flere huse, hvis  

 producenten ikke inden for en given frist efterkommer et påbud om at rette op  

 på utilstrækkelige forhold, hvis producenten ikke udarbejder den nævnte  

 redegørelse inden for den fastsatte frist, eller hvis producenten ikke  

 gennemfører  

 de i redegørelsen nævnte tiltag inden for den fastsatte frist.
 Fødevareregionernes afgørelser efter lov nr. 336 af 16. maj  

 2001 om hold af slagtekyllinger kan påklages til Justitsministeriet, men  

 klage  

 har ikke opsættende virkning, jf. lovens § 14. Den, der undlader at  

 efterkomme et påbud efter § 12, straffes med bøde eller fængsel i indtil  

 4  

 måneder, jf. § 21, stk. 1, nr. 2.
