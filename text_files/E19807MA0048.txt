 En række specialklubber under en kennelklub anmodede om, at klubberne blev  

 fritaget for at svare afgift.
 Klubberne gennemfører en række arrangementer, bl a udstillinger.  

 Resultaterne fra disse arrangementer bringes i de enkelte klubblade.
 Nævnet traf afgørelse om, at specialklubberne indtil videre ikke skal  

 svare afgift af sædvanlige medlemskontingenter, selv om en vis del af  

 kontingentet anvendes til afgiftspligtig hundetræning mv.
 Ministeriet for skatter og afgifter har i tilslutning hertil truffet  

 afgørelse om, at specialklubbernes anmodning om generelt at blive fritaget  

 for momsregistrering ikke kan imødekommes.
Den enkelte specialklub skal således på sædvanlig måde registreres og  

 svare afgift, såfremt klubbens samlede afgiftspligtige omsætning overstiger  

 10.000 kr årligt.
Der ses herved bort fra sædvanlige medlemskontingenter.
 Se også Mn.575 og Mn.903.
