Nr LSF 80 Forslag til Lov om Dansk Erhvervsudviklingsfond Fremsat af industriministeren (Anne Birgitte Lundholt) den 30. oktober 1991 Vedtaget ved tredjebehandling den 20. december 1991 Lov nr. 937 af 27/12/1991 Kapitel 1 Fondens oprettelse og formål § 1. Der oprettes en fond, Dansk Erhvervsudviklingsfond, med  

 indskud fra staten på 2 mia. kr. med det formål at styrke erhvervslivets  

 udviklingspotentiale.
 § 2. Erhvervsudviklingsfondens formål tilgodeses gennem  

 medfinansiering af især små og mellemstore virksomheders omkostninger til  

 gennemførelse af risikobetonede udviklingsprojekter med et teknologisk eller  

 markedsmæssigt sigte.
Stk. 2. Medfinansiering kan ydes til projekter med et langt eller  

 mellemlangt sigte, som ikke uden fondens medvirken ville kunne forventes  

 gennemført, eller som vil blive væsentligt fremskyndet som følge af  

 medfinansieringen.
Udvikling og markedsføring af fysiske og immaterielle  

 produkter kan opnå medfinansiering.
 Stk. 3. Medfinansiering kan ydes som tilskud, lån og garantier.
 Stk. 4. Fonden skal i forbindelse med medfinansieringen kunne  

 henvise til kvalificeret og uafhængig ledelsesmæssig rådgivning.
 Stk. 5. Medfinansieringen i form af lån skal ved kommerciel  

 udnyttelse tilbagebetales og forrentes på et niveau svarende til  

 markedsrenten.
Kapitel 2 Fondens ledelse § 3. Fonden ledes af en bestyrelse bestående af en formand og 4  

 andre medlemmer.
Formanden og de øvrige bestyrelsesmedlemmer udpeges af  

 industriministeren for indtil 3 år ad gangen og kan udpeges i alt 2 gange.  

 Blandt medlemmerne udpeges 3 efter indstilling fra Erhvervsudviklingsrådet.  

 Bestyrelsen sammensættes af personer med bred erhvervsmæssig indsigt inden  

 for ledelse, afsætning, finansiering, arbejdsmarkedsforhold, teknologi samt  

 de særlige problemer, der knytter sig til små og mellemstore virksomheder.
 Stk. 2. Til administration af fonden etablerer bestyrelsen et  

 selvstændigt sekretariat placeret i Industri- og Handelsstyrelsen.
Stk. 3. Bestyrelsen træffer afgørelse om finansieringstilsagn på  

 grundlag af indstilling fra fondens sekretariat.
Bestyrelsen kan fastsætte  

 nærmere regler for henlæggelse af visse afgørelser til sekretariatet.  

 Bestyrelsens afgørelser er endelige.
 Stk. 4. Bestyrelsen skal forvalte fondens midler til størst mulig  

 gavn for fondens formål.
 Stk. 5. Fondens bestyrelse aflægger årligt et regnskab samt en  

 beretning om sin virksomhed til industriministeren.
 § 4. Industriministeren fastsætter nærmere bestemmelser for  

 fondens virksomhed, herunder bestemmelser om fondens tilknytning til det  

 øvrige erhvervsfremmesystem.
Kapitel 3 Fondens midler § 5. Fondens indskudskapital tilvejebringes gennem indskud fra  

 staten.
Herudover kan fonden modtage gaver.
§ 6. Indskudskapitalen placeres i værdipapirer m.m.
Ved  

 placeringen skal der, jf. § 3, stk. 4, sikres den højest mulige forrentning  

 kombineret med en betryggende sikkerhed.
 Stk. 2. En del af indskudskapitalen vil dog i de første fire år  

 kunne anvendes aktivt i medfinansieringen, jf. § 2.
 Stk. 3. Afkastet af erhvervsudviklingsfondens midler,  

 tilbagebetalte ydelser, renteindtægter og lignende kan anvendes til  

 medfinansieringen, jf. § 2.
 Stk. 4. Udgifterne til fondens administration afholdes af fondens  

 midler.
Kapitel 4 Tilsyn og revision § 7. Industriministeren fører tilsyn med fonden, herunder med  

 fondens anbringelse af midler efter §§ 3 og 6.
§ 8. Fondens regnskab skal revideres af Rigsrevisionen og en  

 statsautoriseret revisor, som bestyrelsen udnævner for 3 år ad gangen.
Valget  

 skal godkendes af industriministeren.
Udnævnelsen kan til enhver tid  

 tilbagekaldes.
 Stk. 2. Bestemmelserne i § 17, stk. 2 og 3, og § 18 i lov om  

 revision af statens regnskaber m.m. finder tilsvarende anvendelse.
 § 9. Det reviderede årsregnskab indsendes efter godkendelse af  

 bestyrelsen til industriministeren.
 § 10. Industriministeren og revisorerne kan til enhver tid afkræve  

 fonden enhver oplysning, som ministeren og revisorerne anser for fornøden.  

 Industriministeren og revisorerne skal til enhver tid have adgang til at gøre  

 sig bekendt med fondens bøger, regnskaber og virksomhed i øvrigt.
 Stk. 2. Revisorerne kan til enhver tid foretage revision og  

 regnskabsgennemgang på det sted, hvor regnskaberne føres, eller hvor det  

 nødvendige materiale i øvrigt findes.
§ 11. Dansk Erhvervsudviklingsfond kan ophæves ved lov.
Ved  

 ophævelse af fonden overtager statskassen fondens formue og indtræder i  

 øvrigt i fondens rettigheder og forpligtelser.
Gaver, som tilføres fonden,  

 vil dog skulle anvendes til formål som beskrevet i § 1.
Kapitel 5 Straffebestemmelser § 12. Med bøde eller hæfte straffes, hvis ikke strengere straf er  

 forskyldt efter anden lovgivning, den, der som formand for eller medlem af  

 bestyrelsen 1) undlader at opfylde de pligter, der påhviler vedkommende efter loven, 2) giver urigtige eller vildledende oplysninger til Rigsrevisionen,  

 industriministeren eller andre offentlige myndigheder om forhold, der  

 vedrører fonden, 3) gør sig skyldig i grov eller oftere gentagen forsømmelse eller  

 skødesløshed, der kan medføre tab for fonden.
 Stk. 2. Formanden, bestyrelsesmedlemmerne og ansatte i fonden er  

 under ansvar efter borgerlig straffelovs §§ 152-152 e forpligtede til over  

 for uvedkommende at hemmeligholde, hvad de gennem deres virksomhed bliver  

 vidende om.
Kapitel 6 Ikrafttrædelse § 13. Industriministeren fastsætter tidspunktet for lovens  

 ikrafttræden efter aftale med finansministeren.
 § 14. Loven gælder ikke for Færøerne og Grønland.
Oprindeligt fremsat forslag Kapitel 1 Fondens oprettelse og formål § 1. Der oprettes en fond, Dansk Erhvervsudviklingsfond, med  

 indskud fra staten på 2 mia. kr. med det formål at styrke erhvervslivets  

 udviklingspotentiale.
 § 2. Erhvervsudviklingsfondens formål tilgodeses gennem  

 medfinansiering af især små og mellemstore virksomheders omkostninger til  

 gennemførelse af risikobetonede udviklingsprojekter med et teknologisk eller  

 markedsmæssigt sigte.
Stk. 2. Medfinansiering kan ydes til projekter med et langt eller  

 mellemlangt sigte, som ikke uden fondens medvirken ville kunne forventes  

 gennemført, eller som vil blive væsentligt fremskyndet som følge af  

 medfinansieringen.
Udvikling og markedsføring af fysiske og immaterielle  

 produkter kan opnå medfinansiering.
 Stk. 3. Medfinansieringen skal ved kommerciel udnyttelse  

 tilbagebetales og forrentes på et niveau svarende til markedsrenten.
Kapitel 2 Fondens ledelse § 3. Fonden ledes af en bestyrelse bestående af en formand og 4  

 andre medlemmer.
Formanden og de øvrige bestyrelsesmedlemmer udpeges af  

 industriministeren for indtil 3 år ad gangen og kan udpeges i alt 2 gange.  

 Blandt medlemmerne udpeges to efter indstilling fra Erhvervsudviklingsrådet.  

 I bestyrelsen skal erhvervsmæssig indsigt inden for ledelse, afsætning,  

 finansiering, arbejdsmarkedsforhold og teknologi være repræsenteret.
 Stk. 2. Fondens bestyrelse tilrettelægger fondens administration  

 og ansætter personale.
Stk. 3. Bestyrelsen træffer afgørelse om finansieringstilsagn på  

 grundlag af indstilling fra fondens sekretariat.
Bestyrelsen kan fastsætte  

 nærmere regler for henlæggelse af visse afgørelser til sekretariatet.  

 Bestyrelsens afgørelser er endelige.
 Stk. 4. Bestyrelsen skal forvalte fondens midler til størst mulig  

 gavn for fondens formål.
 Stk. 5. Fondens bestyrelse aflægger årligt et regnskab samt en  

 beretning om sin virksomhed til industriministeren.
 § 4. Industriministeren fastsætter nærmere bestemmelser for  

 fondens virksomhed, herunder bestemmelser om fondens tilknytning til det  

 øvrige erhvervsfremmesystem.
Kapitel 3 Fondens midler § 5. Fondens indskudskapital tilvejebringes gennem indskud fra  

 staten.
Herudover kan fonden modtage gaver.
§ 6. Indskudskapitalen placeres i værdipapirer m.m.
Ved  

 placeringen skal der, jf. § 3, stk. 4, sikres den højst mulige forrentning  

 kombineret med en betryggende sikkerhed.
 Stk. 2. En del af indskudskapitalen vil dog i de første fire år  

 kunne anvendes aktivt i medfinansieringen, jf. § 2.
 Stk. 3. Afkastet af erhvervsudviklingsfondens midler,  

 tilbagebetalte ydelser, renteindtægter og lignende kan anvendes til  

 medfinansieringen, jf. § 2.
 Stk. 4. Udgifterne til fondens administration afholdes af fondens  

 midler.
Kapitel 4 Tilsyn og revision § 7. Industriministeren fører tilsyn med fonden, herunder med  

 fondens anbringelse af midler efter §§ 3 og 6.
§ 8. Fondens regnskab skal revideres af Rigsrevisionen og en  

 statsautoriseret revisor, som bestyrelsen udnævner for 3 år ad gangen.
Valget  

 skal godkendes af industriministeren.
Udnævnelsen kan til enhver tid  

 tilbagekaldes.
 Stk. 2. Bestemmelserne i § 17, stk. 2 og 3, og § 18 i lov om  

 revision af statens regnskaber m.m. finder tilsvarende anvendelse.
 § 9. Det reviderede årsregnskab indsendes efter godkendelse af  

 bestyrelsen til industriministeren.
 § 10. Industriministeren og revisorerne kan til enhver tid afkræve  

 fonden enhver oplysning, som ministeren og revisorerne anser for fornøden.  

 Industriministeren og revisorerne skal til enhver tid have adgang til at gøre  

 sig bekendt med fondens bøger, regnskaber og virksomhed i øvrigt.
 Stk. 2. Revisorerne kan til enhver tid foretage revision og  

 regnskabsgennemgang på det sted, hvor regnskaberne føres, eller hvor det  

 nødvendige materiale i øvrigt findes.
§ 11. Dansk Erhvervsudviklingsfond kan ophæves ved lov.
Ved  

 ophævelse af fonden overtager statskassen fondens formue og indtræder i  

 øvrigt i fondens rettigheder og forpligtelser.
Gaver, som tilføres fonden,  

 vil dog skulle anvendes til formål som beskrevet i § 1.
Kapitel 5 Straffebestemmelser § 12. Med bøde eller hæfte straffes, hvis ikke strengere straf er  

 forskyldt efter anden lovgivning, den, der som formand for eller medlem af  

 bestyrelsen:
1) undlader at opfylde de pligter, der påhviler vedkommende efter loven, 2) giver urigtige eller vildledende oplysninger til Rigsrevisionen,  

 industriministeren eller andre offentlige myndigheder om forhold, der  

 vedrører fonden, 3) gør sig skyldig i grov eller oftere gentagen forsømmelse eller  

 skødesløshed, der kan medføre tab for fonden.
 Stk. 2. Formanden, bestyrelsesmedlemmerne og ansatte i fonden er  

 under ansvar efter borgerlig straffelovs §§ 152-152 e forpligtede til over  

 for uvedkommende at hemmeligholde, hvad de gennem deres virksomhed bliver  

 vidende om.
Kapitel 6 Ikrafttrædelse § 13. Industriministeren fastsætter tidspunktet for lovens  

 ikrafttræden efter aftale med finansministeren.
 § 14. Loven gælder ikke for Færøerne og Grønland.
Bemærkninger til lovforslaget Almindelige bemærkninger Øget vækst i dansk erhvervsliv vil medvirke til at nedbringe  

 arbejdsløsheden.
Etablering af Dansk Erhvervsudviklingsfond er et af midlerne  

 hertil.
I juni 1991 vedtog Folketinget lov om Danmarks Grundforskningsfond, der  

 har til formål at fremme Danmarks forskningsmæssige udviklingsevne.
Danmarks  

 Grundforskningsfond sigter på at styrke grundforskningen.
En øget indsats i virksomhederne inden for forskning og udvikling og  

 international markedsføring er forudsætningen for en optimal erhvervsmæssig  

 udnyttelse af forskningsresultaterne.
Det er virksomhederne i den private  

 sektor, der skal omsætte resultaterne inden for grundforskning til produkter,  

 der kan sælges på markedet.
Gennem 80'erne er der sket en forøgelse af forsknings- og  

 udviklingsaktiviteten i dansk erhvervsliv samt virksomhedernes satsning på  

 international markedsføring.
Samtidig er danske virksomheders samarbejde med  

 udenlandske virksomheder øget, bl.a. via deltagelse i internationale  

 forskningssamarbejder som f.eks.
EF's forskningsprogrammer og EUREKA.
Det må imidlertid også konstateres, at den teknologiske og markedsmæssige  

 udvikling sker i et stadigt hastigere tempo, og at det bliver stadigt mere  

 ressourcekrævende at gennemføre udviklingsprojekter.
Hertil kommer, at der  

 specielt for små og mellemstore virksomheder er væsentlige barrierer  

 forbundet med udviklingen af nye markeder.
Denne udvikling betyder, at risikoen ved at gennemføre udviklingsprojekter  

 set fra den enkelte virksomheds side er øget.
Samtidig er det imidlertid  

 afgørende for virksomhedernes muligheder for at klare sig i den  

 internationale konkurrence, at der sker en fortsat udvikling af deres  

 produktprogram og markedsstrategi.
Især for små og mellemstore virksomheder, der ikke har de nødvendige  

 ressourcer til at satse bredt på udviklingssiden, er det vanskeligt at tage  

 de nødvendige risici.
Et fejlslagent projekt kan medføre store økonomiske  

 vanskeligheder for en i øvrigt sund og perspektivrig virksomhed.
Dette  

 forhold betyder samtidigt, at det kan være svært for virksomhederne at få  

 risikobetonede forsknings- og udviklingsprojekter finansieret gennem de  

 eksisterende institutioner på kapitalmarkedet.
 Der er derfor behov for etablering af en facilitet, der kan gå ind og  

 afdække den risiko, der er forbundet med gennemførelse af  

 udviklingsprojekter, der er store set i forhold til den enkelte virksomhed.  

 Det er på denne baggrund, forslaget om etablering af Dansk  

 Erhvervsudviklingsfond skal ses.
 Dansk Erhvervsudviklingsfond skal have til formål at yde medfinansiering  

 af især små og mellemstore virksomheders risikobetonede udviklingsprojekter  

 med et teknologisk eller markedsmæssigt sigte.
Medfinansieringen kan ydes gennem lån/tilskud, hvortil der er knyttet en  

 tilbagebetalingsforpligtelse, der indtræder, når projektet udnyttes  

 kommercielt.
Rentebetalingen følger tilbagebetalingen.
Medfinansieringen kan  

 også ske i form af garantistillelse.
Fondens medfinansiering skal ske på de vilkår, at den medfinansiering, der  

 stilles til rådighed, forrentes på et niveau, der svarer til markedsrenten,  

 mens der ikke tages en markedsmæssig betaling for risikodækningen.
Heri  

 ligger altså, at subsidieelementet i fondens medfinansiering alene er knyttet  

 til risikodækningen.
Medfinansieringen skal ydes til projekter med et langt eller mellemlangt  

 sigte.
Det vil være en forudsætning, at projekterne er af en vis størrelse,  

 at de ellers ikke ville være blevet igangsat, eller at de vil blive  

 fremrykket væsentligt som følge af medfinansieringen.
Der skal være tale om  

 hjælp-til-selvhjælp.
Virksomhedernes engagement sikres ved, at  

 medfinansieringen højst kan udgøre 50 pct.
Ved garantistillelser vil  

 dækningen eventuelt kunne ligge noget højere.
Medfinansieringen kan omfatte risikobetonet udvikling af såvel nye  

 produkter som nye markeder.
Ved markedsudviklingsprojekter vil der blive  

 stillet krav om, at der dels skal være tale om et nyt marked for den  

 pågældende virksomhed, dels at der foreligger en veldokumenteret og  

 sammenhængende markedsføringsplan.
Medfinansiering af markedsudvikling vil  

 bl.a. kunne ske i forlængelse af teknologiske udviklingsprojekter.
Det er ikke tanken, at fonden skal involvere sig i virksomhedsdrift gennem  

 indskud af ansvarlig kapital, idet det er en opgave, der må varetages af det  

 private kapitalmarked.
En sådan venturefinansiering er således det primære  

 aktivitetsområde for Dansk Udviklingsfinansiering A/S.
På samme måde som Grundforskningsfonden tænkes Erhvervsudviklingsfonden  

 etableret som en uafhængig fond for at sikre fondens fleksibilitet og  

 handlekraft.
Fonden er således hverken omfattet af statens bevillingssystem  

 eller af statens bestemmelser med hensyn til løn- og ansættelsesvilkår m.v.  

 Derimod må fonden i forhold til den generelle forvaltningsretlige lovgivning  

 betragtes som en del af den offentlige forvaltning.
 Det er imidlertid også centralt, at der etableres en tæt sammenhæng til  

 det øvrige erhvervsfremmesystem, således at princippet om et eenstrenget  

 erhvervsfremmesystem, der er fastsat i lov om erhvervsfremme, ikke  

 tilsidesættes.
 Det eenstrengede erhvervsfremmesystem indebærer, at virksomhederne kun  

 skal henvende sig eet sted, at de enkelte tilbud ikke overlapper hinanden,  

 samt at der f.eks. gælder ensartede principper for ydelse af medfinansiering.
 Dansk Erhvervsudviklingsfond skal ses som en videreførelse af den linie,  

 der blev lagt med beslutningen om etablering af Danmarks Grundforskningsfond.  

 Der er behov for en stærkere indsats inden for såvel grundforskning som den  

 private sektors udvikling af nye produkter og markeder.
 Der vil løbende blive foretaget en evaluering af fondens virksomhed.
Fondens indskudskapital på 2 mia.kr., der finansieres gennem indskud fra  

 staten, placeres i værdipapirer m.m.
Afkastet af erhvervsudviklingsfondens  

 midler, tilbagebetalte ydelser, renteindtægter og lignende kan anvendes til  

 medfinansieringen.
 På sigt skal en formue svarende til det statslige indskud på 2 mia.kr.  

 være placeret i værdipapirer m.m., men for at øge fondens  

 medfinansieringsmuligheder vil en del af indskudskapitalen i de første fire  

 år dog kunne anvendes aktivt i medfinansieringen.
Det statslige indskud skal tilvejebringes gennem privatiseringer og  

 omlægninger af visse erhvervsfremmeordninger.
Etableringen af fonden  

 forudsætter således, at der i forbindelse med de igangværende  

 finanslovsforhandlinger skabes tilslutning til finansieringen af fonden.
Lovforslaget har været i høring i erhvervs- og  

 arbejdsmarkedsorganisationerne.
Organisationerne har tilsluttet sig ideen om  

 en erhvervsudviklingsfond med de beskrevne aktiviteter.
Herudover har der til  

 de enkelte bestemmelser været mere specifikke bemærkninger, som er indgået i  

 det videre arbejde med lovforslaget.
Bemærkninger til de enkelte bestemmelser Til § 1 Der oprettes en fond, der har til formål at styrke erhvervslivets  

 udviklingspotentiale ved at fremme forsknings- og udviklingsindsatsen i  

 erhvervslivet, herunder at fremme den erhvervsmæssige udnyttelse af  

 grundforskningsresultater.
Fonden vil henvende sig til alle dele af  

 fremstillings- og serviceerhvervene.
Til § 2 Erhvervsudviklingsfonden skal ud fra en risikodækningssynsvinkel kunne  

 medfinansiere udviklingsprojekter med et teknologisk eller markedsmæssigt  

 sigte.
Det er tanken, at industriministeren med hjemmel i § 4 fastsætter  

 nærmere bestemmelser for medfinansieringens karakter og vilkår.
Medfinansieringen skal især ydes til projekter med et langt eller  

 mellemlangt sigte.
Det vil være en forudsætning, at projekterne er af en vis  

 størrelse, at de ellers ikke ville være blevet igangsat, eller at de vil  

 blive fremrykket væsentligt som følge af medfinansieringen.
Medfinansieringen  

 kan udgøre op til 50 pct.
Der vil blive stillet krav om, at virksomhederne  

 bl.a. kan dokumentere en ledelsesmæssig kompetence til at føre projekterne ud  

 i livet.
 Ved udviklingsprojekter med et teknologisk sigte vil der blive stillet  

 krav om dels teknologisk nyhedsværdi, dels at der foreligger en  

 veldokumenteret og sammenhængende udviklingsplan.
 Ved markedsudviklingsprojekter vil der blive stillet krav om, dels at der  

 er tale om et nyt marked for den pågældende virksomhed, dels at der  

 foreligger en veldokumenteret og sammenhængende markedsføringsplan.  

 Medfinansiering af markedsudviklingsprojekter vil bl.a. kunne ske i  

 forlængelse af teknologiske udviklingsprojekter.
Målgruppen er fastlagt til især at være små og mellemstore virksomheder.  

 Der er herved lagt vægt på, at den primære målgruppe skal være de små og  

 mellemstore virksomheder, men der vil også være mulighed for at medfinansiere  

 store og risikobetonede teknologiske udviklingsprojekter i større  

 virksomheder.
Udviklingsprojekter med et markedsmæssigt sigte vil kun kunne  

 medfinansieres for små og mellemstore virksomheder.
 Der vil kunne opereres med to forskellige former for medfinansiering:  

 lån/tilskud med tilbagebetalingsforpligtelse og garantier mod tab.  

 Instrumenterne kan anvendes enkeltvis eller i kombination.
Medfinansieringen skal ved kommerciel udnyttelse tilbagebetales og  

 forrentes på et niveau, der svarer til markedsrenten.
Dette krav afspejler,  

 at medfinansieringen ikke sigter på rentesubsidiering i forbindelse med  

 virksomhedernes tilvejebringelse af kapital, men at subsidieelementet alene  

 knytter sig til risikodækningen.
Renteniveauet vil derfor ved lån/tilskud skulle følge markedsrenten.
Ved  

 garantistillelse vil der blive fastsat en risikodækningspræmie.
Som succeskriterium anvendes den omsætning, som projektet genererer.  

 Tilbagebetalingen vil finde sted i form af en royalty af denne omsætning.  

 Tilbagebetalingen vil maksimalt kunne udgøre det udbetalte beløb med tillæg  

 af tilskrevne renter.
Der vil kunne fastsættes en øvre grænse for  

 tilbagebetalingsperiodens længde.
 Rentetilskrivningen vil finde sted fra projektets start, men  

 rentebetalingen vil følge tilbagebetalingen, således at renterne først skal  

 betales ved den kommercielle udnyttelse af resultaterne.
Til § 3 Det begrænsede antal bestyrelsesmedlemmer er valgt for at sikre en så  

 handlekraftig bestyrelse som muligt.
Der er lagt vægt på, at  

 bestyrelsesmedlemmerne skal besidde erhvervsmæssig indsigt.
Fondens bestyrelse er ansvarlig for tilrettelæggelsen af fondens  

 administration, herunder ansættelse og afskedigelse af personale.
Fonden er  

 ikke underlagt statens bestemmelser med hensyn til løn- og  

 ansættelsesforhold, personalebevillinger og lignende.
Det er bestyrelsens opgave at træffe afgørelse om medfinansiering på  

 grundlag af sekretariatets sagsbehandling.
Da der kan forudses et betydeligt  

 antal sager, åbnes der mulighed for, at bestyrelsen vil kunne henlægge  

 afgørelser til sekretariatet, der træffer afgørelser på bestyrelsens vegne.  

 Denne adgang vil kunne benyttes til ikke-principielle afgørelser.
Bestyrelsen forpligtes til at forvalte fondens midler til størst mulig  

 gavn for fondens formål.
Heri ligger dels, at medfinansiering skal ydes til  

 de mest perspektivrige projekter i forhold til målsætningen i § 1. Dels at  

 fondens formue skal placeres således, at der sikres den højst mulige  

 forrentning kombineret med en betryggende sikkerhed.
Til § 4 Industriministerens adgang til at fastsætte de nærmere bestemmelser for  

 fondens virksomhed tænkes bl.a. benyttet til at fastsætte vilkår for  

 medfinansiering, bestemmelser om overtagelse og videreførelse af et projekt,  

 hvortil der er ydet medfinansiering, bestemmelser om kontrol og tilsyn med  

 projekter, bestemmelser om evaluering samt en forretningsorden.
Industriministeren fastsætter bestemmelser om fondens tilknytning til det  

 øvrige erhvervsfremmesystem.
Herved sigtes på, at industriministeren kan  

 fastsætte nærmere bestemmelser for sekretariatets tilknytning til Industri-  

 og Handelsstyrelsen.
Sådanne bestemmelser må anses for hensigtsmæssige for at  

 kunne fastholde intentionerne i erhvervsfremmeloven om et eenstrenget  

 erhvervsfremmesystem med let indgang for virksomhederne, ensartede  

 administrative procedurer m.v.
Endvidere vil den faglige koordinering mellem  

 fonden og aktiviteterne i Industri- og Handelsstyrelsen og  

 Erhvervsudviklingsrådet lettes, ligesom koordinationen i forhold til det  

 øvrige erhvervsfremmesystem også sikres.
Til § 5 Fondens indskudskapital vil blive tilvejebragt ved indskud fra staten på  

 2 mia.kr.
Det statslige indskud vil være betinget af, at der tilvejebringes  

 den fornødne finansiering gennem privatiseringer og omlægninger af visse  

 erhvervsfremmeordninger.
 Fondens virksomhed vil først kunne påbegyndes, når kapitalen er  

 tilvejebragt.
Til § 6 Indskudskapitalen placeres i værdipapirer m.m.
Afkastet af  

 indskudskapitalen, tilbagebetalte ydelser, renteindtægter og lignende kan  

 anvendes til medfinansieringen.
På sigt skal der være en formue svarende til det statslige indskud på 2.  

 mia.kr. placeret i værdipapirer m.m.
For at øge fondens  

 medfinansieringsmuligheder, vil en del af indskudskapitalen i de første fire  

 år imidlertid kunne anvendes aktivt i medfinansieringen, idet forvaltningen  

 af fondens kapital dog skal ske på en sådan måde, at der ikke bliver behov  

 for yderligere kapitaltilførsel til fonden, og således at fondens  

 nettoforpligtelser aldrig overstiger dens egenkapital.
 Samtlige udgifter til fondens administration, herunder også  

 bestyrelseshonorarer og udgifter i forbindelse med fondens etablering,  

 afholdes af fonden.
Til §§ 7, 8, 9 og 10 Fondens bestyrelse får overdraget ansvaret for forvaltningen af meget  

 store midler, og den får efter loven en temmelig fri dispositionsret.
Derfor  

 er det nødvendigt, at der etableres betryggende revision og kontrol.
 Rigsrevisorlovens bestemmelser vedrørende revision og rapportering til  

 statsrevisorerne vil være gældende for fonden, hvilket er naturligt under  

 hensyn til fondens størrelse, kapitalens tilvejebringelse og fondens  

 offentlige karakter i øvrigt.
Til § 12 Fondsbestyrelsens dispositionsfrihed modsvares af et strafferetligt  

 ansvar for bestyrelsen.
Endvidere er formanden, bestyrelsesmedlemmerne og  

 ansatte i fonden underkastet et fortrolighedskrav.
Til § 13 Af hensyn til finansieringen og af hensyn til EF-Kommissionens  

 godkendelse af loven i henhold til EØF-traktatens statsstøtteregler er det  

 fundet mest hensigtsmæssigt at give en bemyndigelse til industriministeren  

 til efter forhandling med finansministeren at fastsætte tidspunktet for  

 lovens ikrafttræden.
Efter 2. behandling den 18. december 1991 Kapitel 1 Fondens oprettelse og formål § 1. Der oprettes en fond, Dansk Erhvervsudviklingsfond, med  

 indskud fra staten på 2 mia. kr. med det formål at styrke erhvervslivets  

 udviklingspotentiale.
 § 2. Erhvervsudviklingsfondens formål tilgodeses gennem  

 medfinansiering af især små og mellemstore virksomheders omkostninger til  

 gennemførelse af risikobetonede udviklingsprojekter med et teknologisk eller  

 markedsmæssigt sigte.
Stk. 2. Medfinansiering kan ydes til projekter med et langt eller  

 mellemlangt sigte, som ikke uden fondens medvirken ville kunne forventes  

 gennemført, eller som vil blive væsentligt fremskyndet som følge af  

 medfinansieringen.
Udvikling og markedsføring af fysiske og immaterielle  

 produkter kan opnå medfinansiering.
 Stk. 3. Medfinansiering kan ydes som tilskud, lån og garantier.
 Stk. 4. Fonden skal i forbindelse med medfinansieringen kunne  

 henvise til kvalificeret og uafhængig ledelsesmæssig rådgivning.
 Stk. 5. Medfinansieringen i form af lån skal ved kommerciel  

 udnyttelse tilbagebetales og forrentes på et niveau svarende til  

 markedsrenten.
Kapitel 2 Fondens ledelse § 3. Fonden ledes af en bestyrelse bestående af en formand og 4  

 andre medlemmer.
Formanden og de øvrige bestyrelsesmedlemmer udpeges af  

 industriministeren for indtil 3 år ad gangen og kan udpeges i alt 2 gange.  

 Blandt medlemmerne udpeges 3 efter indstilling fra Erhvervsudviklingsrådet.  

 Bestyrelsen sammensættes af personer med bred erhvervsmæssig indsigt inden  

 for ledelse, afsætning, finansiering, arbejdsmarkedsforhold, teknologi samt  

 de særlige problemer, der knytter sig til små og mellemstore virksomheder.
 Stk. 2. Til administration af fonden etablerer bestyrelsen et  

 selvstændigt sekretariat placeret i Industri- og Handelsstyrelsen.
Stk. 3. Bestyrelsen træffer afgørelse om finansieringstilsagn på  

 grundlag af indstilling fra fondens sekretariat.
Bestyrelsen kan fastsætte  

 nærmere regler for henlæggelse af visse afgørelser til sekretariatet.  

 Bestyrelsens afgørelser er endelige.
 Stk. 4. Bestyrelsen skal forvalte fondens midler til størst mulig  

 gavn for fondens formål.
 Stk. 5. Fondens bestyrelse aflægger årligt et regnskab samt en  

 beretning om sin virksomhed til industriministeren.
 § 4. Industriministeren fastsætter nærmere bestemmelser for  

 fondens virksomhed, herunder bestemmelser om fondens tilknytning til det  

 øvrige erhvervsfremmesystem.
Kapitel 3 Fondens midler § 5. Fondens indskudskapital tilvejebringes gennem indskud fra  

 staten.
Herudover kan fonden modtage gaver.
§ 6. Indskudskapitalen placeres i værdipapirer m.m.
Ved  

 placeringen skal der, jf. § 3, stk. 4, sikres den højest mulige forrentning  

 kombineret med en betryggende sikkerhed.
 Stk. 2. En del af indskudskapitalen vil dog i de første fire år  

 kunne anvendes aktivt i medfinansieringen, jf. § 2.
 Stk. 3. Afkastet af erhvervsudviklingsfondens midler,  

 tilbagebetalte ydelser, renteindtægter og lignende kan anvendes til  

 medfinansieringen, jf. § 2.
 Stk. 4. Udgifterne til fondens administration afholdes af fondens  

 midler.
Kapitel 4 Tilsyn og revision § 7. Industriministeren fører tilsyn med fonden, herunder med  

 fondens anbringelse af midler efter §§ 3 og 6.
§ 8. Fondens regnskab skal revideres af Rigsrevisionen og en  

 statsautoriseret revisor, som bestyrelsen udnævner for 3 år ad gangen.
Valget  

 skal godkendes af industriministeren.
Udnævnelsen kan til enhver tid  

 tilbagekaldes.
 Stk. 2. Bestemmelserne i § 17, stk. 2 og 3, og § 18 i lov om  

 revision af statens regnskaber m.m. finder tilsvarende anvendelse.
 § 9. Det reviderede årsregnskab indsendes efter godkendelse af  

 bestyrelsen til industriministeren.
 § 10. Industriministeren og revisorerne kan til enhver tid afkræve  

 fonden enhver oplysning, som ministeren og revisorerne anser for fornøden.  

 Industriministeren og revisorerne skal til enhver tid have adgang til at gøre  

 sig bekendt med fondens bøger, regnskaber og virksomhed i øvrigt.
 Stk. 2. Revisorerne kan til enhver tid foretage revision og  

 regnskabsgennemgang på det sted, hvor regnskaberne føres, eller hvor det  

 nødvendige materiale i øvrigt findes.
§ 11. Dansk Erhvervsudviklingsfond kan ophæves ved lov.
Ved  

 ophævelse af fonden overtager statskassen fondens formue og indtræder i  

 øvrigt i fondens rettigheder og forpligtelser.
Gaver, som tilføres fonden,  

 vil dog skulle anvendes til formål som beskrevet i § 1.
Kapitel 5 Straffebestemmelser § 12. Med bøde eller hæfte straffes, hvis ikke strengere straf er  

 forskyldt efter anden lovgivning, den, der som formand for eller medlem af  

 bestyrelsen 1) undlader at opfylde de pligter, der påhviler vedkommende efter loven, 2) giver urigtige eller vildledende oplysninger til Rigsrevisionen,  

 industriministeren eller andre offentlige myndigheder om forhold, der  

 vedrører fonden, 3) gør sig skyldig i grov eller oftere gentagen forsømmelse eller  

 skødesløshed, der kan medføre tab for fonden.
 Stk. 2. Formanden, bestyrelsesmedlemmerne og ansatte i fonden er  

 under ansvar efter borgerlig straffelovs §§ 152-152 e forpligtede til over  

 for uvedkommende at hemmeligholde, hvad de gennem deres virksomhed bliver  

 vidende om.
Kapitel 6 Ikrafttrædelse § 13. Industriministeren fastsætter tidspunktet for lovens  

 ikrafttræden efter aftale med finansministeren.
 § 14. Loven gælder ikke for Færøerne og Grønland.
