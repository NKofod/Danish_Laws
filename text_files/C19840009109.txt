I.
Indledning Hermed udsendes vejregler for afmærkning på kørebanen.
 Vejreglerne er udarbejdet i medfør af § 6 i lov om offentlige veje  

 (lovbekendtgørelse nr. 585 af 20. november 1975) og § 24, stk. 3, i lov om  

 private fællesveje (lovbekendtgørelse nr. 587 af 20. november 1975) og i  

 samarbejde med justitsministeriet i medfør af færdselslovens § 95, stk. 4.
 Regler om kantafmærkning for krybespor træder i stedet for reglerne i  

 cirkulære af 23. september 1965, og reglerne om tværafmærkning træder i  

 stedet for de tilsvarende regler i cirkulære af 6. november 1961 om  

 afmærkning af jernbaneoverkørsler, § 1, pkt. d, og i cirkulære af 29. august  

 1975 om afmærkning af ubetinget vigepligt, stop ved vejkryds m.v., afsnit B.  

 4.
 På private fællesveje omfattet af privatvejslovens afsnit II bør  

 tilladelse til etablering af afmærkning på kørebanen kun gives på betingelse  

 af, at afmærkningen etableres i overensstemmelse med vejreglerne.
 Vejreglerne, der er udarbejdet af vejregeludvalget, indeholder regler af  

 teknisk karakter om udformning og placering af afmærkning på kørebanen.  

 Reglerne supplerer således bestemmelserne i justitsministeriets  

 bekendtgørelse om vejafmærkning af 22. april 1977 og justitsministeriets  

 cirkulære af 14. oktober 1977 om vejafmærkning for så vidt angår disses  

 bestemmelser om afmærkning på kørebanen.
For overskuelighedens skyld medtager vejreglen tekstafsnit fra  

 justitsministeriets bekendtgørelse og cirkulære om vejafmærkning.
Vejreglens  

 tekst er endvidere anskueliggjort en eksempelsamling.
 Der er ved reglernes udarbejdelse lagt vægt på, at reglerne skal kunne  

 danne grundlag for etablering af en ensartet afmærkning på kørebanen.
Vejreglerne indeholder derfor bestemmelser, der er bindende for  

 vejbestyrelserne.
De bindende regler kan kun fraviges efter forud  

 indhentet tilladelse fra ministeren for offentlige arbejder.  Ansøgning  

 herom bør ledsages af udtalelse fra politiet.
Vejreglen indeholder endvidere retningslinjer og vejledninger.
Disse  

 bestemmelser kan fraviges af vejbestyrelserne.
 De nu foreliggende bestemmelser vil senere indgå i et samlet sæt vejregler  

 om vejafmærkning.
 Yderligere eksemplarer af vejreglerne kan fås ved henvendelse til  

 vejdirektoratet, Havnegade 23, postboks 2169, 1016 København K, telefon  

 (01)113338.
 Følgende bestemmelser er bindende for vejbestyrelserne:
2. Almindelige bestemmelser 2.1. Afmærkning på kørebanen skal udføres med de dimensioner, der er  

 angivet i tabel 1 og 2, samt med den udformning, der fremgår af kapitel 6 i  

 vejregler for afmærkning på kørebanen.
2.2. Afvigelser fra de angivne dimensioner kan tillades, såfremt de ligger  

 inden for 20 pct. af de angivne talstørrelser.
Ved afmærkning i vejkryds kan  

 dimensionerne dog tilpasses efter forholdene.
Forholdet mellem længden af  

 streg og mellemrum for linjerne: Vognbane, Varslingslinje, Punkteret  

 kantlinje.
Punkteret linje til opdeling af stier og afslutning af svingbane  

 må ikke afvige med mere end 10 pct.
 2.3. Afmærkning, der er blevet vildledende, skal fjernes eller ændres  

 hurtigst muligt.
3. Længdeafmærkning 3.1. Dobbelt stopsigt.
 3.1.1. Længden af dobbelt stopsigt ved forskellige hastigheder, jfr.  

 justitsministeriets cirkulære af 14. oktober 1977 om vejafmærkning, ad § 43,  

 Q 44 Spærrelinje, fastsættes således:
3.1.2. Spærrelinje, der anvendes ved bakke eller vejkurve, hvor oversigten  

 er begrænset, skal have en længde af mindst 50 m.
Hvis oversigten er  

 begrænset med længden 20 m eller derunder, udelades spærrelinjen.
Hvis denne  

 længde er mellem 20 m og 50 m, forlænges spærrelinjen bagud, således at dens  

 længde bliver 50 m.
 3.2. Midtlinjer.
Omfang af midtlinjer 3.2.1. Midtlinje skal anvendes på hovedlandeveje og landeveje uden for  

 tættere bebygget område, hvor vognbanebredder større end eller lig med 2,75 m  

 kan etableres, medmindre vejen afmærkes som tresporet med delelinjer.
 3.2.2 Midtlinje skal anvendes uanset vognbanebredden på alle  

 hovedlandeveje, landeveje og vigtigere kommuneveje, hvor oversigten er  

 begrænset, samt foran heller og faste genstande.
 3.2.3. Midtlinje skal anvendes på alle veje, hvor der er overhalingsforbud  

 angivet med tavle C 51.
 3.2.4. Midtlinje skal anvendes på alle veje foran stop- eller vigelinje  

 samt foran fodgængerfelt, hvor vognbanebredder større end eller lig med 2,75  

 m kan etableres.
Udførelse af midtlinje 3.2.5. Midtlinje skal udføres som vognbanelinje, hvor ikke anden  

 længdeafmærkning er foreskrevet i det følgende.
Stk. 2.  Midtlinje kan dog udføres som spærrelinje (del  

 af dobbeltlinje) eller spærreflade, hvor antallet af vognbaner formindskes  

 eller forøges, eller hvor bredden af disse reduceres.
Spærrelinjen bør uden  

 for tættere bebygget område have en længde af mindst 30 gange  

 breddereduktionen regnet fra det sted, hvor fuld indsnævring er til stede, og  

 inden for tættere bebygget område have en længde af mindst 20 gange  

 breddereduktionen.
Stk. 3.  Midtlinje bør uden for bymæssige områder  

 udføres som varslingslinje (del af dobbeltlinje) på en strækning af 100 m før  

 fodgængerfelt og inden for tættere bebygget område udføres på en strækning af  

 50 m før fodgængerfelt.
Dette gælder dog ikke, hvor der i øvrigt er  

 spærrelinje på strækningen.
 3.2.6. Midtlinje skal udføres som spærrelinje (del af dobbeltlinje) eller  

 spærreflade i følgende tilfælde:
 Ved korte heller i vejindmundinger med stop- eller vigelinje kan  

 spærrelinjen dog gøres kortere, jfr. punkt c.
 3.2.7. Midtlinje skal udføres som dobbelt spærrelinje eller spærreflade på  

 veje med fire eller flere vognbaner.
 Stk. 2.  Inden for tættere bebyggede områder kan  

 midtlinje udføres som enkelt varslingslinje på strækninger, hvor der er mange  

 ind- og udkørsler, samt på strækninger, hvor pakering en del af tiden er  

 tilladt i den ene eller i begge de yderste vognbaner, og denne parkering har  

 et sådant omfang, at disse vognbaner er uanvendelige til kørsel.
3.2.8. Midtlinjen skal udføres som varslingslinje (del af dobbeltlinje) på  

 en strækning med længden 100 m før spærrelinje, hvor hastigheden er over 60  

 km/t, og 50 m, hvor hastigheden er mindre end eller lig med 60 km/t.
Ved  

 spærrelinje før stop- eller vigelinje på mindre betydende veje kan denne  

 længde dog nedsættes til minimum 30 m og inden for tættere bebygget område  

 helt udelades.
 3.3. Delelinjer.
Omfang af delelinjer 3.3.1. Delelinjer skal anvendes på tresporede veje samt på motorveje Udførelse af delelinjer 3.3.2. Delelinjer skal udføres som vognbanelinjer.
Før stop eller  

 vigelinje erstattes den af mindst 15 m spærrelinje (enkeltlinje) forvarslet  

 med mindst 15 m varslingslinje (enkeltlinje). Inden for tættere bebygget  

 område kan længderne af spærrelinje og varslingslinje nedsættes til mindst 10  

 m.
 3.3.3. Foran faste genstande på kørebanen udføres delelinjen som  

 spæreflade forvarslet med 100 m varslingslinje, hvor hastigheden er større  

 end 60 km/t, og 50 m varslingslinje, hvor hastigheden er mindre end eller lig  

 med 60 km/t.
3.4. Kantlinje Omfang af kantlinjer 3.4.1. Kantlinje må kun anvendes, såfremt vognbanebredden bliver større  

 end eller lig med 2,75 m.
 3.4.2. Kantlinje skal anvendes til at adskille en almindelig vognbane fra  

 en særlig bane (ren svingbane, krybespor, parkeringsbane, buslomme, busbane,  

 nødspor og cykelbane).
3.4.3. I vejkryds, der ikke er signalregulerede, skal kantlinjen for den  

 mindre betydende vej afbrydes i krydset.
I signalregulerede kryds anvendes  

 kantlinje efter forholdene.
Udførelse af kantlinjer 3.4.4. Kantlinje skal udføres ubrudt ved rabatter, nødspor, busbaner og  

 cykelbaner.
 Stk. 2.  Kantlinjer kan dog udføres punkteret ved ind-  

 og udkørsler og bør udføres punkteret ved ind- og udkørsler, som benyttes af  

 mange ikke lokalkendte trafikanter.
 3.4.5. Kantlinje skal udføres punkteret, hvor de kørende skal kunne  

 passere linjen med andet formål end standsning eller parkering.
3.4.6. Kantlinje skal udføres punkteret ved rene svingbaner, krybespor,  

 buslommer samt i vejkryds.
Kantlinje kan dog udføres ubrudt ved den sidste  

 del af rene svingbaner.
 3.4.7. Kantlinje, der begrænser den del af kørebanen, der skal benyttes af  

 motorkørende, skal udføres smal, når afstanden fra kørebanekanten til linjens  

 kant mod kørebanens midte er mindre end eller lig med 0,8 m, og bred, når  

 denne afstand er større end eller lig med 0,9 m.
 Stk. 2.  På motorveje og motortrafikveje kan smal  

 kantlinje dog erstattes af 0,5 m bred kantlinje.
 3.4.8. Kantlinje, som i vejkryds på den mere betydende vej anvendes til at  

 begrænse ligeudvognbanens højre side, skal udføres bred, hvor cyklister og  

 knallertkørere fra cykelsti, cykelbane, bred kantbane eller højresvingsbane  

 langs den mere betydende vej passerer vejudmundingen på arealet tilhøjre for  

 kantlinjen.
 Stk. 2.  Hvor kantlinjens hovedformål er at angive, hvor  

 højresvingende motorkøretøjer skal holde tilbage for cykler og knallertkørere  

 i henhold til færdselslovens § 26, stk. 6, udføres og placeres linjen som  

 »S 16 Afslutning af svingbane«, selv om den højre vognbane ikke er  

 forbeholdt højresvingende.
Stk. 3.  Hvor de situationer, der er omtalt i stk. 1 og  

 2 ikke forekommer, udføres kantlinjen smal.
Kantlinjen kan dog i alle  

 tilfælde udføres bred, hvis det er nødvendigt for at fremhæve en særlig  

 linjeføring i kryds, f.eks. ved knækket kryds.
 3.4.9. Kantlinje, som i vejkryds på den mere betydende vej anvendes til at  

 begrænse ligeudvognbaners venstre side mod venstresvingsareal, udføres bred  

 og i forlængelse af den brede kantlinje, som afgrænser venstresvingbanen.
 3.4.10. Kantlinje, som adskiller almindelige vognbaner fra særlige baner,  

 skal udføres bred.
4. Tværafmærkning Fodgængerfelter 4.1. Fodgængerfelt i kryds udføres således, at bredden af feltet normalt  

 er 3 m og minimum 2,5 m.
 Stk. 2.  Fodgængerfelter bør udføres bredere end angivet  

 i stk. 1, såfremt antallet af fodgængere, der benytter feltet, er betydeligt.
 4.2. Fritliggende fodgængerfelt udføres i mindst 4 m bredde.
 5. Ikrafttræden m.v.
 5.1. Cirkulæret træder i kraft den 1. august 1984.
 5.2. Eksisterende vejafmærkning på kørebanen skal bringes i  

 overensstemmelse med nærværende cirkulære senest den 1. maj 1989.
Ministeriet for offentlige arbejder, den  

 2. juli 1984 Arne Melchior /Leif Larsen Tabel 1 Vedr. tabel 1 og 2:
Hvor der i tabel 1 er anført min/max for visse dimensioner for længde- og  

 tværafmærkning, kan alle mål i dette interval benyttes.
Forholdet imellem  

 streg- og mellemrumslængde skal dog bevares.
 Hvor der i tabel 1 og 2 er anført enten/eller for visse dimensioner i et  

 felt betyder det enten som angivet med de øverste værdier  

eller som angivet med de nederste værdier.
Tabel 2 Vedr. tabel 1 og 2:
 Hvor der i tabel 1 og 2 er anført enten/eller for visse dimensioner i et  

 felt betyder det enten som angivet med de øverste værdier  

eller som angivet med de nederste værdier.
