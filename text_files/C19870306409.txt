I Orientering Bekendtgørelse nr. 993 af 1. december 1986 fastsættes regler for, i  

 hvilket omfang der skal ske registrering af de steder, hvor der er anvendt  

 asbest til indvendig brug.
Reglerne skal sikre, at både de ansatte, og eventuelt udefra kommende  

 reparatører og håndværkere, m.fl. får oplysning om, hvorvidt der på  

 arbejdspladsen findes asbest.
Reglerne skal tillige sikre, at ødelagt eller  

 beskadiget asbestholdigt materiale indkapsles, forsegles eller fjernes.
 Den arbejdsgiver, der er omtalt i reglerne, er den, der ejer eller bruger  

 en bygning til erhvervsmæssigt arbejde, herunder offentlig virksomhed.
 Arbejdsgiveren har 3 hovedforpligtelser:
1. Efter § 1 skal han registrere ødelagt eller  

 beskadiget asbest og iværksætte den fornødne indkapsling, forsegling eller  

 fjernelse.
Registreringspligten gælder også for asbest, som i øvrigt  

 indebærer en risiko, fx påsprøjtet asbest.
 2. Efter § 2 skal han give reparatører, håndværkere  

 m.fl. en fortegnelse over, hvor der findes asbest eller asbestholdigt  

 materiale, der kan have betydning for håndværkernes tilrettelæggelse af deres  

 arbejde.
 3. Hvis der findes en sikkerhedsorganisation på  

 arbejdsgiverens egen virksomhed, skal denne have en orientering om den  

 registrering, der er foretaget.
Til registreringerne er der ikke knyttet nogen særlig formular eller  

 blanket.
Der er heller ikke nogen meddelelsespligt til arbejdstilsynet.
 Reparationsvirksomheder m.v., der skal udføre arbejde på bygninger,  

 tekniske anlæg m.v., er omfattet af de almindelige regler for arbejde med  

 asbest, herunder navnlig reglerne i asbestbekendtgørelsen.
 Der henvises i øvrigt til boligministeriets vejledning fra marts 1986 om  

 asbestholdige materialer, anvendt til loft- og vægbeklædninger, samt til  

 SBI-anvisning nr. 153 fra 1986 om asbestholdige materialer i bygninger.
II Instruktion I forbindelse med anden besøgsvirksomhed skal kredsene kontrollere, om der  

 i overensstemmelse med ovenstående er foretaget - registrering af asbestholdige materialer, der er beskadiget eller  

 indebærer risiko - indkapsling, forsegling eller fjernelse.
 Om nødvendigt afgives der påbud herom.
 Det skal samtidig kontrolleres, om sikkerhedsorganisationen på  

 arbejdsgiverens virksomhed har fået oplysning om registreringen.
III Ikrafttræden 1. marts 1987.
