 I § 4, stk. 1, i regulativ nr. 72 (Lovtidende A 1942) af 4. marts 1942 om  

 lagerbedømmelse og undersøgelse af dansk smør er foreskrevet, at prøverne til  

 bedømmelse skal udtages på autorisationhaverens (den autoriserede  

 smøreksportørs) lager af hele pakninger (dritler, kasser med pakkesmør og  

 lign.).
 Med henvisning hertil meddeles, at de i henhold til bestemmelserne i  

 nævnte regulativ udtagne prøver til de ugentlige lagerbedømmelser og  

 undersøgelser skal udtages af den pakningform (dritler eller lign.,  

 henholdsvis detailpakket smør), der vægtmæssigt udgør hovedmængden af den fra  

 hvert enkelt mejeri ugentlige leverede produktion af smør af mejeriets egen  

 tilvirkning.
 Samme regel for udtagning af smørprøver til bedømmelse og undersøgelse  

 gælder også, for så vidt smørret fra et mejeri ikke passerer  

 autorisationhaverens lager, men hvor denne lader udtage prøver af smørret på  

 en samlestation eller på andet af statens smørbedømmelser godkendt sted, jfr.  

 regulativets § 4, stk. 3.
 Den i regulativets § 5, stk. 1, omhandlede katalaseprøve kan indskrænkes  

 til at omfatte sådanne smørprøver, som ved den ugentlige undersøgelse har  

 udvist tal på 3 og derover for løs fugtighed.
Landbrugsministeriet, den 5. april 1960 P.M.V.
J.
C.
Mogensen.
 /Sigurd Løvengreen.
