Skriftlig fremsættelse (4. oktober 2006) Undervisningsministeren  

  

 (Bertel Haarder):
 Herved tillader jeg mig for Folketinget at fremsætte:
Forslag til lov om  

 ændring af lov om friskoler og private grundskoler m.v. (Fremrykket  

 anmeldelsesfrist  

 og forenkling af tilskudsadministration) (Lovforslag nr.
L 14).
 Lovforslaget fremsættes med henblik på udmøntning af en del af  

 den aftale om kommunernes økonomi for 2007, som regeringen og KL har indgået  

 den 12. juni 2006.
Efter lovforslaget skal anmeldelse af en fri grundskole, der  

 ønsker statstilskud, indgives til Undervisningsministeriet senest den 15.  

 august året forud for skoleårets start.
Ved anmeldelsen indbetales et  

 depositum  

 til Undervisningsministeriet.
 Det foreslås, at et særligt tilskud til tyske mindretalsskoler  

 skal administreres af Deutscher Schul-und Sprachverein für Nordschleswig, og  

 at  

 undervisningsministeren bemyndiges til at kunne tillægge denne forening  

 yderligere opgaver vedrørende administration af tilskud til tyske  

 mindretalsskoler.
 Lovforslaget har ikke økonomiske konsekvenser for det  

 offentlige.
 Efter lovforslaget skal loven træde i kraft den 1. juli 2007.
 Idet jeg henviser til lovforslaget med bemærkninger, tillader  

 jeg mig at anbefale lovforslaget til hurtig og velvillig behandling i det  

 høje  

 Ting.
