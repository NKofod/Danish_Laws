 Efter § 5, stk. 2, i lov nr. 257 af 8. juni 1978 om udlægning af  

 åndssvageforsorgen og den øvrige særforsorg m.v. fastsættes:
 § 1.  Det påhviler amtskommunerne og Københavns og  

 Frederiksberg kommuner at modtage de færinger og grønlændere, der den 1.  

 januar 1980 er optaget på en af de i udlægningslovens §§ 2 og 3 nævnte  

 institutioner, der videreføres efter reglerne i lov om social bistand.
 § 2.  Det påhviler Storstrøms amtskommune på dennes  

 institutioner for personer med vidtgående fysiske eller psykiske handicap,  

 der drives efter reglerne i bistandslovens kap. 17 at modtage åndssvage  

 personer med bopæl på Færøerne, hvis behov for bistand på grund af vidtgående  

 handicap ikke kan dækkes gennem bistand fra institutioner på Færøerne.
 Stk. 2.  Beslutning om optagelse træffes af  

 Almannastovan efter forhandling med Storstrøms amtskommunes social- og  

 sundhedsudvalg.
 Stk. 3.  Beslutning om flytning mellem institutioner i  

 amtskommunen træffes af social- og sundhedsudvalget efter forhandling med  

 Almannastovan.
 Stk. 4.  Almannastovan kan med Storstrøms amtskommune og  

 en anden amtskommune aftale, at optagelse sker på en institution beliggende i  

 denne anden amtskommune, når forholdene i det enkelte tilfælde taler derfor.
 § 3.  Det påhviler Vestsjællands amtskommune på dennes  

 institutioner for personer med vidtgående fysiske eller psykiske handicap,  

 der drives efter reglerne i bistandslovens kap. 17 at modtage åndssvage  

 personer med bopæl i Grønland, hvis behov for bistand på grund af vidtgående  

 handicap ikke kan dækkes gennem bistand fra institutioner i Grønland.
 Stk. 2.  Beslutning om optagelse træffes af arbejds- og  

 socialdirektionen i Grønland efter forhandling med Vestsjællands amtskommunes  

 social- og sundhedsudvalg.
 Stk. 3.  Beslutning om flytning mellem institutioner i  

 amtskommunen træffes af social- og sundhedsudvalget efter forhandling med  

 arbejds- og socialdirektionen.
 Stk. 4.  Arbejds- og socialdirektionen kan med  

 Vestsjællands amtskommune og en anden amtskommune aftale, at optagelse sker  

 på en institution beliggende i denne anden amtskommune, når forholdene i det  

 enkelte tilfælde taler derfor.
 § 4.  Det påhviler amtskommunerne og Københavns og  

 Frederiksberg kommuner på disses lands- eller landsdelsdækkende institutioner  

 for personer med vidtgående fysiske eller psykiske handicap, der drives efter  

 reglerne i bistandslovens kap. 17, at modtage personer med bopæl på Færøerne  

 og i Grønland, hvis behov for bistand på grund af vidtgående handicap ikke  

 kan dækkes gennem bistand fra institutioner på Færøerne og i Grønland.
Stk. 2.  Beslutning om optagelse af færinger og  

 grønlændere træffes af henholdsvis Almannastovan, og arbejds- og  

 socialdirektionen, efter forhandling med vedkommende amtskommunes social- og  

 sundhedsudvalg.
Optagelse i institutioner i Københavns og Frederiksberg  

 kommuner træffes efter forhandling med magistraten/ det sociale udvalg.
 § 5.  Bekendtgørelsen træder i kraft den 1. januar  

 1987.
 Stk. 2.  Samtidig ophæves bekendtgørelse nr. 323 af 27.  

 juni 1979 om pligt til at modtage færinger på bistandslovens institutioner  

 under amtskommunerne for personer med vidtgående fysiske eller psykiske  

 handicap og bekendtgørelse nr. 324 af 27. juni 1979 om pligt til at modtage  

 grønlændere på bistandslovens institutioner under amtskommunerne for personer  

 med vidtgående fysiske eller psykiske handicap.
