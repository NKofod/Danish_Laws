Bekendtgørelse om ændring af bekendtgørelse om eftersyn af kedel- og varmeanlæg i bygninger1) (Gennemførelse af servicedirektivet m.v.) § 1 I bekendtgørelse nr. 438 af 3. juni 2008 om eftersyn af kedel- og varmeanlæg i bygninger, som ændret ved bekendtgørelse nr. 587 af 24. juni 2009, foretages følgende ændringer:
 1. Fodnoten affattes således:
»Bekendtgørelsen indeholder bestemmelser, der gennemfører dele af Rådets direktiv 93/76/EØF af 13. september 1993 om begrænsning af kuldioxidemissionerne gennem en forbedring af energieffektiviteten (SAVE), (EF-Tidende 1993 nr.
L 237, side 28), dele af Europa-Parlamentets og Rådets direktiv 2002/91/EF af 16. december 2002 om bygningers energimæssige ydeevne, (EF-Tidende 2003 nr.
L 1, side 65), dele af Europa-Parlamentets og Rådets direktiv 2005/36/EF af 7. september 2005 om anerkendelse af erhvervsmæssige kvalifikationer, (EU-Tidende 2005 nr.
L 255, side 22) og dele af Europa-Parlamentets og Rådets direktiv nr. 2006/123/EF af 12. december 2006 om tjenesteydelser i det indre marked (EU-Tidende 2006 nr.
L 376, s. 36).« 2. Efter § 18 indsættes:
»§ 18 a.
Energistyrelsen træffer afgørelse om godkendelse og fornyet godkendelse af tekniske eksperter senest 6 uger efter modtagelse af ansøgningen, jf. dog stk. 2. Fristen løber fra det tidspunkt, hvor al dokumentation er fremsendt.
Stk. 2. Fristen i stk. 1 kan forlænges én gang, hvis sagens kompleksitet berettiger det.
Energistyrelsen begrunder forlængelsen og varigheden af forlængelsen og meddeler dette til ansøgeren inden udløbet af fristen i stk. 1. Afgørelse efter stk. 1, skal under alle omstændigheder træffes senest 4 måneder efter det tidspunkt, hvor al dokumentation er fremsendt.
 Stk. 3. Ansøgeren må ikke udføre eftersyn af kedel- og varmeanlæg i bygninger efter denne bekendtgørelse, før vedkommende er godkendt som teknisk ekspert af Energistyrelsen.
 Stk. 4. Når FEM-sekretariatet har modtaget en ansøgning om godkendelse eller fornyelse af godkendelse, sender FEM-sekretariatet hurtigst muligt en kvittering til ansøgeren med oplysning om:
1) sagsbehandlingsfristen, jf. stk. 1 og 2, 2) at ansøgeren ikke må udføre opgaver som teknisk ekspert efter denne bekendtgørelse, før vedkommende er godkendt hertil af Energistyrelsen, og 3) klageadgang.
Stk. 5. Hvis ansøgningen er ufuldstændig, oplyses ansøgeren hurtigst muligt herom og om, at der skal indgives yderligere dokumentation og om en eventuel indvirkning på sagsbehandlingsfristen, jf. stk. 1 og 2.« 4. § 22, stk. 4, affattes således:
»Stk. 4. Ansøgning om tilladelse indgives til Energistyrelsen, som meddeler enhver tilladelse efter stk. 1-2.« 5. I § 22 ophæves stk. 5 .
 6. Efter § 22 indsættes:
»§ 22 a.
Energistyrelsen træffer afgørelse om tilladelse til at udøve erhverv på lige fod med tekniske eksperter, godkendt efter § 17, senest 6 uger efter modtagelse af ansøgningen, jf. dog stk. 2. Fristen løber fra det tidspunkt, hvor al dokumentation er fremsendt.
Stk. 2. Fristen i stk. 1 kan forlænges én gang, hvis sagens kompleksitet berettiger det.
Energistyrelsen begrunder forlængelsen og varigheden af forlængelsen og meddeler dette til ansøgeren inden udløbet af fristen i stk. 1. Afgørelse efter stk. 1, skal under alle omstændigheder træffes senest 4 måneder efter det tidspunkt, hvor al dokumentation er fremsendt.
 Stk. 3. Ansøgeren må ikke udføre eftersyn af kedel- og varmeanlæg i bygninger efter denne bekendtgørelse, før Energistyrelsen har meddelt vedkommende tilladelse til at udøve erhverv på lige fod med tekniske eksperter, godkendt efter § 17.
 Stk. 4. Når Energistyrelsen har modtaget en ansøgning om tilladelse til at udøve erhverv på lige fod med godkendte tekniske eksperter, sender Energistyrelsen hurtigst muligt en kvittering til ansøgeren med oplysning om:
1) sagsbehandlingsfristen, jf. stk. 1 og 2, 2) at ansøgeren ikke må udføre opgaver efter denne bekendtgørelse på lige fod med tekniske eksperter, godkendt efter § 17, før vedkommende har fået tilladelse hertil af Energistyrelsen, og 3) klageadgang.
Stk. 5. Hvis ansøgningen er ufuldstændig, oplyses ansøgeren hurtigst muligt herom og om, at der skal indgives yderligere dokumentation og om en eventuel indvirkning på sagsbehandlingsfristen, jf. stk. 1 og 2.« 7. I § 24, stk. 1 indsættes efter   »FEM-sekretariatet.«: »Ansøgning om registrering indsendes til FEM-sekretariatet og afgøres af Energistyrelsen.« 8. Efter § 24 indsættes:
»§ 24 a.
Energistyrelsen træffer afgørelse om registrering af firmaer, der beskæftiger tekniske eksperter, senest 6 uger efter modtagelsen af ansøgningen, jf. dog stk. 2. Fristen løber fra det tidspunkt, hvor al dokumentation er fremsendt.
Stk. 2. Fristen i stk. 1 kan forlænges én gang, hvis sagens kompleksitet berettiger det.
Energistyrelsen begrunder forlængelsen og varigheden af forlængelsen og meddeler dette til firmaet, der anmoder om registrering inden udløbet af fristen i stk. 1.
 Stk. 3. Det anmeldende firma må ikke udføre opgaver som teknisk ekspertfirma efter denne bekendtgørelse, før det har fået meddelelse fra Energistyrelsen om optagelse i registret.
 Stk. 4. Når FEM-sekretariatet har modtaget anmodning om registrering fra et firma, der beskæftiger tekniske eksperter, sender FEM-sekretariatet hurtigst muligt en kvittering til det tekniske ekspertfirma med oplysning om:
1) sagsbehandlingsfristen, jf. stk. 1 og 2, 2) at det anmeldende firma ikke må udføre opgaver som teknisk ekspertfirma efter denne bekendtgørelse, før det har fået meddelelse fra Energistyrelsen om optagelse i registret, og 3) klageadgang.
 Stk. 5. Hvis dokumentationen for registrering er ufuldstændig, oplyses den anmeldende virksomhed hurtigst muligt herom og om, at der skal indgives yderligere dokumentation og om en eventuel indvirkning på sagsbehandlingsfristen, jf. stk. 1 og 2.
§ 24 b.
Det registrerede firma, henholdsvis den i henhold til kapitel 6 fast etablerede ekspert og den, der i overensstemmelse med bestemmelserne i kapitel 5 midlertidigt eller lejlighedsvist udøver virksomhed som ekspert efter denne bekendtgørelse, skal oplyse den, der anvender eller ønsker at anvende en ekspert til eftersyn af kedel- eller varmeanlæg efter denne bekendtgørelse, om 1) erhvervsmæssig titel og eventuelt EU/EØS-landet, hvor tilladelsen til anvendelsen af titlen er givet, 2) de brancheorganisationer, som den tekniske ekspert eventuelt er medlem af, og 3) kontaktoplysninger til Energistyrelsen.
Stk. 2. Hvis den, der anvender eller ønsker at anvende en ekspert til eftersyn efter denne bekendtgørelse, anmoder om det, skal firmaet, henholdsvis eksperten, nævnt i stk. 1, oplyse om de regler, der gælder for udførelsen af erhvervet, og hvordan vedkommende får adgang til dem.« § 2 Bekendtgørelsen træder i kraft den 28. december 2009.
 Stk. 2. Ansøgninger, der er indkommet til Ministeriet for Videnskab, Teknologi og Udvikling, CIRIUS i henhold til § 22 i bekendtgørelse nr. 438 af 3. juni 2008 inden den 1. januar 2010, og som ikke er færdigbehandlede, videregives umiddelbart til Energistyrelsen.
Energistyrelsen, den 15. december 2009 Ib Larsen / Mette Odgaard Mylin 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv nr. 2006/123/EF af 12. december 2006 om tjenesteydelser i det indre marked (EU-Tidende 2006 nr.
L 376, s. 36).
