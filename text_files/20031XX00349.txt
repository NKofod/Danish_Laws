Skriftlig fremsættelse (31. marts 2004) Økonomi- og  

 erhvervsministeren  

  

 (Bendt Bendtsen) :
 Herved tillader jeg mig for Folketinget at fremsætte:
Forslag til lov om  

 ændring af lov om fremme af privat udlejningsbyggeri, ligningsloven, lov om  

 beskatning af visse pensionskapitaler m.v., lov om finansiel virksomhed og  

 lov  

 om tilsyn med firmapensionskasser (Indførelse af tilskudsordning, opgørelse  

 af  

 boligbehov og ændring af tildelingskriterier m.v.) (Lovforslag nr.
L 213).
 Der er i januar 2004 gennemført en evaluering af lov om fremme  

 af privat udlejningsbyggeri, der er en forsøgsordning med en 5-årig løbetid.  

 Den viser, dels at lovens formål - at få bygget udlejningsboliger til en  

 husleje, som en bredere del af befolkningen kan betale - i vidt omfang er  

 nået,  

 dels at det kan være hensigtsmæssigt at ændre loven på nogle punkter for at  

 målrette den mod områder med den største efterspørgsel efter boliger.  

 Samtidig  

 er der som led i regeringens udspil "Flere i beskæftigelse - lavere  

 ledighed" fra marts 2004 indarbejdet en fremrykning af tilskudsrammen  

 fra  

 2006 og 2007 til 2004 i lovforslaget.
 Det foreslås på den baggrund at ændre loven og samtidig  

 gennemføre heraf afledte ændringer i skattelovgivningen og lovgivningen  

 vedrørende pensionskasser og livsforsikringsselskaber.
 Forslaget indeholder følgende hovedpunkter:
- Den gældende skattefradragsordning ændres til en  

 tilskudsordning.
Der afsættes et tilskud på 380 mio. kr. i 2004, 190 mio. kr.  

 i  

 2005 og 95 mio. kr. i hvert af årene 2006 og 2007. Det samlede tilskud på 760  

 mio. kr. svarer til det oprindeligt forventede årlige skattemæssige  

 provenutab  

 ved skattefradragsordningen for perioden 2004-2007.
- Tilskuddet målrettes mod de geografiske områder, hvor  

 efterspørgslen efter boliger er størst, ved forud for ansøgningsrunderne at  

 udpege sådanne områder.
Ministeren kan beslutte at forbeholde en del af  

 tilskudsrammen til bestemte områder.
Kommunerne får mulighed for at afvise at  

 deltage i ordningen og dermed mulighed for at afvise nybyggeri efter loven.
-  

 Lovforslaget sigter endvidere på en  

 byggepolitisk målsætning om at fremme produktiviteten i byggesektoren.  

  

  

 Der gives derfor i hvert af årene 2004-2007 fortrinsstilling til 45 mio. kr.  

 af bevillingsrammen til byggerier baseret på strategiske samarbejder.  

 Ministeren bemyndiges til at fastsætte de nærmere regler for fordeling af den  

 del af bevillingsrammen.
Det forudsættes, at disse midler fordeles efter de  

 samme principper som den øvrige del af bevillingsrammen.
- Den ansøger, som opfylder lovens krav, herunder kvalitetskrav, og som søger  

 om det mindste tilskud pr. m², kommer først i betragtning ved fordeling af  

 tilskudsmidlerne.
For at ligestille bygherrerne i konkurrencen annulleres  

 virkningerne af regionale prisforskelle i byggeomkostningerne ved en  

 beregningsteknisk vægtning af de maksimale anskaffelsessummer.
 - Tilskuddet kan højst udgøre 20 pct. af de faktiske  

 omkostninger, dog højst 20 pct. af de i loven fastsatte maksimale  

 anskaffelsessummer.
- Der kan som hovedregel ikke ansøges om tilskud til projekter  

 på mere end 200 boliger, og det gøres muligt for en ansøger at angive, at  

 byggeriet skal opføres på flere byggegrunde.
Endvidere gives der mulighed for  

 opførelse af byggerier, som indeholder såvel beboelse som erhverv, men der  

 kan  

 kun ydes støtte til boligdelen.
 Det skønnes, at der vil kunne opføres 3.000-3.500  

 udlejningsboliger i perioden 2004-2007.
Omlægningen fra skattefradrag til tilskud skønnes samlet set at  

 være provenuneutral for det offentlige.
Omlægningen skønnes således at  

 medføre  

 offentlige merudgifter på 370 mio. kr. i 2004 og 80 mio. kr. i 2005, som  

 opvejes af mindreudgifter på 95 mio. kr. i 2006, 95 mio. kr. i 2007, 180 mio.  

 kr. i 2008 og 80 mio. kr. i 2009.
 De kommunaløkonomiske konsekvenser skal forhandles med de  

 kommunale parter.
 For så vidt angår de offentlige administrative konsekvenser  

 medfører forslaget en begrænset administrativ merbelastning i Erhvervs- og  

 Boligstyrelsen, men skønnes ikke at have nævneværdige administrative  

 konsekvenser for kommunerne.
 Forslaget vil ikke have administrative og økonomiske  

 konsekvenser for erhvervslivet.
 Forslaget har ikke miljømæssige konsekvenser, ligesom forslaget  

 ikke indeholder EU-retlige aspekter.
 Det foreslås, at loven træder i kraft dagen efter  

 bekendtgørelsen i Lovtidende.
 Idet jeg i øvrigt henviser til lovforslaget og de bemærkninger,  

 der ledsager det, skal jeg anbefale forslaget til Tingets velvillige  

 behandling.
