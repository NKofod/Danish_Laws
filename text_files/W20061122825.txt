Landsskatteretskendelse vedr.
Omgørelse  sambeskatning med  

 datterselskab Klagen vedrører spørgsmålet om omgørelse i  

 henhold til dagældende bestemmelse i skattestyrelseslovens § 37 D vedrørende  

 valg af sambeskatning mellem selskabet og dets datterselskab.
Landsskatterettens afgørelse Indkomståret 2002 Den kommunale skattemyndighed  

 har ikke imødekommet anmodning om ændring af valg på selvangivelsen  

 vedrørende  

 sambeskatning.
 Landsskatteretten stadfæster  

 afgørelsen.
Sagens oplysninger A A/S (herefter benævnt  

 selskabet) har ligesom sit datterselskab B A/S forskudt indkomstår.  

 Indkomståret  

 2002 vedrører således perioden fra 1. juli 2001 til 30. juni 2002, og fristen  

 for rettidig indgivelse af selvangivelse mv. var således den 31. december  

 2002.
Den 2. december 2002 har den  

 kommunale skattemyndighed modtaget selvangivelse for begge selskaber.
Ved  

 indgivelse af selvangivelse for indkomståret 2002 er det ikke anført, at der  

 ønskes sambeskatning med datterselskabet B A/S.
 Af årsrapporten 2002/2001 for  

 selskabet fremgår af afsnittet "anvendt regnskabspraksis", at den i  

 resultatopgørelsen udgiftsførte skat omfatter den beregnede selskabsskat  

 reguleret for forskydninger i udskudt skat samt reguleringer vedrørende  

 tidligere års betalte skatter. herudover fremgår det af note 1 til  

 resultatopgørelsen, at der pr. 1. juli 2001 er hensat 1.309.799 kr. til  

 selskabsskat, at der er betalt 689.952 kr. i 2001/2002 og at der er  

 udgiftsført  

 113.223 kr. skat af årets resultat, hvilket beløb ligeledes er hensat til  

 selskabsskat.
Af årsrapporten 2001/2002 for  

 B A/S fremgår af afsnittet "anvendt regnskabspraksis", at den i  

 resultatopgørelsen  

 udgiftsførte skat omfatter den beregnede selskabsskat reguleret for  

 forskydninger i udskudt skat samt reguleringer vedrørende tidligere års  

 betalte  

 skatter.
Herudover fremgår det af note 1 til resultatopgørelsen, at der pr.  

 1.  

 juni 2001 er hensat 61.669 kr. til selskabsskat og udgiftsført 113.223 kr.  

 skat  

 i tilknyttede virksomheder.
Hvilken eller hvilke virksomhed/-er, der er tale  

 om, er imidlertid ikke specificeret.
 På denne baggrund er der ikke  

 etableret sambeskatning mellem de to selskaber.
 Repræsentanten har den 23.  

 december 2003 anmodet den kommunale skattemyndighed om tilladelse til  

 sambeskatning, idet der i forbindelse med indsendelsen af selvangivelserne  

 for  

 indkomståret 2003 er modtaget genpart af årsopgørelserne for 2002, og ved  

 gennemgang af disse er konstateret, at der ikke som forudsat var registreret  

 sambeskatning.
 Ved klage til Ligningsrådet  

 af 27. februar 2004 over nægtet tilladelse til sambeskatning har  

 repræsentanten  

 supplerende anmodet om tilladelse til at ændre valg i selvangivelsen  

 vedrørende  

 angivelsen af om sambeskatning begæres, såfremt Ligningsrådet ikke imødekom  

 klagen og gav tilladelse til sambeskatning.
 Ligningsrådet har ved  

 afgørelse af 17. august 2004 stadfæstet den kommunale skattemyndigheds afslag  

 på dispensation i henhold til TSS-cirkulære 2001-41, betingelse 1.4.
Den kommunale skattemyndigheds afgørelse Anmodning i henhold til  

 dagældende bestemmelse i skattestyrelseslovens § 37 D om ændring af valg i  

 selvangivelsen er ikke imødekommet, idet selskaberne ikke findes at være  

 omfattet af bestemmelsen.
 Det er en betingelse for  

 tilladelse til ændring efter bestemmelsen, at det tidligere trufne valg som  

 følge af myndighedernes korrektion eller ændring af skatteansættelsen ikke  

 har  

 de skattemæssige virkninger, der var forudsat, da valget blev truffet, og at  

 den skattepligtige kan godtgøre, at det vil have økonomiske konsekvenser,  

 såfremt valget opretholdes.
 Da skattemyndighederne i  

 nærværende sag ikke har foretaget regulering af det selvangivne, findes  

 selskaberne ikke at være omfattet af bestemmelsen.
Klagerens påstand og argumenter Selskabets repræsentant har  

 nedlagt påstand om tilladelse til omgørelse af valg i selvangivelsen i  

 henhold  

 til dagældende bestemmelse i skattestyrelseslovens § 37 D.
Skattemyndigheden har anset  

 selskabet og dettes datterselskab for at have selvangivet uden sambeskatning  

 for indkomståret 2002. Det følger heraf implicit, at selskaberne oprindelig  

 har  

 valgt ikke at lade sig sambeskatte.
Skattemyndigheden har herefter foretaget  

 en  

 skatteansættelse, der har betydning vor valget, og valget (dvs. det valg, der  

 består i ikke at lade selskaberne sambeskatte) har medført utilsigtede  

 skattemæssige konsekvenser.
Det ligger fast, at  

 "skattemyndighederne har foretaget en skatteansættelse ---", og  

 forholdet  

 falder derfor direkte ind under lovens ordlyd.
Når skatteforvaltningen derfor  

 fremhæver bemærkningerne, der nævner en følgevirkning af myndighedernes  

 korrektion eller ændring", så ligger heri, at den pågældende korrektion  

 kan være sket i forbindelse med den første skatteansættelse.
Dette er i  

 overensstemmelse  

 med det, der er kommet til udtryk i loven.
Når der er nævnt både korrektion  

 og  

 ændring, så ligger heri, at der må være tale om to forskellige forhold.
 Repræsentanten har fastholdt,  

 at omvalg af sambeskatning/ikke sambeskatning er omfattet af dagældende  

 bestemmelse i skattestyrelseslovens § 37 D.
Landsskatterettens bemærkninger og begrundelse Det fremgår af dagældende  

 bestemmelse i skattestyrelseslovens § 37 D, stk. 1, at en skatteyder kan få  

 tilladelse  

 til at ændre et valg i selvangivelsen, i det omfang skattemyndighederne har  

 foretaget en skatteansættelse af betydning for valget og valget som følge  

 heraf  

 har fået utilsigtede skattemæssige konsekvenser.
Det fremgår af den dagældende  

 bestemmelse i selskabsskattelovens § 31, at Ligningsrådet kunne tillade, at  

 to  

 eller flere selskaber blev sambeskattet under nærmere angivne betingelser,  

 herunder på de af Ligningsrådet fastsatte vilkår.
Ansøgning om sambeskatning  

 skulle indsendes senest samtidig med indgivelse af selvangivelse for det  

 omhandlede år, men der kunne i et vist omfang gives dispensation for  

 fristoverskridelse ved indsendelse af anmodning.
 Det bemærkes, at  

 Ligningsrådet i den foreliggende sag har meddelt afslag på anmodning om  

 dispensation.
 Under disse omstændigheder er  

 der ved selskabets angivelse af ønsket om sambeskatning ikke tale om et  

 selvangivelsesvalg, hvorfor den dagældende bestemmelse i  

 skattestyrelseslovens  

 § 37 D, stk. 1, ikke finder anvendelse.
 Anmodningen  

 kan herefter ikke imødekommes, og den påklagede afgørelse stadfæstes derfor.
