Nr BTL 99 Betænkning over Forslag til lov om ændring af lov om sygehusvæsenet   

 Nr L 99 1995-96, 1. samling Afgivet af Sundhedsudvalget Afgivet: 19951207 Udvalget har behandlet lovforslaget i nogle møder og har herunder stillet  

 spørgsmål til sundhedsministeren, som denne har besvaret skriftligt.
 Et af udvalgets spørgsmål og sundhedsministerens svar herpå er optrykt som  

 bilag til betænkningen.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres og Centrum-Demokraternes  

 medlemmer af udvalget) lovforslaget til vedtagelse uændret.
 Et mindretal inden for flertallet (Venstres medlemmer af udvalget) har  

 særligt noteret sig, at svært handicappede (kørestolsbrugere) fortsat vil  

 kunne blive befordret til og fra sygehus inden for 5 km's-grænsen.
 Et mindretal (Socialistisk Folkepartis og Fremskridtspartiets  

 medlemmer af udvalget) indstiller lovforslaget til vedtagelse med det  

 stillede ændringsforslag.
 ÆndringsforslagAf et mindretal (FP), tiltrådt af et  

mindretal (SF):
 Til § 1 1) Nr. 3 udgår.
Bemærkninger Til nr. 1 Fremskridtspartiet er principielt imod, at man forringer  

 situationen for i forvejen dårligt stillede patienter.
Fremskridtspartiet  

 havde hellere set, at der blev anlagt en individuel vurdering, eventuelt af  

 det pågældende sygehus, således at dårligt stillede patienter som følge af  

 deres sygdom ikke blev pålagt en betalingsforpligtelse for transport.
Tove Lindbo Larsen (S) nfmd.
Lone Møller (S) Hanne Andersen (S) Holger  

 Graversen (S) Jytte Wittrock (S) Jørn Jespersen (SF) Vibeke Peschardt (RV)  

 Kjeld Rahbæk Møller (SF) Addi Andersen (CD) Jørgen Winther (V) Mariann  

 Fischer Boel (V) Ester Larsen (V) fmd.
Kim Mouritsen (V) Henriette  

 Kjær (KF) Agnete Laustsen (KF) Stefan G.
Rasmussen (KF) Jan Køpke Christensen  

 (FP) Enhedslisten og Dansk Folkeparti havde ikke medlemmer i udvalget.
Bilag Et af udvalgets spørgsmål til sundhedsministeren og dennes svar herpå Spørgsmål 4:
»Ministeren bedes redegøre for, hvilke muligheder svært handicappede  

 (kørestolsbrugere) har for at blive befordret til sygehuse inden for 5  

 km's-grænsen, hvis lovforslaget bliver vedtaget?» Svar:
 Som det fremgår af bemærkningerne til lovforslagets § 1, nr. 3, vil  

 afstandsgrænsen på 5 km ikke gælde for personer, hvis tilstand nødvendiggør  

 befordring med bl.a. særligt sygekøretøj, til eller fra behandlingsstedet,  

 jf. sygehuslovens § 6, stk. 1. Det betyder, at svært handicappede  

 (kørestolsbrugere), hvis lovforslaget bliver vedtaget, fortsat vil kunne  

 blive befordret med særligt sygekøretøj til eller fra behandlingssteder inden  

 for 5 km's-grænsen.
Tillægsbetænkning Efter afgivelse af betænkning over og 2. behandling af lovforslaget har  

 udvalget på ny behandlet dette i et møde.
Udvalget har herunder stillet  

 spørgsmål til sundhedsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra Dansk Taxi Forbund og Ældre Sagen.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres og Centrum-Demokraternes  

 medlemmer af udvalget) lovforslaget til vedtagelse uændret.
 Et mindretal (Socialistisk Folkepartis og Fremskridtspartiets  

 medlemmer af udvalget) indstiller lovforslaget til forkastelse.
Tove Lindbo Larsen (S) nfmd.
Lone Møller (S) Hanne Andersen (S) Holger  

 Graversen (S) Jytte Wittrock (S) Jørn Jespersen (SF) Vibeke Peschardt (RV)  

 Kjeld Rahbæk Møller (SF) Addi Andersen (CD) Jørgen Winther (V) Mariann  

 Fischer Boel (V) Ester Larsen (V) fmd.
Gudrun Laub (V) Henriette Kjær  

 (KF) Agnete Laustsen (KF) Stefan G.
Rasmussen (KF) Jan Køpke Christensen (FP) Enhedslisten og Dansk Folkeparti havde ikke medlemmer i udvalget.
