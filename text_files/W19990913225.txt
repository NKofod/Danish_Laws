En ansøgning om registrering af  

 varemærket EF (figurmærke) for rejsebureauvirksomhed og  

 uddannelses- og undervisningsvirksomhed afslået År 1996, den 29. november afsagde  

 Patentankenævnet  (Grønning-Nielsen, Hans Chr.
Thomsen,  

 Finn Mikkelsen) følgende KENDELSE i sagen j.nr.
V 37/94:
Klage fra EF Colleges Ltd., Schweiz, v/Chas.
Hude A/S over Patentdirektoratets afgørelse af 17. juni 1994  

 vedrørende varemærkeansøgning nr.
VA 7911 1991.
 Den 5. november 1991 indleverede klageren en  

 ansøgning om registrering af varemærket EF (figurmærke)  

 for rejsebureauvirksomhed i klasse 39 og uddannelses- og  

 undervisningsvirksomhed, herunder særlig arrangering af sprogkurser i  

 klasse 41.
 I skrivelse af 10. august 1992 udtalte Patentdirektoratet,  

 at det ansøgte varemærke var fundet "uegnet til registrering, da  

 det indeholder tegn, emblemer eller våben, som har offentlig  

 interesse.
 Begrundelsen herfor er, at mærket indeholder et tegn  

 som har offentlighedens interesse - nemlig EF, der er kendetegnet for Det  

 Europæiske Fællesskab og som er den forkortelse, der rent faktisk  

 anvendes i Danmark.
 Det faktum, at mærket tidligere er registreret under  

 VR 0697 1982 findes ikke at have relevans for nærværende sag,  

 idet mærket nu fremstår med store bogstaver.
Mærket vil eventuelt kunne registreres, hvis  

 registreringen tillades af vedkommende myndighed." Klageren skrev i den anledning den 7. april 1993  

 følgende til direktoratet:
"Mine klienter er ved at samle dokumentation for at  

 betegnelsen EF er taget i brug, forinden det blev almindeligt at bruge  

 betegnelsen EF for det europæiske fællesskab.
Imidlertid  

 kræver dette et større detektivarbejde i og med at Danmark har  

 været medlem af fællesskaberne i mere end 20 år, og jeg  

 håber derfor at den ansøgte frist kan bevilges.
Foreløbig har mine klienter fået fremdraget  

 vedlagte afgørelse fra Forbrugerombudsmanden, og man søger  

 fremskaffet kopi af den forudgående korrespondance." Den nævnte afgørelse, hvis dato ikke  

 fremgår af den vedlagte kopi, var stilet til  

 højesteretssagfører Erik Sandager, og lyder som  

 følger:
 "Under henvisning til Deres skrivelse af 8. december 1975  

 om Den europæiske Ferieskoles anvendelse af bogstaverne "ef" i  

 selskabets reklamer m.v. skal jeg meddele, at jeg frafalder mit ønske  

 om, at selskabet ophører med at benytte denne forkortelse.
Min begrundelse herfor er dels, at jeg anser det for  

 godtgjort, at selskabet har taget forkortelsen i brug, forinden det blev  

 almindeligt at anvende "EF" som betegnelse for det europæiske  

 fællesskab, dels at den officielle forkortelse er "EØF"." Klageren skrev derefter den 4. august 1993 følgende  

 til direktoratet:
 "Hermed henvises til tidligere korrespondance i  

 nævnte sag senest Direktoratets brev af 10. august 1992.
 Direktoratet henviser i nævnte skrivelse til, at det  

 ansøgte mærke indeholder tegn, som har offentlig interesse, der  

 henvises til, at EF er kendetegnet for Det Europæiske Fællesskab,  

 og at det rent faktisk er den forkortelse, der anvendes i Danmark.
 I denne forbindelse gør jeg opmærksom  

 på, at Danmark tiltrådte Det Europæiske Fællesskab i  

 1972, men mine klienter har rent faktisk taget betegnelsen EF i brug i  

 året 1965 - altså forud for Danmarks tiltræden, men  

 også forud for det tidspunkt, hvor forkortelsen EF blev brugt i  

 Danmark.
 På baggrund heraf har mine klienter gennem denne  

 brug en egentlig ret til at bruge forkortelsen EF for sin virksomhed, og jeg  

 kan oplyse, at spørgsmålet har været behandlet af  

 Forbrugerombudsmanden, idet han også på et vist tidspunkt fandt  

 mine klienters brug af denne betegnelse for at være i strid med  

 Markedsføringslovens § 2.
 Jeg vedlægger kopi af den korrespondance, der blev  

 ført mellem Forbrugerombudsmanden og mine klienters advokat sluttende  

 med en skrivelse fra Forbrugerombudsmanden, hvori han frafalder kravet om, at  

 selskabet ophører med at benytte denne forkortelse.
 I begrundelsen angives det dels, at Forbrugerombudsmanden  

 anser det for godtgjort, at selskabet har taget forkortelsen i brug, forinden  

 det blev almindeligt at anvende EF som betegnelse for Det Europæiske  

 Fællesskab og dels, at den officielle forkortelse er EØF.
 Jeg vedlægger til Patentdirektoratets orientering  

 kopi af den førte korrespondance.
Jeg anser det således for hævet over enhver  

 tvivl, at mine klienter gennem sin brug af betegnelsen EF har en ret til at  

 fortsætte med denne brug, jvf.
Forbrugerombudsmandens afgørelse,  

 og jeg ser derfor ingen som helst hindring for, at Patentdirektoratet  

 også accepterer mine klienters varemærke til registrering.
Det  

 forhold at mine klienter frit kan bruge varemærket og altså  

 forhindre andre i at opnå registrering af dermed forvekslelige  

 varemærker, og da Varemærkeloven giver samme retsbeskyttelse for  

 sådanne varemærker, der er taget i brug, som vedvarende bruges og  

 registrerede varemærker, kan jeg ej heller se, at mine klienter skal  

 forhindres i at opnå en varemærkeregistrering af deres  

 varemærke.
På baggrund heraf skal jeg anmode Patentdirektoratet  

 om at overveje den trufne afgørelse endnu engang, idet jeg  

 bemærker, at såfremt Direktoratet skulle ønske det, vil  

 mine klienter være villige til at fremskaffe yderligere materiale til  

 belysning af den brug, der er blevet gjort af betegnelsen EF." I skrivelse af 9. december 1993 fastholdt direktoratet, at  

 mærket var uegnet til registrering, og udtalte:
 "I brev af 04 aug 1993 har De anmodet direktoratet om, at  

 tage afgørelsen om, at mærket er uegnet til registrering i  

 medfør af varemærkelovens § 14, nr. 3 op til fornyet  

 overvejelse.
I den forbindelse har De anført, at ansøger  

 har taget betegnelsen "EF" i brug i året 1965 altså forud for  

 Danmarks tiltrædelse af det Europæiske Økonomiske  

 Fællesskab og således forud for det tidspunkt, hvor forkortelsen  

 "EF" blev brugt i Danmark.
Samtidig har De anført, at  

 spørgsmålet om ansøgers benyttelse af forkortelsen "EF"  

 for sin virksomhed har været behandlet for Forbrugerombudsmanden.
 Det indsendte materiale ses ikke at udgøre  

 tilstrækkelig dokumentation for, at varemærket "EF" i den  

 foreliggende udformning, hvor der er benyttet såkaldte store bogstaver,  

 har været benyttet siden 1965. Man er i direktoratet opmærksom  

 på, at ansøger er indehaver af varemærket "ef",  

 registreret under VR 0697 1982. Dette registrerede mærke består  

 af såkaldte små bogstaver, der mindsker risikoen for, at  

 bogstaverne opfattes som forkortelse af det Europæiske  

 Økonomiske Fællesskab.
Direktoratet må derfor fastholde, at det  

 ansøgte mærke er uegnet til registrering, da mærket  

 indeholder et tegn, som har offentlig interesse, jf. varemærkelovens §  

 14, nr. 3. Der består således en risiko for, at mærket  

 indgiver offentligheden en forestilling om, at der består en  

 forbindelse mellem mærket og det Europæiske Økonomiske  

 Fællesskab." Klageren anmodede i skrivelse af 7. april 1994  

 direktoratet om påny at overveje sagen, idet man gjorde gældende,  

 "at EF efter Maastrict-traktatens underskrift har ændret navn til Den  

 Europæiske Union, og at forkortelsen herefter er EU.
 Det er min opfattelse, at det forhold bør  

 lægges til grund for afgørelsen af nærværende sag,  

 idet forkortelsen EF herefter næppe kan betragtes som et tegn af  

 offentlig interesse og dermed udelukket fra registrering.
 Til direktoratets orientering vedlægger jeg kopi af  

 en lille artikel fra Politiken den 30. oktober 1993, og jeg henviser i det  

 hele til den diskussion, der er foregået både på TV og i  

 radio vedrørende forkortelsen for Den Europæiske Union.
Ved bedømmelsen skal jeg endvidere anmode  

 direktoratet om at lægge til grund det af mig tidligere anførte  

 om mine klienters brug af betegnelsen EF forud for Danmarks tiltrædelse  

 af det europæiske, økonomiske fællesskab, og jeg  

 håber meget, at direktoratet efter en samlet vurdering af det her  

 anførte vil kunne komme til slutning, at mærket kan fremmes til  

 registrering." Den 17. juni 1994 afslog direktoratet ansøgningen  

 under henvisning til varemærkelovens § 14 nr. 3 med følgende  

 begrundelse:
"Mærket indeholder tegnet EF, der kan give  

 offentligheden en forestilling om, at der består en forbindelse mellem  

 mærket og det Europæiske Økonomiske Fællesskabs  

 eller Den Europæiske Union.
Dette gælder selvom betegnelsen EF  

 eller Maastrict-traktaten i de fleste relationer er ændret til EU.  

 Betegnelsen EF anvendes således stadig i et vist omfang, som f.eks.  

 EF-domstolene, EF-varemærke, EF-forordningen og EF-direktiv.  

 Betegnelsen EF anvendes endvidere stadig i almindelig daglig tale om det  

 Europæiske Økonomiske Fællesskab eller den  

 Europæiske Union.
Vi har truffet afgørelsen i medfør af  

 varemærkelovens § 20, stk. 2, jf. § 14, nr. 3." Denne afgørelse har klageren ved skrivelse af 17.  

 august 1994 indbragt for Patentankenævnet med påstand om, at det  

 ansøgte varemærke EF figur registreres.
 I skrivelse af 3. november 1994 har klageren uddybet og  

 begrundet anken og udtalt:
 "Nærværende ansøgning er nægtet  

 registrering under henvisning til varemærkelovens § 14, nr. 3, idet  

 mærket anses for at indeholde tegnet EF, der er et tegn af offentlig  

 interesse.
 Jeg henviser primært til den korrespondance, der har  

 været ført med Patentdirektoratet forud for afslagsskrivelsen af  

 17. juni d.å.
 Jeg skal i den forbindelse gøre opmærksom  

 på, at varemærkelovens regler, således som optaget i § 14,  

 nr. 3, baserer sig på Pariserkonventionens artikel 6 ter, og de  

 kriterier, der er nedlagt i denne artikel i Pariserkonventionen skal regulere  

 forholdet og endvidere være retningsgivende for, hvorledes de  

 kontraherende parter skal fortolke bestemmelsen.
 Jeg skal ved nærværende fremdrage 3 forhold,  

 der efter min opfattelse bør lægges til grund ved  

 bedømmelse af nærværende sag, og som alle taler til gunst  

 for accept af mine klienters her ansøgte varemærke.
 I Danmark er den officielle forkortelse for det  

 Europæiske Fællesskab enten EØF eller EU, og i visse  

 forbindelser også forkortelsen EF, således som angivet af  

 Patentdirektoratet, nemlig i forbindelse med EF-domstolene,  

 EF-varemærke, EF-forordningen og EF-direktiv.
 Direktoratets henvisning til, at EF endvidere anvendes i  

 almindelig daglig tale om det Europæiske Økonomiske  

 Fællesskab eller den Europæiske Union, må stå for  

 direktoratets egen regning.
I Pariserkonventionen og i varemærkelovens §14, nr.  

 3 er der alene tale om identiske tegn -altså ikke et  

 spørgsmål om forveksling, og i Pariserkonventionens artikel 6  

 ter (2) siges det: "The prohibition of the use of official signs and  

 hall-marks indicating control and warranty shall apply soly in cases where  

 the marks which contain them are intended to be used on goods of the same or  

 a similar kind." Der er således tale om en klar begrænsning til  

 de områder, hvor det specielle tegn bruges, og som nævnt ovenfor  

 er der ikke sammenhæng mellem anvendelsen af forkortelsen EF og den  

 virksomhed, som mine klienter driver og som omfattes af  

 nærværende ansøgning.
 Til forklaring af de principper, der skal lægges til  

 grund for bedømmelse af sådanne sager, skal jeg endvidere  

 henvise til artikel 6 ter (c), hvor der nærmere gøres rede for,  

 at rettigheder til kendetegn, der har offentlig interesse, som er  

 opstået inden underskrivelse af konventionen, ikke skal forbydes.
 Det samme må i og for sig gælde, såfremt  

 der er opstået rettigheder til betegnelsen inden den  

 pågældende betegnelse i medlemslandet er blevet accepteret som et  

 offentligt kendetegn.
 Dette er sagen i nærværende ansøgning,  

 idet mine klienter har rettigheder til bogstaverne EF, der strækker sig  

 tilbage til året 1965 - altså forud for Danmarks tiltræden  

 til det Europæiske Økonomiske Fællesskab.
 Jeg henviser i denne forbindelse til den korrespondance,  

 der er blevet ført med Forbrugerombudsmanden, herunder specielt  

 Forbrugerombudsmandens skrivelse fra december 1975, hvor  

 Forbrugerombudsmanden udtaler, at han ikke vil gøre indvendinger mod  

 den fortsatte brug af betegnelsen EF for mine klienter, idet han  

 anfører, at han anser det for godtgjort, at selskabet har taget  

 forkortelsen i brug, forinden det blev almindeligt at anvende EF som  

 betegnelse for det Europæiske Fællesskab og for det andet, fordi  

 den officielle forkortelse er EØF.
 Det er efter min opfattelse særdeles vigtigt at  

 holde sig Forbrugerombudsmandens bemærkninger i erindring, når  

 nærværende sag skal afgøres.
Dernæst skal det gøres gældende, at  

 sådanne sager, som nærværende, altid må gøres  

 til genstand for en konkret vurdering, og jeg henviser også her til  

 principperne i Pariserkonventionens artikel 6 ter (c), hvor det bl.a. siges,  

 at når brugen af sådanne varemærker, som nævnt  

 ovenfor, "is not of such a nature as to suggest to the public that a  

 connection exists between the organization concerned and the armorial  

 bearings, flags, emblems, abbreviations or titles, or if such use or  

 registration is clearly not of a nature to mislead the public as to the  

 existence of a connection between the user and the organization." I Pariserkonventionen stilles der således krav om,  

 at der skal være fare for vildledning af forbrugerne, og en sådan  

 fare eksisterer efter min opfattelse ikke i nærværende sag.
 Mig bekendt driver det Europæiske Økonomiske  

 Fællesskab ikke sprogundervisning eller undervisning på anden  

 måde, og dernæst må jeg henvise til den konkrete vurdering  

 af varemærket EF, således som det er anmeldt til  

 registrering.
Mærket består af bogstaverne EF på  

 baggrund af tre skråstriber, og dette er ved en konkret vurdering  

 så fjernt fra alt, hvad der kendes fra de Europæiske  

 Økonomiske Fællesskaber.
Havde der været tale om en  

 kombination med stjerner eller på anden måde reference til  

 kendetegn, der normalt bruges af EØF, kunne jeg til nød  

 medgive, at der kunne være tale om en vildledning.
 Dernæst er det således, at mine klienter de  

 facto brugte mærket EF, før Danmark tiltrådte  

 Romtraktaten, og dermed udhules også vildledning.
Jeg skal således anmode ankenævnet om at  

 ændre direktoratets afgørelse i sagen og returnere denne til  

 direktoratet for registrering." I anledning af klagen har direktoratet ved skrivelse af  

 28. juni 1995 afgivet følgende udtalelse:
"Under hensyn til, at brugen af betegnelsen EU i den  

 forløbne tid i stadigt stigende omfang i dagspressen m.v. har  

 afløst betegnelsen EF, vil direktoratet ikke have indvendinger imod,  

 at den ved skrivelse herfra af 17 jun 1994 trufne afgørelse, hvorefter  

 mærket er fundet uegnet til registrering, bliver ændret." Ankenævnet har behandlet sagen på sit  

 møde den 26. juni 1996.
For klageren mødte varemærkeagent Claus  

 Hyllinge, som procederede sagen i det væsentlige under henvisning til  

 de til Patentdirektoratet og Ankenævnet fremsendte skriftlige  

 indlæg.
Det blev navnlig fremhævet, at det ansøgte  

 mærke havde været registreret og brugt på det danske marked  

 forud for Danmarks indtræden i EF.
 Ankenævnet skal udtale:
I henhold til de af Patentdirektoratet i afgørelsen  

 af 17. juni 1994 anførte grunde og idet det over for Ankenævnet  

 anførte ikke findes at kunne føre til andet retultat bestemmes:
 Den påklagede afgørelse stadfæstes.
