 I en Justitsministeriet forelagt Sag var der rejst Spørgsmaal om, hvilke  

 Fornavne, der tilkom et Adoptivbarn, efter at Adoptivforholdet var ophævet  

 ved Dom.
 Det fremgik af Sagen, at 2 af Adoptivbarnets oprindelige 3 Fornavne var  

 bortkastet ved Adoptionsbevillingen, samtidig med at der ved Bevillingen var  

 tillagt Barnet et nyt Fornavn og Adoptivforældrenes Familienavn.
I Skrivelse af 5. Januar 1940 til N.N.
Kordegnskontor udtalte  

 Justitsministeriet, at Adoptivbarnet ved Adoptivforholdets Ophævelse havde  

 generhvervet sit gamle Familienavn, men ikke de to Fornavne, som bortfaldt  

 ved Adoptionen, hvorimod det havde bevaret det Fornavn, der var blevet  

 tillagt det ved Adoptionen.
 Skrivelse fra Justitsministeriet.
