 I medfør af § 5, stk. 4, i lov om skibsfartens betryggelse, jfr.  

 lovbekendtgørelse nr. 309 af 3. august 1965, fastsættes efter samråd med  

 forsvarsministeriet herved følgende regler for sejlads i Thyborøn Kanal fra  

 søen udenfor havrevlen til det åbne farvand i Nissum Bredning.
 § 1.  For det omhandlede farvand, der er at anse som  

 et snævert løb, gælder bestemmelserne i bekendtgørelse nr. 49 af 11. marts  

 1965 om særlige regler for sejlads m.m. i visse danske farvande med senere  

 ændringer af 5. december 1969 med følgende tilføjelse:
 Skibe, der mellem Thyborøn søndre færgehavn og Thyborøn nordre færgehavn  

 sejler på tværs af løbets længderetning, skal gå af vejen for skibe, der  

 sejler i farvandets længderetning.
 § 2.  Overtrædelse af denne bekendtgørelse straffes i  

 medfør af § 6, stk. 3, i lov om skibsfartens betryggelse med bøde.
 § 3.  Bekendtgørelsen træder i krat den 15. juni 1975.
 Stk. 2.  Bekendtgørelse nr. 19 af 22. januar 1930  

 angående regler for sejladsen i Thyborøn Kanal ophæves.
 Handelsminiseriet,den 14. maj 1975.
 Erling Jensen.
/T.
R.
Funder.
