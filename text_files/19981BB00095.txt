Fremsat den 5. marts 1999 af  

 Jørn Jespersen (SF),  

 Jes Lunde (SF) og Malene Vestergård (SF) Forslag til folketingsbeslutning om mærkning af gensplejsede fødevarer Folketinget opfordrer regeringen til at arbejde for, at  

 alle fødevarer, som er fremstillet direkte eller indirekte ved  

 hjælp af gensplejsede organismer, bliver tydeligt mærket i  

 forbrugerleddet, så forbrugernes frie valg sikres.
Bemærkninger til forslaget Mærkning af gensplejsede  

 fødevarer bør også omfatte varer, hvor indholdet af  

 gensplejsede organismer ikke kan måles i produktet på grund af  

 forarbejdning, for eksempel i sukker og olier.
 Mærkningen bør endvidere omfatte kød  

 fra grise, som har fået gensplejset soya, og mælk fra  

 køer, som har fået gensplejsede roer.
 En sådan altomfattende mærkning af  

 gensplejsede fødevarer forudsætter en separation af gensplejsede  

 og ikkegensplejsede produkter i hele produktions- og  

 distributionssystemet.
Den udbredte modstand mod gensplejsede produkter i den  

 europæiske befolkning skyldes ikke blot sundhedsmæssige  

 betænkeligheder, men også modstand mod selve produktionsformen -  

 inkl. langsigtede miljøkonsekvenser, frygt for afhængighed og  

 tab af biodiversitet.
Derfor bør en konsekvent mærkning  

 gennemføres for at sikre forbrugernes frie valg.
Skriftlig fremsættelse Jørn Jespersen (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om mærkning af  

 gensplejsede fødevarer.
(Beslutningsforslag nr.
B 95).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
