 Advokatrådet rejste spørgsmål om, i hvilket omfang afgiften af  

 advokatsalærer kan medregnes til den indgående afgift i betalingsstandsnings-  

 og konkursboer.
 Ministeriet for skatter og afgifter fandt, at betalingsstandsnings- og  

 konkursboer, hvor skyldneren har drevet såvel afgiftspligtig som  

 ikke-afgiftspligtig virksomhed, har fradragsret for afgiften i forbindelse  

 med advokatomkostningerne under bobehandlingen med en forholdsmæssig andel,  

 der indtil videre kan beregnes efter reglerne i §§ 1-3 i bekendtgørelsen om  

 delvis fradragsret for merværdiafgift.
 Såfremt skyldneren udelukkende har drevet afgiftspligtig virksomhed, og  

 der ved afviklingen af boet både indgår aktiver, der har været anvendt i den  

 afgiftspligtige virksomhed, og private aktiver, fandt ministeriet, at et  

 sådant bo indtil videre som indgående afgift kan fradrage hele afgiften af  

 advokatudgifterne i forbindelse med bobehandlingen.
 Hvis en afgiftspligtig virksomhed (person) uden forbindelse med konkurs,  

 betalingsstandsning eller lignende har udgifter til advokat i forbindelse med  

 realisationen af rent private aktiver, der ikke vedrører den afgiftspligtige  

 virksomhed, f.eks. privat indbo eller privat fast ejendom, kan ingen del af  

 afgiften af advokatomkostningerne medregnes til den indgående afgift, selv om  

 realisationen sker på grund af økonomiske vanskeligheder i virksomheden.
 Se også Mn.804.
