Skriftlig fremsættelse (4. november 2004) Kulturministeren  

  

 (Brian Mikkelsen):
 Herved tillader jeg mig for Folketinget at fremsætte:
Forslag til lov om  

 pligtaflevering (Lovforslag nr.
L 77).
Lovforslaget, der skal ses i sammenhæng med det samtidig  

 fremsatte forslag til ændring af ophavsretsloven, er baseret på  

 anbefalingerne  

 i Udredning om bevaring af kulturarven (Kulturministeriet, 2003)  

 om udvidelse  

 af pligtafleveringsordningen for så vidt angår den elektroniske kulturarv.
I  

 udredningen påpeges et behov for handling i relation til denne del af  

 kulturarven,  

 som hidtil kun er blevet indsamlet i begrænset omfang.
Lovforslaget rummer fire hovedområder: pligtaflevering af  

 værker udgivet i eksemplarform, af materiale offentliggjort i elektroniske  

 kommunikationsnet, af radio- og fjernsynsprogrammer og af film produceret med  

 henblik på offentlig fremvisning.
Det er et væsentligt formål med forslaget  

 at  

 skabe overenststemmelse med den teknologiske udvikling på kulturområdet og at  

 samle lovgivningen om pligtaflevering i én lov.
For  

  

 værker  

 offentliggjort i eksemplarform  

  

 , dvs. bøger, musikudgivelser m.v., indebærer  

 forslaget ingen indholdsmæssige ændringer i forhold til den gældende  

 pligtafleveringsordning, der har fungeret tilfredsstillende med aflevering af  

 værker til Det Kgl.
Bibliotek og Statsbiblioteket.
Det er især vedrørende indsamling, bevaring og  

 tilgængeliggørelse af  

  

 materiale  

 offentliggjort i elektroniske kommunikationsnet  

  

 , at lovforslaget indeholder  

 afgørende nyt.
Udgangspunktet er, at alt offentliggjort, dansk materiale fra  

 internettet fremover er afleveringspligtigt.
På grund af materialets omfang  

 og  

 karakter vil der skulle ske en nærmere afgrænsning af, hvad der skal  

 indsamles,  

 og det foreslås, at dette sker administrativt i lys af den teknologiske  

 udvikling.  

 Afleveringspligten opfyldes ved, at pligtafleveringsinstitutionen har adgang  

 til at rekvirere eller fremstille kopier af materialet.
Metoden vil primært  

 være såkaldt høstning, som er en delvis automatiseret proces, der nedtager  

 materiale fra internettet.
Det er planen, at Det Kgl.
Bibliotek og  

 Statsbiblioteket i samarbejde skal virke som pligtafleveringsinstitution for  

 internetmaterialet.
Det indsamlede materiale vil kunne indeholde følsomme  

 personoplysninger, og det forudsættes derfor, at tilgængeliggørelse kun sker  

 til forskningsbrug.
I lovforslaget lægger vi op til en indsamlingsstrategi, der  

 indebærer 4 årlige tværsnitshøstninger, ca. 80 selektive høstninger og  

 endelig  

 2-3 begivenhedshøstninger.
Tværsnitshøstningen indebærer, at man med  

 mellemrum  

 indsamler alt offentliggjort dansk materiale.
De selektive høstninger  

 supplerer  

 tværsnitshøstningen ved, at de netsteder, der udvælges, tænkes høstet  

 eksempelvis dagligt.
Her er tale om netsteder af særlig interesse for  

 offentligheden, som derfor anses for vigtige at arkivere så fuldstændigt og  

 korrekt som muligt.
Af eksempler kan nævnes de landsdækkende avisers og  

 tv-stationers netsteder eller andre netsteder som fx Folketingets netsted.  

 Endelig vil de 2-3 årlige begivenhedsorienterede høstninger rette sig mod  

 indsamling  

 af materiale knyttet til en bestemt begivenhed  f.eks. et  

 folketingsvalg - som  

 vil give eftertiden mulighed for at følge selve begivenheden og reaktioner  

 herpå.
Med forslaget etableres desuden et egentligt lovgrundlag for  

 indsamling og bevaring af  

  

 radio- og  

 fjernsynsprogrammer  

  

 , som hidtil er sket på baggrund af aftaler med DR og TV  

 2. I forslaget fastsættes principper for indsamling, og den nærmere  

 afgrænsning  

 foreslås at skulle ske administrativt i lys af medieudviklingen.  

 Afleveringspligten opfyldes ved, at pligtafleveringsinstitutionen har adgang  

 til at optage programmerne.
Det er planen, at Statens Mediesamling på  

 Statsbiblioteket skal virke som pligtafleveringsinstitution på dette område.  

 Hovedprincippet er, at de landsdækkende kanaler indsamles fuldt ud, mens der  

 kun indsamles repræsentative udsnit af regionale og lokale tv-kanaler.
 Endelig lægger vi med lovforslaget op til, at bestemmelserne  

 om pligtaflevering på  

  

 filmområdet,  

  

 som  

 i dag er en del af filmloven, gøres til en del af pligtafleveringsloven.  

 Herudover foreslås der ingen ændringer i forhold til den gældende ordning.  

 Det  

 Danske Filminstitut vil fortsat være pligtafleveringsinstitution for film, og  

 med lovforslaget sikres indsamling af alle danske spillefilm, kort- og  

 dokumentarfilm  

 samt reklamefilm.
 Idet jeg i øvrigt henviser til lovforslaget med  

 bemærkninger, anbefaler jeg forslaget til Folketingets velvillige behandling.
