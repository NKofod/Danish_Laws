Fremsat den 29. januar 2002 af  

 beskæftigelsesministeren (Claus Hjort Frederiksen) Forslag til Lov om supplerende aktiveringstilbud til visse  

 ledige  

 medlemmer af en arbejdsløshedskasse Kapitel 1 Lovens formål § 1. Loven har til formål at give tilbud om supplerende  

 aktivering til de i § 2, jf. § 3, nævnte ledige ud fra den  

 lediges ønsker og forudsætninger samt arbejdsmarkedets behov med  

 henblik på at forbedre den lediges mulighed for at opnå  

 ordinær beskæftigelse.
 § 2. Loven omfatter ledige medlemmer af en  

 arbejdsløshedskasse, der er overgået til aktivperioden den 1.  

 januar 1999 eller senere, hvis deres ret til dagpenge, jf. § 55,  

 stk. 2, i lov om arbejdsløshedsforsikring m.v., udløber i  

 2002, og som ikke har været aktiveret i 75 pct. af aktivperioden, jf.  

 dog stk. 2.
 Stk. 2. Loven omfatter ikke ledige, der modtager dagpenge  

 efter § 55, stk. 4, i lov om arbejdsløshedsforsikring m.v.  

 eller ledige, der er fyldt 60 år.
§ 3. Den ledige anses for at have været i tilbud i 75  

 pct. af aktivperioden, når den ledige har været aktiveret i  

 aktivperioden i 1)	96 uger for ledige, der er overgået til aktivperioden i  

 perioden 1. januar - 30. juni 1999, og 2)	106 uger for ledige, der er overgået til aktivperioden i  

 perioden 1. juli - 31. december 1999.
 Stk. 2. Perioder, hvor ledige har været fritaget for  

 aktivering, jf. § 33, stk. 3, i lov om en aktiv  

 arbejdsmarkedspolitik, nedsætter antallet af de i stk. 1  

 nævnte aktiveringsuger.
 Stk. 3. I opgørelsen af, i hvilket omfang den ledige  

 har været aktiveret, medregnes som hele uger, de uger, hvor den ledige  

 helt eller delvist har været aktiveret.
 Stk. 4. Beskæftigelsesministeren kan fastsætte  

 nærmere regler om, hvorledes perioderne efter stk. 1  

 opgøres.
Kapitel 2 Betingelser § 4. Til de i § 2 nævnte ledige, skal  

 arbejdsformidlingen efter anmodning, jf. dog stk. 2, give tilbud om  

 supplerende aktivering, hvis den ledige ved bortfald af retten til dagpenge,  

 jf. § 55, stk. 2, i lov om arbejdsløshedsforsikring  

 m.v., 1)	senest 3 måneder efter udløbet af aktivperioden anmoder  

 arbejdsformidlingen om tilbud om supplerende aktivering, 2)	fortsat er medlem af en arbejdsløshedskasse og opretholder  

 medlemskabet under deltagelse i tilbud om supplerende aktivering, 3)	fra anmodningen om supplerende tilbud og i hele perioden med  

 supplerende aktivering er tilmeldt arbejdsformidlingen som  

 arbejdssøgende, og 4)	vil kunne opfylde kravene om at stå til rådighed for at  

 være berettiget til dagpenge, jf. §§ 62-65 i lov om  

 arbejdsløshedsforsikring m.v.
 Stk. 2. Arbejdsformidlingen kan ikke give tilbud om  

 supplerende aktivering udover de i § 6 opgjorte uger.
 Stk. 3. Hvis den ledige har generhvervet retten til dagpenge,  

 jf. § 53, stk. 5, i lov om arbejdsløshedsforsikring m.v.,  

 eller deltager i aktivering efter lov om aktiv socialpolitik, vil der ikke  

 kunne gives tilbud om supplerende aktivering.
Kapitel 3 Administration § 5. Arbejdsformidlingen og arbejdsløshedskassen  

 oplyser og vejleder om retten til og betingelserne for at få tilbud om  

 supplerende aktivering ved den lediges anmodning herom i forbindelse med  

 bortfald af retten til dagpenge, jf. § 55, stk. 2, i lov om  

 arbejdsløshedsforsikring m.v.
 § 6. Arbejdsformidlingen skal give ledige, der senest 3  

 måneder efter bortfald af dagpengeretten anmoder om tilbud om  

 supplerende aktivering, en opgørelse over, hvor mange uger den ledige  

 kan få tilbud om supplerende aktivering.
§ 7. Arbejdsløshedskassen træffer  

 afgørelse om 1)	den lediges rådighed, jf. § 4, stk. 1, nr. 4, 2)	fradrag i ydelsen, jf. § 10, stk. 3, 3)	bortfald af retten til supplerende aktivering, jf. § 12, og 4)	udbetaling m.v. af ydelser, jf. § 14.
 § 8. Reglerne i kapitel 14 om tilvejebringelse af tilbud og i  

 kapitel 15 om gennemførelse af tilbud i lov om en aktiv  

 arbejdsmarkedspolitik og de i medfør heraf fastsatte regler finder  

 tilsvarende anvendelse.
Kapitel 4 Tilbud, rettigheder og pligter § 9. Arbejdsformidlingen kan som supplerende aktivering  

 anvende og kombinere følgende tilbud:
1)	individuel handlingsplan og uddannelsesplan, 2)	jobtræning, 3)	uddannelse, 4)	arbejdspraktik, 5)	individuel jobtræning, 6)	intensiv jobsøgningsindsats og 7)	særlig formidlingsindsats.
 Stk. 2. Ved arbejdsformidlingens afgivelse af tilbud efter  

 stk. 1 finder reglerne i kapitel 4-9a, samt § 32 a, stk. 2, og  

 § 34 i lov om en aktiv arbejdsmarkedspolitik og de i medfør heraf  

 fastsatte regler tilsvarende anvendelse.
Stk. 3. Ledige har ret til tilbud om supplerende aktivering i  

 op til fuld tid.
Reglen i § 33, stk. 2, i lov om en aktiv  

 arbejdsmarkedspolitik om nedsættelse af retten til tilbud og de i  

 medfør heraf fastsatte regler finder tilsvarende anvendelse.
 § 10. Under deltagelse i tilbud om supplerende aktivering, jf.  

 § 9, udbetales en ydelse til den ledige, der svarer til den ydelse, som  

 den ledige ville være berettiget til, såfremt aktivperioden, jf.  

 § 55, stk. 2, i lov om arbejdsløshedsforsikring m.v., ikke  

 var udløbet.
 Stk. 2. Reglerne om befordringsgodtgørelse, jf.  

 § 27, stk. 3, i lov om en aktiv arbejdsmarkedspolitik og de i  

 medfør heraf fastsatte regler, finder tilsvarende anvendelse.
 Stk. 3. Reglerne om fradrag i ydelsen for arbejde og  

 indtægter, jf. § 58, stk. 1, nr. 3, litra d, i lov om  

 arbejdsløshedsforsikring m.v. og de i medfør heraf fastsatte  

 regler, finder tilsvarende anvendelse.
 § 11. Den ledige skal under deltagelse i tilbud om supplerende  

 aktivering være aktivt arbejdssøgende.
 § 12. Retten til tilbud om supplerende aktivering bortfalder  

 ved:
1) den lediges afslag på eller ophør i tilbud om  

 supplerende aktivering, 2)	den lediges udeblivelse fra samtaler, som arbejdsformidlingen  

 skriftligt indkalder til med henblik på formidling, udarbejdelse af  

 handlingsplan eller afgivelse af konkret supplerende tilbud, 3)	den lediges afslag på arbejde formidlet af arbejdsformidlingen  

 efter afgivelse af tilbud om og under deltagelse i supplerende  

 aktivering.
Stk. 2. Retten bortfalder dog ikke, 1)	hvis den ledige har klaget over tilbudet til det regionale  

 arbejdsmarkedsråd, jf. § 18, og den ledige får medhold i sin  

 klage, eller 2)	arbejdsløshedskassen vurderer, at den ledige har haft en  

 fyldestgørende grund til udeblivelsen, afslaget eller ophøret,  

 jf. reglerne fastsat i medfør af § 63, stk. 1, nr. 1 og 4, i  

 lov om arbejdsløshedsforsikring m.v., og de i medfør af samme  

 lovs § 63, stk. 5, fastsatte regler.
 § 13. Retten til supplerende aktivering bortfalder, hvis den  

 ledige generhverver retten til dagpenge, jf. § 53, stk. 5, i lov om  

 arbejdsløshedsforsikring m.v.
Kapitel 5 Udbetaling af ydelser under tilbud om supplerende  

 aktivering, refusion, tilsyn, regnskab m.v.
 § 14. Reglerne i kapitel 16 om udbetaling af ydelser,  

 refusion, tilsyn, regnskab m.v. og i kapitel 16 a om bidrag til  

 Arbejdsmarkedets Tillægspension i lov om en aktiv arbejdsmarkedspolitik  

 og de i medfør heraf fastsatte regler finder tilsvarende  

 anvendelse.
Kapitel 6 Ansvarlige for indsatsen § 15. De regionale arbejdsmarkedsråd fastsætter  

 nærmere retningslinier for indsatsen med supplerende aktivering.
Kapitel 7 Udveksling og videregivelse af oplysninger m.v.
§ 16. Til brug for vejledningen af ledige samt  

 arbejdsformidlingens opgørelse af, hvor mange uger den ledige har ret  

 til tilbud om supplerende aktivering, skal arbejdsløshedskasserne  

 inden 4 uger efter, at arbejdsformidlingen har anmodet herom, underrette  

 arbejdsformidlingen om, 1)	hvorvidt den ledige fortsat er medlem af  

 arbejdsløshedskassen, 2)	hvornår den lediges ydelsesperiode er opbrugt, jf. § 55,  

 stk. 2, i lov om arbejdsløshedsforsikring m.v., 3)	hvorvidt den ledige har genoptjent retten til dagpenge, jf.  

 § 53, stk. 5, i lov om arbejdsløshedsforsikring m.v., og 4)	hvorvidt den ledige vil kunne opfylde de i §§ 62-65 i lov om  

 arbejdsløshedsforsikring m.v. fastsatte krav om at stå til  

 rådighed for arbejdsmarkedet i forbindelse med afgivelse af tilbud om  

 supplerende aktivering.
 § 17. Reglerne i kapitel 13 om underretningspligt ved afslag  

 m.v. på tilbud og i kapitel 17 om udveksling og videregivelse af  

 oplysninger m.v. i lov om en aktiv arbejdsmarkedspolitik og de i  

 medfør heraf fastsatte regler finder tilsvarende anvendelse.
Kapitel 8 Klageadgang § 18. Klage over arbejdsformidlingens afgivelse af eller  

 afslag på at give tilbud om supplerende aktivering, jf. § 9,  

 stk. 2, hvor afgørelsen er begrundet i den lediges ønsker  

 og forudsætninger samt arbejdsmarkedets behov, kan inden 2 uger  

 indbringes for Arbejdsmarkedsrådet af den, som afgørelsen  

 vedrører.
Arbejdsmarkedsrådet træffer inden 2 uger fra  

 klagens modtagelse afgørelse i sagen.
 Stk. 2. Arbejdsmarkedsrådets afgørelser efter  

 stk. 1 kan ikke indbringes for anden administrativ myndighed.
§ 19. Klage over arbejdsformidlingens afgørelser efter  

 denne lov, bortset fra afgørelser omfattet af § 18, kan inden 4  

 uger indbringes for Arbejdsmarkedsstyrelsen af den, som afgørelsen  

 vedrører.
Klagen indgives til vedkommende regionschef, der, hvis  

 afgørelsen helt eller delvist fastholdes, videresender klagen til  

 Arbejdsmarkedsstyrelsen.
 Stk. 2. Afgørelser efter stk. 1 kan ikke  

 indbringes for anden administrativ myndighed.
§ 20. Arbejdsløshedskassernes afgørelser, jf.  

 § 7 kan inden 4 uger efter, at afgørelsen er meddelt, indbringes  

 for Arbejdsdirektoratet, jf. § 98 i lov om  

 arbejdsløshedsforsikring m.v.
Klagen indgives til  

 arbejdsløshedskassen, der, hvis afgørelsen fastholdes helt  

 eller delvis, videresender klagen til Arbejdsdirektoratet.
Stk. 2. Afgørelser truffet af Arbejdsdirektoratet efter  

 stk.1 kan inden 4 uger efter, at afgørelsen er meddelt, indbringes for  

 Arbejdsmarkedets Ankenævn, jf. § 100 i lov om  

 arbejdsløshedsforsikring m.v., af den, som afgørelsen  

 vedrører.
Ankenævnets afgørelse kan ikke indbringes for  

 anden administrativ myndighed.
Kapitel 9 Ikrafttræden m.v.
 § 21. Loven træder i kraft den 1. marts 2002.
 Stk. 2. Ledige, hvor retten til dagpenge, jf. § 55,  

 stk. 2, i lov om arbejdsløshedsforsikring m.v., udløber i  

 perioden 1. januar   28. februar 2002 , kan, uanset bestemmelsen i § 4,  

 stk. 1, nr. 1, indtil 31. maj 2002 anmode arbejdsformidlingen om tilbud  

 om supplerende aktivering.
 § 22. Loven gælder ikke for Grønland og  

 Færøerne.
Bemærkninger til lovforslaget Almindelige bemærkninger Lovforslaget giver arbejdsformidlingen hjemmel til at give  

 tilbud om supplerende aktivering til de forsikrede ledige, der har  

 påbegyndt aktivperioden den 1. januar 1999 eller senere, og hvis ret  

 til dagpenge udløber i 2002, uden at de har været aktiveret i 75  

 pct. af aktivperioden.
Siden 1. januar 1999 har ledige i aktivperioden, det vil  

 sige de sidste 3 år af den samlede ydelsesperiode med dagpenge,  

 været omfattet af et krav om aktivering i mindst 75 pct. af denne  

 3-årige periode.
Kravet kan først opgøres, når den  

 ledige er ved udgangen af aktivperioden og står overfor udløbet  

 af aktivperioden.
 Kravet om mindst 75 pct. aktivering i aktivperioden, der  

 er fastsat i § 164, stk. 4, i bekendtgørelse nr. 1338 af 18.  

 december 2000 om en aktiv arbejdsmarkedsindsats, er en del af  

 arbejdsmarkedsreform 3, og er en følge af et krav om større  

 kvalitet og effektivitet i aktiveringsindsatsen.
Kravet omfatter alene ledige, der har påbegyndt  

 aktivperioden den 1. januar 1999 eller senere.
Da aktivperioden for disse  

 ledige er på 3 år, vil der fra 1. januar 2002 og frem være  

 ledige, der opbruger den samlede ydelsesperiode og har været omfattet  

 af kravet om 75-pct. aktivering.
 Opgørelser viser, at der kan være ledige, der  

 i 2002 ved udløbet af den samlede ydelsesperiode, ikke er blevet  

 aktiveret i 75 pct. af tiden i aktivperioden.
 For at give disse ledige den aktivering, som var  

 tiltænkt med 75 pct.-kravet, foreslås det, at arbejdsformidlingen  

 får mulighed for at give de ledige, der mister retten til dagpenge i  

 2002, tilbud om supplerende aktivering efter ydelsesperiodens  

 ophør.
Opgørelsen af 75 pct.-kravet fremkommer ved at  

 sammenholde det samlede antal uger, hvori den ledige har været  

 aktiveret, med det antal uger, hvori arbejdsformidlingen skal sikre den  

 ledige aktivering i henhold til 75 pct.-kravet.
Med hensyn til  

 sidstnævnte foreslås, at der i loven fastsættes det samlede  

 antal aktiveringsuger, som arbejdsformidlingen skal sikre den ledige  

 aktivering.
Ugerne fastsættes under hensyn til dels  

 indfasningsbestemmelserne i 1999 og dels, at den ledige ikke har ret og pligt  

 til aktivering i perioder med ferie.
Baggrunden for, at ordningen alene vil være  

 gældende for de nævnte ledige, hvis ydelsesperiode udløber  

 i 2002, er, at regeringen i efteråret 2002 vil fremlægge en  

 handlingsplan »Flere i arbejde« for en reform af den samlede  

 beskæftigelsespolitik.
Målet hermed er at sikre, at ledige  

 opnår ustøttet beskæftigelse frem for at blive fastholdt i  

 støttede job og anden aktivering.
Reglerne i lov om en aktiv arbejdsmarkedspolitik og de i  

 medfør heraf fastsatte regler om bl.a. handlingsplan, tilbud og  

 udbetaling af ydelser, finder tilsvarende anvendelse, når  

 arbejdsformidlingen giver tilbud om supplerende aktivering.
Endvidere stilles  

 der med forslaget krav om, at adgangen til supplerende tilbud er betinget af,  

 at den ledige forbliver medlem af en arbejdsløshedskasse efter  

 udløbet af aktivperioden og under deltagelse i det supplerende  

 tilbud.
 For at kunne modtage supplerende tilbud skal den ledige  

 stå til rådighed for arbejdsmarkedet, svarende til de regler, der  

 er fastsat om rådighed i arbejdsløshedsforsikringen.
De ledige vil alene modtage en ydelse, når de er i  

 aktivering, og der er ikke ret til yderligere dagpenge efter lov om  

 arbejdsløshedsforsikring m.v.
I perioder uden aktivering vil de ledige  

 dog kunne modtage kontanthjælp, såfremt de er berettiget hertil  

 efter de herfor gældende regler.
 Under deltagelse i supplerende aktiveringstilbud skal den  

 ledige være aktivt arbejdssøgende.
 Der er i lovforslaget henvist til følgende love og  

 bekendtgørelser:
 1)	Lovbekendtgørelse nr. 54 af 29. januar 2001 af lov om en  

 aktiv arbejdsmarkedspolitik.
 2)	Bekendtgørelse nr. 1338 af 18. december 2000 om en aktiv  

 arbejdsmarkedsindsats.
 3)	Lovbekendtgørelse nr. 603 af 25. juni 2001 af lov om  

 arbejdsløshedsforsikring m.v.
 4)	Bekendtgørelse nr. 670 af 11. juli 2000 om fradrag i  

 dagpenge, orlovsydelse, praktikydelse, uddannelsesgodtgørelse og  

 etableringsydelse med senere ændringer i bekendtgørelse nr. 1358  

 af 20. december 2000.
 Samtidig med fremsættelsen af lov forslaget er dette  

 sendt til høring i Landsarbejdsrådet, og Rådets  

 bemærkninger vil kunne indgå i Folketingets behandling af  

 lovforslaget.
Økonomiske og administrative konsekvenser for det  

 offentlige Udgifterne til den supplerende aktivering dækkes af  

 midler fra aktivrammen.
Af forslaget til finansloven for 2002, konto  

 § 17.47.01., fremgår det således, at der videreføres  

 og øremærkes 200 mio. kr. af mindreforbruget i 2001 til tilbud  

 om supplerende aktivering.
Eventuelle yderligere udgifter til supplerende  

 aktivering vil blive afholdt af bevillingen til Aktiv  

 arbejdsmarkedspolitik.
Forslaget vil betyde en mindre administrativ merbelastning  

 for arbejdsformidlingerne, der skal give supplerende tilbud om aktivering til  

 ledige.
Erfaringer viser, at mange ledige finder arbejde i forbindelse med,  

 at dagpengeretten ophører, og med det beløb, der afsættes  

 til ordningen, vil der kunne gives supplerende aktivering til omkring 1.000  

 ledige (på helårsbasis). Det skønnes, at der vil blive  

 tale om supplerende aktivering af et væsentlig lavere antal ledige.
 Forslaget vil betyde mindreudgifter for kommunerne til  

 ledige kontanthjælpsmodtagere, der deltager i supplerende  

 aktivering.
 Økonomiske og administrative konsekvenser for  

 erhvervslivet m.v.
 Forslaget vil blive forelagt for Økonomi- og  

 erhvervsministeriets testpanel, med henblik på, at bemærkningerne  

 herfra kan indgå i Folketingets behandling af lovforslaget.
Forholdet til EU-retten Forslaget indeholder ikke EU-retlige aspekter.
Miljømæssige konsekvenser Forslaget har ikke miljømæssige  

 konsekvenser.
Vurdering af konsekvenser af lovforslaget Positive  

 konsekvenser/mindreudgifter Negative  

 konsekvenser/udgifter Økonomiske konsekvenser for stat, kommune og  

 amtskommuner Mindreudgifter for kommunerne til ledige, der er i  

 supplerende aktivering Merudgifter på omkring 200 mio. kr. for staten til  

 supplerende aktiveringstilbud Administrative konsekvenser for stat, kommuner og  

 amtskommuner Ingen Mindre merbelastning af arbejdsformidlingen ved supplerende  

 aktiveringstilbud.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til de enkelte  

 bestemmelser Til § 1 og § 2 Loven har til formål at give forsikrede ledige, der  

 har påbegyndt en aktivperiode (de sidste 3 år af den  

 4-årige ydelsesperiode) den 1. januar 1999 eller senere, og som i 2002  

 ophører i aktivperioden, jf. § 55, stk. 2, i  

 arbejdsløshedsforsikringsloven, tilbud om supplerende aktivering, hvis  

 bestemmelsen i § 164, stk. 4, i bekendtgørelse nr. 1338 af  

 18. december 2000 om en aktiv arbejdsmarkedsindsats om aktivering i 75 pct.  

 af den 3-årige aktivperiode ikke er blevet opfyldt.
Efter reglerne i lov om en aktiv arbejdsmarkedspolitik og  

 bekendtgørelse om en aktiv arbejdsmarkedsindsats har ledige i  

 aktivperioden ret og pligt til tilbud op til fuld tid.
Arbejdsformidlingen  

 skal påse, at den samlede aktivering for den enkelte ledige  

 udgør mindst 75 pct. af aktivperioden og tilrettelægge den  

 videre aktivering under hensyn hertil.
 Lovforslaget pålægger arbejdsformidlingen at  

 give tilbud om supplerende aktivering til de forsikrede ledige, som  

 fremsætter ønske herom, og som har været omfattet af  

 reglen om 75 pct. aktivering, men ikke har været i aktivering i dette  

 omfang og i 2002 mister retten til dagpenge, fordi den samlede ydelsesperiode  

 udløber.
 Med lovforslaget sikres det, at disse ledige kan få  

 den opkvalificering, som var tiltænkt med kravet om 75 pct. aktivering  

 i aktivperioden.
 Om opgørelsen af, hvor mange uger den ledige kan  

 få tilbud om supplerende aktivering, henvises til bemærkningerne  

 til § 3.
Til § 3 I bestemmelsen fastsættes, i hvor mange uger den  

 ledige skal have været i aktivering, for at 75 pct.- kravet kan anses  

 for opfyldt.
 Fra dette antal uger, skal fratrækkes det antal  

 uger, den ledige har været i aktivering, og arbejdsformidlingen skal  

 til de ledige, der anmoder herom og opfylder de opstillede betingelser, give  

 tilbud om supplerende aktivering.
Ledige, der påbegyndte aktivperioden i 1999, var  

 omfattet af fremrykningen af aktivperioden fra efter 2 års ledighed til  

 efter 1 3/4 års ledighed.
De særlige indfasningsbestemmelser  

 vedrørende fremrykningen indebærer, at ledige, der  

 påbegyndte aktivperioden i 1. halvår af 1999, senest blev  

 omfattet af ret og pligt til aktivering 3 måneder efter overgangen til  

 aktivperioden.
Ledige, der påbegyndte aktivperioden i 2. halvår  

 af 1999, var omfattet af ret og pligt til aktivering umiddelbart efter  

 overgang til aktivperioden.
 75 pct.-kravet gælder alene den periode, hvor den  

 ledige er omfattet af ret og pligt til aktivering, hvorfor fx perioder med  

 ferie fraregnes.
 Det indebærer på baggrund af  

 ovenstående, at:
1)	Ledige, der overgik til aktivperioden i 1. halvår af 1999, i  

 alt har ret til 75 pct. aktivering i 3 år fratrukket 3 måneders  

 indfasning og fratrukket 15 ugers ferie.
I alt 96 ugers aktivering (75 pct. *  

 (156 uger-13 uger-15 uger)).
2)	Ledige, der overgik til aktivperioden i 2. halvår af 1999, i  

 alt har ret til 75 pct. aktivering i 3 år fratrukket 15 ugers ferie.
I  

 alt 106 ugers aktivering (75 pct. * (156 uger-15 uger)).
 I opgørelsen medregnes som aktiveringsuger, de  

 uger, hvor der har været tale om hel eller delvis aktivering, ligesom  

 de uger, hvor den ledige har været på uddannelsesorlov,  

 medtælles heri.
 Det foreslås, at beskæftigelsesministeren  

 får hjemmel til at fastsætte de nærmere regler om,  

 hvorledes perioder efter stk. 1 opgøres.
Til § 4 Bestemmelsen fastsætter nærmere, hvilke  

 betingelser der skal være opfyldt, for at arbejdsformidlingen skal give  

 tilbud om supplerende aktivering.
Det foreslås, at arbejdsformidlingen alene skal give  

 tilbud om supplerende aktivering til de ledige, der selv retter henvendelse  

 herom til arbejdsformidlingen senest 3 måneder efter udløbet af  

 aktivperioden.
Baggrunden for denne afgrænsning er, at det anses for  

 hensigtsmæssigt at give supplerende tilbud til de ledige, som  

 ønsker et sådant tilbud.
Såvel arbejdsformidlingen som  

 arbejdsløshedskasserne kan oplyse og vejlede om ordningen med  

 supplerende aktiveringstilbud En frist på 3 måneder for den ledige til at  

 vurdere, om der er ønske om og behov for et supplerende  

 aktiveringstilbud, giver den ledige mulighed for i en periode, inden  

 anmodningen fremsættes, at intensivere indsatsen for at få  

 ordinært arbejde.
Samtidig muliggør fristen, at supplerende  

 aktivering kan gives i en vis tidsmæssig sammenhæng med den  

 aktivering, den ledige har modtaget inden udløbet af ydelsesperioden.
 Det foreslås, at de ledige fortsat skal være  

 medlem af en arbejdsløshedskasse, da administrationen af ordningen  

 inddrager arbejdsløshedskasserne, og som udgangspunkt følger  

 reglerne i lov om en aktiv arbejdsmarkedspolitik, herunder reglerne for  

 beregning og udbetaling af ydelser under aktivering i ydelsesperioden.
Ledige skal for at få supplerende aktivering ved  

 anmodningen herom være tilmeldt eller tilmelde sig arbejdsformidlingen  

 som arbejdssøgende og skal opfylde kravene i lov om  

 arbejdsløshedsforsikring m.v. om at stå til rådighed for  

 arbejdsmarkedet, når der gives tilbud om supplerende aktivering.
Denne  

 betingelse skal ses i sammenhæng med, at hensigten med  

 aktiveringstilbuddet er at forbedre deres muligheder for at komme i  

 ordinær beskæftigelse.
Betingelsen om, at supplerende tilbud forudsætter,  

 at den ledige opfylder arbejdsløshedsforsikringslovens  

 rådighedsregler, betyder, at fx personer i fleksjob eller personer  

 under uddannelse ikke kan modtage supplerende aktiveringstilbud.
Under  

 deltagelse i de supplerende aktiveringstilbud stilles der efter forslagets  

 § 11 krav om, at den ledige skal være aktivt arbejdssøgende  

 samt overtage formidlet arbejde, jf. forslagets § 12. Der vil ikke  

 generelt blive stillet krav om »rådighed« i perioden før eller  

 mellem deltagelse i supplerende aktivering, hvor disse ledige ikke er  

 berettiget til ydelser.
Det foreslås endelig, at ledige, der har  

 generhvervet retten til en ny dagpengeperiode, jf. også § 13, det  

 vil sige ledige, der har haft 26 ugers arbejde inden for de seneste 3  

 år, jf. § 53, stk. 5, i lov om  

 arbejdsløshedsforsikring m.v., ikke kan få supplerende  

 aktiveringstilbud.
Baggrunden er, at disse ledige vil være omfattet af  

 de almindelige regler for aktivering i lov om en aktiv  

 arbejdsmarkedspolitik.
 Svarende hertil vil ledige, der deltager i aktivering  

 efter lov om aktiv socialpolitik, ikke kunne få tilbud om supplerende  

 aktivering fra arbejdsformidlingen.
Til § 5 Det foreslås, at såvel  

 arbejdsløshedskasserne som arbejdsformidlingen skal oplyse og vejlede  

 om ordningen til de ledige, der anmoder herom i forbindelse med, at retten  

 til dagpenge udløber.
Arbejdsformidlingen skal give den ledige, der  

 anmoder om supplerende aktivering, en opgørelse over, hvor mange uger  

 den ledige kan få tilbud om supplerende aktivering.
Til § 6 Det foreslås, at den ledige skal anmode  

 arbejdsformidlingen om et supplerende tilbud om aktivering senest 3  

 måneder efter, at aktivperioden er udløbet.
Det giver den ledige  

 mulighed for at forsøge at finde ordinær beskæftigelse  

 efter udløbet af aktivperioden, og inden der anmodes om supplerende  

 aktiveringstilbud.
Til § 7 Bestemmelsen er en følge af, at det foreslås,  

 at arbejdsløshedskasserne indgår i administrationen af  

 ordningen, og at reglerne i arbejdsløshedsforsikringsloven finder  

 tilsvarende anvendelse.
De vurderinger, der skal foretages af  

 arbejdsløshedskasserne, svarer til de vurderinger, kassen foretager i  

 relation til ledige, der modtager dagpenge.
Til § 8 Bestemmelsen betyder, at de i lov om en aktiv  

 arbejdsmarkedspolitik fastsatte bestemmelser om bl.a.  

 arbejdsløshedskassernes forpligtelser til at vurdere den lediges  

 rådighed samt til at give arbejdsformidlingen oplysninger om den  

 lediges ledighedsforløb finder tilsvarende anvendelse ved supplerende  

 aktivering.
Til § 9 Det foreslås, at tilbud om supplerende aktivering  

 gives efter de regler, der gælder for aktivering i aktivperioden efter  

 lov om en aktiv arbejdsmarkedspolitik.
Det betyder, at tilbud skal gives i en  

 handlingsplan, at der kan gives tilbud om jobtræning hos offentlige og  

 private arbejdsgivere, tilbud om uddannelse, om arbejdspraktik, om individuel  

 jobtræning, intensiv jobsøgningsindsats samt særlig  

 formidlingsindsats.
Til § 10 Det foreslås, at den ledige under supplerende  

 aktivering får ret til at modtage en ydelse, der svarer til den ydelse  

 den ledige ville være berettiget til, hvis der var tale om aktivering i  

 aktivperioden.
Reglerne om en indkomstgaranti - på maksimale dagpenge -  

 og indkomstloft - ligeledes på maksimale dagpenge - ved tilbud om  

 offentlig jobtræning, der knytter sig til pligten til aktivering,  

 foreslås at gælde også ved supplerende tilbud.
 Det foreslås, at de regler om fradrag for arbejde og  

 indtægter, som foretages i ydelser, der udbetales under lediges  

 deltagelse i aktivering efter lov om en aktiv arbejdsmarkedspolitik,  

 også skal gælde for ydelser under supplerende aktivering.  

 Endvidere giver bestemmelsen mulighed for tilskud til befordring efter de  

 herfor gældende regler i lov om en aktiv arbejdsmarkedspolitik.
 De ledige vil ikke kunne modtage ydelser efter lov om  

 arbejdsløshedsforsikring m.v. i perioder mellem tilbud, da der ikke er  

 tale om en forlængelse af retten til dagpenge, men de vil kunne modtage  

 kontanthjælp, såfremt de er berettiget hertil efter de herfor  

 gældende regler.
Til § 11 Under aktivering i aktivperioden kan den ledige formidles  

 til ordinært arbejde af arbejdsformidlingen, men skal ikke selv  

 være aktivt arbejdssøgende.
For at intensivere den lediges  

 bestræbelser på at opnå ordinært arbejde, og da  

 tilbud om supplerende aktivering alene er et tilbud og ikke en pligt,  

 foreslås det, at den ledige skal være aktivt  

 arbejdssøgende under deltagelse i supplerende aktiveringstilbud.
Til § 12 Ved afslag på udarbejdelse af en individuel  

 handlingsplan eller et konkret tilbud i aktivperioden mister den ledige  

 retten til dagpenge, med mindre den ledige havde en gyldig grund for  

 afslaget.
Tilsvarende pålægges medlemmer, der uden en gyldig  

 grund udebliver fra eller ophører i et konkret tilbud, en  

 karantæne.
De nærmere regler om sanktionerne fremgår af  

 § 55, stk. 3, og § 63 i lov om arbejdsløshedsforsikring  

 m.v.
Endvidere er der i medfør af § 63, stk. 5, fastsat  

 nærmere administrative regler herom.
De ledige, der deltager i supplerende aktivering, har ikke  

 ret til en ydelse i perioder mellem aktivering.
Da der ikke er pligt til at  

 deltage i supplerende aktivering og for at lette administrationen i  

 arbejdsformidlingen i forbindelse med opgørelser af retten til  

 supplerende aktivering og etablering af aktiveringstilbud, foreslås  

 det, at den ledige mister retten til yderligere supplerende aktivering, hvis  

 den pågældende uden en gyldig begrundelse, jf. ovennævnte  

 regler, afslår, udebliver fra eller ophører i et tilbud, eller i  

 øvrigt ikke medvirker i forbindelse med afgivelse af tilbud eller  

 formidling.
 Endvidere betyder forslaget, at retten til yderligere  

 supplerende aktivering bortfalder, hvis den ledige afslår formidlet  

 arbejde.
Til § 13 Bestemmelsen fastsætter, at der ikke kan gives  

 tilbud om supplerende aktivering ud over den tid, hvor kravet om aktivering  

 svarende til 75 pct. af aktivperioden er opfyldt.
Samtidig foreslås  

 det, at ledige, der efter at have anmodet om supplerende aktivering, eller  

 som deltager i supplerende aktivering, og som uden at have opbrugt retten til  

 supplerende aktivering generhverver retten til en ny dagpengeperiode, og  

 dermed bliver omfattet af aktiveringsreglerne i lov om en aktiv  

 arbejdsmarkedspolitik, samtidig mister adgangen til yderligere supplerende  

 aktivering.
 Generhvervelsen af retten til dagpenge er i denne  

 situation betinget af, at et fuldtidsforsikret medlem har haft arbejde som  

 lønmodtager i en tid.
Til § 14 I kapitel 16 i lov om en aktiv arbejdsmarkedspolitik er  

 det fastsat, at arbejdsløshedskassen udbetaler  

 uddannelsesgodtgørelse og aktiveringsydelse til ledige  

 dagpengemodtagere samt befordringsgodtgørelse til ledige  

 dagpengemodtagere, der deltager i uddannelse, i en intensiv  

 jobsøgningsindsats, i en særlig formidlingsindsats eller er i  

 jobtræning hos offentlige arbejdsgivere i aktivperioden.
 Det er endvidere fastsat, at staten yder  

 arbejdsløshedskasserne refusion af de udgifter, som afholdes, samt at  

 ministeren fastsætter nærmere regler om beregning og udbetaling  

 samt om administration, regnskab, revision, tilsyn m.v.
 Det er endelig fastsat, at arbejdsformidlingen eller  

 (amts)kommunen udbetaler løntilskud i forbindelse med jobtræning  

 og tilskud i forbindelse med individuel jobtræning, samt at  

 arbejdsformidlingen udbetaler jobrotationsydelsen.
 I kapitel 16 a i lov om en aktiv arbejdsmarkedspolitik er  

 fastsat regler om bidrag til Arbejdsmarkedets Tillægspension.
Det foreslås, at disse regler finder anvendelse ved  

 udbetaling af ydelser i forbindelse med supplerende aktiveringstilbud, da det  

 vil gøre ordningen lettest at administrere.
Der henvises til bilag til  

 lovforslaget med kopi af de nævnte kapitler.
Til § 15 Det er Arbejdsmarkedsrådene, der efter lov om en  

 aktiv arbejdsmarkedspolitik varetager opgaver i forbindelse med styringen af  

 arbejdsmarkedsindsatsen.
Det er derfor arbejdsmarkedsrådene, der  

 tilrettelægger arbejdsmarkedsindsatsen, bl.a. ved en løbende  

 overvågning af den arbejdsmarkedspolitiske indsats i regionen og ved  

 planlægning af den arbejdsmarkedspolitiske indsats i regionen, herunder  

 fastsættelse af mål og resultatkrav for indsatsen.
 Efter forslaget vil arbejdsmarkedsrådene også  

 få ansvaret for indsatsen overfor ledige, der ikke har fået  

 opfyldt 75 pct.-kravet og derfor kan få tilbud om supplerende  

 aktivering.
Til § 16 Inden arbejdsformidlingen kan give tilbud om supplerende  

 aktivering, skal der foreligge oplysninger fra arbejdsløshedskassen  

 til brug for en vurdering af om betingelserne i forslagets § 2 og  

 § 3 er opfyldte.
Det foreslås derfor, at  

 arbejdsløshedskasserne indenfor en frist på 4 uger skal give  

 arbejdsformidlingen de nødvendige oplysninger.
Til § 17 Bestemmelsen er en konsekvens af, at ordningen  

 forudsætter arbejdsløshedskassernes medvirken.
Reglerne om  

 arbejdsløshedskassernes underretningspligt og om udveksling og  

 videregivelse af oplysninger foreslås derfor at finde tilsvarende  

 anvendelse.
Til §§ 18, 19 og 20 Reglerne for supplerende aktiveringstilbud svarer  

 grundlæggende til reglerne om aktivering efter lov om en aktiv  

 arbejdsmarkedspolitik.
Det foreslås derfor, at klagereglerne bliver i  

 overensstemmelse med de gældende regler i kapitel 24 om Klageadgang i  

 lov om en aktiv arbejdsmarkedspolitik.
Det betyder, at klage over afgivelse  

 af eller afslag på tilbud skal indgives til Arbejdsmarkedsrådet,  

 mens andre klager efter loven fx arbejdsformidlingens opgørelse af  

 retten til supplerende aktivering kan påklages til  

 Arbejdsmarkedsstyrelsen.
Arbejdsløshedskassernes afgørelser om  

 rådighed og selvforskyldt ledighed, om fradrag i ydelsen og om  

 udbetaling kan indbringes for Arbejdsdirektoratet.
Til § 21 Det foreslås, at loven træder i kraft samtidig  

 med finansloven, idet hjemmelen til dækning af udgifterne ved denne  

 særlige ordning søges etableret på finansloven for  

 2002.
 Dette betyder, at ledige, der i perioden fra 1. januar  

 2002 til lovens ikrafttræden ophører i aktivperioden uden at  

 have generhvervet dagpengeretten, først vil kunne få tilbud om  

 supplerende aktivering efter finanslovens vedtagelse.
 Det foreslås på denne baggrund, at fristen for  

 anmodning om supplerende aktivering for disse ledige bliver til og med den  

 31. maj 2002, således at de pågældende fra lovens  

 ikrafttræden vil få en frist på 3 måneder til at  

 anmode om supplerende aktiveringstilbud.
Til § 22 Loven gælder ikke for Færøerne og  

 Grønland.
