Afgørelse fra Told- og  

 Skattestyrelsen Udenlandsk fusion, danske aktionærer, succession De brasilianske selskaber Companhia Riograndense de  

 Telecomunicaçóes og Brasil Telecom S/A fusionerede, hvorved  

 Companhia Riograndense de Telecomunicaçóes overdrog sin formue  

 som helhed til Brasil Telecom S/A.
 I forbindelse med fusionen ansøgte en dansk aktionær i  

 Companhia Riograndense de Telecomunicaçóes om tilladelse til  

 skattemæssig succession i aktiernes anskaffelsessum.
 Med ansøgningen var fremsendt informationsmateriale, hvoraf det  

 fremgik, at bestyrelserne for de brasilianske selskaber Brasil Telecom  

 Participaçóes S/A,  Brasil Telecom S/A,  TBS  

 Participaçóes S/A og Companhia Riograndense de  

 Telecomunicaçóes i overensstemmelse med brasiliansk selskabsret  

 havde godkendt en omstruktureringsplan, der efterfølgende blev  

 forelagt generalforsamlingen i de respektive selskaber med henblik på  

 endelig vedtagelse.
Ifølge den koncernstruktur der var gældende før  

 fusionen af Companhia Riograndense de Telecomunicaçóes og  

 Brasil Telecom S/A havde det brasilianske selskab Brasil Telecom  

 Participaçóes S/A en kontrollerende aktiebesiddelse i Brasil  

 Telecom S/A.
Dette selskab havde en kontrollerende aktiebesiddelse i TBS  

 Participaçóes S/A, der til gengæld havde en  

 kontrollerende aktiebesiddelse i Companhia Riograndense de  

 Telecomunicaçóes.
 Omstruktureringsproceduren har været opdelt i flere skridt.
 Første skridt bestod i, at Brasil Telecom  

 Participaçóes S/A og Brasil Telecom S/A den 30. november 2000  

 erhvervede selskabet 5265 Participaçóes Ltda.  

 Efterfølgende tegnede Brasil Telecom Participaçóes S/A  

 og Brasil Telecom S/A aktier i 5265 Participaçóes Ltda. med  

 aktier som selskaberne havde i TBS Participaçóes S/A.  

 Aktietegningen og apportindskuddet blev udført på basis af en af  

 revisionsfirmaet Deloitte Touche Tohmatsu udarbejdet  

 værdiansættelsesrapport.
 Andet skridt bestod i at fusionere 5265 Participaçóes Ltda.  

 og TBS Participaçóes S/A med TBS Participaçóes  

 S/A som det modtagende selskab.
 Tredje skridt bestod i at fusionere TBS Participaçóes S/A og  

 Companhia Riograndense de Telecomunicaçóes med Companhia  

 Riograndense de Telecomunicaçóes som det modtagende  

 selskab.
Fjerde skridt bestod i at fusionere Companhia Riograndense de  

 Telecomunicaçóes og Brasil Telecom S/A med Brasil Telecom S/A  

 som det modtagende selskab.
Ved fusionen succederede Brasil Telecom S/A i  

 alle Companhia Riograndense de Telecomunicaçóes´s  rettigheder  

 og forpligtelser.
Ombytningen af aktier i Companhia Riograndense de  

 Telecomunicaçóes med aktier i Brasil Telecom S/A var baseret  

 på egenkapitalen (net equity value) i hvert selskab den 1. december  

 2000. Brasil Telecom S/A udstedte aktier til de tidligere aktionærer i  

 Companhia Riograndense de Telecomunicaçóes, hvorefter aktierne  

 i dette selskab blev annulleret.
De udstedte aktier har samme rettigheder,  

 som de på tidspunktet for fusionen værende aktier i Brasil  

 Telecom S/A.
Antallet af udstedte aktier  skete på basis af en af  

 revisionsfirmaet Deloitte Touche Tohmatsu udarbejdet  

 værdiansættelsesrapport af de to selskabers aktiver og passiver.  

 Denne værdiansættelsesrapport blev understøttet af en  

 værdivurdering udarbejdet af Advanced Appraisal Consultoria e  

 Planejamento S/C Ltda og en aktuarmæssig vurdering udarbejdet af Gama  

 Consultores Associados Ltda.
 En aktie i Companhia Riograndense de Telecomunicaçóes blev  

 ombyttet med 48,56495196 aktier i Brasil Telecom S/A.
Omstruktureringen af koncernen var blandt andet begrundet med en  

 forenkling af koncernstrukturen.
Endvidere var det de respektive bestyrelsers  

 opfattelse, at omstruktureringen ville forøge produktiviteten,  

 forbedre effektiviteten af de telekommunikationsydelser der udbydes, reducere  

 den finansielle belastning m.v.
Den skatteansættende myndighed udtalte, at der burde meddeles  

 tilladelse til det ansøgte således, at fusionsskatteloven §§ 9  

 og 11 kan finde anvendelse i forbindelse med den den 9. januar 2001  

 effektuerede fusion.
Der var herved henset til, at det af det medsendte  

 materiale fremgik, at den procedure, som blev fulgt ved den omhandlede  

 fusion, i vidt omfang svarede til den procedure, der skal følges ved  

 en fusion mellem danske selskaber.
 På dette grundlag fandt den skatteansættende myndighed, at den  

 gennemførte fusion havde væsentlige lighedspunkter med en  

 tilsvarende dansk fusion.
 Told- og Skattestyrelsen udtalte, at efter fusionsskatteloven § 15, stk. 6  

 kan der efter ansøgning meddeles tilladelse til, at bestemmelserne i  

 §§ 9 og 11 finder tilsvarende anvendelse ved fusion af selskaber eller  

 foreninger, der alle er hjemmehørende i udlandet, hvis selskaberne  

 ikke beskattes efter reglerne i § 15, stk. 3.
Fusionsskattelovens § 15, stk. 6 åbner mulighed for, at  

 selskabsdeltagerne i udenlandske selskaber kan opnå samme  

 skattemæssige behandling, som tilfældet er ved en dansk skattefri  

 fusion.
En forudsætning herfor er, at den foretagne transaktion kan  

 karakteriseres som en fusion i fusionsskattelovens forstand.
Bestemmelsen  

 åbner ikke mulighed for en mere fri fortolkning af fusionsbegrebet.
Der  

 skal således foreligge en begrundet overbevisning om, at der er tale om  

 en til de danske transaktioner lignende situation for at tilladelse gives.  

 Fusionsdefinintionen i fusionsskattelovens § 1, stk. 3, skal således  

 opfyldes, hvilket bl.a. forudsætter, at det indskydende selskab  

 overdrager sin formue som helhed til det modtagende selskab eller  

 sammensmeltes med dette, og at der herfor ydes vederlag i aktier.
Ud fra en konkret vurdering af det indsendte materiale fandt Told- og  

 Skattestyrelsen, at den fulgte fusionsprocedure i vidt omfang svarer til den  

 procedure, der skal følges ved en fusion mellem danske selskaber.
Den  

 gennemførte fusion af Companhia Riograndense de  

 Telecomunicaçóes og Brasil Telecom S/A har således  

 væsentlige lighedspunkter med en tilsvarende dansk fusion, hvorfor  

 tilladelse efter fusionsskatteloven § 15, stk. 6 kunne meddeles.
 Afgørelsen gælder og er bindende for alle aktionærer i  

  Companhia Riograndense de Telecomunicaçóes, der ved fusionen  

 var fuldt skattepligtige til Danmark.
