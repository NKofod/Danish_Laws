(Til alle amtskommuner, Københavns og  

 Frederiksberg Kommuner samt alle voksenuddannelsescentre) I henhold til § 38 i bekendtgørelse nr. 641 af 5. oktober 1989 om  

 undervisning og prøver inden for almen voksenuddannelse fastsættes følgende:
Generelle bestemmelser § 1.  Forstanderen for voksenuddannelsescentret har  

 ansvaret for prøvernes rette gennemførelse.
§ 2.  Kursisten indstiller sig selv til prøve.
Dette  

 skal ske senest 2 måneder før prøvens afholdelse.
Stk. 2.  Hvis der på et fagtrin er 2 moduler, kan  

 indstilling til prøve ske, uanset om kursisten alene har gennemført  

 undervisning i et modul.
For hvert modul, fagtrinnet består af, skal der  

 udarbejdes en forløbsbeskrivelse i overensstemmelse med reglerne i  

 bekendtgørelse nr. 641 af 5. oktober 1989 om undervisning og prøver inden for  

 almen voksenuddannelse.
 § 3.  Personer, der ønsker af aflægge prøve uden at  

 have fulgt undervisningen, kan indstille sig til prøve som selvstuderende.
 Stk. 2.  Selvstuderende skal indstille sig til prøve  

 senest 2 måneder før prøveafholdelsen.
 Stk. 3.  Selvstuderende skal opfylde de i de enkelte  

 fags prøvebestemmelser omtalte krav om aflevering af  

 kursistarbejder/projektopgaver.
 Stk. 4.  For at den selvstuderende kan aflægge prøve på  

 et bestemt fagtrin, skal der foreligge en forløbsbeskrivelse for hvert modul,  

 fagtrinnet består af.
Censorer § 4.  Ved hver prøve foretages bedømmelsen af en lærer  

 og en censor.
 Stk. 2.  Direktoratet for Folkeoplysning, Frie  

 Grundskoler m.v. (direktoratet) beskikker censorer til den skriftlige del af  

 voksenprøverne.
Stk. 3.  Censorer til de mundtlige voksenprøver  

 beskikkes af direktoratet eller udpeges af forstanderen blandt lærere ved et  

 andet voksenuddannelsescenter.
Direktoratets beskikkelse meddeles  

 voksenuddannelsescentret senest 1 måned før prøveafholdelsen.
Stk. 4.  Censorer til de interne prøver udpeges af  

 forstanderen blandt voksenuddannelsescentrets egne lærere eller blandt lærere  

 ved et andet center.
Direktoratet kan beskikke censur til interne prøver.
 Stk. 5.  Ved den interne prøve i matematik er samme  

 person censor i såvel den skriftlige som den mundtlige del af prøven.
Skriftlige prøver § 5.  Tidspunkt for afholdelse af de interne  

 skriftlige prøver fastsættes af det enkelte voksenuddannelsescenter.
 Stk. 2.  Opgaverne til de interne skriftlige prøver  

 udarbejdes af holdets lærer.
 Stk. 3.  Senest 14 dage før den skriftlige del af prøven  

 i matematik 1 sender læreren prøveopgaver og forslag til vægtning af de  

 forskellige opgaver til censor.
 Stk. 4.  Senest 8 dage før den skriftlige del af prøven  

 i matematik 1 afleveres de af lærer og censor godkendte prøveopgaver og  

 forslag til vægtning af de forskellige opgaver til forstanderen.
 Stk. 5.  Senest 8 dage før den skriftlige del af prøven  

 i dansk 1 afleveres opgavesættet til forstanderen.
§ 6.  Den skriftlige del af voksenprøverne i fagene  

 dansk, matematik, engelsk, tysk, maskinskrivning med etb og dansk som  

 fremmedsprog afholdes 4 gange om året på datoer og klokkeslæt, fastsat af  

 direktoratet.
I hver prøvetermin afholdes een dagprøve i hvert af de nævnte  

 fag.
Direktoratet udsender årligt nærmere meddelelse herom.
 Stk. 2.  Opgaverne til de i stk. 1 nævnte prøver  

 udarbejdes af direktoratet.
 Stk. 3.  Det enkelte voksenuddannelsescenter anmelder  

 voksenprøverne til direktoratet og bestiller senest 2 måneder før  

 prøveafholdelsen det fornødne antal eksemplarer af hvert opgavesæt.  

 Anmeldelse og bestilling sker på særlig blanket, godkendt af direktoratet.
§ 7.  Det fornødne antal eksemplarer af hvert  

 opgavesæt tilsendes voksenuddannelsescentret i forseglet konvolut senest 8  

 dage før prøveafholdelsen.
Hver opgavekonvolut er forsynet med påskrift om  

 prøvens art, eksemplarernes antal samt ugedag, dato og klokkeslæt for den  

 pågældende prøve.
De forseglede opgavekonvolutter fremsendes som anbefalet  

 forsendelse.
Stk. 2.  Forstanderen skal straks efter modtagelsen åbne  

 forsendelsen og sikre sig, at det fornødne antal opgavekonvolutter er til  

 stede.
Er dette ikke tilfældet, skal direktoratet straks underrettes  

 telefonisk herom.
 Stk. 3.  De enkelte opgavekonvolutter må ikke åbnes før  

 det tidspunkt, der er fastsat for prøvens afholdelse, jf. dog § 13, stk. 2.
 § 8.  Forstanderen skal sørge for, at de  

 tilsynsførende før prøvens begyndelse er orienteret om §§ 9-15 i dette  

 cirkulære, bestemmelserne om skriftlige prøver i bekendtgørelse nr. 641 af 5.  

 oktober 1989 og direktoratets cirkulære om tilladte hjælpemidler ved  

 prøveafholdelse inden for almen voksenuddannelse.
 Stk. 2.  Kursisterne skal før prøven gøres bekendt med  

 bestemmelserne i §§ 10, 12, 14 og 15 i dette cirkulære.
§ 9.  De tilsynsførende skal så vidt muligt vælges  

 blandt centrets lærere.
Ingen lærer må føre tilsyn med kursister, som læreren  

 selv fører op til prøve i det fag, der er skriftlig prøve i.
 Stk. 2.  I den skriftlige del af voksenprøven i  

 matematik er en faglærer til stede de første 30 minutter af prøvens forløb  

 for at svare på opklarende spørgsmål fra kursisterne om  

 informationsmaterialet.
 Stk. 3.  Ved voksenprøven i maskinskrivning med etb skal  

 faglæreren være til stede ved prøven af hensyn til eventuelle maskinfejl.
Stk. 4.  Ved skriftlige prøver skal der i hvert  

 prøvelokale være mindst 2 tilsynsførende.
Er der i et lokale over 20, men  

 ikke over 40 kursister, skal der være 3 tilsynsførende.
Er der over 40, men  

 ikke over 80 kursister, skal der være 4 tilsynsførende.
Er der over 80  

 kursister i lokalet, skal der være 5 tilsynsførende.
 § 10.  Prøvelokalet åbnes senest 10 minutter før  

 prøvens begyndelse, og samtlige tilsynsførende skal være til stede fra dette  

 tidspunkt.
 Stk. 2.  Efter dette tidspunkt må ingen andre end de  

 kursister, der er anført på listen med kursisternes navn og nummer  

 (karakterlisten), de tilsynsførende og forstanderen (eller dennes  

 stedfortræder) være til stede i lokalet, jf. dog § 9, stk. 2 og 3, og § 13,  

 stk. 2.
 Stk. 3.  Der må ikke ryges i prøvelokalet.
 § 11.  Kursisterne skal i prøvelokalet sidde i en  

 sådan indbyrdes afstand, at de ikke har mulighed for at nå hinanden.
 Stk. 2.  Under prøven må kursisterne ikke henvende sig  

 til hinanden.
 § 12.  Før prøvens begyndelse uddeles det linierede  

 eller kvadrerede papir, kursisterne skal anvende til besvarelse  

 (besvarelsesark). Kursisterne kan få udleveret yderligere besvarelsesark  

 under prøven ved henvendelse til de tilsynsførende.
 Stk. 2.  Besvarelsesarkene skal være forsynet med rubrik  

 til navn og nummer, jf. § 10, stk. 2.
 § 13.  Forstanderen (eller dennes stedfortræder) åbner  

 ved prøvens begyndelse opgavekonvolutten, jf. dog stk. 2, og de  

 tilsynsførende deler et opgavesæt ud til hver kursist, jf. dog stk. 4.
Stk. 2.  Ved voksenprøven i dansk (retstavning) åbnes  

 konvolutten med læseark tidligst en time inden prøven, således at den, der  

 skal diktere, kan gennemse teksten og en eventuel instruktion.
Forstanderen  

 bestemmer, hvem der skal diktere.
Stk. 3.  Ved voksenprøven i matematik har læreren ret  

 til 30 minutter før prøvens start at få udleveret prøvens vejlednings- og  

 informationsark.
I disse 30 minutter kan læreren alene eller sammen med  

 kolleger forhåndsorientere sig i det udleverede materiale.
Stk. 4.  Ved voksenprøven i maskinskrivning med etb får  

 kursisterne i første omgang udleveret opgaver til indskrivning.
Når teksterne  

 er skrevet og lagret, udleveres redigeringsarkene.
 Stk. 5.  Alle eksemplarer af opgaverne, herunder  

 eventuelle overskydende eksemplarer, skal blive i prøvelokalet, indtil prøven  

 er erklæret afsluttet.
 § 14.  Kursisterne må ikke henvende sig til hinanden,  

 før prøven er erklæret afsluttet og besvarelserne indsamlet.
Stk. 2.  Før aflevering af besvarelsen må en kursist kun  

 forlade lokalet efter tilladelse fra og under ledsagelse af en  

 tilsynsførende.
De tilsynsførende afgør, hvornår en kursist må forlade  

 lokalet.
§ 15.  Før en kursist forlader prøvelokalet, bortset  

 fra § 14, stk. 2, skal han aflevere sin besvarelse.
Efter aflevering kan  

 kursisten ikke ændre i besvarelsen.
 Stk. 2.  Kursisten afgør selv, hvilke besvarelsesark og  

 eventuelle hjælpeark, der skal udgøre besvarelsen, og kursisten skal  

 nummerere samtlige ark, der ønskes bedømt.
 Stk. 3.  De tilsynsførende skal sikre sig, at navne- og  

 nummerrubrikken på samtlige besvarelsesark og hjælpeark er behørigt udfyldt,  

 og attestere ved påtegning af initialer på første besvarelsesark, at  

 opgaven er afleveret til bedømmelse, at antallet af ark svarer til det  

 i navnerubrikken anførte, samt at der er foretaget en nummerering af  

 arkene.
Stk. 4.  Kursister, der afleverer ved prøvens  

 afslutning, kan tage besvarelsesark og hjælpeark, der ikke ønskes bedømt, med  

 ud af lokalet.
Kursister, der har afleveret tidligere, kan afhente  

 besvarelsesark, der ikke ønskes bedømt, umiddelbart efter prøvens afslutning,  

 såfremt kursisten ved afleveringen har tilkendegivet, at besvarelsesarkene  

 ikke skal indgå i bedømmelsen.
Opgavesættet kan udleveres til kursisterne  

 efter prøvens afslutning.
 Stk. 5.  Ved udløbet af den til prøven afsatte tid  

 tilkendegiver de tilsynsførende, at tiden er udløbet, og indsamler de  

 resterende besvarelser.
 Stk. 6.  Ingen kursist må forlade sin plads, før den  

 tilsynsførende har attesteret for modtagelsen af besvarelsen, jf. stk. 3.
 § 16.  Voksenuddannelsescentret ordner besvarelserne i  

 overensstemmelse med karakterlistens rækkefølge.
Stk. 2.  Besvarelserne, karakterlisten og et eksemplar  

 af opgaven lægges i en konvolut, som lukkes og forsegles.
Besvarelsernes art  

 og antal skrives uden på konvolutten, som sendes anbefalet til censor.
Stk. 3.  Senest 8 dage efter modtagelsen returnerer  

 censor besvarelserne til voksenuddannelsescentret som anbefalet forsendelse.  

 Karakterlisten medsendes i lukket konvolut.
Læreren afleverer efter  

 bedømmelsen af besvarelserne sin karakterliste til forstanderen.
Denne åbner  

 derefter konvolutten med censors karakterliste, giver censors liste til  

 læreren og sender lærerens liste til censor.
Censor og lærer underskriver  

 listerne og returnerer dem til forstanderen.
Er der karakterer, om hvilke den  

 ene af parterne ønsker forhandling med den anden, anføres dette tillige på  

 listen.
Ved mundtlig forhandling skal forhandlingsresultatet underskrives af  

 både censor og lærer.
Stk. 4.  Er der karakterer, om hvilke lærer og censor er  

 uenige, fastsættes karakteren som gennemsnitstallet mellem de givne  

 karakterer.
Svarer gennemsnitstallet ikke til et af tallene i  

 karakterskalaen, fastsættes prøvekarakteren som det nærmeste tal i rækken.
Er  

 gennemsnitstallet midt mellem to på hinanden følgende karakterer i skalaen,  

 forhøjes der til det nærmeste højere tal i rækken, hvis censor har givet den  

 højeste karakter, medens det nærmeste lavere tal i rækken bliver  

 prøvekarakter, hvis censor har givet den laveste karakter.
Karakterne 00 og  

 13 kan dog kun gives, hvis lærer og censor er enige herom.
 § 17.  Besvarelserne skal opbevares af  

 voksenuddannelsescentret i 3 måneder.
Mundtlige prøver § 18.  Tidspunkt for afholdelse af mundtlige prøver -  

 såvel interne som voksenprøver - fastsættes af det enkelte  

 voksenuddannelsescenter.
 Stk. 2.  Den mundtlige del af prøven i matematik, trin  

 1, kan dog først afholdes, når bedømmelsen af den skriftlige del er  

 afsluttet.
 Stk. 3.  Voksenprøven anmeldes til direktoratet senest 2  

 måneder før prøveafholdelse på særlig blanket, godkendt af direktoratet.
 § 19.  Senest 10 dage før prøveafholdelse sender  

 voksenuddannelsescentret censor følgende materiale til brug ved prøven:  

 Forløbsbeskrivelse(r), prøveoplysninger (begge på særlige blanketter,  

 godkendt af direktoratet), korte redegørelser (samfundsfag, psykologi,  

 filosofi, historie) og eventuelle ekstemporale oplæg, jf. dog stk. 2 og 3.  

 Materialets nærmere indhold fremgår af de enkelte fags prøvebestemmelser.  

 Endvidere tilsendes censor materiale, der indgår i prøvegrundlaget, og som  

 ikke findes i lettilgængelig form.
 Stk. 2.  Senest 14 dage før voksenprøven i dansk sendes  

 den projektopgave, kursisten har valgt at lade indgå i prøven, samt  

 forløbsbeskrivelser, blanket for prøveoplysninger og ekstemporalt oplæg til  

 censor.
 Stk. 3.  Senest 14 dage før voksenprøven i mediekundskab  

 sendes en forløbsbeskrivelse og en fortegnelse over de udarbejdede  

 medieprodukter til censor.
§ 20.  Hvor der er foreskrevet forberedelsestid, skal  

 der være tilsyn i forberedelsestiden, hvis mere end een kursist forbereder  

 sig i samme lokale.
Dette gælder dog ikke ved gruppeprøve.
§ 21.  I prøveafviklingen deltager såvel eksaminator  

 som censor.
Censor påser, at prøven afvikles i henhold til gældende  

 bestemmelser.
Er dette ikke tilfældet, påtales det over for eksaminator,  

 eventuelt med forstanderens mellemkomst.
I særlige tilfælde indberetter  

 censor uregelmæssighederne til direktoratet.
Stk. 2.  Der censureres efter hver enkelt eksamination.  

 Ved censureringen må alene censor og eksaminator være til stede.
Eksaminator  

 og censor giver hver en karakter og censor skal udtale sin bedømmelse først.  

 Hvis eksaminator og censor ikke ved den påfølgende forhandling bliver enige  

 om prøvekarakteren, fastsættes denne som gennemsnittet mellem de udtalte  

 karakterer.
Svarer gennemsnitstallet ikke til et af tallene i  

 karakterskalaen, fastsættes prøvekarakteren som det næmeste tal i rækken.
Er  

 gennemsnitstallet midt mellem to på hinanden følgende karakterer i skalaen,  

 forhøjes der til det nærmeste højere tal i rækken, hvis censor har givet den  

 højeste karakter, medens det nærmeste lavere tal i rækken bliver  

 prøvekarakter, hvis censor har givet den laveste karakter.
Karaktererne 00 og  

 13 gives kun, hvis eksaminator og censor er enige herom.
 Stk. 3.  Ved gruppeprøve skal der foretages individuel  

 karaktergivning, således at hver kursist bedømmes individuelt.
 Stk. 4.  I de tilfælde, hvor en karakter er fastsat som  

 et gennemsnitstal, anføres tillige eksaminators og censors særkarakterer.  

 Særkaraktererne anføres på karakterlisten i rubrikken: Bemærkninger.
 § 22.  Normalt må der af samme eksaminator og censor  

 maksimalt eksamineres et antal kursister, der svarer til 6 timers  

 eksamination pr. dag i det pågældende fag.
Prøveprotokol og beviser § 23.  Umiddelbart efter at bedømmelsen og  

 karaktergivningen er afsluttet, indfører forstanderen eller en af denne  

 bemyndiget person karaktererne i en prøveprotokol, som er godkendt af  

 direktoratet.
Prøveprotokollen opbevares på voksenuddannelsescentret.
Kopi af  

 protokollen sendes til amtskommunen.
 § 24.  Efter aflæggelse af voksenprøve udstedes bevis  

 for voksenprøven i det pågældende fag.
 Stk. 2.  Efter aflæggelse af intern prøve udstedes et  

 kursusbevis i faget.
 Stk. 3.  På beviserne anføres kursistens navn,  

 cpr.-nummer, prøvetermin angivet ved måned og år samt den eller de opnåede  

 karakter(er).
Stk. 4.  Kursister, som har gennemført undervisningen i  

 et fagmodul, kan få udstedt et deltagerbevis.
På deltagerbeviset anføres  

 kursistens navn, cpr.-nummer og en kort beskrivelse af fagmodulets indhold.
 Stk. 5.  For at have gennemført undervisningen i et  

 givet fagmodul skal kursisten have deltaget i mindst 80 % af den for holdet  

 gennemførte undervisning og i forbindelse hermed opfyldt de eventuelle krav,  

 der er fastsat for det enkelte fagmodul om aflevering af rapporter,  

 projektopgaver m.v.
 Stk. 6.  Udformningen af bevis for voksenprøve,  

 kursusbevis og deltagerbevis godkendes af direktoratet.
Dispensationer og forsøg § 25.  Ansøgninger om dispensation vedrørende  

 enkeltkursisters fravigelse af prøvebestemmelserne indsendes til direktoratet  

 senest 4 uger før prøveafholdelse.
 § 26.  Ansøgning om dispensation i forbindelse med  

 forsøgsundervisning, samt godkendelse af prøvebestemmelser for lokale fag  

 indsendes til direktoratet til 2 tidsterminer, henholdsvis 1. april og 1.  

 oktober.
Kulturministeriet, Direktoratet for Folkeoplysning, Frie Grundskoler m.v., den 27. februar  

 1990 P.D.V.
