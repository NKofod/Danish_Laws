Bekendtgørelse om ændring af bekendtgørelse om godkendelse af kørelærere § 1 I bekendtgørelse nr. 99 af 29. januar 2015 om godkendelse af kørelærere, som ændret ved bekendtgørelse nr. 1664 af 19. december 2017, foretages følgende ændringer:
 1. Overalt i bekendtgørelsen ændres »Rigspolitiets« til: »Færdselsstyrelsens«.
 2. Overalt i bekendtgørelsen bortset fra i § 20 ændres »Rigspolitiet« til: »Færdselsstyrelsen«.
 3. Overskriften til kapitel 2 affattes således:
»Kapitel 2 Prøvekommission«.
 4. § 10, stk. 1, affattes således:
»Til at afholde kørelærerprøver nedsættes der en prøvekommission i Midt- og Vestjyllands Politi.« 5. I § 10, stk. 2, ændres »Hver prøvekommission« til: »Prøvekommissionen«.
 6. § 10, stk. 4, affattes således:
»Stk. 4. Formanden for prøvekommissionen kan bestemme, at der samtidig virker mere end én kommission til at varetage kørelærerprøverne.
Formanden underretter Færdselsstyrelsen herom.« 7. I § 11 udgår »i det område, hvor ansøgeren ønsker at aflægge prøve«.
 8. § 14, 1. pkt., affattes således:
»Tilmelding til den afsluttende prøve indgives til formanden for prøvekommissionen.« 9. I § 15, stk. 2, § 17, stk. 2, og § 32, stk. 2, ændres »vedkommende prøvekommission« til: »prøvekommissionen«.
§ 2 Stk. 1. Bekendtgørelsen træder i kraft den 1. september 2018.
 Stk. 2. Prøvekommission Øst i Københavns Vestegns Politi kan indtil den 1. maj 2019 afholde kørelærerprøver, der dækker Københavns politikreds, Københavns Vestegns politikreds, Nordsjællands politikreds, Midt- og Vestsjællands politikreds, Sydsjællands og Lolland-Falsters politikreds og Bornholms politikreds.
