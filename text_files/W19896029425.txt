 Et pengeinstitut P fandtes ikke at have begået en fejl ved at udbetale  

 indeståendet på en umyndig kunde K's børneopsparingskonto til K's værge i  

 stedet for at indsende beløbet til en godkendt forvaltningsafdeling.
 Kendelse af 6. juni 1989 i sag 95/1989.
 I 1979 udbetalte pengeinstituttet P indeståendet på en  

 børneopsparingskonto til barnets far, som da var gift med barnets mor, K.
 I 1985 ophævede faderen og K samlivet og oprettede en  

 bodelingsoverenskomst, hvori de erklærede deres fællesbo delt.
I 1988 blev faderen under en af det nu myndige barn anlagt retssag dømt  

 til at betale barnet det af ham i 1979 hævede beløb med tillæg af renter.  

 Domsbeløbet udgjorde ca. 48.000 kr.
Under en af faderen anlagt retssag blev K  

 herefter dømt til at refundere ham halvdelen af det beløb, som han var blevet  

 dømt til at betale.
K indklagede herefter P for Ankenævnet med påstand om, at P tilpligtedes  

 at erstatte hende det beløb, som hun havde måttet betale til sin fraskilte  

 ægtefælle.
K gjorde herved gældende, at P ved udbetalingen i 1979 havde  

 begået en fejl, idet beløbet burde have været indsendt til forvaltning efter  

 reglerne om forvaltning af umyndiges midler.
 P påstod frifindelse.
 Ankenævnet tog P's frifindelsespåstand til følge med disse bemærkninger:
