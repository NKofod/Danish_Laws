 I henhold til § 11 i lov nr. 297 af 8. juni 1978 om genanvendelse af papir  

 og drikkevareemballager samt begrænsning af affald fastsættes:
 § 1.  Kommunalbestyrelsen kan med henblik på  

 genanvendelse iværksætte regelmæssige indsamlinger af papir og  

 drikkevareemballager fra private husstande.
 § 2.  Kommunalbestyrelsen kan i en periode i  

 forbindelse med indsamlingens iværksættelse, i forbindelse med vanskeligheder  

 med afsætningen af det indsamlede materiale eller i andre situationer med  

 midlertidigt underskud opkræve afgifter til dækning af underskuddet ved  

 indsamlingens gennemførelse.
 § 3.  Afgifter til dækning af de i § 2 nævnte udgifter  

 kan kun opkræves i forbindelse med regelmæssige indsamlinger tilrettelagt med  

 det sigte, at udgifterne ved gennemførelsen ikke overstiger indtægterne ved  

 salg af det indsamlede materiale eller modsvares af afledede besparelser i  

 renovationssektoren.
 § 4.  Afgifter til dækning af de i § 2 nævnte  

 underskud kan opkræves på samme måde som afgifter ved bortskaffelse af  

 husholdningsaffald i øvrigt og kan pålignes samtlige husstande, der er  

 omfattet af en affaldsbortskaffelsesordning.
 § 5.  Fremkommer overskud ved gennemførelse af  

 indsamlinger, der er finansieret gennem afgifter, skal dette anvendes til  

 nedbringelse af nettoudgifterne ved bortskaffelse af husholdningsaffald i  

 øvrigt.
 § 6.  Denne bekendtgørelse træder i kraft den 15.  

 august 1982.
