Lov om ændring af visse  

 afgiftslove (Forhøjelse af afgiften af mineralvand m.v. og  

 forhøjelse af afgiften af røgtobak) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

 Folketinget har vedtaget og Vi ved Vort samtykke stadfæstet  

 følgende lov:
§ 1 I lov om afgift af mineralvand m.v., jf. lovbekendtgørelse nr. 562  

 af 3. august 1998, som senest ændret ved § 8 i lov nr. 165  

 af 15. marts 2000 og § 31 i lov nr. 1029 af 22. november 2000, ændres  

 to steder i  § 2, stk. 1, »1 kr. 00 øre« til:  

 »1 kr. 65 øre«.
§ 2 I lov om tobaksafgifter, jf. lovbekendtgørelse nr. 635 af 21.  

 august 1998, som senest ændret ved § 10 i lov nr. 165 af 15. marts  

 2000 og § 50 i lov nr. 1029 af 22. november 2000, ændres i § 1,  

 stk. 1, »350 kr.« til: »402,50 kr.« og »400 kr.« til: »452,50  

 kr.« § 3 Stk. 1. Loven træder i kraft den 1. januar 2001.
 Stk. 2. Den forhøjede afgift efter § 1 finder  

 anvendelse på varer, som fra denne dag udleveres fra registrerede  

 virksomheder, angives til fortoldning eller modtages fra udlandet.
 Stk. 3. De forhøjede afgifter efter § 2 finder  

 anvendelse på varer, der den 1. januar 2001 ved døgnets  

 begyndelse findes i ustemplet stand hos virksomheder, der fremstiller,  

 fortolder eller fra udlandet modtager røgtobak, samt på varer,  

 som fra denne dato fremstilles, angives til fortoldning eller modtages fra  

 udlandet.
Givet på Christiansborg Slot, den 20.  

 december 2000 Under Vor Kongelige Hånd og Segl Margrethe R.
