Resumé Tre ansatte i Told og Skat havde i et dagblad udtalt sig kritisk  

 om Told- og Skattestyrelsens beslutning om at omlægge dele af toldkontrollen.  

 Efterfølgende gav skatteregionen over for medarbejderne udtryk for at man  

 opfattede udtalelserne som illoyale over for organisationen.
Skatteregionen  

 præciserede over for medarbejderne at de ikke måtte udtale sig om de  

 fremtidige  

 strategier for toldkontrol.
 Ombudsmanden udtalte at offentligt ansatte der udtaler sig som  

 led i tjenesten, er undergivet ledelsens bestemmelse på sædvanlig måde.  

 Ledelsens ret til at indsnævre offentligt ansattes ret til at ytre sig  

 offentligt som privatpersoner er imidlertid begrænset.
Ombudsmanden mente at de tre ansatte havde udtalt sig som  

 privatpersoner angående en sag som lå inden for deres arbejdsområde.
De havde  

 ikke deltaget i beslutningsprocessen om omlægningen af toldkontrollen på en  

 måde der kunne tillægges betydning for deres adgang til at ytre sig  

 offentligt.  

 Hertil kom at udtalelserne var fremsat på et tidspunkt hvor beslutningen om  

 at  

 omlægge toldkontrollen allerede var truffet.
Efter ombudsmandens opfattelse  

 er  

 en offentligt ansat berettiget til at udtale sig kritisk om en myndighed uden  

 nødvendigvis derved at overskride grænserne for sin loyalitetspligt.
De tre  

 ansattes udtalelser lå klart inden for de begrænsninger der gælder for  

 offentligt ansattes ytringsfrihed.
Ombudsmanden mente derfor irettesættelsen  

 af  

 de tre ansatte var kritisabel. (J.nr. 1997-2513-815).
Offentligt ansattes ytringsfrihed På baggrund af et indlæg i  

 tidsskriftet T anmodede jeg under henvisning til ombudsmandslovens § 17, stk.  

 1, i brev af 24. september 1997 Skatteministeriet om en udtalelse angående  

 det  

 der var anført i indlægget.
Indlægget var skrevet af konsulent A, Told- og  

 Skatteregion S, og handlede om en sag hvor besætningen på toldkrydseren K  

 havde  

 udtalt sig til en journalist fra dagbladet D.
Jeg anmodede endvidere om udlån  

 af eventuelle akter i sagen.
 Told- og Skattestyrelsen besvarede  

 henvendelsen på Skatteministeriets vegne i et brev af 9. oktober 1997. Med  

 brevet blev sendt en udtalelse af 2. oktober 1997 med bilag fra regionschefen  

 for Told- og Skatteregion S.
Efter modtagelsen af Told- og  

 Skattestyrelsens brev besluttede jeg at foretage en nærmere undersøgelse af  

 sagen.
Den 24. oktober 1997 anmodede jeg besætningsmedlemmerne A, B og C om  

 eventuelle  

 bemærkninger til Told- og Skattestyrelsens udtalelse.
Jeg modtog udtalelser  

 fra B og C i breve af henholdsvis 31. oktober og 26. november 1997.
Den 22. december 1997  

 anmodede jeg Told- og Skattestyrelsen om en udtalelse i anledning af C's og  

 B's  

 kommentarer.
Jeg modtog udtalelsen i brev af 23. januar 1998.
 Artiklen i dagbladet D den  

 27. juni 1997 indeholdt bl.a. følgende:
"De seks toldere til søs  

 har bare et problem: De har kun de to skibe til at kontrollere, at der ikke  

 smugles narko, mennesker, sprut og cigaretter ind i EU via de danske  

 farvande.  

 Og kyststrækningen, de skal vogte, er godt  

 7.000 kilometer  

 lang.
Så der  

 er store huller i 'kæden', hvilket giver smuglerne gode chancer for at slippe  

 igennem kontrollen.
 ...
Med Schengen-aftalen, som  

 Danmark netop har tiltrådt, ophæves den permanente personkontrol mellem  

 EU-landene.
Som besætningen på (toldkrydseren K) formulerer det:
'Med Schengen-aftalen bliver  

 Danmark et slaraffenland for smuglere.' ...
 'Men de er også flove - flove  

 over, at Danmark bruger så få ressourcer til at bevogte EUs ydre grænser.  

 Kontrollen er pinligt ringe, synes de.
For nogle år siden blev (B) i  

 TV spurgt, hvordan han ville smugle nogle ton hash ind i EU.
Han ville,  

 svarede  

 han, sætte sig ned og lave en kold og kynisk risikovurdering, og så ville han  

 sejle derhen, hvor der er mindst chance for at blive opdaget.
Og hvor det så  

 var? Kongeriget Danmark, lød det oprigtige svar.
Men det var ildehørt i  

 ledelsen og havde nær kostet (B) jobbet.
Så i dag nøjes han med at  

 konstatere:
'Kontrollen er ikke blevet  

 mere effektiv, og nu vil man yderligere forringe den.' Baggrunden for besætningens  

 frygt er, at Told- og Skattestyrelsen vil lægge (toldkrydseren K) og  

 (toldkrydseren L) op og erstatte dem med to hurtiggående speedbåde, der kan  

 køres rundt i Danmark på en trailer, samt et mindre skib.
Sammen med et  

 intensiveret samarbejde med søværnet vil det ifølge den arbejdsgruppe af  

 embedsmænd under Told- og Skattestyrelsen, der har anbefalet løsningen,  

 styrke kontrollen til søs.
I dag lever kontrollen næppe op til EUs krav,  

 erkender arbejdsgruppen.
 Men kontrollen vil blot blive  

 endnu ringere, mener tolderne på (toldkrydseren K), der kun vil udtale sig  

 under ét:
'Det er skatteydernes penge,  

 man vil bruge, og når man skriver noget ukorrekt i en rapport, som skal  

 bruges  

 til at træffe beslutninger, er det vores pligt at råbe op.' ...
Med en marchhastighed på 18  

 knob kan (toldkrydseren K) simpelthen ikke følge med, for fragtskibene drøner  

 igennem de danske farvande med 25 knob.
Som det hedder i rapporten fra  

 arbejdsgruppen:  

 (toldkrydseren K) og (toldkrydseren L) sejler så langsomt, at 'bådene i  

 kritiske kontrolaktioner må anses for delvis uanvendelige til at indhente  

 visse  

 kontrolobjekter.' 'Men hvor har arbejdsgruppen  

 fra, at (toldkrydseren K) og (toldkrydseren L) er begrænset sødygtige? Det er  

 rent vrøvl, for de er yderst sødygtige,' siger besætningen:
'Skibene kan klare over 90  

 pct. af opgaverne og skulle blot kunne skyde en større fart for at klare  

 endnu  

 flere opgaver.
Med to hurtigtgående speedbåde vil man kun kunne klare ti pct.  

 af opgaverne.
Speedbådene vil kun kunne sejle, når det er havblik - og kun i  

 de indre farvande, dvs. i fjordene - og måske tæt på kysten.
Og ulovlig  

 trafik  

 til søs tager ikke hensyn til vejret.' ...
Det er sagen om coasteren (M)  

 et godt eksempel på.
I strid blæst fulgte (toldkrydseren K) sammen med en  

 række  

 andre skibe i flere døgn (M) ned gennem de danske farvande, før skibet blev  

 opbragt med knap seks ton hash syd for Fyn.
'En sådan overvågning i så  

 stærk blæst, at nogle af politifolkene bad om at blive sat af i land, vil  

 ikke  

 være mulig med speedbåde.
De ville hverken kunne klare bølgerne eller have  

 brændstof nok,' siger besætningen, hvis kritik bakkes op af mandskabet på  

 (toldkrydseren L).
Det samme gælder en anden  

 skygningsopgave, som (toldkrydseren K) netop har været på.
Efter et tip om,  

 at  

 et sydamerikansk kulskib var på vej fra Sydamerika til Holland og Danmark med  

 et stort parti kokain til en værdi af omkring 100 mio. kr., skyggede  

 (toldkrydseren K) skibet fra Skagen til en dansk havn for at sikre, at  

 kokainen  

 ikke blev lastet om til andre skibe i rum sø. I havnen, som ikke må nævnes,  

 da  

 skibet stadig er 'varmt', stod toldere parat med narkohunde.
De blev sendt  

 ned  

 i skibet, men fandt ingen kokain.
Men alle hundene snusede sig frem til et af  

 lastrummene, hvor der  

  

 havde  

  

 været  

 kokain.
'Mens vi fulgte skibet,  

 blæste det 13-  

 15 meter  

 i sekundet fra sydøst, som er den værste vindretning.
En overgang var det  

 ikke  

 sjovt - vi fik virkelig nogle tæsk.
Speedbådene ville ikke have en kinamands  

 chance i den situation.' Told- og Skattestyrelsen  

 anskaffede i midten af 80'erne en trailerbåret speedbåd på  

 18 fod  

 og en lidt større båd på  

 30 fod.
'Begge disse skibe blev en  

 buldrende fiasko, så vi forstår ikke, at man nu vil gentage fejlen.
Udvalget  

 bag rapporten kan ikke være uvidende om denne fadæse,' siger besætningen, der  

 desuden peger på problemer med sikkerheden.
'Det er uforsvarligt, at  

 nogen skal sætte livet på spil ved at kravle fra en gyngende speedbåd op i et  

 større skib.
Det er livsfarligt, hvis der blot er moderate bølger.' Speedbådene ville ifølge  

 besætningen kunne bruges som supplement til (toldkrydseren K) og  

 (toldkrydseren  

 L) - men ikke som erstatning.
'Det er det rene 'Ask' og  

 'Urd' med omvendt fortegn.' ...
'Det vil ikke koste noget,  

 hvis søværnet skal observere for os.
Men hvis vi beder søværnet sejle ud til  

 et  

 bestemt skib eller beder dem følge det ned gennem Kattegat, så kører  

 taxameteret.
Betalingen er noget af det, vi nu skal forhandle om, og det kan  

 blive så dyrt, at vi må gå tilbage og se, hvad vi så gør,' siger (E).
Han har været formand for  

 arbejdsgruppen, som har anbefalet skrotning af (toldkrydseren K) og  

 (toldkrydseren  

 L) og anbefalet at bruge 1,6 mio. kr. på nyt materiel.
Og beslutningen om at  

 følge anbefalingen  

  

 er  

  

 truffet,  

 fastslår han.
Alternativet til speedbådene var anskaffelse af to nye krydsere  

 til i alt 30 mio. kr., men den løsning er for dyr og ufleksibel, mener Told  

 og  

 Skat.
 (E) erkender, at det var en  

 fiasko, da toldvæsenet sidst brugte speedbåde til smuglerikontrol - men  

 afviser, at det vil gentage sig:
'Besætningen på  

 (toldkrydseren K) fremstiller disse speedbåde, som om det er små  

 yoghurtbægre,  

 men det er det ikke.
Vi er ude efter noget, som er sødygtigt og sikkert, og  

 som  

 kan gøre det samme som (toldkrydseren K) og (toldkrydseren L), når vi taler  

 om  

 skygningsopgaver.
Og sammen med et intensiveret samarbejde med søværnet vil  

 det give en bedre kontrol til søs.' (E) forstår godt, at  

 besætningen på (toldkrydseren K) er frustreret: 'Det er en lidt sørgelig  

 historie, for det er jo som at tage deres barn fra dem.
De kender hver en  

 skrue  

 i det skib og er sammen om bord hele sejlsæsonen.
Det er et liv for dem - og  

 det liv stopper'." Brevet af 27. juni 1997 fra  

 regionschefen for Told- og Skatteregion S til besætningen på toldkrydseren K  

 indeholdt følgende:
 "I Dagens udgave af  

 (dagbladet D) er I refereret for udtalelser om 'pinligt ringe kontrol',  

 'huller  

 i kæden' mm - og iøvrigt stærkt kritiske udtalelser om det fremtidige  

 toldkontrolarbejde - især til søs.
 Sådanne udtalelser opfatter  

 vi som illoyale overfor organisationen.
Den 6 juni 1997 opsøgte (A)  

 mig - for på besætningens vegne at få retningslinier for udtalelser til  

 pressen, idet der var henvendelser fra pressen.
Jeg afbrød et møde for at  

 føre  

 samtalen med (A), idet det tilsyneladende var meget vigtigt at få præciseret  

 hvilke retningslinier der var gældende.
 De retningslinier jeg den dag  

 udstak for (A) var, at I måtte udtale jer om dagens opgaver, den nuværende  

 måde  

 at arbejde på og den strategi der følges, samt omtale de resultater der opnås  

 ved kontrollen til søs.
 Jeg præciserede, at I ikke  

 måtte udtale jer, om fremtiden eller de fremtidige strategier for toldkontrol  

 -  

 det er kun regionens direktion eller Told- og Skattestyrelsen der måtte  

 udtale  

 sig om det.
 I den forbindelse vil jeg  

 gerne have en personlig udtalelse fra hver af jer om dagens artikel i  

 (dagbladet  

 D), herunder om hvem der har givet tilladelse til, at I måtte udtalelse jer  

 om  

 til (dagbladet D) som det er sket.
 Specielt vil jeg bede om, at  

 (A)'s kommentarer til samtalen med mig som ovenfor beskrevet.
Udtalelsen skal være  

 direktionen i hænde d.d kl. 12.00 For fremtiden er det kun  

 direktionen ved Told*Skat (S) der må udtale sig til pressen mm om toldkontrol  

 -  

 herunder den søværts kontrol." Brevet af 27. juni 1997 fra B  

 og C til regionschefen lød således:
 "I medfør af artiklen i  

 (dagbladet D) den 27. juni 1997, har du anmodet om en skriftlig redegørelse  

 vedrørende vores udtalelser til den pågældende avis.
 Journalist (J) har overfor os  

 tilkendegivet, at han i forlængelse af en tidligere artikel i samme avis,  

 foranlediget af (E) i styrelsen, gerne ville lave et interview med  

 besætningen  

 på (toldkrydseren K), da han havde en fornemmelse af, at der var nogle ting i  

 rapporten om toldarbejdet i fremtiden, han ikke kunne få til at passe sammen.
 Vi blev stillet en del  

 spørgsmål ud fra rapporten, bl.a. om de nuværende fartøjers tilstand, om  

 hvorfor  

 man overhovedet havde og havde haft patruljefartøjer, når toldområdet kunne  

 overvåges fra kysten.
 Vi har kun givet udtryk for  

 vores personlige mening om de ting, og har ikke på noget tidspunkt, som  

 refereret af (F) udtalt noget om, at man i styrelsen var 'dumme' i hovedet.  

 Vi  

 har forsøgt at advare arbejdsgruppen mod at kaste sig ud i nye anskaffelser,  

 der vil ligne de tidligere uheldige investeringer.
Dog er en ting faldet os for  

 brystet, nemlig udtalelserne i rapporten, der betegner de nuværende fartøjer  

 som værende i ringe stand og kun begrænset sødygtige.
Det er i allerhøjeste  

 grad forkert, og det må undre os, at (E), der os bekendt aldrig har været  

 ombord i fartøjerne, kan udtale sig på denne måde.
 Vi er opmærksomme på, at  

 udtrykket sødygtige, nok er anvendt forkert, da manglende sødygtighed er et  

 udtryk for at skibet er i så ringe tilstand, at det slet ikke må sejle.
Vi kan ikke have siddende på  

 os, at vi sejler rundt i ikke sødygtige skibe.
Dette ville i sig selv være en  

 lovstridig handling.
Vi er naturligvis kede af, at  

 vores udtalelser til avisen opfattes som illoyale, men efter vores opfattelse  

 ville det have været illoyalt af os, hvis vi ikke havde forsøgt at gøre  

 arbejdsgruppen opmærksom på, at det med trailerbårne fartøjer tidligere havde  

 vist sig som en stor fiasko." I brevet af 27. juni 1997 fra  

 A til regionschefen var anført følgende:
"1. Efter og have læst  

 artiklen i (dagbladet D), føler jeg ikke at have været illoyal over for  

 organisationen.  

 De udtalelser jeg er fremkommet med mener jeg er rigtige.
Når jeg bliver  

 spurgt  

 om min mening af en journalist, vedrørende toldkontrol og patruljefartøjerne,  

 mener jeg det er min demokratiske ret og pligt til at svare udfor min  

 overbevisning.
Jeg kan ikke se at jeg har røbet hemmeligheder, som ikke er  

 almindeligt kendt, vi lever vel ikke i et østland (tidligere). Desuden har  

 jeg  

 flere gange udtalt mig i (tidsskriftet T) om mit syn på toldkontrol uden og  

 blive sat i fængsel.
 2. Vedrørende mit møde med  

 dig den 6 juni.
Du forklarede mig ganske  

 rigtigt, at jeg kunne udtale mig om vores arbejdsopgaver mv. og ikke hænge  

 nogen personer ud, det mener jeg ikke og have gjort." I A's indlæg i tidsskriftet T  

 var bl.a. anført følgende:
 "Fra en illoyal  

 medarbejder.
 Den 27. juni bragte  

 (dagbladet D) en artikel om toldkontrollen til søs.
 Jeg gik til vores regionschef  

 nogen dage forinden for at fortælle ham, at en journalist og en fotograf  

 gerne  

 ville se patruljefartøjet (toldkrydseren K) og eventuelt sejle med på en kort  

 tur for at se hvordan vi arbejder til søs.
Jeg fik chefens tilladelse,  

 men med den bemærkning, at han helst ikke så nogen hængt ud og vi ikke måtte  

 udtale os om det udvalg, der er nedsat vedrørende den fremtidige kontrol til  

 søs.
Jeg lovede chefen, at jeg ikke ville hænge nogen ud, men at jeg ville  

 svare  

 på spørgsmål ud fra min egen viden og erfaring om kontrol til søs, og  

 forklarede ham at min mening og hans stod klart i modsætning, da han jo selv  

 sidder i udvalget, og vi da rapporten udkom havde en længere diskussion, hvor  

 vi absolut ikke var enige.
Den 27. juni, samme dag som  

 artiklen blev bragt i (dagbladet D), mødte besætningen på (toldkrydseren K)  

 og  

 fik besked på straks at melde os hos chefen.
Det gjorde vi så og det stod os  

 klart da vi så chefen, at vi ikke skulle forvente en hyggesnak.
Vi blev  

 spurgt  

 om vi havde læst (dagbladet D), hvortil vi svarede at det havde vi ikke.
Herefter fik hver enkelt en  

 fotokopi af (dagbladet D) der omhandlede den artikel, som journalisten havde  

 skrevet om (toldkrydseren K) og toldkontrollen til søs.
Vi fik besked på at  

 læse artiklen og chefen ville så efterfølgende høre vores mening.
Efter vi havde læst artiklen  

 blev souschefen tilkaldt og begge ville nu gerne høre hvad vi mente.
Vi  

 forklarede, at vi mente det der stod i artiklen var rigtigt ud fra vores  

 bedste  

 overbevisning.
Herefter blev samtalen meget kort, vi fik besked på både  

 mundligt og skriftligt, at vi var illoyale og fremover måtte vi ikke udtale  

 os  

 til pressen uden chefen eller souschefens tilladelse.
 Samtidig forlangte chefen en  

 skriftlig udtalelse fra hver enkelt vedrørende artiklen, og det fik han så.
 Mit problem er nu, at jeg  

 slog op i en ordbog for at se hvad illoyal betyder, det var absolut ikke  

 nogen  

 positiv læsning.
Meget er jeg blevet kaldt for  

 i mine 30 år i væsenet, men dette overskygger alt." Punkt 6 i referatet af  

 ledelsesmødet den 8. juli 1997 i Told- og Skatteregion S indeholdt følgende:
"I en artikel i  

 (dagbladet D) d. 27. juni 1997 har (toldkrydseren K)'s besætning udtalt sig  

 om  

 det fremtidige toldkontrolarbejde til søs.
Inden kontakten med pressen var  

 det  

 præciseret, hvad besætningen måtte udtale sig om.
Disse retningslinier blev  

 ikke fulgt.
Foranlediget af denne  

 hændelse er det besluttet, at det fremover kun er regionens direktion, der  

 udtaler sig eller giver tilladelse til udtalelser om tjenstlige  

 forhold." I regionschefens brev af 2.  

 oktober 1997 til Told- og Skattestyrelsen var anført følgende:
 "Jeg har modtaget en  

 telefax den 29. september 1997, hvor Styrelsen beder mig om bemærkninger til  

 et  

 af (A), besætningsmedlem på (toldkrydseren K), udformet indlæg i  

 (tidsskriftet  

 T).
 Tids og handlingsforløbet i  

 sagen er følgende:
6. juni 1997 (A) henvendte sig til mig på  

 regionen i (S) - for på besætningens vegne at få retningslinier for  

 udtalelser  

 til dagspressen - specifikt (dagbladet D) - som havde rettet henvendelse til  

 besætningen.
Det var tilsyneladende meget vigtigt for (A) at få præciseret  

 retningslinierne, idet han var informeret om, at jeg var optaget af et  

 vigtigt  

 ledelsesmøde, som måtte afbrydes af samme årsag.
 Normalt henvender (toldkrydseren  

 K)'s besætning sig altid til både toldkontrolchef (G) og mig, når der kommer  

 henvendelser fra pressen om udtalelser. (G) var imidlertid ikke til stede den  

 pågældende dag.
 Grunden til denne adfærd er,  

 at (toldkrydseren K)'s besætning udmærket ved, at den søværts toldkontrol  

 normalt er 'godt pressestof' og, at søværts toldkontrol netop på det  

 pågældende  

 tidspunkt var ekstra godt pressestof på grund af rapporten om den fremtidige  

 toldkontrol - herunder centrering af toldkontrolopgaverne og en anderledes  

 måde  

 at føre søværts kontrol på end den nuværende.
Den ramme for udtalelser, jeg  

 udstak, var derfor, at besætningen kunne udtale sig om dagens opgaver og den  

 nuværende måde der arbejdes på, strategien der følges, samt om de resultater  

 der indtil nu var opnået på området.
Det blev præciseret for (A), at  

 besætningen ikke måtte udtale sig om de fremtidige strategier for  

 toldkontrol,  

 herunder anskaffelse af nye både.
Sådanne fremadrettede udtalelser skulle ske  

 enten fra regionens direktion eller fra Told- og Skattestyrelsen.
 Der blev ikke den pågældende  

 dag udfærdiget skriftlige notater på grund af (A)'s henvendelse, idet dette  

 ikke er kutyme i sådanne tilfælde.
27. juni 1997 Stor var min forbløffelse da  

 jeg læste artiklen i (dagbladet D) den 27. juni 1997. Artiklen indeholdt  

 kritik  

 af både den nuværende søværts toldkontrol og især den fremtidige  

 kontrolstrategi, som den var foreslået i rapporten om det fremtidige  

 toldkontrolarbejde.
Souschef (F) og jeg talte om  

 sagen den 27. juni 1997 om morgenen, og vi blev enige om at indhente en  

 udtalelser fra besætningen om sagen.
Vi var begge temmelig oprørte over de  

 fremsatte udtalelser, og vi forventede, at regionen ville få kontakt fra  

 Told-  

 og Skattestyrelsen med anmodning om udtalelser i sagen.
 Specielt var vi oprørte,  

 fordi vi begge vidste, at (A) på besætningens vegne havde udbedt sig - og  

 fået  

 - retningslinier for pressekontakten, og ydermere opfattede vi udtalelserne  

 som  

 værende illoyale overfor Told*Skat.
 Vi bad om udtalelser fra hver  

 enkelt af besætningsmedlemmerne - specielt blev (A) bedt om kommentarer til  

 samtalen den 5. juni 1997 om netop vilkårene for udtalelser til (dagbladet  

 D).
 Se akt nr 1 og 2 i journalsag  

 (...).
27. juni 1997 (A) og (B) henvendte sig på  

 regionen med de ønskede skriftlige udtalelser.
Se akt 3 og 4 i journalsag  

 (...).
(F) og jeg drøftede kort  

 situationen med (A) og (B), og ingen af dem kunne se noget forkert i de  

 udtalelser, de var fremkommet med overfor dagspressen.
Tværtimod kunne de  

 begge  

 meddele, at de havde fået journalisten til at modificere kritikken væsentligt  

 inden artiklen blev bragt i (dagbladet D) den 27. juni 1997.
 På mødet blev det endnu  

 engang præciseret overfor (A) og (B), at udtalelser til pressen om den  

 fremtidige toldkontrol og de fremtidige strategier - herunder den søværts  

 kontrol - fremover fremsættes af direktionen ved Told*Skat (S).
8. juli 1997 Sagen blev drøftet på et  

 ledelsesmøde i regionen, jvf. mødereferat nr. 13/1997 af 8. juli 1997.
 Konklusionen på denne del af  

 ledelsesmødet blev, at det fremover kun er regionens direktion, der udtaler  

 sig, eller giver tilladelse til udtalelser til pressen om tjenstlige forhold.
 Mødereferatet er kommunikeret  

 til samtlige medarbejdere og ledere ved regionen via regionens elektioniske  

 G-mail system, og referatet er sammen med øvrige ledelsesreferater indlagt i  

 regionens H-drev på emnet ledelsesreferater.
 Alle har således nu fået  

 præciseret kendskabet til regionens måde at informere pressen på.
4. august 1997 (F) og jeg drøftede sagen  

 igen.
Vi enedes om, at sagen henlægges.
Se notat på akt 4.
Siden har hverken (F) eller  

 jeg selv drøftet sagen med bådbesætningen eller toldkontrolchef (G)." B anførte bl.a. følgende til  

 mig i sit brev af 31. oktober 1997:
"Ved mødet på chefens  

 kontor den 27. juni 1997, hvor vi blev erklæret for illoyale, fremførte (F),  

 at  

 jeg til avisen havde udtalt mig om den ringe toldkontrol i Danmark.
Der  

 henvises til afsnittet i artiklen, 'pinligt ringe kontrol'. Som det fremgår  

 ved  

 nærlæsning af artiklen, var det en udtalelse jeg fremkom med til TV2, efter  

 (M)  

 aktionen i 1994. Jeg blev bebrejdet, at jeg nu skulle have gentaget denne  

 udtalelse, hvilket jeg benægtede.
 Ved samme lejlighed fik jeg  

 af chefen, en direkte lodret tjenstlig ordre om, at jeg ikke fremover måtte  

 udtale mig til pressen om hverken den nuværende eller den fremtidige søværts  

 toldkontrol.
 Af chefens udtalelse til  

 Ombudsmanden, fremgår det, at han har glemt at oplyse om, at jeg kort efter  

 mødet den 27. juni, udbad mig en samtale med (F). Denne samtale varede ca. 1  

 time.
Jeg forsøgte at redegøre for  

 de af mine synspunkter, der lå til grund for mine udtalelser til avisen.  

 Herunder også at om ringe toldkontrol, stammede fra den tv-udsendelse.
Jeg  

 fik  

 blot det svar, at jeg havde 'jokket i spinaten'.
 Da jeg henviste til de mange  

 fejl og subjektive oplysninger i rapporten om toldarbejdet i fremtiden, fik  

 jeg  

 det svar, at det var arbejdsgruppens mening, samt styrelsens ønske, at det  

 skulle være sådan.
Den pågældende journalist,  

 havde iøvrigt fået rapporten, som er offentligt tilgængelig, udleveret af  

 kontorchef (E) i styrelsen, og mange af hans spørgsmål havde relation til  

 denne rapport.
Jeg har kun givet udtryk for min personlige mening om  

 rapporten.
 Da mine/vore udtalelser  

 således ikke er faldet i lod med direktionens, blev vi erklæret for illoyale.
 Af chefens udtalelse fremgår  

 det tillige, at man havde besluttet at henlægge denne sag, og ikke foretage  

 sig  

 yderligere.
Dette kommer unægteligt noget  

 bag på mig, idet jeg ikke til dato har hørt noget om denne henlæggelse.
Siden  

 mødet den 27. juni, har jeg ventet på en eller anden afslutning på sagen,  

 eventuelt at der ville blive rejst en tjenestemandssag mod os.
Vi har ikke  

 villet fremprovokere denne afslutning, da der som bekendt lige har været en  

 såkaldt 'prikkerunde' i Told/Skat.
Vi ønskede ikke ligefrem at stikke hovedet  

 i  

 løvens gab.
 På mødet hos chefen, oplyste  

 vi ledelsen om, at vi havde fået journalisten til at moderere artikelen på  

 forskellige punkter.
(F) svarede hertil, at hvis  

 vi ikke havde gjort dette, ville vi være blevet fyret.
Det kan oplyses, at  

 hverken chefen eller (F) havde læst den oprindelige artikel.
Vi har ikke på noget  

 tidspunkt anfægtet ledelsens ret til at lede og fordele arbejdet, ej heller  

 deres ret til at skille sig af med de gamle patruljefartøjer.
Vi har blot  

 forsøgt at gøre opmærksom på de forkerte og fejlagtige oplysninger, der  

 findes  

 i rapporten om disse fartøjer.
 Samtidig har vi ønsket at  

 advare styrelsen imod at gentage den fiasko, det var med trailerbårne  

 fartøjer,  

 da man forsøgte denne løsning for ca. 10 år siden.
Vi følte det var vores pligt  

 at råbe vagt i gevær, samt at man med rette kunne bebrejde os det, hvis vi  

 ikke  

 havde foretaget os noget." C har i brevet til mig af 26.  

 november 1997 bl.a. skrevet følgende:
 "Efter at have læst  

 rapporten om toldarbejdet i fremtiden, afsnittet om søværts toldkontrol,  

 rettede jeg henvendelse til (H).
Jeg indledte samtalen med at  

 sige, at det vel ikke var normalt, at en medarbejder gav chefen gode råd.
Med  

 mit førstehåndskendskab til (fartøjerne N og O), der var af samme type, som  

 dem  

 jeg mente man nu ville anskaffe, ønskede jeg at henlede chefens opmærksomhed  

 på alle de problemer, der var med disse to fartøjer.
Ingen af disse levede på  

 noget tidspunkt op til de forventninger, man stillede til dem.
 ...
 Efter denne redegørelse udtalte  

 (H) med en stemmeføring, og et ordvalg, jeg følte truende, at jeg ikke under  

 nogen omstændigheder måtte udtale mig om disse to fartøjer.
 Efter avisartiklen i  

 (dagbladet D), gentog (H) ordren om, at jeg ikke måtte udtale mig om disse  

 fartøjer.
Sammen med (B) og (A) modtog  

 jeg den 27. juni 1997 tillige en lodret tjenstlig ordre om, at jeg ikke måtte  

 udtale mig til pressen om den nuværende eller fremtidige søværts  

 toldkontrol." Regionschefen har i brevet af  

 7. januar 1998 kommenteret brevene af 31. oktober og 26. november 1997. I  

 brevet anføres bl.a. følgende:
 "Til udtalelse fra (C):
Det er korrekt, at (C) i  

 foråret 1997 rettede telefonisk henvendelse til mig om sin opfattelse af  

 tidligere  

 oplevelser med (fartøjerne N og O). Jeg lyttede og sagde, at fagkontorerne i  

 Told- og Skattestyrelsen var vidende om det fremførte.
Sagen er omkring 10 år  

 gammel.
Det er ikke min opfattelse,  

 at mit ordvalg ved afslutningen af telefonsamtalen var truende.
Jeg har ikke  

 sagt, at (C) 'under ingen omstændigheder måtte udtale sig om disse to  

 fartøjer', idet det var et kendt forhold.
Jeg har talt med (C) adskillige  

 gange  

 siden, og han har ikke tidligere givet udtryk for, at han opfattede min  

 adfærd  

 som truende.
Jeg har ikke talt med (C),  

 hverken personligt eller telefonisk, om den aktuelle sag.
Samtalerne har  

 været  

 ført med (A) og (B), så kun brevet af 27. juni 1997 til besætningen kan være  

 den ordre, (C) hentyder til.
 Til udtalelse fra (B):
(B) omtaler en samtale, han  

 efterfølgende har haft med (F). Denne samtale anmodede han om for at uddybe  

 sine holdninger.
Det var en helt almindelig samtale mellem medarbejder og  

 leder, der ikke kan opfattes som en fortsættelse af samtalen den 27. juni,  

 men  

 som en mulighed for at få luft for sine meninger. (B) gav udtryk for sine  

 frustrationer omkring flere konkrete afsnit i Toldrapporten, som han mente  

 var  

 direkte fejlagtige.
(F) sagde, at (B) havde haft  

 mulighed for direkte over for udvalget at fremføre sine kommentarer, hvorfor  

 det må formodes, at de har lyttet til hans meninger.
Iøvrigt blev samtalen  

 afsluttet med, at (B) var velkommen til at komme tilbage og genoptage  

 samtalen.  

 (B) gav udtryk for, at han havde fået luft for sine frustrationer.
(B) undrer sig over, at sagen  

 er henlagt.
Det er der imidlertid ikke noget mærkeligt i, idet regionen kun  

 havde sagen åben, hvis der efterfølgende skulle komme reaktioner fra Told- og  

 Skattestyrelsen, pressen eller andre implicerede, hvilket blev oplyst over  

 for  

 (A) og (B) på mødet den 26. juni 1997. Da der ikke kom henvendelser, blev  

 journalsagen afsluttet.
Det har aldrig været overvejet at rejse  

 tjenestemandssag mod nogen i denne sag.
Under samtalen den 26. juni  

 1997 udtalte (B), at han og (A) havde fået tilsendt journalisternes første  

 udkast til en artikel.
Den havde de skåret meget drastisk til, men iøvrigt  

 ikke  

 vist til nogen.
Jeg husker ikke det præcise ordvalg, men noget i retning af,  

 at  

 hvis artiklen havde fået et så belastende indhold, som det blev antydet, så  

 kunne det da godt være, at nogen ville se på ophavsmændenes  

 ansættelsesforhold.
 Konklusion:
Det er min opfattelse, at  

 bådmandskabet har fået mulighed for at deltage i beslutningsprocessen.
I  

 foråret 1997, umiddelbart efter offentliggørelsen af Toldrapporten, har (B)  

 sammen med andre patruljebådsfolk redegjort for både egne og andres  

 synspunkter  

 på den søværts toldkontrol over for formanden for den arbejdsgruppe, der har  

 udarbejdet rapporten - altså over for en af de personer, der senre skulle  

 medvirke i selve beslutningsprocessen om udmøntningen af den nævnte rapport.  

 Det møde kom i stand netop for at undgå, at der skulle komme kritik af, at  

 medarbejderne ikke var blevet hørt." Told- og Skattestyrelsen  

 anførte i brevet af 23. januar 1998 bl.a. følgende:
"(C)'s og (B)'s  

 kommentarer har været til udtalelse hos regionschef (H), hvis bemærkninger  

 vedlægges  

 som bilag.
Told- og Skattestyrelsen har ingen bemærkninger til det  

 fremsendte.
 Om selve sagen kan det  

 oplyses, at den fremtidige anvendelse af patruljefartøjer i Told*Skat har  

 været  

 genstand for drøftelse i flere omgange - senest i Toldrapporten fra 1997.  

 Rapporten vedlægges i kopi.
 Behandlingen i Toldrapporten  

 bygger blandt andet på Beslutningsgrundlag vedrørende den fremtidige  

 anvendelse  

 af patruljefartøjer i Told*Skat, der er udarbejdet af en arbejdsgruppe i  

 december 1994. I arbejdsgruppen deltog blandt andre (G), Told- og  

 Skatteregion  

 (S), der var daglig leder af mandskabet på (toldkrydseren K).
I forbindelse med  

 udarbejdelsen af afsnittet om den søgående toldkontrol i Toldrapporten  

 indkaldte  

 arbejdsgruppen (G) til en drøftelse af forskellige fremtidige  

 løsningsmuligheder vedrørende den søværts toldkontrol, herunder graden af et  

 eventuelt samarbejde med Søværnet.
Desuden var (G) behjælpelig med at  

 indsamle  

 præstations- og prisdata for det aktuelle udbud af både, der kunne indgå i  

 løsningen  

 af opgaven.
Efter udsendelsen af  

 toldrapporten bad (B) og (I), der var bådfører på (toldkrydseren L), om et  

 møde  

 med kontorchef (E), der var formand for arbejdsgruppen.
I mødet deltog  

 tillige  

 formanden for Dansk Told- og Skatteforbund m.fl.
På mødet blev tankerne bag  

 Toldrapportens forslag drøftet og de to bådførere fik lejlighed til at  

 udtrykke  

 deres betænkelighed ved en løsning med gummibåde eller både, der ikke var  

 dimensioneret til at løse opgaven.
Begge bådførere fremhævede, at  

 (toldkrydseren K) og (toldkrydseren L) efter deres opfattelse ville kunne  

 indgå  

 i den fremtidige løsning af opgaven, og pegede på tidligere erfaringer med  

 forsøg med andre fartøjer.
Både (B) og (I) afslog en  

 opfordring til at bidrage til det videre arbejde med udmøntningen af  

 toldrapportens  

 anbefalinger.
På mødet blev de lovet, at styrelsen, når arbejdet med  

 udmøntningen af denne del af Toldrapporten bliver igangsat, vil blive tilbudt  

 deltagelse i arbejdet.
 (I) er senere fratrådt som  

 bådfører. (Toldkrydseren K) og (toldkrydseren L) er i forbindelse med  

 omstruktureringen af toldopgaven flyttet til Toldcentret i (...).
Told- og Skattestyrelsen har  

 på intet tidspunkt overvejet at indlede disciplinære skridt mod de  

 medarbejdere, der er citeret i den pågældende artikel i (dagbladet D)." Ombudsmandens udtalelse "1. Offentligt ansattes ytringsfrihed Det er ikke på noget tidspunkt i sagen blevet gjort gældende at  

 besætningsmedlemmernes udtalelser til journalisten vedrørte tavshedsbelagte  

 oplysninger.
Det fremgår endvidere af regionschefens udtalelse af 7. januar  

 1998 at rapporten var blevet offentliggjort i foråret 1997, og det fremgår af  

 (B)'s udtalelse af 31. oktober 1997 at formanden for arbejdsgruppen der havde  

 udfærdiget rapporten, havde udleveret et eksemplar af rapporten til den  

 pågældende journalist fra (dagbladet D).
 Jeg har derfor ved min bedømmelse af sagen lagt til grund at  

 besætningsmedlemmerne ikke har overtrådt deres tavshedspligt med hensyn til  

 bestemte, faktiske oplysninger som de er blevet bekendt med gennem deres  

 ansættelse i det offentlige.
 Sagen må derfor vurderes på grundlag af reglerne om offentligt ansattes  

 ytringsfrihed.
2. Udtalelser fremsat på myndighedens vegne eller som privatperson Når en offentligt ansat fremsætter udtalelser som led i tjenesten er den  

 ansatte på sædvanlig måde undergivet ledelsens bestemmelse.
Ledelsen kan  

 således beslutte om den ansatte overhovedet skal udtale sig offentligt på  

 myndighedens vegne og hvad den pågældende i så fald må udtale, jf.
Kaj Larsen  

 mfl., forvaltningsret (1994), s.  

 129f.
Det forholder sig anderledes hvis den ansatte udtaler sig som  

 privatperson.
Som det fremgår nedenfor er der kun få begrænsninger på den  

 ansattes ret til at ytre sig offentligt som privatperson.
Ledelsens adgang  

 til at fastlægge retningslinier - generelt eller i konkrete tilfælde - for de  

 ansattes offentlige udtalelser fremsat som privatpersoner, er derfor  

 tilsvarende begrænset, mens ledelsen i kraft af sine almindelige beføjelser  

 kan fastlægge retningslinier for udtalelser der fremsættes på myndighedens  

 vegne.
Tilsyneladende har ledelsen i Told- og Skatteregion (S) ikke under sagens  

 forløb lagt vægt på om de ansatte udtalte sig som privatpersoner eller på  

 regionens vegne.
Således som  

 regionschefen i sine breve af 27. juni og 2. oktober 1997 har gengivet sin  

 samtale den 6. juni 1997 med (A), blev der ikke i de retningslinier som blev  

 udstukket under samtalen, lagt vægt på om udtalelserne blev fremsat på  

 regionens vegne.
Den kritik af de tre besætningsmedlemmers udtalelser der  

 udtryktes i regionschefens brev af 27. juni 1997, nævnte heller ikke dette  

 spørgsmål.
Spørgsmålet er også forbigået i de retningslinier for de ansattes  

 udtalelser om tjenstlige forhold som blev udstukket under ledelsesmødet i  

 told-  

 og skatteregionen den 8. juli 1997.
Efter min opfattelse burde  

 ledelsen af regionen have været opmærksom på at ledelsens adgang til at  

 fastlægge retningslinier for udtalelser fra regionens medarbejdere angående  

 tjenstlige forhold i væsentlig grad afhænger af om udtalelserne fremsættes på  

 egne eller regionens vegne.
Jeg henstiller at regionens retningslinier for de  

 ansattes udtalelser om tjenstlige forhold ændres i overensstemmelse med det  

 anførte.
3. Udtalelser fremsat som privatperson Der kan ikke opstilles en  

 generel formodning for at en ansats udtalelser om tjenstlige forhold der er  

 fremsat under tjenesten, er fremsat på myndighedens vegne.
Det må derfor  

 afgøres konkret i det enkelte tilfælde om en udtalelse er fremsat af den  

 ansatte som privatperson eller på myndighedens vegne.
(B) og (C) skriver i  

 udtalelsen af 27. juni 1997 at de udelukkende har givet udtryk for deres  

 personlige  

 meninger til journalisten, og (A)'s brev af 27. juni 1997 må efter min  

 opfattelse forstås på samme måde.
Desuden fremstår besætningsmedlemmernes  

 udtalelser  

 i artiklen som egne holdninger og opfattelser angående den nuværende og  

 fremtidige  

 toldkontrol.
Det må derfor lægges til grund at de udtalte sig som  

 privatpersoner.
 Centralt for spørgsmålet om  

 rækkevidden af offentligt ansattes ytringsfrihed er hvorvidt der for  

 udtalelser  

 fremsat af en offentligt ansat som privatperson kan siges at gælde særlige  

 begrænsninger som ikke gør sig gældende for den ytringsfrihed der er sikret  

 borgerne i almindelighed ved grundlovens § 77 og artikel 10 i Den Europæiske  

 Menneskerettighedskonvention.
 I en sag gengivet i  

 Folketingets Ombudsmands beretning for året 1987, s. 237, fremsatte jeg  

 følgende  

 generelle bemærkninger om offentligt ansattes ytringsfrihed.
 '...
Ved besvarelsen af det  

 centrale spørgsmål om, hvorvidt der gælder særlige begrænsninger for  

 offentligt  

 ansattes ytringsfrihed i forhold til den ytringsfrihed, der gælder for  

 borgerne  

 i almindelighed, er udgangspunktet utvivlsomt, at offentligt ansatte har  

 ganske samme frihed som andre til at deltage i den offentlige debat.
Det  

 store  

 antal offentligt ansatte taler afgørende imod, at der skulle gælde  

 almindelige  

 begrænsninger for offentligt ansattes ytringsfrihed.
Sådanne begrænsninger  

 ville være uforenelige med de hensyn, der ligger bag grundlovens bestemmelser  

 om  

 den demokratiske styreform og den herved forudsatte materielle ytringsfrihed.
Det er dog antaget, at  

 hensynet til offentlige myndigheders interne beslutningsproces og  

 funktionsevne  

 i  

  

 særlige  

  

 tilfælde kan føre til en  

 begrænsning af de ansattes ytringsfrihed.
Det er næppe muligt at give en  

 fuldstændig beskrivelse af, hvornår, i hvilket omfang og for hvilke ansatte  

 sådanne særlige begrænsninger gælder.
Men der kan anføres nogle  

 hovedsynspunkter.
Begrænsningerne omfatter alene udtalelser vedrørende  

 sager inden for de pågældendes eget arbejdsområde.
Offentligt ansatte har  

 samme  

 frihed som andre borgere til at udtale sig om sager på forvaltningsområder,  

 som de ikke har berøring med i deres daglige arbejde.
Ved udtalelse inden for eget arbejdsområde er det af betydning,  

 om den pågældende som led i sit arbejde har været (eller er) aktivt  

 medvirkende  

 i myndighedens beslutningsproces.
Begrænsningerne vil i almindelighed ikke  

 omfatte ansatte med en funktion, der ligger fjernt fra de politiske eller  

 administrative beslutningstagere.
Det spiller en rolle, om udtalelserne fremsættes før  

 eller efter, at en beslutning er truffet.
Adgangen til at udtale sig, inden  

 en  

 sag er afgjort, kan - af hensyn til beskyttelse af den interne  

 beslutningsproces  

 - være noget snævrere end adgangen til at udtale sig senere.
 Det ligger efter praksis fast, at offentligt ansatte  

 har en vidtgående frihed til at udtale sig om ressourcespørgsmål inden for  

 eget  

 arbejdsområde, hvor spørgsmålet kan have væsentlig betydning for  

 medarbejdernes  

 fremtidige ansættelses- og arbejdsforhold.
 Det følger af det anførte,  

 dels at der kræves særlige tungtvejende grunde for at anerkende begrænsninger  

 i  

 offentligt ansattes ytringsfrihed, dels at disse grunde normalt kun vil  

 foreligge i forhold til centralt placerede medarbejdere, der deltager eller  

 har  

 deltaget i den omstridte beslutnings tilblivelse.
...' I den foreliggende sag har de  

 tre besætningsmedlemmer udtalt sig offentligt angående en sag der ligger  

 inden  

 for deres eget arbejdsområde, den daværende og kommende tilrettelæggelse af  

 den søværts toldkontrol.
De har imidlertid ikke deltaget i  

 beslutningsprocessen  

 angående omlægningen af toldkontrollen på en måde der har betydning for deres  

 adgang til at udtale sig offentligt om beslutningen.
De har således ikke  

 været  

 medlem af den arbejdsgruppe der har udarbejdet den rapport der dannede  

 grundlag for beslutningen om at omlægge toldkontrollen, men de har alene  

 redegjort for deres synspunkter over for arbejdsgruppens formand.
Hertil  

 kommer  

 at udtalelserne blev fremsat på et tidspunkt hvor beslutningen om at omlægge  

 den søværts toldkontrol var truffet.
Desuden må der lægges vægt på at  

 besætningsmedlemmernes  

 udtalelser angik tilførslen og anvendelsen af ressourcer til deres  

 arbejdsplads, et spørgsmål som havde væsentlig betydning for deres fremtidige  

 ansættelses- og arbejdsforhold.
 På den baggrund er det min  

 opfattelse at besætningsmedlemmernes udtalelser klart ligger inden for de  

 særlige begrænsninger der gælder for offentligt ansattes ytringsfrihed.
4. Loyalitetsforpligtelsen Regionschefen for Told- og  

 Skatteregion (S) har i sit brev af  

 27.  

 juni 1997 betegnet udtalelserne til (dagbladet D) som illoyale over for  

 organisationen.
Denne opfattelse er gentaget i brevet af 2. oktober 1997.
Jeg har tidligere haft lejlighed  

 til at udtale mig om loyalitetspligtens betydning for offentligt ansattes  

 adgang til at fremsætte offentlige udtalelser.
Jeg henviser til Folketingets  

 Ombudsmands beretning for året 1991, s. 189 og 200, samt beretningen for året  

 1995, s. 381 og 432.
Afvejningen mellem hensynet  

 til loyalitetspligten over for arbejdsgiveren og hensynet til den ansattes  

 ytringsfrihed har fundet udtryk i de ovenfor under pkt. 3 nævnte generelle  

 bemærkninger om særlige begrænsninger i offentligt ansattes ytringsfrihed.  

 Desuden antages det at hensynet til loyalitetspligten over for arbejdsgiveren  

 medfører særlige begrænsninger i den ansattes adgang til at fremsætte  

 urigtige  

 oplysninger om sit tjenesteområde og eventuelt også med hensyn til  

 udtalelsernes form.
Jeg henviser til Kaj Larsen mfl., Forvaltningsret (1994),  

 s. 129.
 Derimod er en offentligt  

 ansat som udgangspunkt berettiget til også at udtale kritik af den pågældende  

 myndighed uden herved at overskride grænserne for sin loyalitetspligt.  

 Loyalitetsforpligtelsen kan således ikke begrunde at den offentlige myndighed  

 som arbejdsgiver prøver at begrænse de udtalelser den ansatte afgiver som  

 privatperson, udover hvad der følger af ovenstående.
Regionschefens brev af 27.  

 juni 1997 indeholdt en klar tilkendegivelse om at de tre besætningsmedlemmers  

 udtalelser blev betragtet som en tilsidesættelse af loyalitetskravene og i  

 strid med de udstukne retningslinier.
Efter det oplyste blev denne opfattelse  

 tillige meddelt de tre besætningsmedlemmer mundtligt samme dag.
 De tre besætningsmedlemmer  

 kunne efter min opfattelse ikke opfatte dette på anden måde end en  

 irettesættelse i anledning af deres udtalelser til pressen.
Da udtalelserne ikke indebar  

 en overskridelse af de retlige grænser for offentligt ansattes ytringsfrihed,  

 og da de udstukne retningslinier ikke er i overensstemmelse med disse regler,  

 må jeg konkludere at kritikken af de tre besætningsmedlemmer var uberettiget.  

 Det var derfor efter min opfattelse kritisabelt at ledelsen af Told- og  

 Skatteregion (S) irettesatte de tre besætningsmedlemmer.
Jeg bemærker i den  

 forbindelse at jeg ikke har undersøgt om ledelsen af told- og skatteregionen  

 forinden havde foretaget behørig partshøring.
Jeg foretager herefter ikke  

 mere i sagen." I et brev af 5. februar 1999  

 skrev told- og skatteregionen til mig at regionen havde ændret dets  

 retningslinier  

 for de ansattes udtalelser om tjenstlige forhold.
NOTER (*1) Jf.
FOB 1987, s.  

 237,  

 FOB 1991, s. 189ff  

 og  

 FOB 1995, s. 381  

 og  

 432.
