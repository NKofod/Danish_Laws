Bekendtgørelse om udvidelse af  

 anvendelsesområdet for  bekendtgørelse om patent på  

 opfindelser af lægemidler og bekendtgørelse om patent på  

 opfindelser af næringsmidler og patent på fremgangsmåder  

 ved tilvirkning af næringsmidler I medfør af bestemmelsen i kapitel XI, nr. 1, stk. 2, i  

 patentloven, jf. lovbekendtgørelse nr. 366 af 9. juni 1998 samt efter  

 bemyndigelse i henhold til § 1 i Erhvervsministeriets bekendtgørelse  

 nr. 416 af 27. maj 1992, fastsættes:
 § 1. Bestemmelserne i bekendtgørelse nr.  

 450 af 16. september 1983 om patent på opfindelser af lægemidler  

 finder efter anmodning fra indehaveren anvendelse på  

 ansøgninger, der er indleveret før 1. december 1983, og som  

 fortsat var under behandling den 1. januar 1996.
 Stk. 2. Ændringer i ansøgninger omfattet af  

 stk. 1 må ikke omfatte nye forhold.
 § 2. Bestemmelserne i bekendtgørelse nr.  

 511 af 23. august 1988 om patent på opfindelser af næringsmidler  

 og patent på fremgangsmåder ved tilvirkning af  

 næringsmidler finder efter anmodning af indehaveren anvendelse på  

 ansøgninger, der er indleveret før 1. januar 1989, og som  

 fortsat var under behandling den 1. januar 1996.
 Stk. 2. Ændringer i ansøgninger omfattet af  

 stk. 1 må ikke omfatte nye forhold.
 § 3. Bekendtgørelsen træder i kraft  

 den 1. oktober 1999.
