Moms  afgiftsgrundlag -  

 finansieringsaftale Spørgsmål Må spørger  

 afregne moms af et afgiftsgrundlag, der er reduceret med et beløb svarende  

 til  

 et kursnedslag til "Finansieringsvirksomhed A/S"? Svar Nej.
Beskrivelse af de faktiske forhold Spørger driver  

 gennem tilknyttede søsterselskaber flere optikerforretninger i en kæde.
Kæden  

 har et samarbejde med Finansieringsvirksomhed A/S om overdragelse af  

 debitorer  

 fra butikkerne til finansieringsvirksomheden.
Som vederlæggelse herfor  

 afgiver  

 butikkerne et kursnedslag til finansieringsvirksomheden.
 I de omhandlede  

 butikkerne er kursnedslaget til Finansieringsvirksomhed A/S hidtil blevet  

 bogført  

 særskilt, og der er ikke blevet afregnet moms af kursnedslaget.
 Der har fra  

 kædekontoret været rejst spørgsmål om, hvorvidt det er den fulde salgssum  

 eller  

 salgssummen fratrukket kursnedslaget, der skal afregnes moms af.
 Samarbejdet med  

 finansieringsvirksomheden er påbegyndt i 2001.
På SKATs  

 anmodning om yderligere oplysninger om forholdet, har spørger den 13.  

 november  

 2006 beskrevet fremgangsmåden nærmere.
Heraf fremgår et eksempel på et  

 brillekøb på 6.496 kr., hvor kunden skal betale 271 kr. pr. måned i 24  

 måneder  

 til Finansieringsvirksomhed A/S i stedet for at betale enten det fulde beløb  

 eller de 24 afdrag til optikerforretningen.
Forretningen modtager ved  

 overdragelsen mellem 90 og 93 % af kontraktsummen fra Finansieringsvirksomhed  

 A/S alt efter kontraktlængden.
Det fremgår  

 videre af kontrakten mellem kunden (brillekøberen) og Finansieringsvirksomhed  

 A/S, at kunden ved aftalen opnår en forbrugskredit på fx 25.000 kr. ud over  

 brillekøbets størrelse.
Den samlede kreditramme er således i det givne  

 eksempel  

 på 31.496 kr.
En betingelse for at beholde forbrugskreditten er, at kunden  

 inden for 12 måneder har benyttet sin forbrugskredit.
Alt forbruget på  

 forbrugskreditten er rentefrit i op til 45 dage.
Der bliver herefter beregnet  

 rente med 1,2245 % pr. måned.
Kunden skal hver  

 måned indbetale mindst 2,75 % af saldoen på forbrugskreditten.
Hvis saldoen  

 på  

 noget tidspunkt overstiger det aftalte kreditmaksimum, er  

 Finansieringsvirksomhed A/S berettiget til at kræve beløb ud over det aftalte  

 maksimum betalt ved påkrav.
Spørgers opfattelse ifølge anmodning og bemærkninger til sagsfremstilling Det er spørgers  

 opfattelse, at spørger må afregne moms af det reducerede afgiftsgrundlag,  

 svarende til beløbet, der modtages fra Finansieringsvirksomhed A/S.
SKATs indstilling og begrundelse Ved levering af  

 varer og ydelser er hovedreglen, at der skal betales moms af hele vederlaget,  

 heri ikke indbefattet momsen.
Det følger af momslovens § 27, stk. 1, nr. 1.
 Vederlaget er  

 som udgangspunkt lig med den fakturerede salgspris til den egentlige køber.
 Udgangspunktet  

 er derfor, at spørger skal afregne moms af salgssummen.
Finansieringsvirksomhed  

 A/S betaler imidlertid et mindre beløb til spørger, idet en del af det  

 indbetalte  

 beløb fra kunden udgør betaling for en ydelse, Finansieringsvirksomhed A/S  

 leverer til optikerforretningen.
Således sørger Finansieringsvirksomhed A/S  

 for  

 at opkræve beløbet hos kunden.
 I stedet for at  

 opkræve betaling for den leverede ydelse, afregner Finansieringsvirksomhed  

 A/S  

 et reduceret beløb til optikerforretningen.
 EF-domstolen har  

 i sag C-34/99, Primback Ltd, fastslået, at beskatningsgrundlaget ved levering  

 af varer er det samlede beløb, som køberen skal betale i henhold til den  

 salgspris, som er faktureret, uanset sælger har indgået en aftale med en  

 finansieringsvirksomhed, hvorefter finansieringsvirksomheden kun betaler  

 sælgeren et mindre beløb, end sælger har faktureret som salgspris til  

 køberen.
De nærmere  

 omstændigheder i sagen er, at Primback er en detailhandler, der sælger  

 møbler.  

 Ved salg til private tilbydes disse en rentefri kredit, som ydes af en  

 finansieringsvirksomhed.
Benytter kunderne denne kreditmulighed, indgår de en  

 låneaftale med finansieringsvirksomheden, hvor den årlige rentesats er  

 fastsat  

 til 0. Finansieringsvirksomheden får ikke ret til varerne.
Primback  

 fakturerer  

 den fulde salgspris til kunderne, som betaler dette beløb til  

 finansieringsvirksomheden.
Finansieringsvirksomheden betaler dog et mindre  

 beløb til Primback, idet en del af det indbetalte beløb fra kunderne udgør en  

 kommission til finansieringsvirksomheden.
Selve aftalen mellem Primback og  

 finansieringsvirksomheden har kunderne ikke kendskab til.
 Der skal  

 endvidere refereres til Rådets forordning (EF) nr. 1777/2005 af 17. oktober  

 2005 om foranstaltninger til gennemførelse af direktiv 77/388/EØF om det  

 fælles  

 merværdisystem, artikel 13, hvori det er fastsat, at hvis en leverandør af  

 varer og ydelser som en forudsætning for at acceptere betaling via kredit- og  

 debetkort kræver, at kunden betaler et beløb til ham selv eller en anden  

 virksomhed,  

 og den samlede pris, der skal betales af kunden, ikke er påvirket af  

 betalingsmåden,  

 udgør dette beløb også en del af det afgiftspligtige beløb for leveringen af  

 varerne og ydelserne i henhold til artikel 11 i direktiv 77/388/EØF.
 Ovennævnte sag  

 fra EF-domstolen og Rådsforordningen er refereret i Momsvejledningen, afsnit  


  

 G.1.1  


.
 Det er SKATs  

 opfattelse, at ud fra hovedreglen i § 27, skal spørger afregne moms af det  

 fulde vederlag, der er faktureret til kunden, heri ikke indbefattet momsen.  

 Det  

 er endvidere SKATs opfattelse, at ingen af reglerne i momslovens § 27, stk. 3  

 -  

 6, der beskriver situationer, hvor der kan ske reduktion af  

 afgiftsgrundlaget,  

 kan finde anvendelse i denne sag.
SKAT indstiller,  

 at spørgsmålet besvares nej.
Således skal spørger afregne moms af den fulde  

 salgssum, der er faktureret kunden, heri ikke indbefattet momsen.
Skatterådets afgørelse og begrundelse Skatterådet har  

 på møde den 20. februar 2007 tiltrådt SKATs indstilling og begrundelse.
