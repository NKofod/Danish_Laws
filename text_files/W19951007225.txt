 Nægtet aktindsigt til dagblad i materiale vedrørende færøske  

 pengeinstitutters hensættelser og solvens, aktieombytningen mellem to banker  

 samt i internt materiale.
 K (et dagblad) har i skrivelse af 25. april 1995, suppleret ved skrivelse  

 af 21. juni 1995, klaget over, at Finanstilsynet ved skrivelse af 20. april  

 1995 (j.nr. 0711-0058) afslog at give K aktindsigt i dokumenter og aktlister  

 vedrørende færøske pengeinstitutters hensættelser og solvens,  

 aktieombytningen mellem A Banki og B Banki samt vedrørende det konsoliderede  

 tilsyn med F-fonden.
 Sagens omstændigheder:
 Ved skrivelse af 22. marts 1995 anmodede K Finanstilsynet om aktindsigt i  

 dokumenter vedrørende:
 1) Færøske pengeinstitutters hensættelser og solvens.
 2) Aktieombytningen mellem A Banki og B Banki.
 3) Færøske politikeres begæring om en dommerundersøgelse.
 4) F-fonden.
 Begæringen omfattede alle dokumenter inklusive aktlister fra og med 1.  

 juli 1992.
 Ved skrivelse af 30. marts 1995 meddelte Finanstilsynet K afslag på  

 anmodningen om aktindsigt vedrørende punkt 1), 2) og 4). Hvad angik  

 anmodningens punkt 3) vedlagde tilsynet kopi af en pressemeddelelse, som  

 tilsynet havde modtaget fra Statsministeriet, der var det eneste materiale,  

 tilsynet var i besiddelse af vedrørende dette punkt.
Den 4. april 1995 henvendte K sig telefonisk til Finanstilsynet.
Under  

 samtalen blev det bl.a. klargjort, at K's anmodning om aktindsigt vedrørende  

 punkt 4) vedrørte dels dokumenter vedrørende Finanstilsynets konsoliderede  

 tilsyn med F-fonden, dels dokumenter vedrørende Finanstilsynets fondsmæssige  

 tilsyn med F-fonden.
 Finanstilsynet imødekom derefter ved skrivelse af 6. april 1995 K's  

 anmodning om aktindsigt i dokumenter vedrørende tilsynets fondsmæssige tilsyn  

 med F-fonden med undtagelse af et internt arbejdsdokument, der var undtaget  

 fra retten til aktindsigt.
Den 7. april 1995 henvendte K sig på ny til Finanstilsynet og anmodede  

 endnu en gang om aktlisterne angående alle fire ovennævnte punkter.
K gjorde  

 i henvendelse opmærksom på kgl. anordning nr. 1145 af 22. december 1993 om  

 ikrafttræden af lov om offentlighed i forvaltningen på Færøerne, hvorefter  

 oplysninger om faktiske omstændigheder, der indeholdes i dokumenter, er  

 omfattet af retten til aktindsigt, uanset hvor gamle dokumenterne måtte være,  

 hvis dokumenterne er indgået i en sag, der er eller har været under  

 behandling af en forvaltningsmyndighed.
K gjorde endvidere opmærksom på, at  

 man, når man havde haft lejlighed til at gennemse aktlisterne, herefter på ny  

 ville indsende begæring om, hvilke dokumenter man ønskede aktindsigt i.
I den påklagede skrivelse afviste Finanstilsynet at give den ønskede  

 aktindsigt.
Skrivelsen har følgende indhold:
 »I skrivelse af 7. april 1995 har De på ny anmodet Finanstilsynet om  

 aktindsigt i aktlisterne fra og med juli 1992 vedrørende:
 1) Færøske pengeinstitutters hensættelser og solvens.
 2) Aktieombytningen.
3) Begæring om dommerundersøgelse samt 4) F-fonden.
 Tilsynet skal i den anledning bemærke følgende:
 Dokumenter og aktlister vedrørende pkt. 1) og 2) i Deres anmodning om  

 aktindsigt er omfattet af lovbestemte tavshedsbestemmelser og dermed undtaget  

 fra aktindsigt, jf. offentlighedslovens § 14 sammenholdt med lovens § 5.
Bank- og sparekasseloven blev med enkelte ændringer sat i kraft på  

 Færøerne den 1. juli 1993. Tavshedsbestemmelsen fremgår af lovens § 50 b.
For  

 tiden før den 1. juli 1993 var lovbekendtgørelse nr. 169 fra 1956 og banker  

 samt lovbekendtgørelse nr. 8 fra 1960 om sparekasser gældende ret på  

 Færøerne.
Disse to lovbekendtgørelser indeholder i henholdsvis § 18, stk. 3  

 og § 21, stk. 3 en tavshedsbestemmelse, der har samme hovedindhold som den  

 nugældende bank- og sparekasselovs § 50 b.
 Anordning nr. 1145 af 22. december 1993 sætter offentlighedsloven i kraft  

 på Færøerne den 1. januar 1994. Anordningens § 1 indeholder bl.a. en ændret  

 formulering af offentlighedslovens § 17.
De anfører i Deres brev, at sidstnævnte bestemmelser giver Dem adgang til  

 oplysninger om faktiske omstændigheder, der indeholdes i dokumenter, der  

 omfattes af retten til aktindsigt efter reglerne i offentlighedsloven, uanset  

 hvor gamle disse måtte være, hvis dokumenterne er indgået i en sag, der er  

 eller har været under behandling af en forvaltningsmyndighed efter det nævnte  

 tidspunkt.
Det fremgår imidlertid af samme bestemmelse stk. 2, at  

 bestemmelser i andre love om adgang til at blive gjort bekendt med dokumenter  

 hos den offentlige forvaltning opretholdes, uanset om de giver ret til  

 aktindsigt i snævrere omfang end offentlighedsloven.
 Bestemmelsen i stk. 2 indebærer således, at bank- og sparekasselovens  

 tavshedsbestemmelse og tavshedsbestemmelsen i de to anførte  

 lovbekendtgørelser opretholdes, og tilsynet er derfor ikke berettiget til at  

 give Dem den ønskede aktindsigt.
Af offentlighedslovens § 5 fremgår, at retten til aktindsigt omfatter alle  

 dokumenter, der vedrører sagen og indførelser i journaler, registre og andre  

 fortegnelser vedrørende den pågældende sags dokumenter.
Da De ikke er  

 berettiget til aktindsigt som følge af forannævnte særlige  

 tavshedsbestemmelser fastsat ved lov, følger det, at De hverken har ret til  

 aktindsigt i sagsdokumenterne eller aktlisterne.
Vedrørende pkt. 3) i Deres anmodning om aktindsigt, skal tilsynet meddele,  

 at det eneste materiale som tilsynet besidder, er en pressemeddelelse  

 modtaget fra Statsministeriet.
Denne pressemeddelelse er allerede den 30.  

 marts sendt til Dem.
Tilsynet har således ingen aktliste vedrørende pkt. 3) i  

 Deres anmodning.
I forbindelse med pkt. 4) i Deres anmodning om aktindsigt har tilsynet den  

 6. april sendt Dem aktliste og tilhørende dokumenter vedrørende tilsynets  

 fondsmæssige tilsyn med F-fonden.
Det konsoliderede tilsyn med fonden er, som  

 meddelt Dem i skrivelse af 6. april 1995, omfattet af bank- og  

 sparekasselovens § 50 b, stk. 1, og dermed undtaget fra aktindsigt, jf.  

 offentlighedslovens § 14 sammenholdt med § 5.« I en udtalelse om sagen af 1. juni 1995 har Finanstilsynet fastholdt  

 afgørelsen og bl.a. udtalt:
 »Ved kgl. anordning nr. 1145 af 22. december 1993 om ikrafttræden af  

 lov om offentlighed i forvaltningen på Færøerne, er offentlighedsloven med  

 virkning fra den 1. januar 1994 sat i kraft for sager om færøske anliggende,  

 der - efter den 1. januar 1994 - er eller har været under behandling af  

 rigsmyndighederne på Færøerne eller i Danmark.
 Af anordningens § 1, der indeholder en ændret affattelse af  

 offentlighedslovens § 17, følger det, at offentlighedsloven på Færøerne ikke  

 gælder for dokumenter, der er udfærdiget inden lovens ikrafttræden på  

 Færøerne den 1. januar 1994. Dog er dokumenter med oplysninger om faktiske  

 omstændigheder omfattet af offentlighedslovens regler om adgang til  

 aktindsigt, også for tiden før 1. januar 1994, hvis dokumenterne er indgået i  

 en sag, der er eller har været under behandling af en forvaltningsmyndighed  

 efter den 1. januar 1994, og oplysningerne er eller har været af betydning  

 for sagen.
 Muligheden for at få aktindsigt i dokumenter udfærdiget før den 1. januar  

 1994, begrænses imidlertid af bestemmelsens stk. 2, hvoraf det følger, at  

 bestemmelser i andre love, der giver ret til aktindsigt i snævrere omfang end  

 offentlighedsloven, opretholdes.
Således opretholdes bank- og sparekasselovens bestemmelser, der begrænser  

 offentlighedslovens § 4 om, at enhver har ret til aktindsigt i dokumenter,  

 der er indgået til eller oprettet af en forvaltningsmyndighed i forbindelse  

 med dens virksomhed.
Disse bestemmelser i bank- og sparekasseloven skal  

 Finanstilsynet således følge, hvad enten de dokumenter der ønskes aktindsigt  

 i, er udfærdiget før eller efter den 1. januar 1994.
 I henhold til bank- og sparekasselovens § 50 b, stk. 1, jf.  

 offentlighedslovens § 14, er ansatte i Finanstilsynet forpligtet til at  

 hemmeligholde, hvad de gennem deres virksomhed bliver vidende om.
 Bank- og sparekasseloven blev ved kgl. anordning nr. 246 af 3. maj 1993  

 sat i kraft på Færøerne for banker den 1. juli 1993. For tiden før den 1.  

 juli 1993 var lovbekendtgørelse nr. 169 fra 1956 om banker samt  

 lovbekendtgørelse nr. 8 fra 1960 om sparekasser gældende ret på Færøerne.  

 Disse to lovbekendtgørelser indeholder i henholdsvis § 18, stk. 3 og § 21,  

 stk. 3 en tavshedspligtsbestemmelse, der har samme hovedindhold som den  

 nugældende bank- og sparekasselovs § 50 b.
 Finanstilsynet er derfor ikke berettiget til at give K aktindsigt i  

 dokumenter vedrørende færøske pengeinstitutters hensættelser og solvens,  

 aktieombytningen mellem A Banki og B Banki samt det konsoliderede tilsyn med  

 F-fonden.
Af offentlighedslovens § 5 fremgår, at retten til aktindsigt omfatter alle  

 dokumenter, der vedrører sagen samt indførelser i journaler, registre og  

 andre fortegnelser vedrørende den pågældende sags dokumenter.
Da K ikke er  

 berettiget til aktindsigt som følge af Finanstilsynets særlige tavshedspligt  

 i henhold til bank- og sparekasselovens § 50 b, stk. 1, følger det, at K  

 hverken har ret til aktindsigt i sagsdokumenterne eller aktlisterne. . . .  

 ».
I klageskrivelsen suppleret ved skrivelse af 21. juni 1995 har klageren  

 gjort gældende, at Finanstilsynets afslag på aktindsigt er forkert.
Det kan  

 efter klagerens mening ikke være rigtigt, at alle dokumenter i sagen, bortset  

 fra de dokumenter der er givet aktindsigt i, er omfattet af den særlige  

 tavshedspligt.
Der må også i sagerne være dokumenter, som blot er omfattet af  

 den almindelige tavshedspligt, og sådanne dokumenter har klageren krav på at  

 få aktindsigt i, fordi den almindelige tavshedspligt viger for  

 offentlighedslovens § 14 om aktindsigt.
Klageren har derfor fastholdt kravet  

 om aktindsigt i de dokumenter, der ikke er omfattet af den særlige  

 tavshedspligt.
 Ankenævnet udtaler:
Af de grunde, der er angivet i afgørelsen, jf.
Finanstilsynets redegørelse  

 af 1. juni 1995 til erhvervsankenævnet og idet bemærkes, at det ikke efter  

 forholdene kan anses for faktisk muligt at give oplysninger uden at  

 pengeinstituttet eller dets kunder kan identificeres, stadfæstes Finanstilsynets afgørelse af 20. april 1995.
