 Denne datasammenskrivning omfatter lov nr. 175 af 28.  

 april 1982 om beskatning af indkomst i forbindelse med kulbrinteindvinding i  

 Danmark (kulbrinteskatteloven) med de ændringer, der følger af lov nr. 276 af  

 6. juni 1984.
Almindelige bestemmelser § 1.  Denne lov omfatter beskatning af enhver form for  

 indkomst i forbindelse med forundersøgelse, efterforskning og indvinding af  

 kulbrinter og dertil knyttet virksomhed, herunder anlæg af rørledninger,  

 forsyningstjeneste samt skibstransport og rørledningstransport af indvundne  

 kulbrinter, når indtægterne er erhvervet ved sådan virksomhed eller arbejde  

 udført Stk. 2.  Indkomsten opgøres efter skattelovgivningens  

 almindelige regler med de ændringer, der følger af denne lov.
 § 2.  Af indkomst efter § 1 svares personlig  

 indkomstskat, dødsboskat eller selskabsskat efter skattelovgivningens  

 almindelige regler med de ændringer, der følger af kapitel 2 og 4.
 Stk. 2.  Endvidere svares der en kulbrinteskat efter  

 bestemmelserne i kapitel 3.
 § 3.  Pligt til at svare skat efter denne lov påhviler  

 personer, dødsboer samt selskaber, selvejende institutioner og foreninger  

 m.v., som oppebærer indtægter, der er omfattet af § 1. Foreninger m.v., der  

 er omfattet af selskabsskattelovens § 1, stk. 1 og 2, svarer skat af indkomst  

 som nævnt i § 1 efter de for sådanne foreninger m.v. gældende regler i  

 skattelovgivningen, bortset fra indtægter som nævnt i § 4, stk. 1 og 2, jfr.  

 § 4, stk. 4.
 Stk. 2.  Skattepligtige i henhold til denne lov, der  

 ikke tillige er omfattet af reglerne i kildeskattelovens § 1 eller  

 selskabsskattelovens § 1 om skattepligt, kan kun fratrække udgifter i det  

 omfang, de vedrører indtægter, der er omfattet af § 1. Er den skattepligtige  

 tillige skattepligtig efter kildeskatteloven eller selskabsskatteloven,  

 medregnes indkomsten opgjort efter denne lov ved opgørelsen af den  

 skattepligtiges samlede indkomst, jfr. dog §§ 4, 12 og 21.
 Stk. 3.  I øvrigt finder reglerne om skattepligt i  

 kildeskatteloven og selskabsskatteloven, herunder reglerne om undtagelse fra  

 skattepligt i kildeskattelovens § 3 og selskabsskattelovens § 3, tilsvarende  

 anvendelse.
Særlige regler om opgørelsen og ansættelsen  

 af den skattepligtige § 4.  Den skattepligtige ansættes særskilt til skat af  

 følgende indtægter:
 Stk. 2.  Salgsværdien af kulbrinter, der udtages af den  

 skattepligtige til forarbejdning eller eget brug, medregnes ved  

 indkomstopgørelsen.
 Stk. 3.  Fortjeneste eller tab efter stk. 1, nr. 3,  

 opgøres som forskellen mellem det ved afståelsen opnåede vederlag og  

 anskaffelsesomkostningerne med fradrag af afskrivninger, der er foretaget  

 efter § 9.
 Stk. 4.  Den særskilte indkomst opgøres efter  

 skattelovgivningens almindelige regler med de ændringer, der følger af  

 bestemmelserne i §§ 5-11. For foreninger m.v., der er omfattet af  

 selskabsskattelovens § 1, stk. 1 og 2, opgøres den særskilte indkomst efter  

 de for indregistrerede aktieselskaber, jfr. selskabsskattelovens § 1, stk. 1,  

 nr. 1, gældende regler med de ændringer, der følger af bestemmelserne i §§  

 5-11. Ved opgørelsen af den skattepligtige indkomst kan kun fratrækkes  

 udgifter i det omfang, de vedrører indtægter som nævnt i stk. 1 og 2. Der  

 indrømmes ikke fradrag for salgsprovisioner, rabatter eller lignende ved  

 overdragelse af kulbrinter mellem foretagender, der må anses for indbyrdes  

 afhængige.
 Stk. 5.  Skat, der betales af indkomst som nævnt i stk.  

 1 og 2, tilfalder staten.
 Stk. 6.  Den særskilte ansættelse foretages første gang  

 for det indkomstår, hvori forundersøgelsen og efterforskningen påbegyndes.
§ 5.  Ministeren for skatter og afgifter kan efter  

 forhandling med energiministeren bestemme, at der til brug ved opgørelsen af  

 indkomsten fastsættes normpriser for de indvundne kulbrinter.
Det kan  

 bestemmes, at der alene fastsættes normpris for flydende kulbrinter.
Stk. 2.  Normprisen skal svare til markedsprisen ved  

 omsætning mellem uafhængige parter under frie vilkår.
Normprisen fastsættes  

 bagud for 3 måneder ad gangen.
 Stk. 3.  Er der i henhold til stk. 1 fastsat normpriser,  

 opgøres den i § 4, stk. 1, nr. 1 og 2, og stk. 2, nævnte indtægt på grundlag  

 af den normpris, der var gældende på tidspunktet for salget eller udtagelsen  

 efter § 4, stk. 2, af de indvundne kulbrinter, med de ændringer, som  

 afvigelser med hensyn til kvalitet, leveringssted, leveringsbetingelser og  

 betalingsvilkår for den enkelte levering måtte betinge.
 Stk. 4.  Den i stk. 3 nævnte opgørelsesmåde finder  

 anvendelse, uanset om den skattepligtige godtgør, at den faktisk opnåede  

 indtægt afviger fra den ansatte indtægt.
§ 6.  Normprisen fastsættes af et nævn, der udpeges af  

 energiministeren.
Nævnet består af en formand og 4 andre medlemmer.
Formanden  

 udnævnes efter indstilling fra præsidenten for højesteret.
I nævnet skal være  

 repræsenteret juridisk, økonomisk, regnskabsmæssig og teknisk sagkundskab.  

 Mindst to af medlemmerne skal endvidere have særligt kendskab til handel med  

 kulbrinter.
Medlemmerne og stedfortrædere for disse udnævnes for 4 år.
 Stk. 2.  Energiministeren fastsætter nævnets  

 forretningsorden.
 Stk. 3.  Nævnets afgørelser kan ikke indbringes for  

 anden administrativ myndighed.
§ 7.  Ved opgørelsen af den i § 4 nævnte  

 skattepligtige indkomst kan fradrages udgifter, som er afholdt til  

 forundersøgelse og efterforskning i tilknytning til den skattepligtiges  

 erhverv ved indvinding af kulbrinter.
Er udgifterne afholdt før den  

 skattepligtige har iværksat indvinding på et område, der er omfattet af denne  

 lov, kan den skattepligtige i stedet vælge at foretage fradraget over 5  

 indkomstår med 20 pct. om året og med første fradrag i det indkomstår, hvori  

 den skattepligtige har iværksat sådan indvinding.
 Stk. 2.  Afstår eller opgiver den skattepligtige  

 bevilling, tilladelse eller rettighed, eller tilbagekaldes denne af  

 energiministeren, og driver den skattepligtige herefter ikke virksomhed med  

 henblik på indvinding af kulbrinter på et område, der er omfattet af denne  

 lov, kan udgifterne fradrages i det indkomstår, hvor afståelse, opgivelse  

 eller tilbagekaldelse finder sted.
Stk. 3.  Udgifter til anskaffelse af maskiner, inventar  

 og lignende driftsmidler, skibe og bygninger, som anvendes i forbindelse med  

 forundersøgelses- og efterforskningsvirksomhed, afskrives efter  

 afskrivningslovens regler herom.
Borerigge afskrives efter de regler i  

 afskrivningslovens afsnit I og IV A, der gælder for driftsmidler.
Stk. 4.  Anvendes de i stk. 3 nævnte aktiver delvis i  

 forbindelse med anden virksomhed, beregnes afskrivning efter stk. 3 på  

 grundlag af den del af saldoværdien, som svarer til den forholdsmæssige  

 anvendelse af aktivet ved forundersøgelses- og efterforskningsvirksomhed.
Den  

 forholdsmæssige anvendelse af aktivet i forbindelse med anden virksomhed  

 danner grundlag for afskrivning af aktivet ved opgørelsen af den del af den  

 skattepligtiges indkomst, som ikke omfattes af § 4. Afskrivning foretages  

 særskilt for hvert aktiv.
 Stk. 5.  Indtil den skattepligtige har iværksat  

 indvinding på et område, der er omfattet af denne lov, kan  

 afskrivningsbeløbene efter stk. 3 overføres til fradrag ved  

 indkomstopgørelsen efter reglerne i stk. 1, 2. punktum.
 § 8.  Produktionsanlæg, platforme og andre anlæg,  

 herunder rørledninger og hertil knyttede anlæg, samt andet udstyr, der  

 anvendes i forbindelse med erhvervelse af indtægt som nævnt i § 4, stk. 1,  

 nr. 1 og 2, eller stk. 2, afskrives efter de regler i afskrivningslovens  

 afsnit I og IV A, der gælder for driftsmidler.
 Stk. 2.  Skibe og bygninger, der ikke er omfattet af  

 stk. 1, afskrives efter afskrivningslovens regler herom.
 Stk. 3.  Anvendes det afskrivningsberettigede aktiv  

 delvis i forbindelse med anden virksomhed, beregnes afskrivning efter stk. 1  

 og 2 på grundlag af den del af saldoværdien, som svarer til den  

 forholdsmæssige anvendelse af aktivet ved virksomhed som nævnt i stk. 1. Den  

 forholdsmæssige anvendelse af aktivet i forbindelse med anden virksomhed  

 danner grundlag for afskrivning af aktivet ved opgørelsen af den del af den  

 skattepligtiges indkomst, som ikke omfattes af § 4. Afskrivning foretages  

 særskilt for hvert aktiv.
 § 9.  Anskaffelsessummen for bevillinger, tilladelser  

 og rettigheder som nævnt i § 4, stk. 1, nr. 3, kan afskrives med lige store  

 årlige beløb over det til rettighederne svarende resterende åremål.
 § 10.  Ved opgørelsen af den i § 4 nævnte  

 skattepligtige indkomst kan fradrages samtlige udgifter, der afholdes med  

 henblik på iværksættelsen af kulbrinteindvinding, og som ikke er omfattet af  

 §§ 7-8.
§ 11.  Såfremt den i § 4 nævnte skattepligtige  

 indkomst udviser underskud, kan dette underskud fradrages i tilsvarende  

 skattepligtig indkomst for de nærmest efterfølgende 15 år.
Inden for denne  

 periode kan fradraget dog kun overføres til et senere indkomstår, såfremt det  

 ikke kan rummes i tidligere års indkomst.
 Stk. 2.  Udviser den i § 4 nævnte skattepligtige  

 indkomst underskud, har den skattepligtige adgang til helt eller delvis at  

 overføre dette underskud til fradrag i anden indkomst.
 Stk. 3.  Underskud ved anden indkomst end den i § 4  

 nævnte kan ikke overføres til fradrag i denne indkomst.
Opgørelsen og ansættelsen til kulbrinteskat  

 af den skattepligtige § 12.  Den skattepligtige ansættes til kulbrinteskat  

 til staten af indtægter som nævnt i § 4, stk. 1 og 2.
 Stk. 2.  Der opgøres en indkomst for hvert felt efter  

 reglerne i § 14.
 Stk. 3.  Den skattepligtige kulbrinteindkomst opgøres  

 samlet for de felter, der udviser overskud, efter reglerne i § 19.
 Stk. 4.  Kulbrinteskatten udgør 70 pct. af den  

 skattepligtige kulbrinteindkomst.
§ 13.  Hvor en kulbrinteforekomst er afgrænset efter  

 bestemmelserne i tilladelser og aftaler, der er omfattet af lov om anvendelse  

 af Danmarks undergrund, udgøres feltet af det således definerede areal.
For  

 andre kulbrinteforekomsters vedkommende udgøres feltet af det areal, som  

 forekomsten omfatter.
§ 14.  Ved opgørelsen af indkomsten for de enkelte  

 felter finder reglerne i §§ 4-10 samt §§ 15-18 anvendelse.
Udgifter kan kun  

 fratrækkes i det omfang, de vedrører indkomsten fra feltet.
Der bortses fra  

 forundersøgelses- og efterforskningsudgifter.
 Stk. 2.  Den skattepligtige medtages første gang ved  

 skatteansættelsen til kulbrinteskat for det indkomstår, hvori  

 forundersøgelsen og efterforskningen påbegyndes.
 § 15.  Ved opgørelsen af indkomsten for de enkelte  

 felter finder følgende regler ikke anvendelse:
 § 16.  Ved opgørelsen af indkomsten for de enkelte  

 felter kan med den begrænsning, som følger af § 17, fratrækkes et beløb på 25  

 pct. (kulbrintefradraget) af anskaffelsessummen for aktiver, der er omfattet  

 af § 8, stk. 1. Kulbrintefradraget indrømmes i det indkomstår, hvori den  

 skattepligtige har påbegyndt afskrivning på aktivet, og hvert af de følgende  

 9 indkomstår.
Stk. 2.  Der indrømmes desuden et kulbrintefradrag på 25  

 pct. af de forundersøgelses- og efterforskningsudgifter, som efter § 7  

 fradrages over 5 år.
Kulbrintefradraget indrømmes i det indkomstår, hvori den  

 5-årige fradragsordning er påbegyndt, og hvert af de følgende 9 indkomstår.
Stk. 3.  Afstår den skattepligtige et aktiv, der giver  

 adgang til kulbrintefradrag, fragår afståelsessummen i grundlaget for  

 beregning af kulbrintefradraget fra og med afståelsesåret.
Der fragår dog  

 højst et beløb svarende til anskaffelsessummen for det solgte aktiv.  

 Erstatningssummer og forsikringssummer sidestilles med afståelsessummer.
Stk. 4.  Overgår et aktiv, der giver adgang til  

 kulbrintefradrag, til anden anvendelse end den i § 8, stk. 1, nævnte, fragår  

 et beløb svarende til aktivets skattemæssigt nedskrevne værdi i grundlaget  

 for beregning af kulbrintefradraget fra og med det indkomstår, hvori  

 overgangen finder sted.
Overgår et aktiv til anvendelse, der omfattes af § 8,  

 stk. 1, forhøjes grundlaget for beregning af kulbrintefradrag med aktivets  

 skattemæssigt nedskrevne værdi fra og med det indkomstår, hvori overgangen  

 finder sted.
Tilsvarende regler finder anvendelse i tilfælde, hvor et aktiv  

 overgår fra anvendelse på et felt til anvendelse på et andet felt.
 Stk. 5.  Anvendes et aktiv, der giver adgang til  

 kulbrintefradrag, delvis i forbindelse med anden virksomhed, fragår en andel  

 af anskaffelsessummen eller aktivets nedskrevne værdi, der forholdsmæssigt  

 svarer til aktivets anvendelse ved anden virksomhed, i grundlaget for  

 beregning af kulbrintefradraget.
 § 17.  Der indrømmes ikke kulbrintefradrag for  

 anskaffelsessummen for aktiver, anskaffet efter det indkomstår, hvori de  

 samlede indkomster, opgjort efter reglerne i stk. 2, fra et felt overstiger  

 det for indkomståret opgjorte beregningsgrundlag for kulbrintefradraget med  

 et tillæg beregnet efter reglerne i stk. 3.
 Stk. 2.  Indkomsterne efter stk. 1 opgøres uden  

 kulbrintefradrag og afskrivninger efter § 8, stk. 1, men med fradrag af de  

 forundersøgelses- og efterforskningsudgifter, der ikke er omfattet af den  

 5-årige fradragsordning, jfr. § 7, samt skatter, der for det pågældende  

 indkomstår pålignes den skattepligtige af indkomst opgjort efter kapitlerne 2  

 og 3. Forundersøgelses- og efterforskningsudgifterne og skattebeløbene  

 fordeles forholdsmæssigt på de felter, som udviser overskud før regulering  

 efter 1. punktum.
Stk. 3.  Det i stk. 1 nævnte tillæg beregnes som 25 pct.  

 af det for indkomståret opgjorte beregningsgrundlag for kulbrintefradraget.  

 Hertil lægges summen af de efter 1. punktum for tidligere indkomstår  

 beregnede tillæg.
Tillæg beregnes fra og med det indkomstår, hvori der første  

 gang beregnes kulbrintefradrag.
 Stk. 4.  Ministeren for skatter og afgifter kan efter  

 forhandling med energiministeren tillade, at der uanset stk. 1 helt eller  

 delvis indrømmes kulbrintefradrag, når hensynet til en forsvarlig og  

 hensigtsmæssig indvinding taler herfor.
§ 18.  Udviser den for et felt opgjorte indkomst  

 underskud, kan dette underskud fradrages i indkomst for feltet for de nærmest  

 efterfølgende 15 indkomstår.
Inden for denne periode kan fradraget dog kun  

 overføres til et senere indkomstår, såfremt det ikke kan rummes i tidligere  

 års indkomst.
Underskud ved opgørelsen af indkomst fra et felt kan ikke  

 overføres til fradrag i indkomst fra et andet felt.
Underskud, som nævnt i 1.  

 punktum, kan ikke fradrages i anden indkomst.
Underskud fra anden indkomst  

 kan ikke overføres til fradrag i indkomst fra et felt.
 Stk. 2.  Er der ved endeligt ophør af produktionen fra  

 et felt underskud, jfr. stk. 1, 1. og 2. punktum, der ikke er udnyttet til  

 fradrag i indkomsten fra feltet, kan dette underskud fradrages i positiv  

 indkomst efter § 19, stk. 1.
§ 19.  Summen af indkomsterne fra de felter, der  

 udviser overskud, udgør efter fradrag af udgifter til forundersøgelse og  

 efterforskning, jfr. § 7, samt skatter, jfr. § 20, den skattepligtige  

 kulbrinteindkomst.
Er den skattepligtige kulbrinteindkomst positiv, kan  

 indkomsten nedsættes med underskud efter § 18, stk. 2, i det omfang  

 underskuddet kan rummes i denne indkomst.
Stk. 2.  Udviser den efter stk. 1 opgjorte  

 skattepligtige indkomst underskud, kan dette underskud fradrages i  

 tilsvarende indkomst for de nærmest efterfølgende 15 indkomstår.
Inden for  

 denne periode kan fradraget dog kun overføres til et senere indkomstår,  

 såfremt det ikke kan rummes i tidligere års indkomst.
Underskud som nævnt i  

 1. punktum kan ikke fradrages i anden indkomst.
Underskud fra anden indkomst  

 kan ikke overføres til fradrag i indkomst efter stk. 1.
 § 20.  Ved opgørelsen af den skattepligtige  

 kulbrinteindkomst fradrages skatter, der for det pågældende indkomstår  

 pålignes den skattepligtige af den efter reglerne i kapitel 2 opgjorte  

 indkomst.
Andre bestemmelser § 21.  Personer, der ikke er omfattet af reglerne i  

 kildeskattelovens §§ 1 eller 2 om skattepligt, og som oppebærer indtægt ved  

 erhvervsmæssig virksomhed, der er omfattet af denne lov, bortset fra indtægt  

 som nævnt i § 4, svarer alene indkomstskat til staten af den skattepligtige  

 indkomst.
Indkomstskatten beregnes efter skalaen for statslig indkomstskat  

 med en tillægsskat på 25 pct. af indkomsten.
Stk. 2.  Personer, der ikke er omfattet af  

 kildeskattelovens §§ 1 eller 2 om skattepligt, og som oppebærer indtægt, der  

 er omfattet af denne lov, bortset fra indtægt som nævnt i § 4, og som ikke  

 kan anses som indtægt ved erhvervsmæssig virksomhed, svarer en endelig skat  

 til staten med 30 pct. af indtægten.
Ved skatteberegningen indrømmes ikke  

 fradrag.
Stk. 3.  Personer, der oppebærer indtægt som nævnt i §  

 4, stk. 1 og 2, svarer ud over kulbrinteskat alene indkomstskat til staten af  

 sådan indkomst.
Indkomstskatten beregnes særskilt af indkomst, der er  

 omfattet af § 4, stk. 1 og 2. Af indtægter som nævnt i § 4, stk. 1, nr. 4 og  

 5, svares ikke særlig indkomstskat.
 Stk. 4.  Skat, der betales af selskaber, selvejende  

 institutioner og foreninger m.v., der ikke er omfattet af reglerne i  

 selskabsskattelovens §§ 1 eller 2 om skattepligt, og som oppebærer indtægt,  

 der er omfattet af denne lov, bortset fra indtægt som nævnt i § 4, tilfalder  

 staten.
 Stk. 5.  Foreninger m.v., der er omfattet af  

 selskabsskattelovens § 1, stk. 1 og 2, og som oppebærer indtægt som nævnt i §  

 4, stk. 1 og 2, svarer ud over kulbrinteskat indkomstskat til staten af sådan  

 indkomst med den for indregistrerede aktieselskaber, jfr.  

 selskabsskattelovens § 1, stk. 1, nr. 1, gældende procentsats.
 Stk. 6.  Skat, der betales af dødsboer, der ikke er  

 omfattet af reglerne i kildeskattelovens §§ 1 eller 2 om skattepligt, og som  

 oppebærer indtægt, der er omfattet af denne lov, bortset fra indtægt som  

 nævnt i § 4, tilfalder staten.
 § 22.  Ved beregning af nedsættelse af selskabsskat  

 efter selskabsskattelovens § 17 bortses fra indkomst som nævnt i § 4.
Ikrafttrædelses- og overgangsbestemmelser § 23.  Loven har virkning for indkomst erhvervet den  

 1. januar 1982 eller senere, jfr. dog stk. 2.
 Stk. 2.  For skattepligtige efter denne lov, som ikke er  

 omfattet af kildeskattelovens §§ 1 eller 2 eller selskabsskattelovens §§ 1  

 eller 2 om skattepligt, og som ikke har indkomst omfattet af kapitel 2 og 3,  

 har loven virkning for indkomst erhvervet den 1. januar 1983 eller senere.
 § 24.  For selskaber, der den 1. januar 1982 driver  

 virksomhed ved forundersøgelse og efterforskning eller indvinding af  

 kulbrinter på et område omfattet af denne lov, gælder reglerne i §§ 25-26.
 § 25.  Ved opgørelsen af skattepligtig indkomst  

 omfattet af kapitel 2 kan der med udgangspunkt i den skattemæssigt nedskrevne  

 værdi pr. 31. december 1981 for aktiver, der er omfattet af § 7, stk. 3,  

 eller § 8, stk. 1, foretages skattemæssige afskrivninger efter reglerne i §  

 7, stk. 3 og 4, og § 8, stk. 1 og 3.
 Stk. 2.  Skibe og bygninger, der ikke er omfattet af §  

 8, stk. 1, afskrives efter afskrivningslovens regler herom.
 Stk. 3.  Forundersøgelses- og efterforskningsudgifter,  

 der er afholdt før 1. januar 1982, og som efter ligningslovens § 8B fradrages  

 med 20 pct. om året over en 5-årig periode, fradrages i den skattepligtige  

 indkomst efter § 4 efter de hidtil gældende regler.
 Stk. 4.  Underskud, der er opstået før 1. januar 1982  

 ved forundersøgelse og efterforskning eller indvinding af kulbrinter, kan  

 overføres til fradrag i skattepligtig indkomst som nævnt i § 4 efter reglerne  

 i ligningslovens § 15.
 § 26.  Ved opgørelsen af skattepligtig  

 kulbrinteindkomst efter kapitel 3 gælder følgende regler:
Stk. 2.  Kulbrintefradrag efter reglerne i § 16 beregnes  

 på grundlag af den i stk. 1, nr. 1, nævnte nedskrevne værdi for så vidt angår  

 aktiver, der er omfattet af § 8, stk. 1. Der foretages en fordeling af den i  

 1. punktum nævnte nedskrevne værdi på de enkelte felter.
Kulbrintefradrag kan  

 første gang beregnes for indkomståret 1982. Tillæg efter reglerne i § 17,  

 stk. 3, kan tidligst beregnes for indkomståret 1982.
 Stk. 3.  Den for indkomståret 1982 beregnede  

 kulbrinteskat nedsættes med et beløb, der svarer til 20/365 af den beregnede  

 kulbrinteskat.
§ 27.  Skattepligtige, der efter den 1. januar 1962  

 har drevet virksomhed ved forundersøgelse og efterforskning eller indvinding  

 af kulbrinter på et område omfattet af denne lov, men som ikke driver sådan  

 virksomhed den 1. januar 1982, kan anvende reglerne i §§ 25-26, hvis den  

 skattepligtige inden 1992 opnår indtægt ved nævnte indvindingsvirksomhed.
Ved  

 opgørelsen af beregningsgrundlaget for kulbrinteskatten fradrages  

 forundersøgelses- og efterforskningsudgifter og underskud i de første to  

 indkomstår efter, at indvinding er iværksat.
 § 28.  Loven gælder ikke for Færøerne og Grønland,  

 herunder søterritorierne, samt færøsk og grønlandsk kontinentalsokkelområde.
--------- Lov nr. 276 af 6. juni 1984, hvis § 1 har ændret § 3, stk. 1, § 4, stk. 4  

 og § 21, indeholder i § 3 følgende bestemmelse:
§ 3  (* 1) Loven træder i kraft dagen efter bekendtgørelsen i Lovtidende. § 2 har dog  

 virkning for dokumenter, hvis stempelpligt indtræder den 1. maj 1984 eller  

 senere.
 (* 1) Lov nr. 276 af 6. juni 1984 er bekendtgjort i Lovtidende den 9. juni  

 1984.
