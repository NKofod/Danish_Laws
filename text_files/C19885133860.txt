 Med Industriministeriets bekendtgørelse af 28. juni 1982 om måling af  

 mindre skibe åbnedes mulighed for at bemyndige enkeltpersoner til at udføre  

 måling af mindre skibe.
Søfartsstyrelsen har i flere år på grund af andre presserende opgaver haft  

 vanskeligt ved at imødekomme anmodninger om måling af lystfartøjer med  

 rimelig hurtighed.
For at skabe en rimelig afvikling af målingsforretninger  

 også for lystfartøjer, har man med hjemmel i bekendtgørelsen bemyndiget et  

 antal personer til at udføre måling af og udstede målebrev for lystfartøjer.
 Søfartsstyrelse vil herefter kun i ganske særlige tilfælde udføre måling  

 af lystfartøjer under 24 m i længde.
 For bemyndigelserne gælder nedenstående forpligtelser.
 Personer, der er eller anmoder om at blive bemyndiget til at foretage  

 tonnagemåling og til at udstede målebrev for lystfartøjer i henhold til  

 bestemmelse i § 3, stk. 2, i bekendtgørelse af 28. juni 1982 om måling af  

 mindre skibe, er forpligtet til at overholde nedennævnte:
 1. Den bemyndigede er pligtig til på ejerens begæring  

 at fremsende kopi af målebrev til Skibsregistret.
 2. For lystfartøjer med en bruttotonnage på 20 og  

 derover skal kopi af målebrev og tonnageberegninger fremsendes til  

 Søfartsstyrelsen snarest efter målingens udførelse.
 3. Den bemyndigede er ansvarlig for, at der for  

 udstedelse af målebrev til lystfartøjer med en bruttotonnage på 20 og derover  

 opkræves målingsafgift, og at denne indbetales til Søfartsstyrelsen.
 4. Den bemyndigede skal, når det drejer sig om  

 seriefremstillede fartøjer, på begæring af en anden bemyndiget person  

 udlevere kopi at tonnageberegning til denne.
 5. Den bemyndigede er pligtig til på forsvarlig vis at  

 arkivere tonnageberegninger og genpart af målebreve.
 6. Når en persons bemyndigelse ophører, skal alt  

 tonnageberegningsmateriale fremsendes til Søfartsstyrelsen.
 7. Hvert år i januar måned skal der til  

 Søfartsstyrelsen indberettes om de i det foregående år foretagne målinger og  

 udstedte målebreve.
 8. Søfartsstyrelsen skal have uhindret adgang til  

 tonnageberegningsmaterialet og vil i det omfang, det skønnes påkrævet, kunne  

 foretage kontrolmålinger.
 9. Den bemyndigede må ikke måle eller udstede målebrev  

 til:
a.
Fartøjer, som han selv har tegnet eller bygget, eller i hvis  

 konstruktion eller ombygning han på nogen måde har taget del.
b.
Fartøjer bygget på værfter, i hvilke han selv har forretningsmæssige  

 interesser.
c.
Fartøjer, som han selv helt eller delvis ejer.
Anmodning om bemyndigelse Anmodning om bemyndigelse til at foretage tonnagemåling af lystfartøjer  

 fremsendes til Søfartsstyrelsen.
