Indhold Cirkulære om overenskomst for journalister (ansat som lærere ved Danmarks Journalisthøjskole) Overenskomst for journalister (ansat som lærere ved Danmarks Journalisthøjskole) Protokollat til overenskomsten Lønoversigt pr. 1. april 1991 1. Finansministeriet og Dansk Journalistforbund har  

 indgået vedlagte overenskomst af 22. november 1991, der træder i stedet for  

 overenskomsten af 20. september 1989.
 Ændringer i overenskomsten er angivet ved en streg i margenen.
Almindelige bemærkninger 2. Med hensyn til lønningerne pr. 1. april 1991 til  

 journalistiske lærere henvises til vedhæftede bilag.
 3. Hvor intet andet er nævnt, er tillæg i  

 overenskomsten og protokollatet anført med de pr. 1. oktober 1984 gældende  

 grundbeløb.
 Grundbeløb er afrundet i overensstemmelse med den med  

 Centralorganisationernes Fællesudvalg aftalte tillægsforenkling.
 4. Opmærksomheden skal henledes på, at de i  

 Ministeriet for Statens Lønnings- og pensionsvæsens cirkulæreskrivelse af 23.  

 juni 1971 om statsansattes deltagelse i uddannelseskurser mv. fastsatte  

 regler også er gældende for de overenskomstansatte journalister.
Bemærkninger til de enkelte bestemmelser Til kapitel 1. Overenskomstens område 6. Overenskomsten omfatter ifølge § 1 alene  

 journalister, der ansættes som lærere ved Danmarks Journalisthøjskole.
Til kapitel 9. Tillæg Det bemærkes, at § 10 er nuformuleret således, at der kan ydes  

 lokallønstillæg svarende til de almindelige regler.
 Det, er med Dansk Journalistforbund aftalt, at den i overenskomstens § 10  

 omhandlede pulje med virkning fra 1. april 1991 forhøjes med 11.000 kr.  

 (niveau 1. oktober 1984) og med virkning fra 1. april 1992 forhøjes med det  

 beløb der i henhold til reguleringsordningen forlods afsættes til lokalløn.  

 Puljebeløbene fordeles i overensstemmelse med overenskomstens § 10, jf. det  

 til overenskomsten hørende protokollat, pkt. 2.
Til kapitel 12. Graviditet, barsel og adoption 7. Der henvises til Finansministeriets orientering af  

 30. marts 1989 om ændring af barsels- og adoptionsreglerne i forbindelse med  

 aftale- og overenskomstforhandlingerne 1989. --- oOo --- Eventuelle tvivlsspørgsmål vedrørende overenskomsten forudsættes forelagt  

 Finansministeriet.
Finansministeriet, Administrations- og Personaledepartementet Den 22. november 1991 P.M.V.
 E.B.
Hans C.
Jensen OVERENSKOMST FOR JOURNALISTER ANSAT SOM LÆRERE VED DANMARKS JOURNALISTHØJSKOLE Kapitel 1. Overenskomstens område § 1.  Journalister, der ansættes som lærere ved  

 Danmarks Journalisthøjskole, aflønnes i overensstemmelse med de i denne  

 overenskomst indeholdte regler.
 Stk. 2. Overenskomsten omfatter ikke:
Kapitel 2. ansættelse § 2.  Ved ansættelsen iagttages, at journalisten  

 opfylder betingelserne for at blive medlem af sin faglige organisation.
 Stk. 2. Der antages fortrinsvis arbejdsløshedsforsikrede journalister.
Kapitel 3. Løn § 3.  Den normale pensionsgivende grundløn udgør i  

 forhold til pågældendes anciennitet følgende årlige beløb:
Kapitel 4. procentregulering § 4.  Den samlede faste løn i henhold til §§ 3 og 8  

 forhøjes pr. 1. april 1991 med 21,6382 pct. og pr. 1. april 1992 med 22,8922  

 pct.
 Stk. 2. Pr. 1. april 1992 foretages desuden eventuel ekstraordinær  

 lønregulering af den aktuelle løn i overensstemmels med den aftalte  

 reguleringsordning for offentligt ansatte.
Kapitel 5. Lønanciennitet § 5.  Ved ansættelse på Danmarks Journalisthøjskole  

 tages der ved indplaceringen i ovenstående skala hensyn til tidligere  

 journalistisk virksomhed, således at tidligere beskæftigede som journalist  

 efter udstået elevtid/journalisthøjskolens 2. del medregnes i journalistens  

 anciennitet, dog at ancienniteten efter skalaen tidligst kan regnes fra det  

 fyldte 21. år.
 Stk. 2. Hvor forholdene taler derfor, kan der mellem overenskomstens  

 parter træffes aftale om fastsættelse af anciennitet efter regler.
 Stk. 3. Ved ansættelse af journalister, der i medfør af reglerne i stk. 1  

 indplaceres på anciennitetstrin 1-3, fastsættes lønnen efter forhandling  

 mellem overenskomstens parter.
Kapitel 6. Lønberegning, lønfradrag § 6.  Journalister er omfattet af de for tjenestemænd  

 fastsatte regler om lønfradrag/lønberegning, for tiden Finansministeriets  

 cirkulære af 24. maj 1985 (LP. nr. 029/85).
Kapitel 7. Udbetaling af løn og indbetaling af pensionsbidrag § 7.  Lønnen udbetales månedsvis bagud.
Samtidig med  

 udbetaling af lønnen indbetaler Danmarks Journalisthøjskole såvel sit som den  

 ansattes pensionsbidrag til den anviste pensionsordning.
Kapitel 8. Pension § 8.  Som bidrag til den ansattes pensionering betaler  

 Danmarks Journalisthøjskole 10 pct. af de i § 3, stk. 1, nævnte lønninger.  

 Endvidere tilbageholder styrelsen i den ansattes løn et beløb på 5 pct. af de  

 samme løndele.
Stk. 2. Pensionsbidragene indbetales af Danmarks Journalisthøjskole til  

 Provinspressens Pensionsfond eller en under Forsikringsrådets tilsyn stående  

 pensionskasse eller forsikringsmæssig pensionsordning, som giver adgang til,  

 at de indbetalte pensionsbidrag kan overføres til en offentlig eller en under  

 tilsyn stående pensionsordning.
Organisationen anviser efter godkendelse af  

 Finansministeriet i hvert enkelt tilfælde, hvilken pensionskasse eller  

 hvilket selskab pensionsbidragene skal indbetales til.
Kapitel 9. Tillæg § 9.  Ud over den i § 3 nævnte løn ydes der for  

 merarbejde, rådighedstjeneste mv. følgende årlige tillæg til de  

 journalistiske lærere:
 § 10.  Til journalistiske lærere, kan der af hertil  

 afsat pulje ydes personlige tillæg til honorering af særlig indsats, for  

 særlige arbejdsopgaver eller funktioner samt til løsning af rekrutterings- og  

 fastholdelsesproblemer.
 Tillæg kan ydes som engangsvederlag eller som personlige midlertidige  

 eller varige tillæg.
Kapitel 10. Arbejdstid § 11.  Lønnen i § 3 forudsætter fuldtidsbeskæftigelse  

 svarende til gennemsnitlig 37 timer ugentlig.
Kapitel 11. Ferie § 12.  Journalister er omfattet af ferieloven.
 § 13.  Journalister, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
Stk. 2. Beregningsgrundlaget for den særlige feriegodtgørelse er den  

 ansattes skattepligtige indkomst for tjenstligt arbejde i optjeneingsåret med  

 tillæg af og fradrag af * udbetalt særlig feriegodtgørelse, * feriegodtgørelse (12,5 pct.) af løn for sådant merarbejde.
 Pensionsbidrag, der ikke er skattepligtig indkomst, indgår ikke i  

 beregningsgrundlaget.
 Den særlige feriegodtgørelse udgør 1,5 pct. af dette beregningsgrundlag.
Kapitel 12. Sygdom 1. Journalistiske lærere får fuld løn under sygdom,  

 herunder fravær på grund af tilskadekomst i tjenesten.
I grundlaget for  

 beregningen af løn i disse fraværssituationer indgår visse fast påregnelige  

 særlige ydelser, jf.
Finansministeriets cirkulære af 25. marj 1977.
2. En ansat, der har været syg i ialt 120 dage inden  

 for et tidsrum af 12 på hinanden følgende måneder, kan opsiges med forkortet  

 varsel under forudsætning af, at der skriftligt er indgået aftale herom  

 mellem den ansatte og ansættelsesmyndigheden.
Det forkortede opsigelsesvarsel  

 udgør følgende:
Fratræden sker til udgangen af en måned.
For timelønnede, som har et  

 kortere varsel end de ovenfor nævnte, vil det være det kortere varsel, der er  

 gældende.
 3. Ved opgørelsen af de 120 dage medregnes samtlige  

 fraværsdage på grund af sygdom inden for 12 på hinanden følgende måneder.  

 Fridage medregnes, hvis den ansatte har været sygemeldt på arbejdsdage såvel  

 forud for som efter fridagene.
 4. Opsigelsens gyldighed er betinget af, at den sker i  

 umiddelbar tilknytning til udløbet af de 120 sygedage, og medens  

 medarbejderen endnu er syg, hvorimod gyldigheden ikke berøres af, at  

 medarbejderen er vendt tilbage til arbejdet, efter at opsigelsen er sket.
 5. Fravær på grund af arbejdsulykke medregnes ikke ved  

 opgørelsen af fravær på grund af sygdom efter pkt. 3. Dog kan opsigelse med  

 forkortet varsel finde sted efter tilsvarende regler som i pkt. 3-4, når  

 fraværet som følge af samme arbejdsulykke har varet 120 dage.
Kapitel 13. Graviditet, barsel og adoption § 14.  Aftalen mellem Finansministeriet og  

 centralorganisationerne under Centralorganisationernes Fællesudvalg af 5.  

 juli 1991 om fravær fra arbejdet i forbindelse med graviditet, barsel og  

 adoption finder anvendelse for ansatte efter denne overenskomst.
Kapitel 14. Tjenestefrihed § 15.  Tjenestefrihed uden løn kan gives, når det ikke  

 strider mod ansættelsesmyndighedens interesser.
Der optjenes ikke ret til  

 ferie med løn eller feriegodtgørelse.
 Stk. 2. Det er vedkommende ansættelsesmyndigheds ansvar, at der er en  

 stilling ledig til den pågældende ved tjenestefrihedens ophør.
 Stk. 3. Den ansatte har i øvrigt ret til tjenestefrihed uden løn til de  

 formål og af den varighed, der er nævnt i Finansministeriets bekendtgørelse  

 om ret for tjenestemænd til tjenestefrihed uden løn til nærmere afgrænsede  

 formål.
 Stk. 4. Tjenestefrihed med hel eller delvis løn og eventuelt  

 pensionsbidrag til uddannelsesformål kan gives efter reglerne i  

 Finansministeriets bekendtgørelse nr. 543 af 14. september 1988, jf.  

 Finansministeriets cirkulære af 8. marts 1990.
 Stk. 5. Finansministeriet og vedkommende organisation kan aftale, at  

 styrelsen indbetaler 10 pct. i pensionsbidrag af den hidtidige løn, mod at  

 den ansatte selv indbetaler 5 pct. i pensionsbidrag af den samme løn i de  

 tilfælde, hvor tjenestefrihed vil kunne medregnes i pensionsalderen for  

 tjenestemænd.
Barns 1. sygedag Stk. 6. Ansættelsesmyndigheden kan give den ansatte hel eller delvis  

 tjenestefrihed til pasning af et sygt barn, når * det er barnets første sygedag, * hensynet til barnets forhold gør dette nødvendigt, * forholdene på tjenestestedet tillader det, * barnet er under 18 år og * barnet er hjemmeværende.
 Fraværet noteres på lister, der føres om de ansattes sygefravær.
 Stk. 7. Den ansatte oppebærer under tjenestefriheden indtægt, svarende  

 til den indtægt, som den ansatte ville have oppebåret i sygdomstilfælde, idet  

 der dog i denne fraværssituation ikke indgår de særlige ydelser, som er  

 omhandlet i Finansministeriets vejledning om udbetaling af visse særlige  

 ydelser under sygdom, jf. cirkulærer af 25. marj 1977 og 2. maj 1978.
 Stk. 8. Adgangen til tjenestefrihed efter pkt. 6 kan for den enkelte  

 ansatte inddrages ved misbrug.
 § 16.  Der tilkommer de ansatte fridage efter de for  

 tjenestemænd gældende regler.
Kapitel 15. Afskedigelse § 17.  Om opsigelse gælder de i funktionærloven  

 fastsatte bestemmelser.
§ 18.  Afskedigelsesprocedure Ved afskedigelse af en arbejdstager må vilkårligheder ikke finde sted, og  

 klager over påståede urimelige afskedigelser kan behandles efter nedenstående  

 regler:
 Sager om påståede urimelige afskedigelser behandles hurtigst muligt.  

 Sager, i hvilke der nedlægges påstand om underkendelse af en afskedigelse,  

 skal så vidt muligt være afsluttet inden udløbet af den pågældende  

 arbejdstagers opsigelsesvarsel.
Stk. 2. Det påhviler ansættelsesmyndighden at meddele enhver opsigelse  

 til den ansatte skriftligt med begrundelse for opsigelsen.
Såfremt den  

 pågældende har været uafbrudt beskæftiget hos ansættelsesmyndigheden i mere  

 end 9 måneder, gives der samtidig meddelelse til organisationen ved kopi af  

 opsigelsesskrivelsen.
 Stk. 3. Såfremt den pågældende har været uafbrudt beskæftiget hos  

 ansættelsesmyndigheden i mere end 9 måneder og organisationen skønner, at  

 afskedigelsen ikke kan anses for rimeligt begrundet i den pågældendes eller  

 ansættelsesmyndighedens forhold, kan organisationen inden for en frist af 1  

 måned efter opsigelsen kræve spørgsmålet forhandlet med den lokale  

 ansættelsesmyndighed.
 Stk. 4. Opnås der ikke ved forannævnte forhandling enighed mellem  

 organisationen og ansættelsesmyndigheden, kan organisationen inden for en  

 frist af 1 måned efter forhandlingen begære sagen forhandlet med  

 Finansministeriet.
Stk. 5. Opnås der ikke enighed ved forhandlingen mellem Finansministeriet  

 og organisationen, kan sagen inden for en frist af 1 måned kræves gjort til  

 genstand for behandling i en i denne anledning nedsat voldgift.
Voldgiften  

 nedsættes efter reglerne i vedkommende hovedaftale.
Stk. 6. Voldgiftsretten afsiger en motiveret kendelse.
I de tilfælde,  

 hvor voldgiftsretten måtte finde, at den foretagne afskedigelse er urimelig  

 og ikke begrundet i arbejdstagerens eller ansættelsesmyndighedens forhold,  

 kan det pålægges ansættelsesmyndigheden at afbøde virkningerne af opsigelsen.
 Det kan herved pålægges ansættelsesmyndigheden, såfremt den pågældende og  

 ansættelsesmyndigheden ikke begge ønsker ansættelsesforholdet opretholdt, at  

 betale den pågældende en erstatning, hvis størrelse fastsættes af  

 voldgiftsretten og skal være afhængig af sagens omstændigheder og pågældende  

 anciennitet i staten.
 Stk. 7. Med hensyn til de særlige regler ved afskedigelse af  

 tillidsrepræsentanter henvises til tillidsrepræsentantreglerne.
 Stk. 8. Bortvisning er ikke omfattet af ovenstående afskedigelsesregler.
 Berettigelsen af en bortvisning kan dog efterfølgende inden for en frist  

 af 1 måned af organisationen begæres forhandlet med Finansministeriet.
Stk. 9. Opnås der ikke enighed ved forhandlingen mellem Finansministeriet  

 og organisationen, kan bortvisningens berettigelse kræves gjort til genstand  

 for behandling i en i denne anledning nedsat voldgift.
Voldgiften nedæsttes  

 efter reglerne i vedkommende hovedaftale.
Stk. 10. Voldgiftsretten afsiger en motiveret kendelse.
I de tilfælde,  

 hvor voldgiftsretten måtte finde, at den foretagne bortvisning ikke er  

 begrundet i arbejdstagerens forhold, kan det pålægges ansættelsesmyndigheden  

 at afbøde virkningerne af bortvisningen.
 Det kan herved pålægges ansættelsesmyndigheden, at betale den pågældende  

 en erstatning, hvis størrelse fastsættes af voldgiftsretten og skal være  

 afhængig af sagens omstændigheder og pågældendes anciennitet ved staten.
 Kapitel 16. Udgiftsdækkende ydelser mv.
 § 19.  De ansatte får på tjenesterejser og ved  

 udstationering befordringsgodtgørelse samt time- og dagpenge efter de regler  

 og satser, der til enhver tid er gældende for statens tjenestemænd.
 Stk. 2. Tjenestemændenes regler for benyttelse af befordringsklasser mv.  

 på tjenesterejser gælder for overenskomstsansatte, i det omfang disse hidtil  

 har fulgt tjernestemændenes regler.
Ved flyrejser på oversøiske ruter godtgøres billetudgiften til turist-  

 eller økonomiklasse for ansatte på 1.-9. anciennitetstrin, og for ansatte på  

 10. anciennitetstrin eller derover godtgøres billetudgiften til businessclass  

 eller tilsvarende.
Dog godtgøres billetudgiften til almindelig 1. klasse for  

 ansatte, hvis samlede udbetalte faste løn svarer til eller overstiger lønnen  

 til en statstjenestemand i lønramme 38.
 § 20.  Der kan tildeles den ansatte tjenestetelefon på  

 bopælen efter indstilling fra højskolen.
Kapitel 17. Tillidsrepræsentanter § 21.  Journalistgruppen ved Danmarks  

 Journalisthøjskole har adgang til at vælge en formand som tillidsmand for  

 gruppen.
Tillidsmanden vælges i henhold til Dansk Journalistforbunds love.  

 Valget af tillidsmand har først gyldighed, når det af medarbejdergruppen  

 skriftligt er meddelt Danmarks Journalisthøjskole.
 Stk. 2. For tillidsmanden vælges samtidig en stedfortræder, som godkendes  

 og anmeldes på samme måde som tillidsmanden, jf. stk. 1. Under tillidsmandens  

 fravær fungerer stedfortræderen og nyder i funktionsperioden samme  

 rettigheder som tillidsmanden.
Stk. 3. Tillidsmanden er berettiget til at forelægge de ansatte  

 journalisters synspunkter for ledelsen.
Det er i øvrigt tillidsmændenes  

 opgave ikke alene at varetage de ansattes interesser, men også at bidrage til  

 et godt og samarbejdspræget klima mellem ledelsen og de ansatte.
 Stk. 4. En tillidsmand kan ikke afskediges, hvis ikke tvingende grunde  

 taler derfor, og arbejdsforholdet kan normalt ikke afbrydes, før Dansk  

 Journalistforbund har haft lejlighed til at prøve afskedigelsens berettigelse  

 ved de i § 23 nævnte regler.
 Har tvingende grund for afskedigelsen ikke foreligget, kan den afskedigede  

 tilkendes en erstatning.
 Kapitel 18. Arbejdsstandsning mv.
 § 22.  Inden for det område, som overenskomsten  

 omfatter, kan der, så længe den er gældende, ikke etableres  

 arbejdsstandsning, medmindre der er hjemmel hertil i overenskomsten.
 Stk. 2. Enhver uenighed om denne overenskomsts forståelse kan af hver af  

 parterne søges bilagt ved mægling, eventuelt ved voldgift, efter nedenstående  

 regler:
Såfremt en af parterne forlanger det, skal striden søges bilagt ved et  

 mæglingsmøde, der afholdes snarest muligt mellem parterne.
Opnås der ikke ved  

 denne mægling en løsning af striden, kan sagen af hver af parterne henvises  

 til en endelig afgørelse ved en voldgiftsret, der består af 4 medlemmer,  

 hvoraf 2 vælges af Finansministeriet og 2 af Dansk Journalistforbund, samt en  

 opmand, der vælges af voldgiftsrettens medlemmer.
Såfremt der ikke opnås  

 enighed om valget af opmanden, skal denne udpeges af arbejdsrettens formand.  

 Opmanden kan, når der foreligger brud på overenskomsten, idømme den tabende  

 part en bod.
Opmanden fastlægger selv de nærmere regler for sagens  

 behandling, som skal fremmes mest muligt, og træffer endvidere afgørelse med  

 hensyn til fordeling af sagsomkostningerne.
 Stk. 3. Voldgiftsretten træder sammen snarest efter at en af parterne har  

 krævet den indkaldt.
Kapitel 19. Ikrafttræden og opsigelse § 23.  Overenskomsten har virkning fra 1. april 1991  

 og kan af parterne opsiges skriftligt med 3 måneders varsel til en 31. marts,  

 dog tidligst 31. marts 1993.
 Stk. 2. Umiddelbart efter opsigelsen optages forhandlinger om en ny  

 overenskomst.
 Stk. 3. Selv om overenskomsten er opsagt og udløbet, er parterne dog  

 forpligtet til at overholde dens bestemmelser, indtil anden overenskomst er  

 tilvejebragt, eller arbejdsstandsning er iværksat i overensstemmelse med  

 reglerne i stk. 4.
 Stk. 4. Er en ny overenskomst ikke afsluttet ved overenskomstens udløb,  

 kan enhver af parterne - forbundet kollektivt på sine medlemmers vegne -  

 iværksætte arbejdsstandsning, idet beslutning herom meddeles den anden part  

 ved særlig og anbefalet skrivelse med mindst 1 måneds varsel Som  

 arbejdsstandsning betragtes strejke, lockout, blokade og boykot.
København, den 22. november 1991 Dansk Journalistforbund  

 Finansministeriet Lis Schwarz P.M.V.
 E.B.
PROTOKOLLAT Mellem Finansministeriet og Dansk Journalistforbund er der i forbindelse  

 med overenskomsten af 22. november 1991 vedrørende løn- og arbejdsvilkår for  

 journalister ansat som lærer ved Danmarks Journalisthøjskole opnået enighed  

 om følgende:
 1. Parterne er enige om, at pensionsbidrag for ansatte  

 efter overenskomsten skal indbetales til en pensionsordning med et indhold  

 svarende til den pensionsordning, som Finansministeriet og Dansk  

 Journalistforbund når til enighed om i forbindelse med overenskomsten  

 vedrørende løn- og arbejdsvilkår for journalister i statens tjeneste.
 Indtil enighed om ovenstående pensionsordning opnås, indbetales  

 pensionsbidragene til en pensionsordning, der sikrer en løbende, livsvarig  

 alderspension og invalidepension, eventuel ægtefælle en løbende, livsvarig  

 ægtefællepension og eventuelle børn en løbende børnepension.
 2. Fordeling af tillægspuljer afsat i henhold til  

 overenskomstens § 10, sker efter de i denne paragraf fastsatte  

 retningslinier, ved opnået enighed herom mellem ledelsen af Danmarks  

 Journalisthøjskole og den lokale tillidsrepræsentant.
Forhandlingsdatoen aftales mellem parterne.
Det tilstræbes, at forhandling  

 påbegyndes hurtigst muligt og senest 6 uger efter at et forslag er modtaget  

 af højskolen eller tillidsrepræsentanten.
 Ved fordelingen skal følgende iagttages:
a. at de anvendte puljebeløb er ledige på anvendelsestidspunktet, b. at der hver 1. oktober gives Undervisningsministeriet,  

 Universitetsafdelingen meddelelse om, hvilke lærere der oppebærer tillæg og  

 af hvilken størrelse.
 Ovenstående bestemmelse ændrer ikke ved tillæg ydet efter overenskomsten  

 af 14. november 1985, § 2, stk. 7 og 8:
 » Stk. 7. Til forskolelederen, 1. delslederen og 2. delslederen ydes  

 et tillæg, der udgør 31.100,00 kr. (årligt grundbeløb, niveau 1. oktober  

 1984).
Stk. 8. Til en projektleder, der varetager særlige opgaver på 2.  

 semester, ydes et tillæg, der udgør 15.900,00 kr. (årligt grundbeløb, niveau  

 1. oktober 1984).« Disse tillæg kan dog forhøjes af pulje, så de svarer til tillæg ydet efter  

 overenskomstens nye bestemmelser.
Ved ledighed indgår tidligere tillæg ydet  

 efter 1985-overenskomstens § 2, stk. 7 og 8, i puljen til ny fordeling.
 Eventuelle restpuljebeløb overføres til fremtidige puljeforhandlinger.
 København, den 22. november 1991.
Dansk Journalistforbund  

 Finansministeriet Lis Schwarz P.M.V.
 E.B.
1. april 1991 2.3.2 Journalistisk uddannede lærere ved Danmarks  

 Journalisthøjskole.
Overenskomst af 1991 med Dansk Journalistforbund.
Inden for hvert løntrin  

 angiver første linie årsbeløbene og anden linie de månedlige beløb.
