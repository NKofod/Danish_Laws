(Ændringer som følge af de ændrede  

 regler om sociale pensioner m.v.) (ligningsloven, sømandsskatteloven,  

 kildeskatteloven) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om opkrævning af indkomst- og formueskat for personer m.v.  

 (Kildeskat), jfr. lovbekendtgørelse nr. 402 af 19. august 1983, foretages  

 følgende ændringer:
 1. § 37, stk. 5, 1. og 2. pkt., ophæves, og i stedet  

 indsættes:
"For personer, som ved udgangen af det kalenderår, hvori skatten  

 betales, opfylder aldersbetingelsen for at modtage folkepension eller i  

 henhold til lov om invalidepension og førtidspension m.v. modtager eller får  

 forskud på pension eller modtager invaliditetsydelse med bistands- eller  

 plejetillæg, nedsættes de beregnede skatter under anvendelse af et  

 personfradrag, hvis grundbeløb er 17.500 kr.
Er den skattepligtige ved  

 indkomstårets udløb ikke samlevende med en ægtefælle, eller er ægteskab  

 indgået i indkomstårets løb, udgør grundbeløbet dog 32.100 kr.
Reglen i 2.  

 pkt. gælder tillige for kvinder, der ved udgangen af kalenderåret 1983 var  

 enlige og fyldt 62 år." 2. § 37, stk. 7, 1. og 2. pkt., ophæves, og i stedet  

 indsættes:
"De beregnede skatter m.v. for personer, der efter § 2 er  

 skattepligtige af indtægter som omhandlet i § 43, stk. 1 og stk. 2, litra b,  

 c, d og f, nedsættes under anvendelse af et personfradrag efter stk. 1 eller  

 efter stk. 5, 1. pkt., såfremt den skattepligtige opfylder betingelserne  

 herfor.
Hvis den skattepligtige ved indkomstårets udløb er ugift eller i  

 indkomstårets løb har indgået ægteskab og endvidere ved udgangen af det  

 kalenderår, hvori skatten betales, opfylder aldersbetingelsen for at modtage  

 folkepension eller i henhold til lov om invalidepension og førtidspension  

 m.v. modtager eller får forskud på pension eller modtager invaliditetsydelse  

 med bistands- eller plejetillæg, nedsættes de beregnede skatter under  

 anvendelse af et personfradrag efter stk. 5, 2. pkt.
Stk. 5, 2. pkt.,  

 anvendes tillige for kvinder, der ved udgangen af kalenderåret 1983 var  

 enlige og fyldt 62 år." 3.-5. pkt. bliver herefter til 4.-6. pkt.
 3. I § 37, stk. 7, 4. pkt., der bliver 5. pkt.,  

 indsættes efter "stk. 1": "eller efter stk. 5, 1. pkt.,  

 såfremt ægtefællen opfylder betingelserne herfor".
 4. § 89A, stk. 1, 1. pkt., ophæves, og i stedet  

 indsættes:
"Personer, som ved udgangen af det kalenderår, hvori skatten betales,  

 opfylder aldersbetingelsen for at modtage folkepension eller i henhold til  

 lov om invalidepension og førtidspension m.v. modtager eller får forskud på  

 pension eller modtager invaliditetsydelse med bistands- eller plejetillæg, og  

 personer, der på dette tidspunkt er samlevende med en ægtefælle, der opfylder  

 en af disse betingelser, kan, hvis der i deres formue ved udgangen af det  

 pågældende indkomstår indgår værdien af en fast ejendom, der helt eller  

 delvis benyttes til bolig for ejeren, jfr. stk. 3, efter begæring få henstand  

 med betaling af den del af formueskatten, der vedrører ejerboligen, efter  

 reglerne i stk. 2-7. Henstand efter 1. pkt. kan tillige ydes til kvinder,  

 hvis personfradrag beregnes med grundbeløb efter § 37, stk. 5, 2. pkt., jfr.  

 3. pkt." § 2 I lov om sømandsskat, jfr. lovbekendtgørelse nr. 560 af 19. oktober 1982,  

 foretages følgende ændring:
 I § 7, stk. 6, indsættes efter 2. pkt.:
"Reglen i 2. pkt. gælder tillige for kvinder, der ved udgangen af  

 kalenderåret 1983 var enlige og fyldt 62 år." § 3 I lov om påligningen af indkomst- og formueskat til staten  

 (ligningsloven), jfr. lovbekendtgørelse nr. 327 af 7. juli 1983, foretages  

 følgende ændring:
 § 7,  litra i, affattes således:
"i.
Invaliditetsbeløb, invaliditetsydelser og førtidsbeløb, der er  

 udbetalt i henhold til lov om invalidepension og førtidspension m.v.,  

 personlige tillæg og invaliditets-, bistands- og plejetillæg, der er udbetalt  

 i henhold til lov om invalidepension og førtidspension m.v. eller  

 folkepensionsloven." § 4 I lov nr. 257 af 16. juni 1980 om socialindkomst, som ændret senest ved §  

 1 i lov nr. 56 af 9. februar 1983, foretages følgende ændring:
 § 5,  stk. 1, affattes således:
"I tillægget efter § 4 foretages et fradrag for ejerboliger efter  

 reglerne i stk. 2-5 for personer, der selv eller hvis ægtefælle opfylder  

 aldersbetingelsen for at modtage folkepension eller i henhold til lov om  

 invalidepension og førtidspension m.v. modtager eller får forskud på pension  

 eller modtager invaliditetsydelse med bistands- eller plejetillæg.
Fradrag  

 efter 1. pkt. foretages ligeledes for kvinder, der ved udgangen af  

 kalenderåret 1983 var enlige og fyldt 62 år." § 5 Stk. 1.  Loven har virkning fra den 1. januar 1984.
 Stk. 2.  Kildeskattelovens § 37, stk. 5 og 7, samt §  

 89A, stk. 1, som affattet ved § 1, nr. 1, 2 og 4, i denne lov samt § 5, stk.  

 1, i lov om socialindkomst, som affattet ved § 4 i denne lov, finder  

 tilsvarende anvendelse på personer, der er omfattet af § 3, stk. 1, i lov nr.  

 248 af 8. juni 1983 om ændring af lov om invalidepension m.v. og ophævelse af  

 lov om pension til enker m.fl.
Givet på Fredensborg slot, den 28.  

 oktober 1983 Under Vor Kongelige hånd og Segl MARGRETHE R.
