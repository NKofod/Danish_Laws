Skriftlig fremsættelse (27. oktober 2004) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov om  

 ændring af lov om finansiel virksomhed, lov om en garantifond for  

 skadesforsikringsselskaber, lov om investeringsforeninger og  

 specialforeninger  

 samt andre kollektive investeringsordninger m.v., lov om forebyggende  

 foranstaltninger mod hvidvaskning af penge og finansiering af terrorisme, lov  

 om mærkning og skiltning med pris m.v., med flere love. (Mulighed for  

 anvendelse at internationale regnskabsstandarder, indførelse af regler om  

 solvensbehov, ændring af reglerne om tavshedspligt, harmonisering af  

 ophørsreglerne, elektroniske penge, ændret opkrævningsmetode for en  

 garantifond  

 for skadesforsikringsselskaber, ændrede hæftelsesregler mellem  

 investeringsforeningers afdelinger, overdragelse af kompetence vedrørende  

 prismærkning til økonomi- og erhvervsministeren) (Lovforslag nr.
L 64).
Hensigten med lovforslaget er at gennemføre en række  

 ændringer i lov om finansiel virksomhed og en række andre love, som skal  

 bidrage til de finansielle virksomheders udvikling og konkurrencedygtighed på  

 nationalt og internationalt plan.
Herudover foreslås en række tiltag, der  

 forbedrer forbrugernes stilling.
 Ændringerne vedrører de finansielle virksomheders mulighed  

 for at anvende internationale regnskabsstandarder, ændring af  

 solvensreglerne,  

 større åbenhed om Finanstilsynets tilsyn med visse bestemmelser i  

 lovgivningen,  

 der vedrører forbrugerbeskyttelse, harmonisering og forenkling af reglerne om  

 ophør af finansielle virksomheder og liberalisering af reglerne om  

 elektroniske  

 penge.
Formålet med ændringen af regnskabsreglerne indebærer, at de  

 finansielle virksomheder får mulighed for at anvende internationale  

 regnskabsstandarder,  

 som er godkendt af EU.
Denne mulighed bidrager til bedre sammenlignelighed og  

 gennemskuelighed over landegrænserne og medvirker derved til en forbedring af  

 kapitalmarkedets funktion.
Formålet er endvidere at give de finansielle  

 virksomheder størst mulig fleksibilitet ved valget af regnskabsregler.
 Efter lovforslaget  

 får alle finansielle virksomheder mulighed for at aflægge regnskab efter de  

 internationale regnskabsstandarder - både på koncernniveau og på  

 virksomhedsniveau.
For at sikre en smidig overgang til nye regnskabsregler  

 foreslås en ændring af solvensreglerne.
At ændringen foreslås på nuværende  

 tidspunkt skyldes samtidig, at det er anset hensigtsmæssigt etapevis at  

 overgå  

 til de nye solvensregler, der forventes at blive resultatet af igangværende  

 EU-forhandlinger, da disse indebærer ændrede solvenskrav.
Ændringen indebærer, at ledelsen i pengeinstitutter,  

 realkreditinstitutter, fondsmæglerselskaber og  

 investeringsforvaltningsselskaber skal fastsætte et individuelt solvensbehov  

 for virksomheden.
Solvensbehovet skal fastsættes på baggrund af den enkelte  

 virksomheds særlige forhold og risikoprofil.
Indførelse af disse regler er et  

 supplement til de gældende solvensregler.
Indførelsen af solvensbehovet skal  

 ses på baggrund af, at det gældende forsigtighedskrav, der skal anvendes, når  

 virksomhederne værdiansætter udlån, vil udgå, når de overgår til at anvende  

 de  

 internationale regnskabsstandarder.
Det er således for at sikre, at  

 virksomhederne har fokus på at have et tilstrækkeligt kapitalberedskab, at  

 ændringen foreslås.
Ændringerne i reglerne om tavshedspligt har til formål at  

 skabe større åbenhed om Finanstilsynets tilsyn med de bestemmelser i den  

 finansielle lovgivning, der har karakter af forbrugerbeskyttelse.
Forslaget  

 skal således sikre, at de finansielle kunder får kendskab til afgørelser, der  

 kan have betydning for deres forhold til virksomheden.
Forslaget indebærer,  

 at  

 Finanstilsynet kan offentliggøre navne på konkrete virksomheder, der  

 overtræder  

 visse regler og påbud, når dette skønnes at være af interesse for  

 virksomhedens  

 kunder.
For at fremme innovation og konkurrence på markedet for  

 mindre betalinger liberaliseres reglerne om elektroniske penge.
Fremkomsten  

 af  

 nye teknologiske muligheder har medført et øget behov for fleksible  

 betalingsløsninger.
Med lovforslaget hæves grænsen for, hvor stort et beløb  

 der  

 kan lagres på et elektronisk medium (e-penge), uden at udstederen af e-penge  

 bliver omfattet af reglerne om elektroniske penge.
Ændringerne i reglerne om ophør og sammenlægning sker som et  

 led i det forsatte arbejde med at harmonisere og forenkle lovgivningen på det  

 finansielle område.
I forslaget sammenskrives de gældende regler om  

 sammenlægning og ophør for de forskellige typer af finansielle virksomheder.  

 Harmoniseringen af reglerne betyder, at forslaget indeholder en række  

 ændringer  

 og justeringer for de forskellige typer af finansielle virksomheder.
Med  

 forslaget foretages der kun realitetsændringer i mindre omfang.
Herudover gennemføres med lovforslaget dele af direktivet om  

 forsikringsformidling Formålet med disse regler er at bidrage til  

 beskyttelsen  

 af kunderne, når disse køber finansielle ydelser.
Forslaget indebærer, at  

 forsikringsselskaber alene må indgå aftaler om forsikringsformidling med  

 erhvervsdrivende, der opfylder betingelserne for registrering som  

 forsikringsagentvirksomhed, dvs. er i besiddelse af viden om de  

 forsikringsprodukter, der sælges.
Herudover skal jeg nævne, at lovforslaget også indeholder en  

 række øvrige ændringer i andre finansielle love.
Det drejer sig eksempelvis  

 om  

 ændringer af reglerne om hæftelse mellem investeringsforeningers afdelinger  

 til  

 en mere hensigtsmæssig form, der betyder, at afdelingerne alene hæfter for  

 egne  

 forpligtigelser, samt en ændring af reglerne om opbygning af formuen i  

 garantifonden  

 for skadesforsikringsselskaber, således at denne bliver administrativ lettere  

 og mindre omkostningstung for forsikringsselskaberne.
 Med disse bemærkninger og idet jeg i øvrigt henviser til  

 lovforslaget og bemærkningerne til dette, skal jeg anbefale forslaget til det  

 høje Tings velvillige behandling.
