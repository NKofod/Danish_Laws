 Ligningsrådet har vedtaget at bemyndige de lignende myndigheder til at  

 tillade ændring af afskrivninger efter afskrivningsloven samt nedskrivninger  

 efter varelagerloven og loven om husdyrsbesætninger efter følgende  

 retningslinier:
1. Tilfælde, hvor ligningsmyndighederne ændrer  

 ansættelsen 1.1 Påtænker ligningsmyndigheden at forhøje eller nedsætte den selvangivne  

 eller ansatte indkomst, har den skattepligtige adgang til inden for lovens  

 rammer at få ændret af- og nedskrivninger i et sådant omfang, at den påtænkte  

 ændring udlignes helt eller delvis.
 1.2 Den skattepligtige skal gøres opmærksom på adgangen til at få ændret  

 af- og nedskrivninger. Ændring forudsætter, at der til ligningsmyndigheden  

 indsendes en anmodning herom bilagt en opgørelse over de ændringer, der  

 ønskes foretaget.
 1.3 Er ansættelsen påklaget til skatterådet, og anmoder klageren under  

 behandlingen af klagesagen om ændring af af- og nedskrivninger, gennemfører  

 skatterådet ændringen efter samme retningslinier som anført i pkt. 1.1.
 1.4 Er ansættelsen påklaget til skatterådet, og anmoder klageren under  

 behandlingen af klagesagen om ændring af af- og nedskrivninger, gennemfører  

 den ligningsmyndighed, der har foretaget den påklagede ansættelse, ændringen  

 efter samme retningslinier som anført i pkt. 1.1. Landsskatteretten  

 underrettes om ændringen.
2. Andre tilfælde 2.1 Efter ansøgning fra den skattepligtige gives der i almindelighed  

 tilladelse til efterfølgende ændring af afskrivninger m.v inden for lovens  

 rammer, når ansøgning er indgivet inden 3 år efter udløbet af de pågældende  

 indkomstsår.
2.2 Afgørelser om tilladelse til efterfølgende afskrivning m.v. træffes af  

 lingningskommissionen.
Tilladelsen forudsætter, at der til  

 ligningskommissionen indsendes ansøgning herom bilagt en opgørelse over de  

 ændringer, der ønskes foretaget.
2.3 Hvor ligningskommissionen ikke fuldt ud imødekommer ansøgningen, kan  

 afgørelsen påklages til amtsskatteinspektoratet, hvis afgørelse kan påklages  

 til statsskattedirektoratet.
Ligningskommissionen og amtsskatteinspektoratet  

 skal oplyse den skattepligtige om klageadgangen.
3. Undtagelser Bemyndigelsen omfatter ikke:
- ændring af af- og nedskrivninger, når det pågældende aktiv er afhændet,  

 eller virksomheden er ophørt - forskudsafskrivning - tilfælde, hvor der skønnes at være bødegivende forhold.
 4. Statsskattedirektoratets cirkulære nr. 524 af 25.  

 maj 1977 ophæves hermed.
