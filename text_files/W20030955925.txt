Sambeskatning   

 værdiansættelse af goodwill  omdannelse af anpartsselskab - Tyskland Spørgsmål:
Har N GmbH ved omdannelsen af datterselskabet P  

 GmbH til et kommanditselskab erhvervet en ideel andel af P-aktiviteternes  

 goodwill til handelsværdien på omdannelsestidspunktet, således at der i  

 sambeskatningsindkomsten kan foretages afskrivninger med udgangspunkt i denne  

 værdi reguleret efter selskabsskattelovens § 31, stk. 6? Svar  

  

  

 : Ja.
Sagsfremstilling Den danske N-koncerns tyske aktiviteter er startet  

 i 1997 ved stiftelse af datterselskabet N GmbH, som er et helejet  

 datterselskab  

 af et af de danske selskaber i N-koncernen.
N GmbH var fra stiftelsen ikke  

 inddraget under dansk sambeskatning.
I 1997 købte N GmbH samtlige anparter i P GmbH fra  

 en uafhængig part.
Den bogførte værdi af goodwill i P GmbH var på det  

 tidspunkt  

 beskeden.
I tidsrummet fra 1997 til 2000 opkøbte P GmbH et antal andre tyske  

 selskaber, som ligeledes havde en beskeden bogført goodwillværdi.
Ved udgangen af 2000 havde P GmbH, primært som  

 følge af markedsudviklingen, en betydelig goodwillværdi.
Da de erhvervede  

 goodwillværdier var beskedne, fremstod denne goodwillværdi altovervejende som  

 oparbejdet af P GmbH selv.
Pr. 29./30. december 2000 omdannedes P GmbH til et  

 kommanditselskab, P KG.
N GmbH blev enekommanditist i P KG, og et andet tysk  

 datterselskab af N GmbH blev komplementar uden andel i kommanditselskabets  

 formue.
En sådan omdannelse anses efter tysk selskabsret ikke for en  

 overdragelse af aktiver til en anden juridisk person.
Skattemæssigt anvendtes  

 reglerne i den tyske lov om skat ved omdannelse om skatttemæssigt neutral  

 omdannelse (til bogført værdi). Dette indebar, at der ikke skete nogen  

 beskatning af GmbHet, og at der skete en opskrivning af P KGs og  

 dermed  

 kommanditisten N GmbHs afskrivningsgrundlag.
 Efter tysk ret er et kommanditselskab (KG)  

 transparent, og konkret indgår P KGs resultat således i  

 indkomstopgørelsen hos  

 kommanditisten N GmbH.
 Med virkning fra 1. januar 2001 blev N GmbH inddraget  

 under dansk sambeskatning med N-koncernen.
Spørgsmålet i sagen er herefter, hvilket  

 afskrivningsgrundlag N-koncernen skal benytte ved opgørelsen af N GmbHs  

 sambeskatningsindkomst.
Det er uden efterprøvelse antaget, at handelsværdien  

 af  

 P KGs goodwill på tidspunktet for kommanditistens indtræden i dansk  

 sambeskatning (1. januar 2001) er identisk med handelsværdien på tidspunktet  

 for omdannelsen fra anpartsselskab til kommanditselskab (30.december 2000).
Selskabsskattelovens § 31 er bestemmelsen om frivillig  

 sambeskatning.
Stk. 5 og 6 er bestemmelser om værdiansættelsen ved  

 inddragelse  

 af et udenlandsk selskab under sambeskatning med et dansk selskab.  

 Bestemmelserne lyder:
 "Stk. 5. Når et udenlandsk selskab inddrages  

 under sambeskatning, anses aktiver og passiver, som ikke i forvejen er  

 omfattet  

 af dansk beskatning, for anskaffet på det faktiske anskaffelsestidspunkt til  

 handelsværdien ved begyndelsen af det første indkomstår under  

 sambeskatningen,  

 jf. dog stk. 6.
Stk. 6. Afskrivningsberettigede aktiver anses for  

 erhvervet på det faktiske anskaffelsestidspunkt til den faktiske  

 anskaffelsessum afskrevet maksimalt efter danske regler indtil begyndelsen af  

 det første indkomstår under sambeskatningen.
Ved denne beregning anvendes  

 reglerne på dette tidspunkt.
Dog skal aktiverne anses for erhvervet til  

 handelsværdien ved begyndelsen af det første indkomstår under  

 sambeskatningen,  

 såfremt denne værdi er mindre end værdien beregnet efter 1. og 2. pkt." Selskabsskattelovens § 31, stk. 5, er således  

 hovedreglen for værdiansættelsen.
Stk. 6 er en undtagelsesregel, der anvendes  

 på afskrivningsberettigede aktiver, og som - i sammenhæng med stk. 5 - har  

 til  

 formål at hindre, at der afskrives 2 gange på samme aktiv.
 Afgørende for afskrivningsgrundlaget pr. 1. januar  

 2001 er, hvorvidt N GmbH ved omdannelsen af P GmbH til kommanditselskabet P  

 KG  

 pr. 30. december 2000, har erhvervet den goodwill, der på daværende tidspunkt  

 var knyttet til P-aktiviteterne.
 Hvis - og i det omfang - den pågældende goodwill  

 anses for erhvervet på omdannelsestidspunktet, følger det af  

 selskabsskattelovens § 31, stk. 6, at det er den faktiske anskaffelsessum på  

 det faktiske anskaffelsestidspunkt, der danner grundlag for værdiansættelsen  

 af  

 afskrivningsgrundlaget i forbindelse med enekommanditistens umiddelbart  

 efterfølgende inddragelse under dansk sambeskatning.
 Hvis - og i det omfang - den pågældende goodwill  

 derimod anses for oparbejdet forud for inddragelsen under sambeskatning, er  

 der  

 tale om et ikke afskrivningsberettiget aktiv, som ifølge hovedreglen i  

 selskabsskatteloven skal værdiansættes til handelsværdien pr. 1. januar 2001.  

 I  

 så fald vil N-koncernen ikke kunne afskrive på goodwillværdien, men vil ved  

 en  

 eventuel efterfølgende afståelse af P-aktiviteterne med tab få tabsfradrag.
I sagen er der enighed om at lægge til grund, at  

 der er sket en omdannelse af det tyske selskab P GmbH til et  

 kommanditselskab,  

 P KG, den 29./30. december 2000, dvs. på et tidspunkt, hvor hverken det  

 omdannede selskab eller dets moderselskab N GmbH var omfattet af dansk  

 frivillig sambeskatning.
Moderselskabet, nu enekommanditisten, inddrages  

 under  

 dansk sambeskatning pr. 1. januar 2001.
 Efter tysk ret er omdannelsen foretaget uden  

 likvidation af GmbHet og uden ophørsbeskatning af dette.  

 Enekommanditisten N  

 GmbH blev efter tysk ret stillet, som om selskabet havde købt  

 kommanditselskabet ved omdannelsen for en sum svarende til den oprindelige  

 anskaffelsessum for aktierne.
En tilsvarende selskabsomdannelse efter dansk ret  

 ville have haft andre retsvirkninger.
Ved omdannelsen af et aktieselskab til  

 kommanditaktieselskab sker der således selskabsretlig universalsuccession,  

 men  

 ikke skatteretlig succession, jf.
Carsten Fode & Noe Munck: "Valg af  

 selskabsform", 2000, s. 274, samt Erik Werlauff:  

 "Selskabsskatteret",  

 4. udg. 2002/03, s. 188. Ved omdannelse af et aktieselskab til  

 kommanditselskab  

 sker der hverken selskabsretlig eller skatteretlig succession; denne form for  

 selskabsomdannelse er ikke lovreguleret i dansk ret.
Ligningsrådets bindende forhåndsbesked i TfS 1992,234  

 LR omhandler en omdannelse af et aktieselskab til et kommanditaktieselskab  

 (partnerskab). Ligningsrådet afgjorde i denne sag, at omdannelsen efter dansk  

 skatteret skulle anses for en opløsning af aktieselskabet og en overdragelse  

 af  

 samtlige aktiver og passiver til det fortsættende kommanditaktieselskab.  

 Afgørelsen er truffet på et tidspunkt, der ligger forud for lovreguleringen  

 af  

 omdannelse fra aktieselskab til kommanditaktieselskab.
Dermed kan afgørelsen  

 tillige illustrere de danske skatteretlige virkninger af en  

 selskabsomdannelse  

 fra aktie-/anpartsselskab til kommanditselskab.
Forepørgerens opfattelse Forespørgeren har anført, at omdannelsen af det  

 tyske selskab P GmbH til et tysk kommanditselskab, P KG, efter dansk  

 skatteret  

 udgør en afståelse og erhvervelse af samtlige aktiver og passiver til  

 handelsværdien på omdannelsestidspunktet.
Heraf følger bl.a., at N GmbH ved  

 omdannelsen erhvervede en ideel andel (på 100 %) af den goodwill, som var  

 knyttet til P-aktiviteterne.
N GmbH kan derfor afskrive på denne erhvervede  

 goodwill i den danske indkomstopgørelse, når den er værdiansat efter reglerne  

 om erhvervet goodwill i selskabsskattelovens § 31, stk. 6.
Efter de tyske regler er der sket selskabsretlig  

 succession.
Skatteretligt betragtes omdannelsen som en afståelse af aktiver  

 og  

 passiver med efterfølgende likvidation af aktieselskabet, men som  

 udgangspunkt  

 til skattemæssigt bogførte værdier.
Hvis de samlede bogførte værdier er  

 mindre  

 end det beløb, som aktionæren har erhvervet sine aktier for, opskrives  

 overgangsværdierne, så aktionæren alligevel ikke konstaterer et tab ved  

 omdannelsen.
Det omdannede selskab kan afskrive på de således opskrevne  

 værdier.
 Forespørgeren er af den opfattelse, at opgørelsen  

 af udenlandsk sambeskatningsindkomst skal ske efter dansk skatteret, og at  

 dette medfører, at der er tale om erhvervet goodwill, som N GmbH kan afskrive  

 på efter værdiansættelse ved sambeskatningens begyndelse i overensstemmelse  

 med  

 reglerne i selskabsskattelovens § 31, stk. 6.
Told- og Skattestyrelsens indstilling Told- og Skattestyrelsen anførte i sin  

 indstilling, at sagens centrale spørgsmål ikke alene skulle afgøres på  

 grundlag  

 af dansk skatteret, men at de tyske civilretlige retsregler også havde  

 betydning for bedømmelsen af sagen.
Hvis de tyske civilretretlige regler  

 tillægges betydning, skal der ske en "kvalifikation" af faktum.
Det  

 var her Told- og Skattestyrelsens opfattelse, at den pågældende  

 selskabsomdannelse, der er sket uden likvidation af det ophørende selskab og  

 på  

 en sådan måde, at kommanditselskabet indtræder i aktielseskabets stilling,  

 måtte sammenlignes med en dansk selskabsomdannelse med succession.
Ligningsrådet  

  

  

 tiltrådte forespørgerens synspunkter.
Goodwill tilknyttet  

 P-aktiviteterne anses således for at være erhvervet af N GmbH pr. 29./30.  

 december 2003 med den virkning, at N GmbH ved opgørelsen af  

 sambeskatningsindkomsten kan afskrive herpå i overensstemmelse med  

 selskabsskattelovens § 31, stk. 6.
