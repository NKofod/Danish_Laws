Skriftlig fremsættelse (23. oktober  

 2001) Udenrigsministeren (Mogens Lykketoft):
 Herved tillader jeg mig for Folketinget at  

 fremsætte:
 Forslag til folketingsbeslutning om dansk maritimt  

 bidrag til NATO s flådeoperationer i den østlige del af  

 Middelhavet.
(Beslutningsforslag nr.
B 65).
Beslutningsforslaget skal skabe grundlag for, at et dansk  

 maritimt bidrag stilles til rådighed for NATO s flådeoperationer  

 i den østlige del af Middelhavet.
Det danske bidrag udsendes efter  

 anmodning fra NATO og som led i NATO s deltagelse i indsatsen mod den  

 internationale terrorisme.
NATO-rådet fandt det den 2. oktober 2001 godtgjort,  

 at terrorangrebene mod USA den 11. september 2001 var af udenlandsk  

 oprindelse.
I overensstemmelse med NATO s erklæring af 12. september  

 2001 anså man derfor terrorangrebet som omfattet af  

 Washington-traktatens artikel 5. Dette betyder, at øvrige allierede,  

 herunder Danmark, under udøvelsen af retten til individuelt eller  

 kollektivt selvforsvar skal bistå USA med at tage de skridt, der er  

 nødvendige til at genoprette og bevare sikkerheden i det  

 nordatlantiske område.
NATO har deployeret NATO s Stående Middelhavsstyrke  

 (Standing Naval Force Mediterranean (STANAVFORMED)) til den østlige  

 del af Middelhavet med det formål at udvise tilstedeværelse og  

 demonstrere Alliancens handlekraft.
Styrken skal konkret gennemføre  

 overvågnings-, kontrol- og patruljeopgaver med henblik på at  

 støtte NATO s eller individuelle allieredes operationer.
For at sikre en kontinuerlig tilstedeværelse af NATO  

 s stående flådestyrker i den østlige del af Middelhavet,  

 har NATO udarbejdet et rotationskoncept.
Tilstedeværelsen varetages  

 således på skift af henholdsvis STANAVFORMED og Den Stående  

 Atlanterhavsstyrke (Standing Naval Force Atlantic (STANAVFORLANT)).
NATO har anmodet om, at bl.a.
Danmark bidrager til  

 STANAVFORLANT s operationer i den østlige del af Middelhavet.
Danmark  

 har tilmeldt en korvet til NATO s reaktionsstyrker, som vil kunne deltage i  

 operationen fra medio november 2001. Korvetten skal støttes af et  

 nationalt logistisk element, som forudses etableret på enten Cypern  

 eller Kreta.
Truslen mod en NATO flådestyrke og et eventuelt dansk  

 bidrag i den østlige del af Middelhavet vurderes som værende  

 lav.
Trusselsvurderingen kan ændre sig afhængig af operationens  

 karakter.
 Regeringen finder, at et dansk bidrag med en korvet til  

 operationen vil være et klart signal om, at man fra dansk side  

 vedkender sig forpligtelserne i Washington-traktatens artikel 5 og på  

 solidarisk vis er indstillet på at yde et konkret bidrag til indsatsen  

 mod den internationale terrorisme.
 Idet jeg i øvrigt henviser til de  

 bemærkninger, der ledsager forslaget, skal jeg tillade mig at anbefale  

 det til det Høje Tings velvillige behandling.
