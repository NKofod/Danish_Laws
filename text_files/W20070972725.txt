Landsskatteretskendelse  

 vedr.
Beskatning af fri bil  afhændelse af privat bil ved køb af bil på  

 gule  

 plader Klagen vedrører beskatning af  

 fri bil (Citröen Xsara Picasso Van, på gule nummerplader), jf. ligningslovens  

 §  

 16, stk. 4, 10. og 11. pkt., hvor klageren afhændede sin private bil ved  

 købet  

 af gulpladebilen.
Landsskatterettens afgørelse Personlig indkomst Den stedlige skattemyndighed  

 har anset klageren for skattepligtig af værdi af fri bil i 2003 og 2004 med  

 40.000 kr. for hvert år.
 Landsskatteretten stadfæster  

 skattemyndighedens afgørelse.
Sagens oplysninger Klageren er hovedaktionær i B  

 ApS, der drives fra klagerens bopæl.
På bopælen bor kun klageren.
Den 12. august 2002  

 erhvervede og registrerede selskabet en Citröen Xsara Picasso Van.
Momsen  

 blev  

 afløftet ved købet, og der er ikke betalt tillæg for privat anvendelse af  

 vognen.
Klageren har siden 1999 været  

 registreret af en bil på hvide plader.
Senest en Peugeot 206. Denne blev  

 afhændet 19. august 2002.
Skatteforvaltningens afgørelse Den stedlige skattemyndighed  

 har anset klageren for skattepligtig af værdi af fri bil i 2002 og 2003.
Selskabet og klageren har  

 samme adresse, hvorfor der er en formodning for at bilen holder parkeret på  

 den  

 fælles adresse.
Bilen er egnet til privat benyttelse og klageren har solgt  

 sin  

 private bil 7 dage efter købet af firmabilen.
Husstanden består udelukkende  

 af  

 klageren.
Derfor anses klageren for at have fri bil til rådighed.
Klagerens påstand og argumenter Der er fremsat påstand om at  

 værdien af fri bil, ansat til 40.000 kr. i såvel 2002 som 2003, nedsættes til  

 0  

 kr.
 Der henvises til  

 Landsskatterettens afgørelse af 2. september 2005, hvoraf det fremgår at  

 firmabiler ikke er omfattet af ligningslovens § 16, stk. 4, såfremt momsen af  

 anskaffelsessummen er fratrukket, og såfremt der ikke betales tillægsafgift  

 for  

 privat anvendelse, hvilket er svarende til forholdene vedrørende klagerens  

 bil.  

 Derfor har klageren heller ikke ført kørebog over bilens anvendelse.
Landsskatterettens bemærkninger og begrundelse Reglerne om beskatning af  

 firmabiler på gule nummerplader er med virkning fra 1. januar 2002 ændret.  

 Dette fremgår af ligningslovens § 16, stk. 4, 10. og 11. punktum  

 (lovbekendtgørelse nr. 791 af 17. september 2002, jf. lov nr. 342 af 27. maj  

 2002).
 Firmabiler, registreret den  

 3. juni 1998 og fremefter, er herefter ikke omfattet af ligningslovens § 16,  

 stk. 4, hvis to betingelser er opfyldt:
1. For det første skal der  

 være tale om en firmabil omfattet af vægtafgiftslovens § 4, stk. 1, II, A.  

 Det  

 vil sige varebiler, der ikke er afgiftspligtige efter lov om afgift af  

 vejbenyttelse.
Der er tale om varebiler på gule nummerplader.
 2. For det andet er det en  

 betingelse, at der ikke er betalt tillægsafgift for privat anvendelse af  

 firmabilen  

 efter vægtafgiftslovens § 2. Der betales tillæg for privat anvendelse af en  

 varebil ved både hel og delvis privat anvendelse af bilen.
 Firmabiler, registreret til  

 og med den 2. juni 1998, er ikke omfattet af ligningslovens § 16, stk. 4,  

 såfremt momsen af anskaffelsessummen helt eller delvist er fratrukket på  

 firmabilen efter momslovens § 37, stk. 1, § 38, stk. 1, § 41, fordi  

 firmabilen  

 udelukkende skal anvendes erhvervsmæssigt.
 Når der ikke betales  

 tillægsafgift for privat anvendelse, og når momsen af anskaffelsessummen er  

 fratrukket, er dette en tilkendegivelse af, at bilen ikke anvendes privat,  

 hvilket  

 skattemyndighederne som udgangspunkt må lægge til grund.
 To retsmedlemmer anser det  

 dog på det foreliggende for godtgjort, at klageren har haft fri bil til  

 rådighed.
Disse retsmedlemmer har lagt  

 afgørende vægt på, at klageren har afhændet sin private bil i umiddelbar  

 forbindelse med erhvervelsen af firmabilen, hvilket skaber en stærk  

 formodning  

 for, at firmabilen tillige er anvendt privat.
Hvor der er en sådan stærk  

 formodning for privat anvendelse, som er tilfældet i denne sag, mener  

 retsmedlemmerne i øvrigt ikke, at regelændringen i 2002 for biler som den af  

 klageren erhvervede, er til hinder for, at det pålægges klageren at fremlægge  

 et minimum af dokumentation for at afsvække formodningen, om end der ikke er  

 tale om samme form for dokumentation som krævedes før lovændringen trådte i  

 kraft.
Et retsmedlem, retsformanden,  

 finder i overensstemmelse med Landsskatterettens afgørelse i SKM2005.438.LSR  

 (TfS  

 2005, 912), ikke at det kan anses for godtgjort, at firmabilen er anvendt  

 privat.
Der er herved lagt afgørende vægt på, at det vedrørende firmabiler,  

 som  

 den her omhandlende, efter lovændringen i 2002 ikke er tilstrækkeligt for  

 beskatning af værdi af fri bil, at der består en formodning for privat  

 anvendelse.
Dette retsmedlem stemmer for, at ophæve den påklagede ansættelse.
 Der træffes afgørelse efter  

 stemmeflertallet, og den påklagede ansættelse stadfæstes derfor.
