Bekendtgørelse om ændring af bekendtgørelse om fritagelse for betaling til dækning af offentlige forpligtelser for forbrug af elektricitet til produktion af varme i medfør af § 9 a i lov om elforsyning § 1 I bekendtgørelse nr. 324 af 28. april 2009 om fritagelse for betaling til dækning af offentlige forpligtelser for forbrug af elektricitet til produktion af varme i medfør af § 9 a i lov om elforsyning foretages følgende ændringer:
 1. Indledningen affattes således:
»I medfør af § 9 a, stk. 4 og 5, § 28, stk. 3, § 85 a, stk. 1, 3 og 4, §§ 88, 90 og 92 a i lov om elforsyning, jf. lovbekendtgørelse nr. 516 af 20. maj 2010, som ændret ved lov nr. 722 af 25. juni 2010, og efter bemyndigelse i medfør af lovens § 92 fastsættes:« 2. § 2, stk. 1, affattes således:
»Virksomheder, som producerer fjernvarme på et kraft-varme-værk eller på et fjernvarmeværk, som den 1. oktober 2005 var indrettet til kraft-varme-produktion, jf. lovens § 9 a, stk. 1, 1. pkt., skal opfylde betingelserne for tilbagebetaling af afgift i medfør af § 11, stk. 17, jf. stk. 18, i lov om afgift af elektricitet og § 7, stk. 7, jf. stk. 8, i lov om kuldioxidafgift af visse energiprodukter.« 3. I § 11, stk. 1, udgår »og ophæves automatisk den 31. december 2011«.
§ 2 Bekendtgørelsen træder i kraft den 21. november 2011.
