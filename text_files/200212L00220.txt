Fremsat den 23. april 2003 af  

 skatteministeren (Svend Erik Hovmand) Forslag til Lov om ændring af lov om registreringsafgift af  

 motorkøretøjer mv.
(Nedsættelse af registreringsafgiften ved ekstraordinære  

 prisstigninger på personbiler) § 1 I lov om registreringsafgift af motorkøretøjer m.v.,  

 jf. lovbekendtgørelse nr. 977 af 2. december 2002, som ændret ved § 1 i  

 lov nr. 154 af 12. marts 2003, foretages følgende ændringer:
 1.  

  

 I  

 § 4  

 indsættes som stykker 15 og 16:
»Stk. 15.  

  

 For hver  

 kalendermåned fastsættes en korrektion af de afgiftssatser, der er fastsat i  

 stk.1, nr. 2, stk. 6, nr. 2, stk. 9, og stk. 13, nr. 2.  

 Kalendermånedens korrektion beregnes på grundlag af afvigelsen mellem  

 prisudviklingen for personbiler og prisudviklingen under ét.
Prisudviklingen  

 måles  

 ved det indeks for nettopriser, der offentliggøres af Danmarks Statistik.  

 Prisudviklingen for personbiler måles i procent ved ændringen i  

 nettoprisindekset for personbiler måned for måned.
Prisudviklingen under ét  

 måles som den gennemsnitlige procentvise ændring måned for måned i det  

 samlede  

 nettoprisindeks de seneste 12 måneder.
Prisafvigelsen beregnes herefter som  

 forskellen mellem prisudviklingen for personbiler og prisudviklingen under  

 ét.  

 Den samlede prisafvigelse er summen af prisafvigelserne siden marts 2003 og  

 beregnes med 2 decimaler.
Korrektionen udgør det dobbelte af den samlede  

 prisafvigelse 2 måneder tidligere.
Positiv korrektion fradrages i  

 afgiftssatserne.  

 Der bortses fra negativ korrektion.
Stk. 16.  

  

 De efter  

 stk. 15 beregnede korrektioner af afgiftssatserne har virkning for  

 personbiler, der afgiftsberigtiges i den kalendermåned, for hvilken  

 korrektionen er beregnet.« 2.  

  

 I  

 § 27, stk. 1, nr. 4,  

 ændres  

 »§ 5, stk. 1, 10 og 12« til: »§ 5, stk. 1 - 10 og 12«.
§ 2 Stk. 1.  

  

 Loven træder i kraft den 1. juni 2003.
Bemærkninger til lovforslaget Almindelige bemærkninger 1. Indledning   formålet med lovforslaget Regeringen ønsker, at ekstraordinært store stigninger i  

 bilpriserne ikke fører til øget skatteprovenu.
Regeringen har derfor indgået  

 en  

 aftale med Dansk Folkeparti om, at statskassen ikke får øgede indtægter fra  

 moms og registreringsafgift af personbiler, såfremt personbiler stiger mere  

 end  

 prisudviklingen under ét.
 Bilkøberne bliver således friholdt for ekstraordinære  

 stigninger i afgifterne som følge af ekstraordinære prisstigninger, men ikke  

 fra øgede afgifter, der knytter sig til prisstigninger, der er på niveau med  

 den generelle prisudvikling.
Det bemærkes, at afgiftsnedsættelsen ved ekstraordinære  

 stigninger i afgifterne som følge af ekstraordinære prisstigninger sker i  

 registreringsafgiften.
Der sker ikke nedsættelse af momsen ved ekstraordinære  

 prisstigninger, men registreringsafgiften nedsættes i givet fald i et sådant  

 omfang, at det svarer til at momsen også blev nedsat.
Den forslåede ordning er af generel karakter.
Der er  

 således ikke direkte sammenhæng mellem prisstigningen for en konkret bilmodel  

 og reguleringen af afgiftssatsen.
Bilkøberne vil kun opleve, at  

 afgiftsvirkningen er imødegået i et nøjagtigt forhold til de ekstraordinære  

 prisstigninger  

 for en gennemsnitlig bil.
Konkret sænkes de to afgiftssatser på henholdsvis 105 pct.  

 og 180 pct. med 2 procentpoint for hvert procentpoint ekstraordinær stigning  

 i  

 nettopriserne for personbiler.
For en almindelig bil, med en  

 registreringsafgift på ca. 120.000 kr. som stiger ekstraordinært i pris  

 svarende til den gennemsnitlige stigningstakt for alle biler, vil ét  

 procentpoints ekstraordinær stigning medføre en registreringsafgift, der er 2  

 procentpoint eller ca. 2.000 kr. lavere, mens bilkøberen må betale den  

 ordinære  

 prisstigning, afgift af denne og den ekstraordinære merpris for selve bilen.
 Den procentvise korrektion beregnes første gang på grundlag  

 af prisstigningerne på biler fra marts til april 2003, men i praksis vil sige  

 med virkning for de registreringer, der foretages i juni 2003.
Korrektionsordningen giver ikke den enkelte bilimportør  

 ekstra tilskyndelse til at øge priserne.
Konkurrencestyrelsen vil dog følge  

 prisudviklingen nøje med henblik på at forhindre, at bilproducenterne eller  

 andre samordner prisfastsættelsen.
 Regeringen ønsker hermed at give et klart signal om, at der  

 ikke kan spekuleres i at omveksle lavere afgift til øgede avancer.
2. Gældende regler Registreringsafgiften beregnes af bilernes værdi med moms  

 men uden afgift.
Af personbiler beregnes afgiften i 2003 som 105 pct. af  

 bilernes afgiftspligtige værdi indtil 59.500 kr. og med 180 pct. af den  

 afgiftspligtige værdi udover 59.500 kr.
Der gives fradrag i den  

 afgiftspligtige  

 værdi, når personbilen er udstyret med visse trafiksikkerhedsfremmende  

 foranstaltninger, f.eks. fradraget på 4.165 kr. for blokeringsfri bremser.
I tabellen nedenfor er angivet en beregning af  

 registreringsafgiften for en personbil, der har en pris på gaden på 225.000  

 kr.  

 inkl. moms men uden leveringsomkostninger.
Det er forudsat at bilen er  

 udstyret  

 med 4 airbags og blokeringsfri bremser.
Sammensætning af prisen for en almindelig personbil Kr.
Forhandler udsalgspris excl. moms 82.325 Moms heraf - 25 pct.
20.581 Bilpris med moms 102.906 Fradrag i beskattet værdi Radio 1.000 Airbags 4 stk.
5.120 ABS Ja 4.165 Beskattet værdi 92.621 180 pct. afgift af værdi over 59.500 kr.
59.619 105 pct. afgift af værdi under 59.500 kr.
62.475 Pris på gaden excl. leveringsomkostninger 225.000 3. Forslagets indhold Forslaget går ud på at modgå virkningen på provenu fra  

 registreringsafgiften og moms af personbiler, der hidrører fra  

 prisstigninger,  

 der ligger ud over prisstigninger i almindelighed.
Både det generelle  

 nettoprisindekset og nettoprisindekset for personbiler offentliggøres af  

 Danmarks Statistik Konkret er ordningen baseret på udviklingen fra måned til  

 måned i nettoprisen på biler i forhold til det samlede nettoprisindeks.
10 20 10 20 10 20 10 20 Marts 2003 Den 10. april 2003 offentliggør Danmarks Statistik nettopriserne  

 for marts.
 Den 10. maj 2003 offentliggør Danmarks Statistik nettopriserne  

 for april 2003. Skatteministeriet offentliggør korrektionen for juni 2003  

 senest den 15. maj 2003.
 Den 10. juni 2003 offentliggør Danmarks Statistik nettopriserne  

 for maj 2003. Skatteministeriet offentliggør korrektionen for juli 2003  

 senest den 15. juni 2003.
Ovenfor er angivet en tidslinie der illustrerer  

 virkningstidspunkterne i forbindelse med indførelsen af ordningen.
Der  

 anvendes  

 månedlige indeks fra Danmarks Statistik.
Disse indeks foreligger 10 dage  

 efter  

 månedens afslutning eller første hverdag derefter.
Derfor vil korrektionen af  

 registreringsafgiftssatserne ske med to måneders forsinkelse.
Det betyder, at  

 ekstraordinære prisstigninger på biler i f.eks. april måned vil kunne  

 indarbejdes i registreringsafgiften i juni måned.
Mekanismen er baseret på månedlige reguleringer af  

 nedslaget.
Beregningen af, hvad der er en »ekstraordinær« stigning i  

 bilpriserne  

 sker ved at sammenligne med stigningen i de samlede nettopriser.
For at undgå for markante sæsonudsving i korrektionerne,  

 sammenlignes med et 12-måneders bagudrettet glidende gennemsnit af ændringen  

 i  

 det samlede nettoprisindeks.
De faktiske bilprisstigninger i den pågældende  

 måned, målt ved den månedsvise ændring i nettoprisindekset for biler, sættes  

 i  

 forhold til denne stigning i det samlede nettoprisindeks.
 Eventuelle sæsonudsving i korrektionerne af  

 registreringsafgiftssatserne vil derved skyldes sæsonudsving i bilpriserne og  

 ikke sæsonsving i priserne på øvrige varer og tjenester.
En merstigning i bilpriserne på 1 procentpoint giver en  

 reduktion i de to satser på 2 procentpoint.
En merstigning i bilpriserne på  

 0,25 procentpoint giver dermed en reduktion i de to satser på 0,5  

 procentpoint.
 Tilpasningen af afgiftssatserne sker ved en proportional  

 nedsættelse af afgiftssatserne, dvs. hvor både satsen på 180 pct. og satsen  

 på  

 105 pct. sænkes parallelt i procentpoint for at kompensere for de  

 afgiftsmæssige virkninger af ekstraordinære prisstigninger.
 Nedsættelsen af afgiftssatserne ved en ekstraordinær  

 prisstigning beregnes, så en ekstraordinær stigning i prisen før afgift på en  

 gennemsnitsbil - målt i kroner - slår omtrent tilsvarende igennem på prisen  

 efter afgift.
 Opgørelsen af merstigningen i bilpriserne sker med  

 udgangspunkt i indekset for bilpriser og de samlede nettopriser for marts  

 2003.  

 Det vil sige, at opgørelsen i den første måned (april 2003) sammenholder  

 udviklingen i bilprisindekset fra marts 2003 til april 2003 med udviklingen i  

 12-måneders gennemsnittet for stigningerne i de samlede nettopriser i  

 perioden  

 maj 2002-april 2003.
Danmarks Statistik offentliggør prisindeksene med én  

 decimal.
Ved beregningen af stigningstakterne sker der ikke afrunding.  

 Afrunding sker først ved beregning af den samlede prisafvigelse og sker ved  

 anvendelse af almindelige afrundingsregler og med 2 decimaler.
I tabellen nedenfor er gennemgået et eksempel på, hvordan  

 neutraliseringsmekanismen kunne virke.
Værdierne for nettoprisindeksene til  

 og  

 med marts 2003 er de af Danmarks Statistik allerede offentliggjorte.  

 Værdierne  

 for april 2003 og senere er et eksempel på en mulig udvikling, der alene skal  

 tjene til illustration af ordningen.
Værdierne kan således ikke tages som  

 udtryk  

 for et skøn over den faktiske udvikling.
Eksempel på regulering fra måned til måned Måned Netto~pris~indeks per~son~biler (2000 = 100) Pris~ud~vik~ling for per~son~biler (pct.) Det samlede netto~pris~in~deks (2000=100) Må~neds~stig~nings~takt i det samlede net~to~pris~in~deks Pris~ud~vik~lin~gen under ét (pct.) Pris~af~vi~gel~se (pro~cent~point) Samlet pris~af~vi~gel~se pro~cent~point) Kor~rek~tion af satser 2 må~ne~der se~ne~re (pro~cent~point  

 ) apr-02 106,4 105,1 maj-02 106,7 105,2 0,0951 jun-02 106,9 105,1 -0,0951 jul-02 107,6 104,8 -0,2854 aug-02 107,8 104,8 0,0000 sep-02 107,4 105,5 0,6679 okt-02 107,5 105,7 0,1896 nov-02 107,6 105,6 -0,0946 dec-02 108,4 105,6 0,0000 jan-03 110,6 105,8 0,1894 feb-03 111,0 107,0 1,1342 mar-03 111,3 107,8 0,7477 apr-03 112,4 0,9883 108,1 0,2783 0,2356 0,7527 0,75 maj-03 112,7 0,2669 108,2 0,0925 0,2354 0,0315 0,78 jun-03 112,9 0,1775 108,1 -0,0924 0,2356 -0,0581 0,73 1,50 jul-03 113,6 0,6200 107,8 -0,2775 0,2363 0,3838 1,11 1,56 aug-03 113,8 0,1761 107,8 0,0000 0,2363 -0,0602 1,05 1,46 sep-03 113,4 -0,3515 108,5 0,6494 0,2347 -0,5862 0,46 2,22 okt-03 113,5 0,0882 108,7 0,1843 0,2343 -0,1461 0,32 2,10 nov-03 113,6 0,0881 108,6 -0,0920 0,2345 -0,1464 0,17 0,92 dec-03 114,4 0,7042 108,6 0,0000 0,2345 0,4697 0,64 0,64 jan-04 116,6 1,9231 108,8 0,1842 0,2340 1,6890 2,33 0,34 feb-04 117,0 0,3431 110,0 1,1029 0,2314 0,1116 2,44 1,28 mar-04 117,3 0,2564 110,8 0,7273 0,2297 0,0267 2,47 4,66 apr-04 118,4 0,9378 111,1 0,2708 0,2291 0,7087 3,18 4,88 maj-04 118,7 0,2534 111,2 0,0900 0,2289 0,0245 3,20 4,94 jun-04 118,9 0,1685 111,1 -0,0899 0,2291 -0,0606 3,14 6,36 For april måned 2003, der er afgørende for, om der skal  

 være korrektion af registreringsafgiftssatserne i juni måned 2003, er  

 forskellen i nettoprisstigningen i eksemplet 0,75 procentpoint svarende til  

 en  

 satskorrektion på -1,5 procentpoint, eller fra 180 pct. til 178,5 pct. og fra  

 105 pct. til 103,5 pct.
I juli vil forskellen i prisudviklingen give en korrektion  

 på -1,56 procentpoint.
Det bemærkes i øvrigt, at der efter forslaget ikke  

 iværksættes korrektion, når den samlede prisudviklingen for personbiler siden  

 marts 2003 er den laveste.
Der kan således ikke forekomme afgiftssatser over  

 henholdsvis  

 105 og 180 pct.
Det skal understreges at eksemplerne ovenfor ikke bygger på  

 skøn over den faktiske udvikling.
De faktiske korrektioner kan først beregnes  

 når nettoprisindeksene foreligger.
4. Provenumæssige konsekvenser De provenumæssige konsekvenser af lovforslaget afhænger af  

 dels den generelle prisudvikling, dels udviklingen i bilpriserne.
Der knytter  

 sig meget stor usikkerhed til især udviklingen i bilpriserne.
Usikkerhed med  

 hensyn til omfanget og timingen af de ekstraordinære prisstigninger på biler  

 medfører tilsvarende usikkerhed med hensyn til de provenumæssige  

 konsekvenser,  

 herunder periodiseringen af afgiftsnedslagene på de enkelte finansår.
En ekstraordinær stigning i nettoprisen på nye biler på 1  

 pct. øger umiddelbart grundlaget for registreringsafgiften med knap 120 mill.  

 kr., mens momsgrundlaget øges cirka 95 mill. kr.
Ved uændret bilkøb udgør  

 merprovenuet fra moms af biler derfor knap 25 mill. kr., mens  

 registreringsafgiftsprovenuet øges med cirka 210 mill. kr., eller i alt 235  

 mill. kr.
De nye regler indebærer, at det afledte merprovenu  

 vedrørende såvel moms som registreringsafgift neutraliseres.
Ved en  

 ekstraordinær  

 prisstigning på 1 procentpoint nedsættes begge satser i registreringsafgiften  

 med 2 procentpoint.
Det medfører umiddelbart, at provenutabet fra  

 registreringsafgiften reduceres med cirka 235 mill. kr. sammenlignet med  

 gældende regler.
Stigningen i momsgrundlaget vedrørende biler modsvares ved  

 uændret samlet privat konsum af en tilsvarende reduktion af momsgrundlaget  

 for  

 andre varer og tjenester.
Neutralisering af moms på den øgede nettopris på  

 biler medfører derfor et provenutab på 25 mill. kr. sammenlignet med en  

 neutral  

 finanspolitik.
Højere nettopris på biler kombineret med nedslaget for  

 ekstraordinære prisstigninger indebærer samtidig en fortrængning af  

 grundlaget  

 for andre punktafgifter.
Det afledte tab af indtægter herved skønnes til  

 cirka  

 10 mill. kr.
 Sammenlignet med et finanspolitisk neutralt forløb medfører  

 forslaget derfor et provenutab på cirka 35 mill. kr. per procentpoint  

 ekstraordinær stigning i bilpriserne.
Der er ikke i disse skøn indregnet virkningen af  

 husholdningernes eventuelle tilpasning af bilkøbet.
Da afgiftskorrektionen  

 alt  

 andet lige reducerer bilpriserne i forhold til gældende regler kunne en  

 mulighed være, at bilkøberne køber større eller flere biler.
Det vil medføre  

 en  

 reduktion af provenutabet, men omfanget heraf er forbundet med stor  

 usikkerhed.
5. Administrative konsekvenser for stat, amter og  

 kommuner Forslaget skønnes at give en vis ekstra administration for  

 Toldskat, idet antallet af prisanmeldelser fra importører mv. vil stige.
Den løbende tilpasning af afgiftssatserne gennemføres også  

 for de brugte indførte biler.
Det skyldes, at når afgiftsbelastningen af nye  

 personbiler er faldende givet prisen, må de formler, der benyttes til at  

 beregne den residuale registreringsafgift i brugte biler, også nedsættes, da  

 afgiftsbelastningen for brugte personbiler ellers ville blive højere end for  

 nye personbiler.
Parallelt hermed nedsættes også afgiftsbelastningen for  

 personbiler på kvartalsafgift og udenlandske leasingbiler (lovens § 3a  

 og  

 § 3b).
De administrative og kontrolmæssige omkostninger for  

 Toldskat som følge af lovforslaget skønnes med nogen usikkerhed samlet at  

 ville  

 medføre et yderligere ressourceforbrug på 1½ - 2 årsværk.
Toldskat skønnes at  

 skulle afholde engangsudgifter til etablering af ordningen på i  

 størrelsesordenen 1,3 mill. kr.
6. Erhvervsøkonomiske konsekvenser Korrektionen af registreringsafgiften ved ekstraordinære  

 prisstigninger vil reducere erhvervenes omkostninger ved anskaffelse af  

 personbiler.
Det skønnes, at ca. 35 pct. af salget af personbiler sker til  

 erhvervene.
Der vil samtidig ske en lempelse i de datamængder, som branchen  

 løbende forsyner Toldskat med.
7. Administrative konsekvenser for erhvervslivet og  

 borgerne Bilbranchen vil skulle tilpasse sig det forhold at  

 registreringsafgiftssatsen kan variere fra måned til måned.
Dette medfører en  

 vis meradministration såfremt der i den forbindelse fra branchen ønskes  

 anmeldt  

 ændrede priser.
8. Miljømæssige konsekvenser Forslaget skønnes ikke umiddelbart at have nogen effekt for  

 miljøet.
Den gældende registreringsafgift er som udgangspunkt miljøvenlig og  

 fører til køb af forholdsvis små biler.
Dette ændres ikke grundlæggende med  

 forslaget, men det kan ikke afvises, at der fremover vil blive købt flere  

 eller  

 knapt så små biler.
I så fald vil der ske en forøget belastning af miljøet.  

 Da  

 eventuelle adfærdsændringer kun kan skønnes med meget stor usikkerhed er det  

 ikke muligt at vurdere miljøeffekten.
9. EU-retlige konsekvenser Lovforslaget indeholder ikke EU-retlige aspekter.
10. Høring Forslaget sendes i høring i forbindelse med fremsættelsen.
 Sammenfatning  

 af økonomiske og administrative konsekvenser.
Positive konsekvenser Negative konsekvenser Økonomiske konsekvenser for stat, amter og kommuner Ingen nævneværdige.
 Såfremt loven bringes i anvendelse vil statskassen miste  

 ca. 35 mill. kr. pr. procentpoint ekstraordinær prisstigningstakt for  

 personbiler.
Administrative konsekvenser for stat, amter og kommuner Ingen nævneværdige.
 Yderligere ressourceforbrug på 1½ - 2 årsværk, samt  

 engangsudgifter til etablering af ordningen på i størrelsesordenen 1,3 mio.  

 kr.
Økonomiske konsekvenser for erhvervslivet I det omfang der sker korrektioner af registreringsafgiften,  

 vil det også gøre erhvervslivets omkostninger til køb af personbiler lavere.
 Ingen nævneværdige.
Administrative konsekvenser for erhvervslivet Der må forudses en vis meradministration når branchen  

 ønsker at anmelde ændrede priser efter en afgiftskorrektion.
 Der vil ske en vis lempelse i de datamængder, som branchen  

 løbende forsyner Told Skat med.
Administrative konsekvenser for borgerne Ingen nævneværdige.
 Ingen nævneværdige.
Miljømæssige konsekvenser Ingen nævneværdige.
 Ingen nævneværdige.
Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Der foreslås indføjet 2 nye stykker i  

 registreringsafgiftslovens § 4. De nye bestemmelser går ud på at  

 registreringsafgiften nedsættes med det dobbelte af den procentpointmæssige  

 stigning nettopriserne for personbiler har udviklet sig hurtigere end  

 nettopriserne under ét.
Udgangspunktet er den samlede afvigelse mellem  

 prisudviklingen for personbiler og prisudviklingen under ét siden marts måned  

 2003. I april 2003 kan der første gang være opstået forskel mellem 12  

 måneders  

 gennemsnittet for stigningstakten i de almindelige nettopriser og udviklingen  

 i  

 nettopriserne for personbiler.
Dette vil i givet fald blive afklaret ca. 10  

 dage inde i maj måned 2003 og oplysningerne kan herefter anvendes til at  

 beregne korrektionen i registreringsafgiftssatserne for juni måned 2003.
 Beregningen kan opdeles i følgende definitioner og  

 handlinger:
 For hver kalendermåned fastsættes en  

 korrektion af satserne for registreringsafgiften af personbiler.
 Kalendermånedens korrektion beregnes  

 på grundlag af afvigelsen mellem prisudviklingen for personbiler og  

 prisudviklingen under ét.
 Prisudviklingen måles ved det af  

 Danmarks Statistik offentliggjorte indeks for nettopriser.
 Prisudviklingen for personbiler  

 måles i procent ved ændringen i nettoprisindekset for personbiler måned for  

 måned.
 Prisudviklingen under ét måles som  

 den gennemsnitlige procentvise ændring måned for måned i det samlede  

 nettoprisindeks de seneste 12 måneder.
 Prisafvigelsen beregnes herefter ved  

 simpel subtraktion som forskellen mellem prisudviklingen for personbiler og  

 prisudviklingen under ét.
 Den samlede prisafvigelse er summen  

 af prisafvigelserne siden marts 2003 og beregnes med 2 decimaler.
 Korrektionen udgør det dobbelte af  

 den samlede prisafvigelse 2 måneder tidligere.
 Positiv korrektion fradrages i  

 afgiftssatserne.
 Der bortses fra negativ korrektion.
 Er 12 måneders gennemsnittet stigningstakten i de  

 almindelige nettopriser ændret fra 100,0 i marts til 100,2 i april, mens  

 nettopriserne  

 for personbiler er ændret fra 100,0 i marts til 100,8 i april bliver  

 korrektionen for juni på 2 gange 0,60 procentpoint eller -1,20 procentpoint.  

 Det betyder at registreringsafgiften af personbiler der registreres i juni  

 vil  

 skulle beregnes som 103,8 pct. af 59.500 kr. og 178,8 pct. af beløb der over.
Er 12 måneders gennemsnittet for udviklingen i de  

 almindelige nettopriser ændret fra 100,0 i marts til 100,6 i maj, mens  

 nettopriserne  

 for personbiler er ændret fra 100,0 i marts til 101,0 i maj bliver  

 korrektionen  

 for juli på 2 gange 0,40 procentpoint eller -0,80 procentpoint.
Det betyder  

 at  

 registreringsafgiften af personbiler der registreres i juli vil skulle  

 beregnes  

 som 104,2 pct. af 59.500 kr. og 179,2 pct. af beløb over 59.500 kr.
Til nr. 2 Med § 3 i lov nr. 342 af 27. maj 2002 ændredes bl.a.  

 § 27, stk. 1. Den nye affattelse af stykket indeholdt imidlertid en  

 korrekturfejl i nr. 4 »§ 27 Med bøde straffes den, der forsætligt eller  

 groft uagtsomt ---- 4) anvender et afgiftspligtigt køretøj, der er  

 fritaget for afgift, eller hvoraf der er betalt afgift efter bestemmelserne i  

 § 5, stk. 1, 10 og 12, § 5 a, stk. 1, eller § 6,  

 stk. 1, i strid med de betingelser, der gælder for fritagelsen eller  

 afgiftsberigtigelsen efter den pågældende bestemmelse, ----« Der burde rettelig have stået § 5, stk. 1 - 10 og  

 12, hvilket i praksis betyder, at det for tiden f.eks. ikke er muligt at  

 pålægge bødestraf for at benytte varebiler til befordring af personer uden  

 for  

 førerrummet.
 Det er denne fejl, som nu rettes.
Til § 2 Det foreslås, at loven træder i kraft 1. juni 2003.
Lovforslaget sammenholdt med gældende lov Gældende formulering Lovforslaget § 1 I lov om registreringsafgift af motorkøretøjer m.v.,  

 jf. lovbekendtgørelse nr. 977 af 2. december 2002, som ændret ved § 1 i  

 lov nr. 154 af 12. marts 2003, foretages følgende ændringer:
 § 4.  

  

 Afgiften beregnes for nye køretøjer og køretøjer, der har mistet deres  

 identitet, af køretøjets afgiftspligtige værdi med følgende satser:
 1.  

  

 I  

 § 4  

 indsættes som stykker 15 og 16:
 1)  

 	  

    

 Motorcykler: 105  

 pct. af 7.201-13.200 kr. og 180 pct. af resten.
 2)  

 	  

    

 Andre køretøjer,  

 jf. dog stk. 2 og 5 og §§ 5, 5 a og 6: 105 pct. af 57.400 kr. og  

 180 pct. af resten.
Stk. 2.  

  

 ---- »Stk. 15.  

  

 For  

 hver kalendermåned fastsættes en korrektion af de afgiftssatser, ser er  

 fastsat i stk.1, nr. 2, stk. 6, nr. 2, stk. 9, og stk. 13, nr.  

 2. Kalendermånedens korrektion beregnes på grundlag af afvigelsen mellem  

 prisudviklingen for personbiler og prisudviklingen under ét.
Prisudviklingen  

 måles ved det indeks for nettopriser, der offentliggøres af Danmarks  

 Statistik.
Prisudviklingen for personbiler måles i procent ved ændringen i  

 nettoprisindekset for personbiler måned for måned.
Prisudviklingen under ét  

 måles som den gennemsnitlige procentvise ændring måned for måned i det  

 samlede nettoprisindeks de seneste 12 måneder.
Prisafvigelsen beregnes  

 herefter som forskellen mellem prisudviklingen for personbiler og  

 prisudviklingen under ét.
Den samlede prisafvigelse er summen af  

 prisafvigelserne siden marts 2003 og beregnes med 2 decimaler.
Korrektionen  

 udgør det dobbelte af den samlede prisafvigelse 2 måneder tidligere.
Positiv  

 korrektion fradrages i afgiftssatserne.
Der bortses fra negativ korrektion.
Stk. 16.  

  

 De efter  

 stk. 15 beregnede korrektioner af afgiftssatserne har virkning for  

 personbiler, der afgiftsberigtiges i den kalendermåned, for hvilken  

 korrektionen er beregnet.« § 27.  

  

 Med bøde straffes den, der forsætligt eller groft uagtsomt 2.  

  

 I  

 § 27, stk. 1, nr. 4,  

 ændres  

 »§ 5, stk. 1, 10 og 12« til: »§ 5, stk. 1 - 10 og 12«.
