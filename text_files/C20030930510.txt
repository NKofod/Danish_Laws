Cirkulæreskrivelse til kommunerne, politiet og  

 anklagemyndigheden om håndhævelse af forbudet mod helårsbeboelse i sommerhuse På baggrund af en række henvendelser fra bl.a. kommuner om  

 ulovlig beboelse i sommerhuse har Indenrigsministeriet, Justitsministeriet,  

 Miljøministeriet og Socialministeriet udarbejdet vedlagte vejledning om  

 håndhævelse af forbudet mod helårsbeboelse i sommerhuse.
 Vejledningen indeholder bl.a. en gennemgang af  

 regelgrundlaget samt en række afsnit om kommunernes og politiets behandling  

 af  

 sager af denne karakter.
 Sigtet med vejledningen er navnlig at bidrage til at styrke  

 retshåndhævelsen på dette område, bl.a. ved at skabe grundlag for et godt  

 samarbejde mellem kommunerne og politiet om behandlingen af disse sager.
Det tilføjes, at den lokale politimyndighed og  

 repræsentanter for kommunalbestyrelsen vil kunne aftale retningslinier for  

 samarbejdet mellem den kommunale administration og politiet, og at der i den  

 forbindelse muligvis vil kunne opnås en større effekt i retshåndhævelsen ved  

 lokalt i perioder at koncentrere indsatsen om enkelte sager eller enkelte  

 sommerhusområder.
Generelt vil dette kunne medføre en positiv effekt med  

 hensyn  

 til overholdelsen af planlovens bestemmelser.
Justitisministeriet, den 8. marts  

 1994 Erling Olsen /Lars Bay Larsen Bilag Vejledning om  

 håndhævelse af forbudet mod helårsbeboelse i sommerhuse 1. Indledning Forbudet mod  

 helårsbeboelse i sommerhuse fremgår af § 40 i lov om planlægning (planloven).
 Denne vejledning,  

 der er udarbejdet af Indenrigsministeriet, Justitsministeriet,  

 Miljøministeriet  

 og Socialministeriet, orienterer om mulighederne for at håndhæve planlovens §  

 40.
 Der kan endvidere  

 henvises til:
·  

 	  

    

 Vejledning om planloven (Miljøministeriet,  

 Planstyrelsen, april 1992), ·  

 	  

    

 Vejledning om fremgangsmåden i sager om  

 håndhævelse af plan- og byggelovgivningen (Miljøministeriet, Planstyrelsen,  

 og  

 Boligministeriet, Bygge- og Boligstyrelsen, december 1991), og ·  

 	  

    

 Miljøministeriets skrivelse af 1. juli 1992  

 til samtlige kommuner og amtskommuner (5. kontor, j.nr.
D 35605-0010).
Regelgrundlaget Efter planlovens §  

 40, stk. 1, må en bolig i et sommerhusområde bortset fra kortvarige  

 ferieophold  

 m.v. ikke anvendes til overnatning i perioden fra 1. oktober til 31. marts,  

 medmindre boligen blev anvendt til helårsbeboelse, da området blev udlagt til  

 sommerhusområde,  

 og retten til helårsbeboelse ikke senere er bortfaldet, jf. § 56, stk. 2.
 Efter § 40, stk.  

 2, kan kommunalbestyrelsen i særlige tilfælde dispensere fra forbudet i stk.  

 1.  

 En dispensation bortfalder ved ejerskifte, og når boligen ikke længere  

 anvendes  

 til helårsbeboelse.
 Forbudet i § 40,  

 stk. 1, gælder ikke for de pensionister m.fl., der opfylder betingelserne i  

 planlovens § 41 for at benytte en bolig i et sommerhusområde til  

 helårsbeboelse.
 Ved anmeldelse af  

 tilflytning til en sommerhusadresse har folkeregistret pligt til at vejlede  

 om  

 forbudet mod helårsbeboelse, jf. nærmere § 5 i Indenrigsministeriets  

 cirkulære  

 nr. 46 af 24. marts 1993 om folkeregistrering:
§ 5. Ved  

 anmeldelse af tilflytning til en sommerhusadresse, skal folkeregistret  

 skriftligt gøre de(n) flyttende opmærksom på, at det efter lov om planlægning  

 er forbudt og forbundet med strafansvar at anvende et sommerhus til  

 overnatning  

 i perioden 1. oktober til 31. marts.
Undtagelse gælder kun for kortvarige  

 ferieophold (ophold af 3-4 ugers varighed), weekends el. lign.
Et ophold  

 anses  

 ikke for afbrudt ved nogle enkelte overnatninger andetsteds.
 Forbudet gælder  

 ikke for de pensionister m.fl., der efter § 41 i lov om planlægning har ret  

 til  

 at anvende boligen til helårsbeboelse.
 Stk. 2. Hvis det  

 ikke er ejeren af sommerhuset, der tilmelder sig sommerhusadressen, skal  

 ejeren  

 samtidig skriftligt orienteres om tilmeldingen.
Stk. 3. Ved den  

 skriftlige orientering, der er nævnt i stk. 1 og 2, skal der henvises til lov  

 om planlægning.
Spørgsmålet om den videre vejledning fastlægges af  

 kommunalbestyrelsen.
 Der henvises i  

 øvrigt til Indenrigsministeriets vejledning nr. 47 af 24. marts 1993 om  

 folkeregistrering, herunder navnlig kapitel 2 om bopælsregistrering og  

 kapitel  

 3, afsnit 2, om tvangsflytninger.
3. Kommunernes tilsyn Efter planlovens §  

 51 er det kommunerne, der har til opgave at føre tilsyn med, at reglerne i §  

 40  

 om anvendelse af sommerhuse overholdes.
 Planlovens regler  

 om tilsyn m.v. indebærer, at kommunalbestyrelsen er forpligtet til at sikre  

 en  

 forsvarlig administration og et tilstrækkeligt tilsyn med reglernes  

 overholdes.
 Kommunalbestyrelsen  

 har således pligt til at foretage nærmere undersøgelser, hvis der modtages  

 klager eller andre henvendelser, som ikke er åbenbart grundløse, eller hvis  

 kommunen på anden måde får en konkret begrundet mistanke om ulovlig adfærd.
 Med henblik på at  

 forbedre kommunernes muligheder for at løse denne opgave er de elementer, der  

 indgår i tilsynet, samt kommunernes sanktionsmuligheder nærmere beskrevet i  

 de  

 følgende afsnit.
4. Sagens oplysning Det er af  

 væsentlig betydning, at der som led i kommunernes udøvelse af tilsynspligten  

 i  

 de konkrete sager søges indhentet alle fornødne oplysninger.
Det vil således  

 nærmest bero på en samlet vurdering af en række forskellige forhold  

  hvoraf  

 nogle må tillægges større vægt end andre  om det kan lægges til grund,  

 at der  

 er tale om ulovlig helårsbeboelse.
I denne vurdering kan f.eks. indgå  

 følgende  

 forhold:
 -  

 	  

    

 Folkeregistertilmelding  

 på sommerhusadressen.
 -  

 	  

    

 Modtagelse af  

 sociale ydelser i sommerhuskommunen i vinterhalvåret.
 -  

 	  

    

 Beboerne af  

 sommerhusadressen har børn i kommunens skoler eller daginstitutioner.
 -  

 	  

    

 Korrespondance til  

 kommunen, hvori den pågældende direkte eller indirekte bekræfter, at huset  

 anvendes til helårsbeboelse.
 -  

 	  

    

 Selvangivelse   

 kørselsfradrag til henholdsvis fra sommerhus.
 -  

 	  

    

 Arbejde i  

 sommerhuskommunen.
 -  

 	  

    

 Ekstraordinært  

 stort el- eller vandforbrug.
 De nævnte forhold  

 er for det første af betydning i forbindelse med den administrative  

 håndhævelse  

 af forbudet mod helårsbeboelse, jf. nærmere afsnit 6. Ved indgivelse af  

 politianmeldelse bør kommunerne imidlertid også videregive alle fornødne  

 oplysninger, der vil kunne inddrages som bevis for, at der er tale om ulovlig  

 beboelse, til politiet, jf. nærmere punkt 7  8.
5. Indhentelse og videregivelse af  

 oplysninger  forholdet til forvaltningsloven Det har været  

 rejst som et spørgsmål, i hvilet omfang teknisk forvaltning i en kommune kan  

 indhente oplysninger fra eksempelvis skatteforvaltningen og  

 socialforvaltningen  

 til brug ved kontrollen med overholdelsen af planloven.
Spørgsmålet om,  

 hvorvidt en person, der virker inden for den offentlige forvaltning, må  

 indhente (skaffe sig) fortrolige oplysninger, uden for  

 ansøgningssager er  

 reguleret generelt i forvaltningslovens § 32. Efter bestemmelsen må den  

 pågældende ikke skaffe sig fortrolige oplysninger, som ikke er af betydning  

 for  

 udførelsen af den pågældendes opgaver.
I det omfang, fortrolige oplysninger  

 fra  

 socialforvaltningen eller skatteforvaltningen har betydning for teknisk  

 forvaltnings kontrol med overholdelsen af forbudet mod helårsbeboelse i  

 sommerhuse, er der ikke noget til hinder for, at teknisk forvaltning anmoder  

 social- eller skatteforvaltningen om sådanne oplysninger.
 Forvaltningslovens  

 § 28 regulerer spørgsmålet om videregivelse af fortrolige oplysninger til en  

  

 anden  

  

 forvaltningsmyndighed.
Den kommunale  

 forvaltning er en enhedsforvaltning.
Udveksling af fortrolige oplysninger  

 mellem forskellige dele af kommunalforvaltningen må således betragtes som  

 intern i den forstand, at der er tale om udveksling af oplysninger inden for  

  

 samme  

  

 forvaltningsmyndighed.
 Ændringen af den  

 sociale styrelseslov, jf. lov nr. 389 af 7. juni 1989, har medført, at også  

 det  

 eller de stående udvalg, der behandler sager om ydelser til enkeltpersoner  

 efter den sociale lovgivning, fremover betragtes som en del af den kommunale  

 enhedsforvaltning.
 Forvaltningslovens  

 § 28 gælder således  

  

 ikke  

  

 for udveksling af fortrolige oplysninger mellem  

 forskellige dele af den kommunale forvaltning og således heller ikke for  

 social- og skatteforvaltningens adgang til at videregive oplysninger til  

 teknisk forvaltning i de her omhandlede sager.
Der er således  

 efter forvaltningsloven intet til hinder for, at socialforvaltningen og  

 skatteforvaltningen videregiver fortrolige oplysninger til teknisk  

 forvaltning  

 i disse tilfælde.
Videregivelsen er dog begrænset til de oplysninger, som  

 teknisk forvaltning har et sagligt behov for at få kendskab til med henblik  

 på  

 udøvelsen af kontrollen med overholdelsen af planlovgivningen.
Sker  

 videregivelsen inden for rammerne af det anførte, må videregivelsen anses for  

 berettiget og vil således ikke være i strid med lovgivningens regler om  

 tavshedspligt  herunder de almindelige regler i forvaltningsloven og  

 straffeloven.
 Der kan i øvrigt  

 henvises til Socialministeriets vejledning af 11. december 1989 om  

 tavshedspligt, videregivelse og indhentelse af fortrolige oplysninger m.v.  

 inden for den sociale lovgivning.
6. Administrative håndhævelsesmuligheder Planlovens § 51,  

 stk. 5 indebærer, at når en kommune bliver opmærksom på et forhold, der er  

 ulovligt i henhold til planlovens § 40, har kommunen pligt til at foranledige  

 forholdet lovliggjort, medmindre forholdet er af underordnet betydning.
I den  

 vejledning om fremgangsmåden i sager om håndhævelse af plan- og  

 byggelovgivningen, der er henvist til punkt 1, anføres det, at  

 bagatelgrænsen,  

 som udtrykkes ved ordene underordnet betydning, skal trækkes  

 snævert.
Når kommunen har  

 konstateret, at der sandsynligvis sker ulovlig beboelse af et sommerhus, bør  

 kommunen første  

  

 varsle  

  

 ejeren/brugeren af sommerhuset om, at der kan  

 forventes et lovliggørelsespåbud.
En sådan varslingsskrivelse giver  

 ejeren/brugeren mulighed for at redegøre for benyttelsen af sommerhuset, før  

 kommunen udsteder et egentligt påbud.
Varslingen bør ske  

 skriftligt og skal i øvrigt opfylde de almindelige krav til en  

 varslingsskrivelse.
Der kan hentes inspiration i den under punkt 1 nævnte  

 vejledning om fremgangsmåden i sager om håndhævelse af plan- og  

 byggelovgivningen, side 14.
Såfremt  

 ejeren/brugeren ikke kan/vil redegøre for forholdet eller afgiver  

 utilstrækkelige oplysninger, fremsender kommunen et  

  

 påbud  

  

 om  

 lovliggørelse.
Udformningen af et påbud er nærmere beskrevet i ovennævnte  

 håndhævelsesvejledning side 14  15.
 Lovliggørelse kan  

 ske enten fysisk, dvs. ved at beboelsen bringes til ophør, eller retligt ved  

 en  

 dispensation, såfremt betingelserne herfor er opfyldt.
 Hvis de  

 administrative retshåndhævelsesskridt ikke fører til, at der sker  

 lovliggørelse, har kommunen pligt til at indgive  

  

 politianmeldelse  

                                                                         .
7. Politianmeldelse Efter modtagelsen  

 af anmeldelsen iværksætter politiet en politimæssig efterforskning, når der  

 er  

 rimelig formodning om, at der er begået et strafbart forhold, jf.  

 retsplejelovens § 742.
 Det er af  

 afgørende betydning, at kommunerne er omhyggelige med sagens  

 oplysning i  

 politianmeldelsen, således at politiet har et godt grundlag for at vurdere,  

 om  

 der skal indledes en efterforskning af sagen.
 Politianmeldelsen  

 bør indeholde:
 -  

 	  

    

 Klar og tydelig  

 dato.
 -  

 	  

    

 Ejerens/brugerens  

 navn og adresse.
 -  

 	  

    

 Adresse og matr.nr.  

 på den aktuelle ejendom.
 -  

 	  

    

 Kommunens navn og  

 adresse.
 -  

 	  

    

 Beskrivelse af den  

 ulovlige handling og henvisning til planlovens § 40 samt angivelse af  

 strafbestemmelse (planlovens § 64, stk. 1, nr. 2).
 -  

 	  

    

 Oplysning om  

 hvornår og hvordan kommunen har konstateret den ulovlige beboelse (se denne  

 vejlednings punkt 4 om hvilke forhold, der bør indgå i sagens oplysning).
 -  

 	  

    

 Oplysning om, hvad  

 kommunen allerede har foretaget sig for at standse den ulovlige beboelse.
 -  

 	  

    

 Kopi af påbud og  

 eventuelle andre sagsakter.
 -  

 	  

    

 Andet materiale,  

 der belyser den ulovlige beboelse.
 -  

 	  

    

 Kontaktpersonen i  

 kommunen.
8. Videregivelse af oplysninger til  

 politiet Det har været  

 rejst som et spørgsmål, i hvilket omfang kommunerne kan videregive  

 oplysninger  

 til politiet i disse sager.
 Er der tale om  

 oplysninger, der  

  

 ikke  

  

 er fortrolige (F.eks. almindelige  

 adresseoplysninger og oplysning om, hvor den pågældende arbejder, og hvor den  

 pågældendes børn går i skole), vil sådanne oplysninger uden videre kunne  

 videregives til politiet.
 Videregivelsen af  

  

 fortrolige  

  

 oplysninger fra kommunalforvaltningen til politiet kan ske i overensstemmelse  

 med reglerne i forvaltningslovens § 28.
 Oplysninger om  

 enkeltpersoners rent private forhold (personfølsomme oplysninger), herunder  

 oplysning om væsentlige sociale problemer, må kun videregives, når  

 betingelserne i forvaltningslovens § 28, stk. 2, er opfyldt.
Efter  

 bestemmelserne i forvaltningslovens § 28, stk. 2, nr. 4, kan videregivelse af  

 personfølsomme oplysninger til en anden forvaltningsmyndighed ske, når  

 videregivelsen er et nødvendigt led i sagens behandling eller er nødvendig  

 for,  

 at en myndighed kan gennemføre tilsyns- eller kontrolopgaver.
Om  

 fortolkningen  

 af denne bestemmelse anføres i den kommenterede forvaltningslov, 1992, side  

 370, bl.a. følgende:
Som et nødvendigt  

 led i en sags behandling må også anses f.eks. videregivelse af oplysninger  

 fra  

 en sag om social bistand til politiet i forbindelse med de sociale  

 myndigheders  

 anmodning til politiet om efterforskning af forholdet med henblik på at få  

 konstateret, om der foreligger socialt bedrageri.
Også i øvrigt i tilfælde,  

 hvor offentlige myndigheder indgiver anmeldelse til politiet, må det anses for at  

 være et nødvendigt led i myndighedens behandling af sagen, at der i  

 forbindelse  

 med selve anmeldelsen videregives alle fornødne oplysninger til brug for  

 politiets efterforskning, herunder i givet fald oplysninger om  

 enkeltpersoners  

 rent private forhold.
 Andre fortrolige  

 oplysninger (dvs. fortrolige oplysninger, der ikke angår personfølsomme  

 forhold),  

 som f.eks. almindelige skattemæssige oplysninger om kørselsfradrag, kan ud  

 over  

 det, der gælder for personfølsomme oplysninger, videregives til en anden  

 forvaltningsmyndighed, når det må antages, at oplysningen vil være af  

 væsentlig  

 betydning for myndighedens virksomhed eller for en afgørelse, som myndigheden  

 skal træffe, jf. forvaltningslovens § 28, stk. 3.
 Der er således  

 ikke noget til hinder for, at teknisk forvaltning uden samtykke fra den  

 pågældende borger videregiver fortrolige oplysninger, herunder om nødvendigt  

 også personfølsomme oplysninger, som er indhentet fra f.eks.  

 socialforvaltningen, til politiet i forbindelse med indgivelse af anmeldelse  

 med henblik på at sikre håndhævelsen af forbudet mod beboelse i sommerhuse i  

 vinterhalvåret.
9. Politiets behandling af sagen Politiets  

 efterforskning har til formål at klarlægge, om betingelserne for at pålægge  

 strafansvar eller anden strafferetlig retsfølge er til stede, og at  

 tilvejebringe oplysninger til brug for sagens afgørelse samt forberede sagens  

 behandling ved retten.
 Det er den  

 stedlige politimester, som  på baggrund af en konkret vurdering af  

 samtlige  

 sagens faktiske og retlige omstændigheder  afgør, om der er grundlag  

 for at  

 rejse tiltale.
 De regionale  

 statsadvokater fører tilsyn med politimestrenes behandling af straffesager og  

 behandler klager over afgørelser truffet af politimestrene vedrørende  

 strafforfølgning.
 Afgørelsen om, hvorvidt der foreligger en overtrædelse af  

 planloven, henhører endeligt under domstolene.
