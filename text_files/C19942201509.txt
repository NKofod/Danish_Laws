(Til produktionsskolerne) Ifølge Kulturministeriets bekendtgørelse nr. 788 af 20. november 1990 om  

 produktionsskoler § 7 skal deltagere på en produktionsskole, der ikke  

 modtager dagpenge, have udbetalt en ugentlig godtgørelse, hvis størrelse  

 fastsættes af Undervisningsministeriet.
 Godtgørelsen er ved ministeriets skrivelse af 27. juni 1994 fastsat til  

 1.000 kr. ugentlig for deltagere over 18 år og 500 kr. ugentlig for deltagere  

 under 18 år.
 I tilslutning hertil fastsættes:
 § 1.  Deltagergodtgørelse ydes fra det tidspunkt  

 deltageren begynder på en produktionsskole (første dag med deltagelse i  

 skolens aktiviteter) og indtil det tidspunkt, deltageren forlader skolen  

 (sidste dag med deltagelse i skolens aktiviteter). For overskydende dage  

 (mindre end en uge) beregnes godtgørelsen forholdsmæssigt (med 200 kr., h.hv.  

 100 kr. pr. dag).
§ 2.  Deltagergodtgørelse udbetales uden hensyn til  

 deltagerens fravær som følge af ferier og helligdage.
Godtgørelse udbetales  

 ligeledes under fravær på grund sygdom, dog højst i 3 måneder.
 Såfremt det om en sygemeldt deltager oplyses eller må antages, at  

 vedkommende ikke vil vende tilbage til skolen, standses udbetaling af  

 godtgørelse.
§ 3.  I tilfælde af en deltagers udeblivelse træffer  

 skolen bestemmelse om, hvorvidt godtgørelse skal ydes for den periode  

 deltageren er udeblevet.
Der kan dog højst ydes godtgørelse for en uges  

 udeblivelse.
§ 4.  Cirkulæret har virkning fra 1. januar 1995 Undervisningsministeriet, den 8.  

 december 1994 P.m.v e.b.
