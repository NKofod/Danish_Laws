Skrivelse om, hvorvidt et medlem af skatteankenævnet, der ved  

 retten i Y har vedtaget at betale 10 dagbøder på hver 300 kr. for  

 overtrædelse  

 af straffelovens § 171, jf. § 172, stk. 2, er valgbar (Valgbarhedsnævnets skrivelse af 19. februar 2003 til et  

 byråd) Ved brev af 1. november 2002 har X Byråd i henhold til  

 skattestyrelseslovens § 7, stk. 5, indberettet til Valgbarhedsnævnet, at  

 medlem  

 af skatteankenævnet NN ved Retten i Y har vedtaget at betale 10 dagbøder på  

 hver 300 kr. for overtrædelse af straffelovens § 171, jf. § 172, stk. 2.
 Det fremgår af sagen, at den pågældende ved Retten i Y den  

 4. september 2002 har vedtaget at betale 10 dagbøder på hver 300 kr. for  

 overtrædelse af straffelovens § 171, jf. § 172, stk. 2, ved den 26. februar  

 2002 som sælger af ejendommen Q at have gjort brug af et falsk dokument, idet  

 den pågældende i forbindelse med sin egen underskrivning af skødet anførte  

 vitterlighedsvidnerne PP og LL samt deres underskrifter, hvilket de  

 pågældende  

 personer var ubekendte med, ligesom underskrifterne som vitterlighedsvidner  

 ikke hidrørte fra de pågældende personer.
 I den anledning skal man meddele, at Valgbarhedsnævnet har  

 fundet, at den begåede handling  uanset de krav der må stilles til  

 personer,  

 der beklæder hverv som medlem af kommunale råd  ikke i almindeligt  

 omdømme gør  

 den pågældende uværdig til at være medlem af kommunale råd, jf. den kommunale  

 valglovs § 4.
 Den pågældende må derfor anses for valgbar.
