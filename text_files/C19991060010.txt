 Vedrørende tjenestefrihed til  

 idræt mv.
 I rundskrivelse af 29. september 1997  

 orienterede jeg om administrationen af tjenestefrihed til tillidsmandskurser,  

 idræt, kor- og orkesterarrangementer i medfør af  

 kundgørelse II, nr. 44, punkterne 19-24.
 Jeg oplyste samtidig, at der var indledt forhandlinger med  

 organisationerne om det gældende regelsæt for tjenestefrihed.
 I rundskrivelse af 2. september 1998 orienterede jeg om  

 den indgåede aftale for tillidsrepræsentanter i staten mv.
 På baggrund af en gennemgang af den eksisterende  

 kundgørelse II, nr. 44, punkterne 19-24, og en drøftelse med  

 relevante organisationer finder jeg ikke anledning til at ændre i  

 regelsættet.
Heraf fremgår det blandt andet, at der  kan meddeles  

 tjenestefrihed til idræt og koncertarrangementer,  såfremt  

 tjenesten tillader det.
Der bør derfor i hvert enkelt tilfælde  

 ske en afvejning af, hvorvidt tjenestefriheden kan ydes uden væsentlig  

 ulempe for tjenestestedet.
Forhold, som skal inddrages i en sådan afvejning, er  

 blandt andet den fortsatte anstrengte personalesituation, og - hvis det ikke  

 er helt ubetydeligt - det antal fridage, som den enkelte  har samlet sig.
Der  

 bør i lyset heraf først og fremmest vurderes, om der kan sikres  

 deltagelse i idræt og koncertarrangementer  ved tjenestebytning eller  

 lignende.
 Med udgangspunkt i og inden for rammerne af disse  

 principper bør der lokalt aftales retningslinier for tjenestefrihed  

 til idræt og koncertarrangementer som et led i personalepolitikken.
For så vidt angår idræt vil jeg  

 bemærke, at det er en forudsætning for ansættelse i  

 politiet, at ansøgerne har en god fysisk standard.
Disse  

 færdigheder videreudvikles på politiskolen i faget "Fysisk træning og dannelse", og  

 det forudsættes som noget helt naturligt, at polititjenestemænd -  

  ikke mindst af hensyn til egen sikkerhed og evnen til at begrænse  

 brugen af magt - fastholder en tilstrækkelig fysisk standard i det  

 fortsatte ansættelsesforhold.
Politiidrætten spiller en ikke uvæsentlig  

 rolle i forbindelse med organisering af og inspiration til forskellige former  

 for idrætsaktiviteter over hele landet, som kan medvirke til at  

 opretholde politistyrkens fysiske standard.
Ligesom initiativerne danner  

 baggrund for dels en social udvikling internt i styrken dels en bredere  

 kontakt med befolkningen, der således også har mulighed for at  

 møde politiet i andre end mere konfrontationsprægede  

 situationer.
 På tilsvarende vis er mødet imellem  

 befolkningen og de forskellige politiorkestre- og kor med til at skabe den  

 samme kontaktmulighed og samtidig give dansk politi en god PR, ligesom  

 politiet også internt til forskellige arrangementer har megen  

 glæde af at inddrage såvel orkestre som kor.
