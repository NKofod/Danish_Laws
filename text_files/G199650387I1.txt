Formålet med registeret er som elektronisk journaldatabase at rumme relevante data til brug for overvågning og kvalitetsudvikling i Den Kommunale Sundhedstjeneste for børn og unge.
Registeret skal desuden give mulighed for at identificere børn, der har behov fo en særlig indsats i henhold til lov om forebyggende sundhedsordninger for børn og unge.
Gennem en overvågning af børnepopulationens sundhed og udvikling i Den Kommunale Sundhedstjeneste skabes grundlag for planlægning af sundhedsfremmende og sygdomsforebyggende tiltag over for børn og unge, dels som kommunale profiler, dels landsdækkende ved at tjene som grundlag for Den Kommunale Sundhedstjenestes indberetninger til Sundhedsstyrelsen.
Personkreds: Registeret må kun indeholde oplysninger om børn bosiddende og/eller skolesøgende i Brønderslev Kommune, samt oplysninger om personale i kommunen, der har kontakt med børnene.
 Ikrafttrædelsesdato: 14/12/1996.
