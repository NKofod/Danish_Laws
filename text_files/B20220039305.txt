Bekendtgørelse om ændring af bekendtgørelse om selvforskyldt ledighed § 1 I bekendtgørelse nr. 1699 af 19. august 2021 om selvforskyldt ledighed foretages følgende ændringer:
 1. Indledningen affattes således:
»I medfør af § 62, stk. 10, § 63, stk. 5, § 65, stk. 6, og § 65 a, stk. 7, i lov om arbejdsløshedsforsikring m.v., jf. lovbekendtgørelse nr. 234 af 10. februar 2022, og efter forhandling med Beskæftigelsesrådet fastsættes efter bemyndigelse:« 2. I § 3 indsættes som nr. 12:
»12) Manglende jobsøgning i en kalendermåned, hvis medlemmet inden for de første 3 måneder efter udløbet af den pågældende kalendermåned ikke a) beder om ydelser, der udbetales af a-kassen, b) deltager i tilbud, eller c) modtager ydelser til forsørgelse fra offentlige myndigheder, når medlemmet ikke er i et beskæftigelsesforhold.« 3. Efter § 11 indsættes i kapitel 2:
»Manglende jobsøgning i en kalendermåned § 11 a.
Et medlem er selvforskyldt ledigt, hvis medlemmet i perioden fra og med den 1. april 2022 til og med den 31. december 2023 ikke har søgt job i en kalendermåned med mindst 50 pct. ledighed, jf. § 42 a, stk. 6, i bekendtgørelse om rådighed.
Stk. 2. Et medlem er ikke selvforskyldt ledigt efter stk. 1, hvis medlemmet senest på datoen for rådighedssamtalen efter 42 a i bekendtgørelse om rådighed har registreret at have søgt job i den pågældende kalendermåned, herunder uploadet som minimum én jobansøgning.« 4. I § 25, stk. 1, ændres »stk. 4-5« til: »stk. 5 og 6«.
 5. I § 25, stk. 2, ændres »stk. 3-6« til: »stk. 4-7«.
 6. I § 25 indsættes efter stk. 2 som nyt stykke:
»Stk. 3. En karantæne for manglende jobsøgning i en kalendermåned, jf. § 11 a, stk. 1, har virkning fra den 1. kalenderdag i den efterfølgende måned efter måneden med manglende jobsøgning.« Stk. 3-6 bliver herefter stk. 4-7.
 7. I § 27 indsættes som stk. 10:
»Stk. 10. Reglerne om gentagelsesvirkning efter stk. 1 finder ikke anvendelse for karantæner for selvforskyldt ledighed pålagt på baggrund af manglende jobsøgning i en kalendermåned, jf. § 11 a, stk. 1.« § 2 Bekendtgørelsen træder i kraft den 1. april 2022.
