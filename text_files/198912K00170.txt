Nr LSF 170 Forslag til Lov om ændring af lov om social bistand (Ændring af regler om  

 boligtillæg) Fremsat af socialministeren (Aase Olesen) den 18. januar 1990 § 1 I lov om social bistand, jf. lovbekendtgørelse nr. 637 af 27. september  

 1989, som ændret ved lov nr. 853 af 20. december 1989, foretages følgende  

 ændringer:
 1. I § 37, stk. 3, indsættes efter 1. pkt.:
»Boligtillægget skal dække udgifter til betaling for vand til  

 husholdningsforbrug, vandafledningsafgift, kloakbidrag, renovation,  

 etablering og drift af eget fællesantenneanlæg og eventuelle udgifter til  

 programforsyning udefra.
I de samlede udgifter efter 2. pkt. foretages dog et  

 fradrag, der pr. 1. juli 1990 højst kan udgøre 60 kr. månedlig.
Fradraget  

 forhøjes med højst 40 kr. månedlig fra henholdsvis 1. januar 1991 og 1.  

 januar 1992.« 2. I § 37, stk. 3, 2. pkt., der bliver 5. pkt., udgår:  

 »vand,».
§ 2 Stk. 1. Loven træder i kraft 1. juli 1990.
 Stk. 2. Forslag til revision af denne lov fremsættes for Folketinget  

 senest inden udgangen af 1992.
Bemærkninger til lovforslaget Som led i forliget om finansloven for 1990 fremsætter Boligministeriet  

 lovforslag om ændring af lov om individuel boligstøtte.
Lovforslaget går ud  

 på, at der ikke kan ydes boligstøtte til den del af lejen, som vedrører  

 betaling for vandforbrug, vandafledningsafgift, kloakbidrag, renovation,  

 etablering og drift af eget fællesantenneanlæg samt eventuelle udgifter til  

 programforsyning udefra. Ændringen i huslejebegrebet indføres gradvis over en  

 3-årig periode med loft over, hvor meget den støtteberettigende leje højest  

 kan blive nedsat.
 Den foreslåede ændring i boligstøtteloven påvirker beregningen af  

 boligtillægget i kontanthjælpen, idet boligtillægget ydes til dækning af de  

 løbende udgifter til boligen efter fradrag af tilskud efter boligstøtteloven.  

 Herudover dækker boligtillægget udgifter til vand, varme, gas, elektricitet,  

 boligindskudslån og lignende løbende udgifter, der har tilknytning til  

 boligen.
 En opretholdelse af de nuværende beregningsregler for boligtillægget ville  

 betyde, at kontanthjælpsmodtagere gennem boligtillægget kunne få dækket det  

 beløb, hvormed boligstøtten reduceres som følge af ændringen i  

 boligstøtteloven.
For at modvirke denne virkning på kontanthjælpsområdet foreslås det at  

 ændre boligtillægsreglerne i bistandsloven, således at der i de samlede  

 udgifter til vandforbrug, vandafledningsafgift, kloakbidrag, renovation,  

 etablering og drift af eget fællesantenneanlæg samt udgifter til  

 programforsyning udefra foretages et fradrag.
Dette fradrag kan i 1990 højst  

 udgøre 60 kr. månedlig.
Fradraget forhøjes med højst 40 kr. månedlig fra  

 henholdsvis 1. januar 1991 og 1. januar 1992. Forslaget finder tilsvarende  

 anvendelse i tilfælde, hvor kontanthjælpsmodtageren ikke modtager  

 boligstøtte.
Afgrænsningen af de nævnte udgiftsposter sker i overensstemmelse  

 med reglerne herom i boligstøtteloven.
 Det foreslås, at loven tages op til revision senest inden udgangen af  

 1992, dvs. samtidig med den foreslåede revision af boligstøtteloven.
Økonomiske konsekvenser Lovforslaget vil medføre mindreudgifter for det offentlige på ca. 34 mio.  

 kr. i 1990, ca. 88 mio. kr. i 1991 og ca. 104 mio. kr. i 1992 og de følgende  

 år i et skønnet aktivitetsniveau for 1989 og PL 1990.
 Mindreudgifterne fordeler sig således:
 Staten: 18 mio. kr. i 1990, 45 mio. kr. i 1991 og 53,5 mio. kr. i 1992 og  

 de følgende år.
 Kommunerne: 16 mio. kr. i 1990, 43 mio. kr. i 1991 og 50,5 mio. kr. i 1992  

 og de følgende år.
 De økonomiske konsekvenser vil blive drøftet med de berørte kommunale  

 parter.
 Skønnet over mindreudgifterne er behæftet med betydelig usikkerhed.
 Ændringen af kontanthjælpsreglerne vil berøre så vel  

 kontanthjælpsmodtagere med boligsikring som kontanthjælpsmodtagere uden  

 boligsikring, herunder kontanthjælpsmodtagere, som bor i ejerbolig.
 For kontanthjælpsmodtagere med hjælp efter § 42 har denne ændring af  

 kontanthjælpsreglerne kun virkning i perioden fra 1. juli 1990 til 1. oktober  

 1990, da loven om indførelse af en fast bruttorevalideringsydelse træder i  

 kraft.
Mindreudgiften må ses i sammenhæng med en merudgift til kontanthjælp på  

 ca. 9 mio. kr. i 1990, ca. 24 mio. kr. i 1991 og ca. 28 mio. kr. i 1992 og de  

 følgende år som følge af Boligministeriets forslag til lov om ændring af lov  

 om individuel boligstøtte.
De to lovforslag medfører således samlet  

 mindreudgifter til kontanthjælp for det offentlige på ca. 25 mio. kr. i 1990,  

 ca. 64 mio. kr. i 1991 og ca. 76 mio. kr. i 1992 og de følgende år.
Administrative konsekvenser Den foreslåede ændring af boligtillægsreglerne i forbindelse med  

 omlægningen af det støtteberettigende huslejebegreb forventes at give de  

 komunale social- og sundhedsforvaltninger et vist administrativt merarbejde i  

 forbindelse med specifisering af de boligudgifter, der er nævnt i  

 lovforslagets § 1, nr. 1.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om social bistand, jf. lovbekendtgørelse nr. 637 af 27. september  

 1989, som ændret ved lov nr. 853 af 20. december 1989, foretages følgende  

 ændringer:
 1. I § 37, stk. 3, indsættes efter 1. pkt.:
»Boligtillægget skal dække udgifter til betaling for vand til  

 husholdningsforbrug, vandafledningsafgift, kloakbidrag, renovation,  

 etablering og drift af eget fællesantenneanlæg og eventuelle udgifter til  

 programforsyning udefra.
I de samlede udgifter efter 2. pkt. foretages dog et  

 fradrag, der pr. 1. juli 1990 højst kan udgøre 60 kr. månedlig.
Fradraget  

 forhøjes med højst 40 kr. månedlig fra henholdsvis 1. januar 1991 og 1.  

 januar 1992.« 2. I § 37, stk. 3, 2. pkt., der bliver 5. pkt., udgår:  

 »vand,».
§ 37. - - - Stk. 3. Boligtillægget ydes til dækning af enten husleje efter fradrag af  

 tilskud efter boliglovgivningen eller terminsydelser vedrørende fast ejendom.  

 Boligtillægget skal endvidere dække vand, varme, gas, elektricitet, ydelser  

 vedrørende boligindskudslån og lignende løbende udgifter, der har tilknytning  

 til boligen.
