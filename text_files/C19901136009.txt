Ved § 1 i lov nr. 396 af 13. juni 1990 om ændring af straffeloven og  

 retsplejeloven mv. er der gennemført en ændring af straffelovens § 55, stk.  

 2, der indebærer en forhøjelse fra 1.000 kr. til 10.000 kr. af de bøder, der  

 er vedtaget udenretligt efter tilkendegivelse fra politiet, og som kan  

 afsones umiddelbart uden forelæggelse for domstolene, samt en justering af  

 afsoningsskalaen, der indebærer en nedsættelse af bødeforvandlingsstraffens  

 længde.
Loven træder i kraft den 1. juli 1990.
 I henhold til § 16, stk. 3, skal bestemmelsen finde anvendelse i alle  

 sager, hvor afsoningen ikke er afsluttet inden lovens ikrafttræden.
 I forbindelse hermed fastsættes følgende overgangsordning for så vidt  

 angår ikke afsonede bødeforvandlingsstraffe, der skal beregnes efter den fra  

 den 1. juli 1990 gældende skala:
 1. Bøder fra 0 - 1.000 kr.
 Bødeforvandlingsstraffen omberegnes af politiet, således at den bringes i  

 overensstemmelse med den efter den 1. juli 1990 gældende afsoningsskala.
 2. Bøder mellem 1.000 og 10.000 kr.
 I henhold til kgl. resolution af 27. juni 1990 bemyndiger  

 Justitsministeriet herved politidirektøren i København og politimestrene til  

 at nedsætte bødeforvandlingsstraffene, således at de bringes i  

 overensstemmelse med den ovennævnte skala.
 3. Særligt vedrørende sager, der er sendt til  

 fuldbyrdelse i kriminalforsorgens institutioner.
 I henhold til kgl. resolution af 27. juni 1990 bemyndiger  

 Justitsministeriet herved lederne af kriminalforsorgens anstalter og  

 arrestinspektørerne til at nedsætte bødeforvandlingsstraffene, således at de  

 bringes i overensstemmelse med den ovennævnte skala.
 Bødeforvandlingsstraffe på 1.000 kr. og derunder omberegnes af  

 institutionerne.
 Domfældtes sagsakter påtegnes af institutionerne om nedsættelsen med  

 henvisning til nærværende cirkulære.
I forbindelse med underretning om løsladelse til Kriminalregistret med  

 flere anføres: »Bødeforvandlingsstraffen(e) er i medfør af  

 Justitsministeriets cirkulære af 29. juni 1990 nedsat til hæfte i ...  

 dage.« P.M.V.
