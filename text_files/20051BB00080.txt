Fremsat den 1. marts 2006 af Magnus Heunicke (S),  

 Klaus Hækkerup (S),  

 Rasmus Prehn (S) og Jytte Wittrock (S) Forslag til folketingsbeslutning om  

 kompensation for stigninger i billetpriser i den kollektive trafik Folketinget pålægger regeringen at kompensere de amter, der har  

 fundet det nødvendigt at sætte prisen op på visse billettyper i den  

 kollektive  

 trafik i 2006, således at passagererne i den kollektive trafik slipper for  

 prisstigninger,  

 der ligger over pris- og lønudviklingen i 2006.
Bemærkninger til forslaget De seneste fire år er brugerbetalingen på offentlige  

 serviceydelser steget voldsomt.
Dette gælder også for den kollektive trafik.
 Forslagsstillerne har spurgt amternes trafikselskaber, hvor  

 meget priserne på busbilletter stiger i 2006. Denne rundspørge, der blev  

 omtalt  

 i artiklen »Dyrere at tage med bussen« i Politiken den 29. december 2005, har  

 bl.a.  

 resulteret i disse tal:
Amt/trafikselskab Hvem rammes hårdest? Største stigning Samlet stigning HUR 2-zoners voksenbillet + 6 pct.
 + 3,2 pct.
Vestsjællands Amt Pendlere med månedskort + 9 pct.
 + 1,8 pct.
Vejle Amt Børn og pensionister + 13 pct.
 + 2,8 pct.
Århus Amt 12-zoners børnebillet + 20 pct.
 + 6,0 pct.
Ringkøbing Amt Generel stigning + 3,5 pct.
 + 3,5 pct.
Nordjyllands Amt 2-zoners voksenbillet + 7 pct.
 + 3,8 pct.
Skemaet viser, at der er meget store prisstigninger på de  

 enkelte billettyper forskellige steder i landet  andre steder  

 (Bornholm, Fyn, Stormstrøm, Sønderjylland, Ribe og Viborg)  

 holdes prisen i ro i år efter de senere års massive prisstigninger.
I år vil  

 buspassagererne  

 således flere steder mærke voldsomme stigninger  på trods af, at  

 regeringen  

 har lovet, at der vil være et loft over stigningerne på taksterne i den  

 kollektive trafik.
 Stigningerne støder på Socialdemokratiets takststop, som indgår  

 i partiets finanslovudspil (finanslovudspillet kan findes på  

  

 www.socialdemokratiet.dk  

  

 ),  

 og forslagsstillerne ønsker med dette beslutningsforslag at sørge for, at  

 priserne  

 på den kollektive trafik bringes ned igen, idet regeringen pålægges at  

 kompensere  

 de amter, der har fundet det nødvendigt at sætte prisen op på visse  

 billetter,  

 således at det ikke er nødvendigt for amterne at sætte prisen op.
 Regeringen har i forbindelse med kommunalreformen lovet, at  

 prisen på den kollektive trafik ikke skal stige mere end den almindelige  

 pris-  

 og lønudvikling, men kravet om, at taksterne ikke må stige mere end pris- og  

 lønudviklingen bliver først et lovfæstet krav fra 2007, mens der for  

 2006s  

 vedkommende alene er tale om en henstilling.
Da Socialdemokratiet præsenterede takststoppet i august 2005, sagde  

 Venstres politiske ordfører, Jens Rohde, imidlertid, at regeringen ville  

 gribe  

 ind, hvis der kom stigninger ud over pris- og lønudviklingen på  

 billetpriserne  

 i 2006 (jf. artiklen »Slagsmål om prishop på at køre med bus og tog« i  

 Politiken  

 den 10. august 2005). Ovenstående tabel dokumenterer nu, at det faktisk er  

 tilfældet, både hvad angår enkelte billettyper, og hvad angår den samlede  

 stigning for tre af amterne.
Forslagsstillerne forventer derfor, at  

 regeringen  

 vil være med til at sætte en stopper for de meget voldsomme prisstigninger.
Skriftlig fremsættelse Magnus Heunicke  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om kompensation for stigninger i billetpriser i den  

 kollektive trafik.
(Beslutningsforslag nr.
B 80).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
