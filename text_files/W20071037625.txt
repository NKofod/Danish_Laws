VEU-godtgørelse, personkreds, uddannet elinstallatør, videregående tekniker, anvendt uddannelsen inden for de sidste 5 år Ankenævnet har behandlet Deres klage på møde den 20. juni 2007.
Nævnet traf denne A F G Ø R E L S E De er ikke berettiget til voksen- og efteruddannelsesgodtgørelse i forbindelse med Deres deltagelse i AMU-kurset Køleteknik, introduktion afholdt i perioderne 14. til 18. november 2005 og 26. februar til 2. marts 2007.
 Deres arbejdsgiver har således heller ikke ret til refusion.
B E G R U N D E L S E Efter reglerne er det en betingelse for at opnå VEU-godtgørelse under kursusdeltagelse, at ansøgeren ikke har en erhvervsrettet uddannelse, der med hensyn til niveau og varighed overstiger erhvervsuddannelse, medmindre uddannelsen ikke har været anvendt de sidste 5 år.
 Ankenævnet har lagt til grund for afgørelsen, at De er uddannet elinstallatør og derved har en videregående teknikeruddannelse, der overstiger niveauet for erhvervsuddannelse.
 Frem til 1. januar 2007 var det muligt for videregående teknikere at opnå VEU-godtgørelse, selv om ansøgerens videregående teknikeruddannelse var anvendt inden for de sidste 5 år, såfremt det kursus ansøgeren deltog i, var udviklet til denne målgruppe.
 Af positivlisten på Undervisningsministeriets hjemmeside gældende frem til 1. januar 2007 fremgår, at det ansøgte kursus Køleteknik, introduktion ikke er udviklet til videregående teknikere, herunder elinstallatører, hvilket indebærer, at De som udgangspunkt ikke er berettiget til VEU-godtgørelse for perioden før 1. januar 2007.
 Deres ret til VEU-godtgørelse i forbindelse med hele kursusforløbet er derfor betinget af, at De ikke har haft beskæftigelse inden for uddannelsens område de sidste 5 år.
 Ankenævnet har lagt vægt på, at det af ansøgningsskemaet til VEU-godtgørelse fremgår, at De har anvendt Deres elinstallatøruddannelse inden for de sidste 5 år.
 På baggrund af ovenstående finder ankenævnet ikke, at De er omfattet af den personkreds, der er berettiget til VEU-godtgørelse, og Deres arbejdsgiver er som følge heraf ikke berettiget til refusion af lønudgifter.
 Det forhold, at der i uddannelsen til elektriker/elinstallatør ikke indgår undervisning i køl/frostanlæg, kan ikke begrunde en ændret vurdering, idet der ikke efter de gældende regler er hjemmel til at nævnte forhold kan indgå i vurderingen af, hvorvidt De er omfattet af personkredsen, der er berettiget til VEU-godtgørelse.
 Ankenævnet tiltræder således a-kassens afgørelse af 9. marts 2007.
R E G L E R Ankenævnet henviser til  § 1, § 2, stk. 1, nr. 1 og 2 samt stk. 2, § 3, stk. 1, nr. 1, § 4, stk. 1 og 3 samt § 9 i lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 795 af 18. august 2005, og  § 1, stk. 1, nr. 1, § 2, stk. 1, nr. 1-3, § 4, § 5, og § 14, stk. 1 i bekendtgørelse nr. 494 af 14. juni 2005 om godtgørelse ved deltagelse i voksen- og efteruddannelse, som ændret ved bekendtgørelse nr. 2 af 2. januar 2006.
O P L Y S N I N G E R I S A G E N Sagen er afgjort på grundlag af de akter, som ankenævnet har modtaget fra a-kassen.
På ankenævnets vegne De kan læse om afgørelsens retlige grundlag på de følgende sider.
 Kopi til:
A-kasse Regler Lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 795 af 18. august 2005 Kapitel 1 Formål og område § 1. Loven har til formål at skabe økonomisk grundlag for, at voksne, fortrinsvis kortuddannede, kan deltage i erhvervsrettet voksen- og efteruddannelse til og med erhvervsuddannelsesniveau.
Dette formål sikres ved, at deltagerne under uddannelsen kan opnå godtgørelse for tab af indtægt eller arbejdsmulighed.
§ 2. Den personkreds, der kan opnå ydelser efter § 1, omfatter 1) beskæftigede lønmodtagere, såvel privat som offentligt ansatte, 2) selvstændige erhvervsdrivende og Stk. 2. Det er en betingelse for at opnå ydelser efter § 1, at den pågældende ikke har en erhvervsrettet uddannelse, der med hensyn til niveau og varighed overstiger erhvervsuddannelse eller anden uddannelse, der kan sidestilles med erhvervsuddannelse, medmindre uddannelsen ikke har været anvendt de sidste 5 år.
 § 3. Der kan opnås ydelser efter § 1, jf. dog § 5, ved deltagelse i følgende uddannelser til og med erhvervsuddannelsesniveau, i det omfang udbuddet, dog undtaget de i nr. 9 nævnte forløb udløser tilskud efter lov om åben uddannelse (erhvervsrettet voksenuddannelse) m.v.:
 1) Arbejdsmarkedsuddannelser (AMU) efter lov om arbejdsmarkedsuddannelser m.v., dog undtaget Træningsskolens arbejdsmarkedsuddannelser (TAMU).
 ...
Kapitel 2 Godtgørelse § 4. Under deltagelse i uddannelse, der er omfattet af § 3, kan beskæftigede lønmodtagere, selvstændige erhvervsdrivende og ledige med ret til selvvalgt uddannelse, jf. § 2, stk. 1, nr. 3, opnå godtgørelse for tab af indtægt eller arbejdsmulighed som følge af deres deltagelse, jf. dog stk. 2.
 Stk. 3. Godtgørelsen udgør ved fuldtidsundervisning pr. undervisningsuge et beløb svarende til dagpengenes højeste beløb for en uge, jf. § 47 i lov om arbejdsløshedsforsikring m.v.
 Stk. 6. Undervisningsministeren kan fastsætte nærmere regler om godtgørelse.
§ 9. For beskæftigede lønmodtagere kan godtgørelse i henhold til §§ 4 og 5 udbetales til arbejdsgiveren i tilfælde, hvor der er truffet aftale om, at arbejdsgiveren fortsætter med at udbetale sædvanlig løn under uddannelsen.
Beløbet svarer til den godtgørelse, som en deltager kunne have fået udbetalt efter §§ 4 og 5. Beløbet kan dog højst udgøre et beløb, der svarer til arbejdsgiverens lønudgifter til en deltager under dennes uddannelse.
Kapitel 10 Ikrafttrædelse m. m.
 Lov nr. 447 af 10. juni 2003, hvis § 2 ændrer § 1, § 2, § 3, nr.1 og 8, overskriften til kapitel 3 og § 10, stk. 3-5, herunder ophæver § 2, stk. 3-5, § 10, stk. 7 og kapitel 4, indeholder i § 7 følgende bestemmelse:
§ 7 Stk. 1. Loven træder i kraft den 1. januar 2004. 2. punktum (Udelades) Stk. 2. Videregående teknikere, herunder laboranter, kan i 2004 og 2005 opnå godtgørelse for tab af indtægt eller arbejdsmulighed ved deltagelse i arbejdsmarkedsuddannelser, der er udviklet til denne målgruppe.
Undervisningsministeren kan bestemme, at adgangen til godtgørelse efter 1. pkt. forlænges, dog længst til og med udgangen af 2008.
Stk. 3-4. (Udelades) Bekendtgørelse nr. 494 af 14. juni 2005 om godtgørelse ved deltagelse i erhvervsrettet voksen- og efteruddannelse Kapitel 1 Uddannelser, hvortil der kan opnås godtgørelse § 1. Der kan opnås godtgørelse efter reglerne i denne bekendtgørelse ved deltagelse i erhvervsrettet voksen- og efteruddannelse til og med erhvervsuddannelsesniveau.
 Stk. 2. Erhvervsrettet voksen- og efteruddannelse, jf. stk. 1, er:
  Arbejdsmarkedsuddannelser (AMU) efter lov om arbejdsmarkedsuddannelser m.v., dog undtaget Træningsskolens arbejdsmarkedsuddannelser (TAMU).
Kapitel 2 Personkredsen § 2. Deltagere, der kan opnå godtgørelse efter denne bekendtgørelse, er 1) beskæftigede lønmodtagere, såvel privat som offentligt ansatte, jf. dog § 3, 2) selvstændige erhvervsdrivende, jf. dog § 3, og 3) ledige, som er berettigede til dagpenge efter § 55 i lov om arbejdsløshedsforsikring m.v., § 4. Det er en betingelse for at opnå godtgørelse efter denne bekendtgørelse, at deltageren 1) alene har en uddannelse ud over en almen skoleuddannelse til og med gymnasialt niveau, 2) har en erhvervsuddannelse efter lov om erhvervsuddannelser, en lærlingeuddannelse, en erhvervsfaglig grunduddannelse, en grundlæggende social- og sundhedsuddannelse eller en grundlæggende uddannelse efter lov om landbrugsuddannelser, 3) har en kommunal- eller etatsuddannelse eller lignende, hvis uddannelsesniveau og varighed ikke overstiger erhvervsuddannelserne eller et niveau og en varighed, der kan sidestilles hermed, eller 4) har en anden og højere uddannelse end nævnt i nr. 1-3, og ikke har haft beskæftigelse inden for uddannelsens område i de sidste 5 år.
Stk. 2. Uddannelser, der kan sidestilles med erhvervsuddannelserne, jf. stk. 1, er uddannelser, der i niveau eller varighed maksimalt svarer til niveauet eller varigheden af erhvervsuddannelserne.
Det er en betingelse, at der ikke er et adgangskrav til uddannelsen, der forudsætter bestået uddannelse på gymnasialt niveau.
 Stk. 3. Personer med en uddannelse, der er afløst af en ny tilsvarende uddannelse, kan opnå godtgørelse, hvis den nye uddannelse ikke forudsætter bestået gymnasial uddannelse.
 § 5. Videregående teknikere, herunder laboranter, kan i 2004 og 2005 opnå godtgørelse efter denne bekendtgørelse, når de deltager i arbejdsmarkedsuddannelser, der er udviklet til denne målgruppe efter lov om arbejdsmarkedsuddannelser, jf. lovbekendtgørelse nr. 309 af 13. maj 2002 med senere ændringer og lov nr. 446 af 10. juni 2003 med senere ændringer.
§ 14. Arbejdsgivere, der efter aftale med deltageren udbetaler sædvanlig løn under uddannelsen, har ret til refusion.
Refusionen svarer til den godtgørelse, som deltageren ville have været berettiget til efter kapitlerne 3, 4 og 5.
 Refusionen kan dog ikke være højere end den løn, arbejdsgiveren udbetaler.
Bekendtgørelse nr. 2 af 2. januar 2006 om ændring af bekendtgørelse om voksen- og efteruddannelse (videreførelse af adgangen til godtgørelse til videregående teknikere mv.) I bekendtgørelse nr. 494 af 14. juni 2005 om godtgørelse ved deltagelse i erhvervsrettet voksen- og efteruddannelse foretages følgende ændringer:
 1. I § 5 ændres 2004 og 2005 til 2006.
 § 2. Bekendtgørelsen træder i kraft den 11. januar 2006.
