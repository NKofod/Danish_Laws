Bekendtgørelse om ændring af bekendtgørelse om tilskud til miljøvenlige akvakulturforanstaltninger og dyresundhedsforanstaltninger § 1 I bekendtgørelse nr. 330 af 5. maj 2008 om tilskud til miljøvenlige akvakulturforanstaltninger og dyresundhedsforanstaltninger, som ændret ved bekendtgørelse nr. 948 af 29. juli 2010, foretages følgende ændring:
 1. § 4 a affattes således:
»§ 4 a.
Uanset § 4 kan der fra den 4. august 2010 ikke indgives ansøgning om tilskud til aktiviteter omfattet af § 8, stk. 1.
Stk. 2. Ansøgning om tilskud til aktiviteter omfattet af § 8, stk. 2, kan indgives fra den 20. december 2010 til den 31. januar 2011.« § 2 Bekendtgørelsen træder i kraft den 20. december 2010.
