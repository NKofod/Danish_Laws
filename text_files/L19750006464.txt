Ved kgl. resolution af 20. januar 1971 har Danmark ratificeret den i Haag  

 den 28. maj 1970 undertegnede europæiske konvention om straffedommes  

 internationale retsvirkning.
Danmarks ratifikationsinstrument blev den 3.  

 marts 1971 deponeret hos Europarådets generalsekretær.
(Konventionens ordlyd er offentliggjort i Lovtidende A som bilag til lov  

 nr. 522 af 23. december 1970 om fuldbyrdelse af europæiske straffedomme,  

 hvortil henvises). (* 2) Konventionen trådte i medfør af artikel 58, stk. 2 i kraft den 26. juli  

 1974.
 Foruden af Danmark er konventionen ratificeret af Cypern, Norge og  

 Sverige, og der er taget forbehold og afgivet erklæringer som følger:
Danmark Erklæring:
ad artikel 19, stk. 2 Anmodninger og bilag hertil skal være ledsaget af en oversættelse til  

 dansk eller engelsk.
ad artikel 60, stk. 1 Konventionen skal foreløbig ikke gælde for Grønland.
ad artikel 64 Konventionen vil for så vidt angår sanktionerne: bøde, hæfte, fængsel og  

 konfiskation ikke finde anvendelse mellem Danmark, Finland, Norge og Sverige,  

 idet forholdet allerede er reguleret ved ensartet lovgivning i de fire lande.
Cypern Erklæring:
 Konventionen skal ikke omfatte de i bilag I a), b) og c) omhandlede  

 forhold.
Norge Forbehold:
 Norge anerkender ikke anvendelsen af konventionens afsnit III, kapitel 1,  

 i det omfang bestemmelserne i dette kapitel udelukker retsforfølgning i Norge  

 for en lovovertrædelse begået af en person, som på tidspunktet for  

 lovovertrædelsen var norsk statsborger eller havde fast bopæl i Norge.
 Erklæring:
ad artikel 19, stk. 2 Anmodninger og bilag hertil skal være ledsaget af en oversættelse til  

 norsk eller engelsk.
ad artikel 60, stk. 1 Konventionen finder også anvendelse for øerne Bruvet og Peter I samt  

 Dronning Maud Land.
ad artikel 64, stk. 3 Konventionen skal ikke finde anvendelse mellem Norge og de andre nordiske  

 lande, der er deltagere i konventionen, undtagen i tilfælde hvor fuldbyrdelse  

 af en straffedom ikke er reguleret ved nordisk lovgivning vedrørende  

 fuldbyrdelse.
Sverige Forbehold:
 Sverige anerkender ikke anvendelsen af konventionens afsnit III, kapitel  

 1, i det omfang bestemmelserne i dette kapitel udelukker retsforfølgning i  

 Sverige for en forbrydelse, der ifølge svensk ret indebærer fængselsstraf på  

 ikke under fire år, og i det omfang disse bestemmelser vil udelukke  

 gennemførelsen af strafforfølgning for en forbrydelse begået i Sverige.
 Erklæring:
ad artikel 15, stk. 3 Anmodninger om fuldbyrdelse og de meddelelser, der er nødvendige for  

 konventionens anvendelse, skal fremsendes ad diplomatisk vej.
ad artikel 19, stk. 2 Anmodninger om fuldbyrdelse eller bilag hertil, der ikke er affattet på  

 dansk, norsk eller svensk, skal være ledsaget af en oversættelse til svensk  

 eller engelsk.
ad artikel 64, stk. 3 Konventionen skal ikke finde anvendelse mellem Sverige og de andre  

 nordiske lande, der er deltagere i konventionen,undtagen i tilfælde hvor  

 fuldbyrdelse af en straffedom ikke er reguleret af nordisk lovgivning  

 vedrørende fuldbyrdelse.
 Udenrigsministeriet, den 18. juni 1975.
K.
B.
Andersen.
