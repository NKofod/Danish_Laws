 Arbejdsformidlingskontorerne.
 De statsanerkendte arbejdsløshedskasser.
1. I henhold til arbejdsløshedslovens § 24, således  

 som denne er affattet ved lov nr. 160 af 12. april 1978, er der åbnet adgang  

 for anerkendte arbejdsløshedskasser til efter ansøgning at foretage anvisning  

 af/henvisning til arbejde af ledige medlemmer, idet dog AF fortsat udøver  

 styringen af og har ansvaret for den samlede formidlingsvirksomhed på  

 arbejdsmarkedet.
AF gennemfører den nødvendige kontrol, som er grundlaget for  

 udbetaling af arbejdsløshedsdagpenge.
I medfør af § 24, stk. 2, har  

 arbejdsministeriet ved bekendtgørelse af 11. maj 1978 fastlagt de nærmere  

 regler for denne virksomhed.
 2. I tilslutning hertil har arbejdsdirektoratet efter  

 forhandling med landsarbejdsnævnet fastsat følgende:
 2.1. Når en anerkendt arbejdsløshedskasse har opnået tilladelse i medfør  

 af ovennævnte bekendtgørelse, meddeler arbejdsdirektoratet AF, hvilken  

 arbejdsløshedskasse, afdelinger af sådanne eller enkelte medlemsgrupper der  

 herefter som bistand til AF's formidlingsvirksomhed vil kunne foretage  

 anvisning af eller henvisning til arbejde af ledige medlemmer.
2.2. De for AF gældende forskrifter om anvisnings- og  

 henvisningsvirksomhed, herunder forskrifter fastsat af arbejdsmarkedsnævnene,  

 finder tilsvarende anvendelse for en kasses virksomhed inden for det  

 pågældende geografiske område.
Anerkendte arbejdsløshedskasser, der har  

 opnået tilladelse til anvisnings- og henvisningsvirksomhed, skal i denne  

 virksomhed følge regler i: Cirkulære vedrørende anvisning m.v.
AF-cirkl.nr.  

 374/72 af 17/11 1972 Cirkulære vedrørende lønoplysninger AF-cirkl.nr. 257/72  

 af 14/7 1972 Cirkulære vedrørende anvisning af langvarigt ledige AF-cirkl.nr.  

 238/76 af 20/8 1976 Cirkulære vedrørende anvisning af arbejde til personer,  

 der har vanskeligt ved at få deres børn passet AF-cirkl.nr. 30/78 af 9/2 1978  

 Cirkulære vedrørende henvisning til samtale AF-cirkl.nr. 159/78 af 23/6 1978  

 Cirkulære vedrørende samarbejde mellem AF og de anerkendte  

 arbejdsløshedskasser AF-cirkl.nr. 162/78 af 23/6 1978 Cirkulære vedrørende  

 oplysningspligt til en arbejdssøgende om, at en virksomhed ikke ønsker at  

 beskæftige pågældende AF-cirkl.nr. 63/77 af 17/2 1977 Endvidere de til enhver  

 tid for denne virksomhed gennem fremtidige cirkulærer fastsatte regler.
2.3 Til brug for arbejdsløshedskassernes anvisnings- og  

 henvisningsvirksomhed skal de pågældende arbejdsløshedskasser anvende et  

 blanketmateriale svarende til det af AF anvendte.
Arbejdsløshedskasserne skal  

 som følge heraf have direktoratets godkendelse af blanketmateriale, forinden  

 sådant tages i brug.
I forbindelse med meddelelse af tilladelse til  

 anvisning/henvisning vil kasserne blive gjort bekendt med det af AF anvendte  

 blanketmateriale.
 3. I henhold til bekendtgørelsens § 6 skal  

 arbejdsløshedskassen omgående, d.v.s. telefonisk og/eller ved indsendelse af  

 ordrekopi, underrette AF om følgende forhold:
 3.1 Meddelelse om tilbudte job, som kassen straks besætter, således af AF  

 ikke foretager eventuel anvisning/henvisning.
3.2 Meddelelse om tilbudte job, som kassen ikke umiddelbart eller i løbet  

 af ganske få dage mener at kunne besætte.
I disse tilfælde skal AF og kassen  

 gensidigt holde hinanden underrettet om, hvilke videre  

 formidlingsbestræbelser der udfoldes med henblik på besættelse af  

 jobtilbuddet.
 3.3 Kassen giver AF meddelelse om alle foretagne anvisninger og  

 henvisninger med angivelse af resultatet heraf.
3.4 Kassen giver AF meddelelse om indgåede job og foretagne anvisninger og  

 henvisninger i forbindelse hermed på henholdsvis ordrekopier og kopier af  

 anvisningskort.
Materialet indsendes til AF i det område, hvor vedkommende  

 arbejdsgivers virksomhed er beliggende.
Er den pågældende ledige tilmeldt et  

 andet AF-kontor end det AF-kontor, i hvis område arbejdsgivers virksomhed er  

 beliggende, skal begge AF-kontorer have underretning om foretagne  

 anvisninger/henvisninger.
 4. Arbejdsløshedskassen giver AF meddelelse om  

 afbrudte arbejdsforhold samt eventuelle forsikringsmæssige konsekvenser  

 heraf.
 5. AF skal som led i arbejdsdirektørens tilsyn med  

 arbejdsløshedskassernes anvisnings- og henvisningsvirksomhed indberette til  

 arbejdsdirektoratet sådanne forhold, som strider mod de herfor fastsatte  

 regler.
 6. For samarbejdet mellem AF og de  

 arbejdsløshedskasser, der har opnået tilladelse til anvisnings- og  

 henvisningsvirksomhed, gælder fremdeles de i medfør af arbejdsløshedslovens §  

 10 til enhver tid fastsatte regler om samarbejde mellem AF og statsanerkendte  

 arbejdsløshedskasser.
Kaj Westergård /Annemarie Koch kt. chef.
