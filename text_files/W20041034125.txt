Pressenævnet  

 bemærkede, at der ikke var mulighed for bevisførelse i nævnet, og nævnet  

 kunne  

 ikke lægge til grund, at klager bad journalisten om tid til at få kundernes  

 tilladelse til at udtale sig.
Bladet burde imidlertid i artiklen have oplyst  

 årsagen til, at klager ikke udtalte sig.
Bladet havde hermed handlet i strid  

 med god presseskik, og nævnet udtalte sin kritik.
 På  

 grundlag af de foreliggende oplysninger fandt nævnet, at bladet havde søgt at  

 belyse sagen fra såvel huskøbernes som klagers side, og nævnet fandt derfor  

 ikke grundlag for at udtale kritik på dette punkt.
I to  

 artikler bragte bladet forkerte oplysninger om antallet af K 3-anmærkninger,  

 der blev fjernet fra tilstandsrapporten.
Denne fejl kunne være undgået ved en  

 mere omhyggelig research, og nævnet udtalte i den anledning sin kritik af  

 bladet.
Da bladet i en artikel havde rettet og beklaget oplysningen, pålagde  

 nævnet ikke bladet at offentliggøre denne kritik.
Nævnet  

 fandt ikke grundlag for at fastslå, at bladet i øvrigt ikke havde udvist  

 tilstrækkelig kritik over for sine kilder og fandt heller ikke, at bladets  

 ordvalg gav anledning til kritik Kendelse fra Pressenævnet i sag 2003-6-158 Drejer Bolig & Erhverv ApS har ved advokat Poul Gudberg  

 klaget til Pressenævnet over en række artikler bragt i Viborg Stifts  

 Folkeblad  

 den 3., 4. og 9. december 2003, idet man mener, at god presseskik er  

 tilsidesat.
 I en forsideartikel med overskriften   

  

 Drømmehuset blev til et mareridt  

  

  den 3. december 2003 hed det:
 Randi Bagge og Thomas Nielsen føler sig snydt af ejendomsmægler  

 Elon Drejer, Karup.
Ejendomsmægleren fik seks kritiske skader i stråtaget på parrets  

 drømmehus til at forsvinde fra tilstandsrapporten.
Uden at skaderne af den  

 grund er blevet udbedret.
 Nu kæmper parret for at slippe for en kæmpe regning for et nyt  

 tag.
- For hvorfor skal vi betale for en fejl, som andre har begået,  

 spørger Randi Bagge. I en artikel i bladet samme dag hed det i overskriften   

  

 Huskøbere føler sig snydt af mægler  

  

  og  

 i en underrubrik Drømmehuset i Skelhøje er blevet et mareridt for Randi  

 Bagge  

 og Thomas Nielsen, der føler sig snydt af ejendomsmægler Elon Drejer fra  

 Karup.
 I artiklen hed det:
 Randi Bagge og Thomas Nielsen var lykkelige, da de fandt  

 drømmehuset på Karuphøjvej i Skelhøje.
 Huset lå perfekt, der var luft omkring det, og parret glædede  

 sig til at flytte på landet med deres tre børn.
 Men Randi Bagge græder, når hun i dag skal fortælle om drømmehuset.
 Huset er blevet et mareridt af fugt, skimmelsvamp,  

 advokatsalærer og regning på op imod 150.000 kroner for et nyt stråtag.  

 Penge,  

 som Randi Bagge og Thomas Nielsen ikke har.
- Vi går på røven, hvis vi skal bruge 150.000 kroner på et nyt  

 tag.
Desuden kan jeg ikke se, hvorfor vi skal betale for en fejl, som andre  

 har  

 begået.
Men vi kan jo heller ikke blive boende, sådan som huset er nu, siger  

 Randi Bagge, der er meget nervøs over de små, usynlige sporer af  

 skimmelsvamp,  

 som svæver rundt i huset.
 - Vi har jo børn, som hun siger.
 Randi Bagge og Thomas Nielsen købte huset på Karuphøjvej igennem  

 ejendomsmægler Elon Drejer, Karup.
- Vi har ledt efter et hus som dette i seks år, så vi faldt  

 straks for det.
Desværre kunne vi se i tilstandsrapporten, at der var seks  

 K3ere i taget, fortæller Randi Bagge.
 K3erne er de byggesagkyndiges udtryk for kritiske skader, hvor  

 bygningsdelens funktion vil svigte og kan medføre skader på andre  

 bygningsdele.
 Ifølge tilstandsrapporten var der altså alvorlige skader i taget  

 på det hus, som Randi Bagge og Thomas Nielsen var faldet for.
Skader forsvinder - Vi havde ikke 150.000 kroner til et nyt tag, og det fortalte  

 vi Elon Drejer.
Men han sagde, at K3erne i taget var udbedret, og at  

 det var  

 en fejl, at de stadig stod nævnt i tilstandsrapporten, fortæller Randi Bagge.
 Et par dage senere modtog Randi Bagge og Thomas Nielsen en  

 rettelse til tilstandsrapporten, en såkaldt allonge, hvormed de seks  

 K3ere i  

 taget blev slettet.
 Allongen kom fra ingeniørfirmaet OBH-Gruppen i Århus, som på  

 internettet præsenterer sig som leverandør af uvildige, professionelle  

 tilstandsrapporter.
 - Vi stolede selvfølgelig på vores ejendomsmægler og på  

 OBH-Gruppen, så vi købte huset i overbevisning om, at K3erne i taget  

 var  

 blevet udbedret, siger Randi Bagge.
 Men det var de ikke.
Novemberregnen satte ind, og store, mørke fugtskjolder begyndte  

 at brede sig på loftbeklædningen på husets første sal.
Faktisk lige der, hvor  

 familien har soveværelser.
 Det er byggesagkyndig Ole Toustrup fra OBH-Gruppen, der har  

 lavet tilstandsrapporten og allongen for huset på Karuphøjvej.
 Ole Toustrup, indrømmer, at OBH-Gruppen aldrig har modtaget  

 dokumentation fra ejendomsmægler Elon Drejer for, at K3erne i huset på  

 Karuphøjvej  

 er udbedret.
 Når Ole Toustrup fra OHB-Gruppen alligevel har udfærdiget og  

 underskrevet en allonge, så skyldes det med hans egne ord en  

 procedurefejl på  

 kontoret.
 Ole Toustrup henviser i øvrigt til sin overordnede, Claus  

 Seidel, for yderligere kommentarer i sagen.
 Det har desværre ikke været muligt at træffe Claus Seidel inden  

 redaktionens slutning.
Mistanke På Karuphøjvej sidder Randi Bagge med en grim mistanke.
Hun kan  

 ikke forstå, hvordan ejendomsmægler Elon Drejer kan få en byggesagkyndig fra  

 OBH-Gruppen i Århus til at fjerne en række alvorlige skader på en  

 tilstandsrapport  

 uden dokumentation.
 Hun kan heller ikke forstå, hvordan OBH-Gruppen kan slippe af  

 sted med at lave en så alvorlig procedurefejl, uden at påtage sig et ansvar  

 for  

 den.
 Og hun kan slet ikke forstå, hvordan ejendomsmægler Elon Drejer  

 kan slippe af sted med at sælge et hus til hende og hendes mand under falske  

 forudsætninger.
 - Jeg er bange for, at Elon Drejer var så opsat på at få solgt huset,  

 der har stået tomt i år, at han har fået OBH-Gruppen til at fuske med  

 tilsynsrapporten,  

 siger Randi Bagge.
 Men hun ved det selvfølgelig ikke.
 Ejendomsmægler Elon Drejer ønsker ikke at kommentere den  

 konkrete sag over for Folkebladet.
 Ifølge Randi Bagge er han heller ikke meget for at tale med hende.
Klager Randi Bagge og Thomas Nielsen ser derfor ingen anden udvej end  

 at gå rettens vej med deres uheldige hushandel.
 - Nu ryger alle vores spareskillinger i advokatsalærer, men det  

 kan simpelthen ikke være rigtigt, at vi bare skal finde os i det her, siger  

 Randi Bagge.
 Afgørelsen på sagen har lange udsigter, så i mellemtiden er  

 huset på Karuphøjvej dækket af en grøn presenning, som holder regnen ude.
Huset har ironisk nok nummer  

 13. Den 4. december 2003 bragte bladet en artikel med overskriften   

  

 Ingeniørfirma beklager fejl i  

 tilstandsrapport for hus  

  

  og underrubrikken OBH-gruppen kalder det for en  

 beklagelig fejl, at en huskøber i Skelhøje fik en fejlagtig  

 tilstandsrapport.
 I artiklen hed det blandt andet:
 Men de seks K3´ere blev senere trukket tilbage af det  

 ingeniørfirma, som har udarbejdet rapporten.
Det skete uden den nødvendige dokumentation for, at skaderne er  

 udbedret, fra ejendomsmægler Elon Drejer fra Karup, som har stået for salget  

 af  

 huset.
Og nu regner det ned gennem taget, og væggene i huset driver af fugt.
 - Jeg forstår ikke, hvordan en ejendomsmægler bare kan få  

 fjernet seks kritiske skader i tilstandsrapporten, siger Randi Bagge, der  

 derfor er bange for, at der er fusk med i sagen.
 Den 9. december 2003 bragte bladet en artikel med overskriften   

  

 Uheldige huskøbere trues med injuriesag  

  

   

 og underrubrikken Randi Bagge, som forleden stod frem i Folkebladet og  

 fortalte om sit og Thomas Nielsens uheldige huskøb, trues med  

 injuriesag.
 I artiklen hed det blandt andet:
 Elon Drejer truer skriftligt Randi Bagge med en injuriesag af  

 ikke ubetydelige dimensioner, hvis hun ikke tilbagekalder og  

 undskylder alle  

 de løgne, bagvaskelser og injurier, de (Randi Bagge, red.) har fremsat med  

 mig  

 (Elon Drejer, red.) i Viborg Stifts Folkeblad.
 I en artikel med overskriften   

  

 Kun én kritisk skade er fjernet fra rapport  

  

  bragt samme dag hed  

 det:
Det er kun én kritisk K3 skade på tag-konstruktionen og ikke  

 seks, som er fjernet fra tilstandsrapporten med en såkaldt allonge, som  

 OBH-Gruppen på oplysninger fra Drejer Bolig og Erhverv har lavet på Randi  

 Bagge  

 og Thomas Nielsens hus.
Viborg Stifts Folkeblad beklager denne fejl i  

 reportagen om den uheldige hushandel.
Til gengæld har OBH-Gruppen med den fjernede K3 anmærkning givet  

 de nye ejere anledning til at tro, at de har købt et sundt tag.
Ordlyden på  

 den  

 fjernede K3 lyder nemlig sådan:
Stråtaget bør undersøges nærmere.
Der ses opfugtede lægter og  

 indvendig beklædning har fugtskjolder.
Taget er delvis utæt.
Samtidig er tagets restlevetid fra angiveligt 0-5 år i den  

 første rapport med allongen ændret til 11-20 år.
Et tag, der altså viste sig  

 at  

 være så utæt, at det har været nødvendigt at dække det med preseninnger.
 Elon Drejer Olesen er stærkt fortørnet over, at Randi Bagge i  

 reportagen sætter spørgsmålstegn ved hans forretningsmetoder og afviser pure  

 Randi Bagges formodning om, at det er ham, som har fået OBH-Gruppen til at  

 ændre nogen passus.
Drejer Bolig og Erhverv anmoder ikke OBH om at fjerne nogen  

 passus, det er helt OBH´s egen beslutning.
Det sker efter, at Drejer Bolig og  

 Erhverv  

 har meddelt OBH, at taget er besigtiget af en professionel tagdækker, Michael  

 Hørdum, Bjerringbro, som har udtalt over for os, efter at have besigtiget  

 taget, at taget er et udmærket tag med en restlivetid på 8-10 år,  

 skriver Elon  

 Drejer Olesen til Folkebladet. Den 10. december 2003 bragte bladet en artikel med overskriften  

   

  

 Tækker afviser at have besigtiget tag  

  

   

 og underrubrikken Tagtækker Michael Hørdum fra Bjerringbro undrer sig,  

 når ejendomsmægler  

 Elon Drejer fra Karup siger, at Hørdum har besigtiget et omdiskuteret  

 stråtag.
Elon Drejer Olesen har anført, at Viborg Stifts Folkeblad i  

 artikler den 3. december 2003 har angivet, at han skulle have fået fjernet  

 nogle anmærkninger i tilstandsrapporten, hvilket nærmest må betragtes som  

 bedrageri og i øvrigt er forkert.
Bladet har ikke udøvet nogen form for  

 kildekritik, men har ukritisk lagt vægt på ensidigt indhentede oplysninger.  

 Der  

 er ikke sket en objektiv beskrivelse af sagen.
Han har videre anført, at oplysningen om, at han ikke ønskede at  

 udtale sig, er forkert.
Bladet forelagde ham oplysningerne, men han meddelte,  

 at han ikke kunne kommentere dem, idet han efter straffelovens § 152 b er  

 underlagt tavshedspligt.
Dette forties af bladet.
Han spurgte bladet, om han  

 kunne nå at få kundernes tilladelse til at udtale sig, men bladet imødekom  

 ikke  

 denne anmodning.
Der var ikke tale om en nyhedsartikel, og bladet burde  

 derfor  

 have afventet, at han fik tilladelse.
Elon Drejer Olesen har oplyst, at han anmodede om en  

 berigtigelse.
Dette blev afvist, og bladet fortsatte med sin negative omtale  

 og  

 korrigerede alene den fejlagtige oplysning om fjernelsen af seks K3´ere.  

 Dette  

 skete i en sidebemærkning, hvilket ikke kan anses som en berigtigelse.
 Elon Drejer Olesen klager endelig over, at bladet i omtalen har  

 anvendt ord som fup, trussel, fusk, mv.
Viborg Stifts Folkeblad har anført, at man ikke har påstået, at  

 Elon Drejer Olesen har begået bedrageri.
Det fremgår derimod korrekt af  

 bladets  

 dækning, at tilstandsrapporten på et afgørende punkt blev ændret, således at  

 det ikke længere fremgår, at stråtaget er utæt og skal undersøges nærmere.  

 Samtidig blev den angivne levetid for taget forhøjet i rapporten fra 0-5 år  

 til  

 11-20 år. Ændringerne blev foretaget af OBH-Gruppen i Århus, efter at Elon  

 Drejer Olesen havde oplyst, at en tagdækker havde besigtiget taget.  

 Tagdækkeren  

 afviser imidlertid at have besigtiget taget, og OBH-Gruppen bekræfter, at  

 dokumentationen for ændringen i rapporten ikke var i orden.
Ved journalistens henvendelse nægtede Elon Drejer Olesen at  

 udtale sig, idet han henviste til sin tavshedspligt.
Han udtrykte ikke ønske  

 om  

 at få mere tid, så han kunne få parternes tilladelse til at udtale sig.  

 Bladet  

 havde givet ham mere tid, hvis han havde bedt om det.
 Det er rigtigt, at det kun er én K3 skade, som er fjernet fra rapporten.  

 Bladet har allerede i artiklen den 9. december 2003 beklaget, at det fremgik  

 af  

 artiklerne den 3. december 2003, at der var tale om flere skader.
 I sagens behandling har følgende nævnsmedlemmer deltaget:  

 Niels Grubbe,  

 Lotte Mejlhede,  

 Lene Sarup  

 og  

 Kirsten  

 Dyregaard.
 Pressenævnet udtaler:
Der er ikke mulighed for bevisførelse i Pressenævnet, og nævnet  

 kan ikke lægge til grund, at Elon Drejer Olesen bad journalisten om tid til  

 at  

 få kundernes tilladelse til at udtale sig.
Viborg Stifts Folkeblad burde  

 imidlertid i artiklen den 3. december 2003 have oplyst årsagen til, at Elon  

 Drejer Olesen ikke udtalte sig.
Bladet har hermed handlet i strid med god  

 presseskik, og nævnet udtaler sin kritik.
 På grundlag af de foreliggende oplysninger finder nævnet, at Viborg  

 Stifts Folkeblad har søgt at belyse sagen fra såvel huskøbernes som Elon  

 Drejer  

 Olesens side, og nævnet finder derfor ikke grundlag for at udtale kritik på  

 dette punkt.
I artiklerne den 3. og 4. december 2003 bragte bladet forkerte  

 oplysninger om antallet af K 3-anmærkninger, der blev fjernet fra  

 tilstandsrapporten.
Denne fejl kunne være undgået ved en mere omhyggelig  

 research, og nævnet udtaler i den anledning sin kritik af bladet.
Da bladet i  

 en artikel den 9. december 2003 har rettet og beklaget oplysningen, pålægger  

 nævnet ikke bladet at offentliggøre denne kritik.
 Nævnet finder ikke grundlag for at fastslå, at Viborg Stifts  

 Folkeblad i øvrigt ikke har udvist tilstrækkelig kritik over for sine kilder  

 og  

 finder heller ikke, at bladets ordvalg giver anledning til kritik.
 I medfør af medieansvarslovens § 49 pålægger Pressenævnet den  

 ansvarshavende redaktør af Viborg Stifts Folkeblad at offentliggøre følgende:
   

  

 Kendelse fra Pressenævnet:
Viborg Stifts Folkeblad  

 bragte i artikler den 3., 4. og 9. december 2003 en omtale af et pars køb af  

 en  

 ejendom gennem ejendomsmægler Elon Drejer Olesen.
I artiklerne var gengivet  

 udtalelser fra den ene af huskøberne med kritik af Elon Drejer Olesen.
Det  

 blev  

 i en artikel den 3. december 2003 oplyst, at Elon Drejer Olesen ikke ønskede  

 at  

 udtale sig.
Elon Drejer Olesen har  

 klaget til Pressenævnet, idet han finder, at god presseskik er tilsidesat.  

 Han  

 har over for nævnet oplyst, at han bad journalisten om tid til at indhente  

 kundernes tilladelse til at udtale sig.
Dette har Viborg Stifts Folkeblad  

 bestridt.
 Pressenævnet udtaler:
Der er ikke mulighed for  

 bevisførelse i Pressenævnet, og nævnet kan ikke lægge til grund, at Elon  

 Drejer  

 Olesen bad journalisten om tid til at få kundernes tilladelse til at udtale  

 sig.  

 Viborg Stifts Folkeblad burde imidlertid i artiklen den 3. december 2003 have  

 oplyst årsagen til, at Elon Drejer Olesen ikke udtalte sig.
Bladet har hermed  

 handlet i strid med god presseskik, og nævnet udtaler sin kritik.
 København, den 6. april 2004.
Niels Grubbe, Lotte Mejlhede,  

 Lene Sarup  

 og  

 Kirsten Dyregaard. Afgjort den 6. april 2004.
