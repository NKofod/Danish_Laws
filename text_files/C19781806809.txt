 Under henvisning til skattedepartementets cirkulære af 11. februar 1976  

 angående værdiansættelse til gave- og arveafgiftsberegning af faste ejendomme  

 skal man i fortsættelse af dels den oversigt over udviklingen i kurser for  

 sælgerpantebreve af normalt indhold, der er anført som bilag til cirkulæret,  

 dels statsskattedirektoratets cirkulære 1977-8 af 2. november 1977 meddele,  

 at den gennemsnitlige kurs pr. 1. januar 1978 for et sælgerpantebrev med 9%  

 nominel rente og amortiseret over 15 år efter statsskattedirektoratets  

 opfattelse vil være 59, svarende til en effektiv rente på 19,5. Det bemærkes,  

 at pantebrevet forudsættes placeret inden for 75-80% af ejendommens  

 handelsværdi.
 Det tilføjes, at den effektive rente for gode pantebreve, dvs. pantebreve  

 placeret inden for 50% af ejendomsværdien, pr. 1. januar 1978 vil kunne  

 ansættes til 17,5-18.
