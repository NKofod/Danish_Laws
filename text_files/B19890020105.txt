 I medfør af § 5, stk. 4 og § 6, stk. 3, i lov om skibsfartens betryggelse,  

 jf. lovbekendtgørelse nr. 587 af 29. september 1988, og efter bemyndigelse i  

 bekendtgørelse nr. 570 af 26. september 1988 fastsættes efter samråd med  

 forsvarsministeriet:
 § 1.  For al sejlads i det uddybede og afmærkede løb i  

 Odense Fjord og Odense Kanal, dvs. strækningen mellem Gabet og Odense Havn  

 gælder de i bekendtgørelse nr. 430 af 24. august 1976 med senere ændringer om  

 særlige regler for sejlads m.m. i visse danske farvande fastsatte  

 bestemmelser med nedenstående tilføjelser:
 § 2.  For at sikre skibes passage af hinanden skal  

 skibe på 100 tons dødvægt og derover, som er udstyret med VHF, under sejlads  

 på den i § 1 nævnte strækning etablere lyttevagt på VHF, kanal 12, og deltage  

 i et meldesystem efter følgende regler:
 § 3.  På strækningen mellem Gabet og Odense Havn skal  

 følgende skibe have lods ombord:
Stk. 2.  Bestemmelsen finder ikke anvendelse på  

 tankskibe under 1500 tons dødvægt, hvis fører mindst 5 gange inden for de  

 sidste 3 måneder har anløbet Odense med det pågældende skib.
Det er dog  

 herved forudsat, at skibet er udstyret med brugbar VHF.
 Stk. 3.  Under forhaling inden for Odense Havns område,  

 skal ethvert skib, der er let, deltage i det i § 2 omhandlede meldesystem.  

 Skibe på 2500 tons dødvægt eller derover, skal desuden have lods om bord  

 under forhalingen.
 § 4.  Overtrædelse af denne bekendtgørelse straffes  

 med bøde.
 § 5.  Bekendtgørelsen træder i kraft den 1. maj 1989.
 Stk. 2.  Industriministeriets bekendtgørelse nr. 509 af  

 31. juli 1986 om sejlads m.v. på Odense Fjord og Kanal ophæves.
