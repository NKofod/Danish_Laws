1. Beskatning af ægtefæller 2. Børns beskatning 1. Beskatning af ægtefæller Ved lov nr.227 af 26.maj 1982 om ændring af forskellige skattelove  

 (skattemæssig ligestilling af ægtefæller) samt ved lovene nr.267 og 268 af 8.  

 juni 1983 er der gennemført en række ændringer af reglerne om beskatning af  

 ægtefæller. Ændringerne har virkning fra og med indkomståret 1983. Se tillige  

 skd.cirk. nr.138 af 5.aug. 1982 og nr.155 af 6.okt. 1983.
I hovedtræk går nyordningen ud på, at hver ægtefælle skal selvangive og  

 beskattes af sin indkomst, jfr.
KL § 4, stk. 1. Endvidere bliver hver  

 ægtefælle skattepligtig af sin formue.
Der er dog ikke tale om en fuldstændig særbeskatning, idet der ved  

 beregningen af skatten tages hensyn til den anden ægtefælles indkomst og  

 formue, jfr.
KL § 4, stk. 2, § 26 og § 35A (jfr.
B 1.2 og 1.3).
 1.1. Fordelingen mellem ægtefællerne  .
Indtægter som løn, dagpenge, pensioner og anden A-indkomst og de dertil  

 hørende fradrag kan i almindelighed umiddelbart henføres til de respektive  

 ægtefæller.
Det samme gælder de fleste B-indkomster, bortset fra  

 renteindtægter.
Om overskud eller underskud ved driften af  

 erhvervsvirksomhed, se B 1.1.2.
 Til brug ved afgørelsen af, om en formueindkomst eller en formueudgift  

 skal beskattes eller fradrages hos manden eller hustruen, forudsætter loven,  

 at ægtefællernes aktiver og gæld skal fordeles imellem dem.
 1.1.1. Fordeling af aktiver og passiver mellem ægtefællerne  .
 Indtægter og udgifter samt formue medregnes som hovedregel ved indkomst-  

 og formueopgørelsen hos den ægtefælle, der efter ægteskabslovgivningen har  

 rådighed over aktivet eller, hvis der er tale om fradragsberettigede  

 udgifter, hæfter for betalingen.
 En ægtefælle har rådigheden over sin bodel og sit eventuelle særeje,  

 hvilket vil sige:
1) det den pågældende ejede ved ægteskabets indgåelse, 2) det den pågældende har modtaget under ægteskabet som arv, gave eller  

 til sit personlige underhold, og 3) det den pågældende under ægteskabet har indtjent eller anskaffet for  

 sin indtjening eller i stedet for disse aktiver.
En ægtefælle hæfter med sin bodel eller sit særeje for de forpligtelser,  

 der påvhiler den pågældende, hvad enten de er opstået før eller under  

 ægteskabet.
Hvem af ægtefællerne, der hæfter for en given fordring beror  

 således på, hvem af dem, der har forpligtet sig over for kreditor ved aftale  

 eller gjort sig skyldig i erstatningspådragende forhold.
 Kontrol af fordelingen  .
 Skattemyndighederne kan normalt henholde sig til den fordeling af aktiver  

 og passiver, som ægtefællerne har foretaget.
Konstateringen af, at ægtefællerne fra år til år foretager en væsentlig  

 ændret fordeling af formuegoder eller gældsposter kan dog medføre, at  

 skattemyndighederne må tage spørgsmålet op til en nærmere undersøgelse,  

 f.eks. af kontrolmæssige hensyn.
Skattemyndighederne må således påse, at  

 formueindtægter ikke er gledet ud, og at formueudgifter ikke er medregnet hos  

 begge ægtefæller.
Såfremt skattemyndighederne i øvrigt finder det fornødent at gribe ind  

 over for ægtefællernes fordeling af aktiverne, og der opstår spørgsmål om,  

 hvis særeje eller bodel et givet aktiv hører til, kan man med hensyn til  

 aktiver, der er registreret på navn, f.eks. fast ejendom, biler, større både,  

 indestående i pengeinstitutter o.lign., lægge vægt på, i hvis navn aktiver er  

 registreret.
Det gælder dog ikke, hvis det må antages, at den pågældende  

 ægtefælle ikke har haft de fornødne midler til anskaffelsen, og aktivet ikke  

 er erhvervet ved arv eller gyldigt givet gave.
I sådanne tilfælde må det  

 undersøges, hvem der har finansieret anskaffelsen af aktivet.
 For andre aktiver kan der på samme måde lægges vægt på, hvilken ægtefælle,  

 der anføres som køber i f.eks. en købekontrakt, som kreditor i et gældsbrev  

 eller som arving eller gavemodtager i et testamente eller gavebrev.
 Bevis for ejerforholdet  .
Justitsministeren har i forbindelse med lovforslagets behandling i  

 folketinget, oplyst, at den af ægtefællerne foretagne fordeling af aktiverne  

 imellem sig i selvangivelserne, vil kunne tillægges betydning som bevis for  

 ejerforholdet i forhold til ægtefællernes kreditorer, arvinger samt ved  

 skifte af formuefællesskabet i anledning af skilsmisse.
Der vil dog være tale  

 om en samlet bedømmelse, hvor andre holdepunkter for ejerforholdet kan  

 tillægges afgørende betydning.
 Ligedeling  .
Kan det ikke afgøres, hvem et indkomst- eller formueskattepligtigt beløb  

 vedrører, medregner hver ægtefælle halvdelen, jfr.
KL § 26, stk. 7.
 Denne regel kan f.eks. anvendes, såfremt ægtefællerne er uenige eller er i  

 tvivl om, hvem et formuegode tilhører, eller hvem en fradragsberettiget  

 udgift påhviler.
 1.1.2. Hos hvem beskattes erhvervsvirksomhed - KL § 26, stk. 5  .
I henhold til KL § 26, stk. 5, beskattes indkomst og formue, der vedrører  

 en erhvervsvirksomhed, hos den ægtefælle, der driver virksomheden.  

 Bestemmelsen er en undtagelse fra hovedreglen om, at afkast af formueaktiver  

 beskattes hos den af ægtefællerne, der ifølge ægteskabslovgivningen har den  

 retlige rådighed over aktivet.
Bestemmelsen gælder også for renteindtægter og  

 renteudgifter, der vedrører virksomheden.
 Hvis den erhvervsmæssige del af en blandet ejendom, der tilhører den ene  

 ægtefælle som bodel eller særeje, benyttes af den anden ægtefælle i dennes  

 erhvervsvirksomhed, skal denne ægtefælle beskattes af den del af ejendommen,  

 der benyttes erhvervsmæssigt.
Har begge ægtefæller deltaget i driften af virksomheden, beskattes  

 indkomst og formue hos den ægtefælle, der i overvejende grad driver  

 virksomheden i kraft af sin arbejdsindsats kombineret med ledelsesfunktioner  

 og eventuel faglig uddannelse, jfr.
KL § 37A, stk. 1.
Er samlivet mellem ægtefællerne ophørt i løbet af indkomståret, beskattes  

 den af ægtefællerne, der i overvejende grad har drevet virksomheden, af  

 indkomsten fra denne indtil samlivets ophør, jfr.
KL § 37A, stk. 3.
 Samme uddannelse  .
Hvor ægtefællerne har samme uddannelse, forekommer det ofte, at de driver  

 deres virksomhed fra fælles lokaler og med fælles medhjælp.
Det vil ofte være  

 tilfældet inden for erhverv som læge, tandlæge, advokat, arkitekt o.lign.
For  

 at anse dette som en selvstændig virksomhed for hver af ægtefællerne må det  

 kræves, at ægtefællerne har hver deres kundekreds, og at det ved regnskab kan  

 godtgøres, hvad hver ægtefælles indtægt andrager.
Under de nævnte  

 forudsætninger kan de fælles udgifter eventuel fordeles forholdsmæssigt  

 mellem ægtefællerne.
Når der ikke foreligger et fyldestgørende regnskab, der viser fordelingen  

 af indtægterne mellem ægtefællerne, er der ikke mulighed for en skønsmæssig  

 fordeling af indtægter og udgifter, se som eksempel lsr.1973.160 om et  

 dyrlægeægtepar.
I et sådant tilfælde er der tale om en fælles virksomhed, og  

 overskuddet skal derfor beskattes hos den af ægtefællerne, der må anses for i  

 overvejende grad at have drevet virksomheden, medens den anden ægtefælle kan  

 anses for medarbejdende.
 Lønaftaler  .
 Ægtefæller kan - som hidtil - ikke indgå lønaftaler med hinanden med  

 skattemæssig virkning, idet KL § 37A og § 26, stk. 5, udtømmende gør op med  

 de forhold, hvor ægtefællerne er beskæftiget i en fælles virksomhed eller  

 hvor den ene ægtefælle driver den anden ægtefælles virksomhed.
 Når en ægtefælle ansættes og aflønnes af et interessentskab, hvori den  

 anden ægtefælle er interessent, vil den indgåede lønaftale dog kunne  

 godkendes i skattemæssig henseende, jfr. princippet i VLD af 3.nov. 1983  

 (skd.69.257).
 Afskrivninger og overførsel af formuegoder KL § 26A og 26B  .
 I følge KL § 26A foretages skattemæssige afskrivninger på aktiver,  

 herunder også bygninger, der anvendes i en af en gift person drevet  

 erhvervsvirksomhed, af den pågældende, uanset om aktivet tilhører denne eller  

 ægtefællen.
Overdragelse eller overførsel af aktiver, hvorpå der kan foretages  

 skattemæssige afskrivninger, fra den ene ægtefælle til den anden til  

 anvendelse i dennes erhvervsvirksomhed, udløser efter KL § 26A, stk. 2, ikke  

 beskatning af fortjeneste eller fradrag for tab, og den ægtefælle, der får et  

 sådant aktiv overdraget eller overført, skal fortsætte de skattemæssige  

 afskrivninger på det grundlag, som den overdragende ægtefælle havde for sine  

 afskrivninger.
Successionen i den overdragende ægtefælles skattemæssige  

 stilling gælder også med hensyn til beskatning eller adgang til at fradrage  

 tab ved et senere salg af det overtagne aktiv, idet vedkommende ægtefælle  

 også beskattes af den fortjeneste, der modsvares af afskrivninger, som den  

 overdragende ægtefælle har foretaget i den periode han/hun benyttede aktivet  

 i sin virksomhed.
 En ægtefælles køb af den anden ægtefælles ejendom på tvangsauktion  

 behandles på samme måde efter KL § 26A og § 26B som andre overdragelser  

 mellem samlevende ægtefæller.
 Er der tale om overdragelse eller overførsel af et af de i AL afsnit I  

 eller III omtalte aktiver (driftsmidler eller skibe, der udelukkende benyttes  

 erhvervsmæssigt) sker overførsel af afskrivningsadgangen og af beskatningen  

 ved senere afhændelse ved, at det opgøres, hvor meget der under hensyn til de  

 anvendte årlige afskrivningsprocenter på saldoværdien er afskrevet på dette  

 driftsmiddels anskaffelsessum og den ikke afskrevne del af anskaffelsessummen  

 går ud af saldoværdien hos den overdragende ægtefælle og indgår med samme  

 beløb hos den anden ægtefælle.
 Det anførte gælder ikke blot, hvor der overføres enkelte driftsmidler fra  

 den ene ægtefælle til den anden, men også hvor der overføres en hel  

 virksomhed.
 En ægtefælle succederer i den anden ægtefælles skattemæssige stilling med  

 hensyn til afskrivninger, selv om det pågældende aktiv kun er udlånt og ikke  

 endeligt er overdraget til ægtefællen.
Hvis der i forbindelse med overførsel af et aktiv fra den ene ægtefælle  

 til den anden samtidigt sker ændring i benyttelsesformen, skal reglerne i AL  

 § 32 anvendes, og overførsel til ændret benyttelsesform sidestilles derfor  

 med salg og køb af formuegodet, således at værdien i handel og vandel på  

 overførselstidspunktet betragtes som salgs- og købesum, jfr.
KL § 26A, stk.  

 3.
 Overdragelse af varer  .
De omtalte regler gælder ikke for overdragelse af varer mellem ægtefæller.  

 I disse tilfælde skal betalingen indgå på normal måde i ægtefællernes  

 regnskab.
Det forudsættes, at betalingen svarer til de priser, der ville  

 blive beregnet i et forretningsmellemværende mellem uafhængige  

 kontraktspartnere.
 KL § 26B  .
Overdrager en ægtefælle andre aktiver end de i § 26A nævnte til sin  

 samlevende ægtefælle, skal fortjeneste eller tab, som derved fremkommer, ikke  

 medregnes ved opgørelsen af overdragerens skattepligtige indkomst.
Aktiverne  

 anses for anskaffet af erhververen på samme tidspunkter, for samme beløb og  

 med samme formål som de oprindelige anskaffelser.
 Foranstående regler gælder overdragelser inden for det tidsrum, hvor  

 ægtefællerne anses for samlevende i skattemæssig henseende.
 1.1.3. Renteudgift under 3.000 kr.  .
Hvis en af ægtefællerne har renteudgifter på under 3.000 kr., kan  

 ægtefællerne, hvis de er enige herom, vælge at lade den anden ægtefælle  

 medtage de pågældende renteudgifter ved opgørelsen af sin skattepligtige  

 indkomst.
Det er en forudsætning, at den anden ægtefælle medtager den til  

 renteudgifterne svarende gæld ved opgørelsen af sin skattepligtige formue,  

 jfr.
KL's § 26, stk. 8. Det er uden betydning for reglens anvendelse, om  

 renteudgiften skal henregnes til arbejds- eller formueindkomsten.
 1.1.4. Diverse forsikringsfradrag m.v.  .
 Hver af ægtefællerne har efter PL § 50, stk. 2, ret til at fradrage indtil  

 2.000 kr. for udgifter til forsikringer m.v., som den pågældende har  

 oprettet.
Ifølge PL § 50, stk. 2, 3. pkt., kan en ægtefælle i visse tilfælde  

 overføre et overskydende fradragsbeløb til den anden ægtefælle.
Hvis  

 ægtefællerne har levet sammen i hele indkomståret, og den ene ægtefælle har  

 fradragsberettigede præmier eller bidrag, der overstiger 2.000 kr., medens  

 den anden ægtefælle ikke har forsikringsudgifter m.v. eller disse er mindre  

 end 2.000 kr., kan den første ægtefælles ikke udnyttede fradragsbeløb  

 overføres til den anden ægtefælle og fradrages af denne i det omfang, der er  

 plads inden for 2.000 kr.'s grænsen.
Har for eksempel manden  

 forsikringsudgifter, der udgør 2.700 kr., medens hustruens  

 forsikringsudgifter udgør 1.500 kr., udgør mandens fradrag 2.000 kr.
Desuden  

 kan 500 kr. af hans udgifter overføres til hustruen.
 Indskud på børneopsparings- og selvpensioneringskonti kan ligeledes  

 overføres til fradrag hos ægtefællen i det omfang indskyderen ikke kan opnå  

 fradrag, skd.69.176.
Hvis hustruen i det nævnte eksempel ikke har nogen indkomst, således at  

 forsikringsfradragene medfører, at hendes skattepligtige indkomst udviser  

 underskud, kan det fra manden overførte beløb på 500 kr. og de af hustruen  

 afholdte forsikringsudgifter på 1.500 kr. herefter fradrages i mandens  

 skattepligtige indkomst, jfr.
KL § 26, stk. 6.
 "Danmark"  .
 Hvor begge ægtefæller er medlemmer af Fortsættelsesygekassen  

 "Danmark", tilkommer fradragsretten den af ægtefællerne, i hvis  

 navn policen er oprettet. Ønsker ægtefællerne at dele fradragsretten for  

 præmien, skal begge ægtefællers CPR-numre efter aftale med  

 "Danmark" være anført under "forsikret" på  

 kontingentkvitteringen.
 Børneopsparing  .
 Hvor børneopsparingskonti er oprettet i strid med § 4, stk. 1, i bkg.  

 nr.520 af 20.sept. 1982, idet der ikke er anført en bestemt af forældrene som  

 indskyder, skal der ske en berigtigelse af forholdet, således at det noteres,  

 hvem af forældrene der har indskudsretten og dermed fradragretten.
 1.1.5. Lån mellem ægtefæller  .
Spørgsmålet om og under hvilke vilkår, ægtefæller med skattemæssig  

 virkning kan foretage renteberegning af lån imellem sig, må afgøres af  

 ligningsmyndigheden ud fra en konkret vurdering.
Det tilføjes i denne  

 forbindelse, at ægtefæller i henhold til ægteskabslovgivningen kan indgå  

 bindende retshandler med hinanden.
I sådanne tilfælde vil lån mellem  

 ægtefællerne skattemæssigt blive vurderet efter samme retningslinjer, som  

 blev lagt til grund efter de tidligere gældende regler, hvor driftskapital  

 til hustruens virksomhed tilvejebragtes gennem udlån fra manden.
 1.2. Opdeling i arbejds- og formueindkomst  .
Når ægtefæller er samlevende i hele indkomståret, og dette omfatter en  

 periode af et helt år, opdeles hver ægtefælles skattepligtige indkomst på  

 formueindkomst og arbejdsindkomst, jfr.
KL § 26.
 1.2.1. Formueindkomst KL § 26, stk. 2  .
 Ved opgørelsen af en ægtefælles formueindkomst medregnes ifølge § 26, stk.  

 2:
a) rente- og udbytteindtægter, skattegodtgørelse, renteudgifter m.v., der  

 ikke er omfattet af stk. 3, litra c), b) overskud eller underskud af en- og tofamilieshuse, fritidshuse,  

 ejerlejligheder, grunde og lignende, c) overskud eller underskud af selvstændig virksomhed, der ikke er  

 omfattet af stk. 3, litra b), d) fortjeneste eller tab ved afståelse af formuegoder, der ikke vedrører  

 den skattepligtiges erhvervsvirksomhed, når fortjenesten eller tabet skal  

 medregnes i den almindelige indkomst, e) overført underskud efter stk. 6 (fra ægtefællen) eller LL § 15, f) overført negativ særlig indkomst efter § 9, stk. 3, i LOSI, g) negativ arbejdsindkomst, h) fradrag efter investeringsfondsloven vedrørende virksomhed som nævnt  

 under litra c), i) fradrag for gaver efter LL § 8A.
 Stuehuse i landbruget  .
 Overskud eller underskud af stuehuset på en landbrugsejendom henføres til  

 formueindkomsten.
 1.2.2. Arbejdsindkomst KL § 26, stk.3  .
 Ved opgørelsen af en ægtefælles arbejdsindkomst medregnes efter § 26,  

 stk.3:
a) løn, pension og anden indtægt, der henregnes til A-indkomst, b) overskud eller underskud af selvstændig virksomhed, i hvis drift den  

 skattepligtige tager aktiv del, c) rente, og udbytteindtægter, skattegodtgørelse, renteudgifter m.v.  

 vedrørende de under litra b) omhandlede arter af virksomhed, d) lønmodtagerfradrag, c) udgift til forsikring eller pensionsordning m.v. med fuld eller  

 begrænset fradragsret efter pensionsbeskatningsloven, f) underholdsbidrag og løbende ydelser, g) udenlandsk almindelig indkomst, der berettiger til lempelse af skatten  

 i medfør af dobbeltbeskatningsaftale eller i medfør af LL §§ 33 eller 33A, h) fradrag efter etableringskontoloven samt fradrag efter  

 investeringsfondsloven vedrørende virksomhed som nævnt i litra b), samt  

 henlæggelsesbeløb, der skal indtægtsføres efter etableringskontolovens §§  

 9-11 og investeringsfondslovens §§ 9-11.
 1.2.3. Indkomstarter, der ikke er nævnt KL § 26, stk. 4  .
 Indtægter og udgifter, der ikke udtrykkeligt er anført under opregningen  

 af formueindkomst i KL § 26, stk. 2, medregnes ved opgørelsen af  

 arbejdsindkomst.
 1.2.4. Indtægt ved selvstændig virksomhed  .
Efter KL § 26, stk. 3, litra b, er det en betingelse for at henregne  

 overskud eller underskud af selvstændig virksomhed til arbejdsindkomsten, at  

 den pågældende ægtefælle har taget aktiv del i driften af virksomheden.
Er  

 dette ikke tilfældet, medregnes indtægten til ægtefællens formueindkomst,  

 jfr.
KL § 26, stk. 2, litra c.
Ved bedømmelsen af, om en virksomhedsindtægt herefter skal henføres til  

 arbejdsindkomsten eller formueindkomsten, skal der henses til, om indtægten i  

 overvejende grad kan karakteriseres som afkast af passiv kapitalanbringelse,  

 eller om indtægten er erhvervet ved ægtefællens personlige arbejdsindsats.  

 Afgørelsen af dette spørgsmål skal ske efter de samme retningslinjer, som er  

 lagt til grund ved fortolkningen af den før den 1. januar 1983 gældende  

 bestemmelse i KL § 4, stk. 2, litra a, om den særskilt ansatte hustrus  

 indtægt ved selvstændig virksomhed.
Herom henvises til pkt. 19 i skd.cirk.  

 nr.198 af 27. oktober 1971. Det må herefter kræves, at der er tale om en  

 virksomhed af en vis varighed, og at ægtefællen tager aktiv del i  

 virksomhedens drift.
 Efter de gennemførte ændringer skal overskud eller underskud ved  

 udlejningsejendomme og indtægt ved bortforpagtning af fast ejendom eller  

 virksomhed i almindelighed medregnes ved opgørelsen af ægtefællens  

 formueindkomst.
Overskud eller underskud af en udlejningsejendom medregnes dog under visse  

 betingelser til en ægtefælles arbejdsindkomst.
Det er ikke i sig selv  

 tilstrækkeligt, at ægtefællen udfører de administrative funktioner, der  

 normalt påhviler en ejendomsadministrator.
Det må kræves, at udlejningen  

 antager et sådant omfang, at ægtefællen i det daglige tager del i driften af  

 virksomheden, f.eks. hvor ægtefællen ligefrem har administration af  

 ejendommen som sit erhverv, eller hvor arbejdet med udlejningen i øvrigt kan  

 sidestilles hermed.
 Hvis arbejdet i forbindelse med udlejningsvirksomhed i det væsentlige er  

 overladt til andre, eller ægtefællens arbejde ikke antager et omfang som  

 beskrevet ovenfor, skal virksomhedens overskud eller underskud således  

 medregnes ved opgørelsen af ægtefællens formueindkomst.
 Indtægter og udgifter ved bortforpagtning af landbrug, herunder  

 bortforpagtning/udleje af en del af et landbrug, vil i almindelighed være  

 formueindkomst.
 Overskud eller underskud medregnes efter de nævnte kriterier i sin helhed  

 enten til formueindkomsten eller til arbejdsindkomsten.
 I/S m.v.  .
Deltagelse i et kommanditselskab, interessentskab m.v. er ikke i sig selv  

 tilstrækkeligt til, at virksomhedens overskud eller underskud skal medregnes  

 til arbejdsindkomsten.
Det må kræves, at ægtefællen tager aktiv del i  

 virksomhedens drift.
 1.2.5. Renter m.v. vedrørende selvstændig virksomhed  .
Rente- og udbytteindtægter, skattegodtgørelse, renteudgifter m.v.  

 vedrørende selvstændig virksomhed, i hvis drift den skattepligtige tager  

 aktiv del, medregnes ved opgørelsen af ægtefællens arbejdsindkomst, jfr.
KL §  

 26, stk. 3, litra c.
 Hvis der er tale om erhvervsmæssig virksomhed, hvor overskud eller  

 underskud medregnes til formueindkomsten, skal renter m.v. vedrørende  

 virksomheden tilsvarende medregnes ved opgørelsen af formueindkomsten, jfr.  

 KL § 26, stk. 2, litra a.
 Renter af indestående på etableringskonti anses som afkast af formuen og  

 skal derfor medregnes ved opgørelsen af formueindkomsten hos den af  

 ægtefællerne, der har foretaget indskuddet.
Renter, der tilskrives konti for investeringsfonds, skal medregnes hos den  

 af ægtefællerne, der har foretaget henlæggelsen.
Renterne medregnes ved  

 opgørelsen af ægtefællens arbejdsindkomst.
 Evt. fordeling  .
 Der kan forekomme tilfælde, hvor der skal foretages en opdeling af renter  

 på henholdsvis privat og erhvervsmæssig gæld.
 Med hensyn til renteudgifter på den landbrugsejendom, hvis drift kræver  

 aktiv deltagelse, kan der foretages en opdeling af renteudgifter på privat og  

 erhvervsmæssig gæld, svarende til den stedfundne fordeling af ejendomsværdien  

 på henholdsvis stuehus og driftsbygninger m.v.
 Er et lån udelukkende optaget til finansiering af driftsbygninger, kan  

 renteudgifterne i det hele henføres til arbejdsindkomst.
 I øvrigt medregnes renteindtægter/udgifter til arbejdsindkomsten efter  

 følgende retningslinjer:
 Ved renteindtægter lægges vægt på, om kapitalen vedrører virksomhedens  

 nødvendige driftskapital.
 Ved renteudgifter lægges vægt på, om disse må anses for passende efter  

 virksomhedens art og omfang.
 En flytning af indtægter og udgifter mellem arbejdsindkomst og  

 formueindkomst kan i visse tilfælde få betydning for ægtefællernes samlede  

 skat.
En sådan omfordeling kan især forekomme med hensyn til renter, idet  

 renteindtægter og -udgifter, som vedrører en virksomhed i hvis drift der  

 tages aktiv del, som foran nævnt henføres til arbejdsindkomsten.
Andre  

 renteindtægter og -udgifter medregnes til formueindkomsten.
 For ægtefællen med den største arbejdsindkomst vil en ændring af  

 fordelingen på arbejdsindkomst og formueindkomst ikke have betydning for  

 skattens størrelse, idet skatten af formueindkomsten og arbejdsindkomsten  

 beregnes under et.
Ægtefællen med den mindste arbejdsindkomst vil typisk have interesse i, at  

 henføre - renteindtægt til arbejdsindkomsten og - renteudgift til formueindkomsten.
 Dette har betydning, når skatten af arbejdsindkomsten og skatten af  

 formueindkomsten beregnes på forskellige skattetrin.
 Hvis skatten af formueindkomsten beregnes på et lavere trin end  

 arbejdsindkomsten (f.eks. hvis ægtefællen med den største arbejdsindkomst har  

 stor negativ formueindkomst) vil ægtefællen med den mindste arbejdsindkomst  

 have interesse i den »omvendte« placering.
 Ændring af fordelingen  .
 Der må fra skattemyndighedernes side udvises tilbageholdenhed med ændring  

 af den af ægtefællerne foretagne opdeling af renter på henholdsvis privat og  

 erhvervsmæssig gæld, med mindre opdelingen må anses for åbenbart forkert.
 1.2.6. Fradrag og genbeskatning af investerings- og  

 etableringskontohenlæggelser  .
 Fradrag efter investeringsfondsloven vedrørende virksomhed, hvori en  

 ægtefælle tager aktiv del, medregnes ved opgørelsen af arbejdsindkomst, jfr.  

 KL § 26, stk. 3, litra h.
Vedrører fradraget ikke sådanne former for virksomhed, medregnes  

 henlægelsen til formueindkomsten, jfr.
KL § 26, stk. 2, litra h.
Såfremt en skatteyder driver både en aktiv og en passiv virksomhed, hvor  

 den aktive virksomhed giver overskud og den passive underskud, kan der  

 henlægges 25% af det samlede erhvervsoverskud.
Når begge virksomheder giver  

 overskud fordeles en henlæggelse til investeringsfond mellem arbejds- og  

 formueindkomst ved at en forholdsmæssig andel af henlæggelsen henføres til  

 den aktive virksomhed og dermed til arbejdsindkomsten.
Indskud på etableringskonto fradrages i arbejdsindkomsten, jfr.
KL § 26,  

 stk. 3, litra h.
 Henlægelsesbeløb, der skal indtægtsføres efter etableringskontolovens §§  

 9-11 og investeringsfondslovens §§ 9-11 skal ligeledes medregnes til  

 arbejdsindkomsten.
 1.2.7. Udenlandsk indkomst  .
 Ifølge KL § 26, stk. 3, litra g, skal udenlandsk almindelig indkomst  

 medregnes til arbejdsindkomsten, når der er tale om indkomst, der berettiger  

 til lempelse af skatten i medfør af LL § 33 og § 33A.
Bestemmelsen finder anvendelse på al nedslagsberettiget udenlandsk  

 indkomst.
Dette gælder også i de tilfælde,hvor lempelsen sker ved eksemption  

 med progressionsforbehold efter den såkaldte gamle metode, hvor den  

 udenlandske indtægt ikke medregnes til den danske skattepligtige indtægt, men  

 kun ved skatteberegningen.
 Udenlandsk indkomst, der ikke berettiger til nedslag, henføres til  

 arbejdsindkomst eller formueindkomst efter de almindelige kriterier i KL §  

 26, stk. 2 og 3.
 1.3. Skatteberegningen KL § 35A  .
 Når ægtefæller, der er fuldt skattepligtige i henhold til KL § 1, er  

 samlevende i hele indkomståret, og dette omfatter en periode af et helt år,  

 beregnes indkomstskatten efter følgende regler.
Ægtefællen med den største arbejdsindkomst For den af ægtefællerne, der har den største arbejdsindkomst beregnes  

 indkomstskatten på grundlag af dennes skattepligtige indkomst.
 Ægtefællen med den mindste arbejdsindkomst  .
For den af ægtefællerne, der har den mindste arbejdsindkomst, lægges  

 formueindkomsten til - eller hvis den er negativ, trækkes den fra i - den  

 anden ægtefælles skattepligtige, afrundede indkomst.
Forskellen mellem  

 skatten af denne ægtefælles skattepligtige indkomst og skatten af den således  

 regulerede indkomst, udgør skatten eller skattenedsættelsen vedrørende  

 formueindkomsten.
Se eksemplerne nedenfor.
 Den særlige skatteberegningsregel tager udgangspunkt i, at der kan udpeges  

 en ægtefælle med den største arbejdsindkomst (ægtefælle 1). Hvis ægtefællerne  

 ikke har arbejdsindkomster eller hvis de har lige store arbejdsindkomster,  

 skal den særlige skatteberegningsregel anvendes på den af ægtefællerne, der  

 har den mindste formueindkomst (ægtefælle 2).
 Såfremt begge ægtefæller har negative arbejdsindkomster, anses den af  

 ægtefællerne, der har størst formueindkomst, som ægtefælle 1.
 Er ægtefællernes arbejdsindkomster lige store, og har begge samtidig  

 negativ formueindkomst, anses den af ægtefællerne, der har den mindste  

 negative indkomst som ægtefælle nr. 1.
 1.3.1. 1.000 kr.'s-reglen KL § 35A, stk. 7  .
Såfremt ægtefælle 2's positive eller negative formueindkomst er nominelt  

 mindre end eller lig med kr. 1.000, skal den særlige skatteberegningsregel  

 ikke bringes i anvendelse.
I disse tilfælde indgår formueindtægt og -udgift i  

 skatteberegningen på lige fod med arbejdsindkomsten hos ægtefælle 2, jfr.
KL  

 § 35A, stk. 7.
 1.3.2. Overført underskud  .
 Hvis en ægtefælles skattepligtige indkomst udviser underskud, og  

 ægtefællerne er samlevende ved indkomstårets udløb, skal underskuddet i  

 størst muligt omfang fradrages i den anden ægtefælles skattepligtige  

 indkomst, KL § 26, stk. 6.
 Et overført underskud medregnes til den anden ægtefælles formueindkomst.  

 Se nærmere om skatteberegningen i dette tilfælde i eksempel 4 nedenfor.
 Udenlandsk indkomst  .
Ved anvendelse af den forannævnte bestemmelse ses der ved opgørelsen af  

 ægtefællernes skattepligtige indkomst bort fra indtægter, der beskattes i  

 udlandet.
Dette gælder dog ikke, hvor skatten af den udenlandske indkomst er  

 nedsat i henhold til bestemmelsen i LL § 33A.
 Der er herved sket en indskrænkning i adgangen til at overføre underskud  

 til ægtefællen, når der foreligger indtægt fra udlandet, i forhold til den  

 tidligere gældende bestemmelse i KL § 26, stk. 2.
 Den udenlandske indtægt, der kan bortses fra er nettoindtægten, dvs.  

 bruttoindtægten reduceret med f.eks. fradrag for arbejde i udlandet (jfr.  

 D.2.3.28), skd.70.431.
 Eksempler  .
 Nedenfor er vist eksempler på anvendelsen af skatteberegningsreglen i KL §  

 35A.
 Eksempel 1  .
Da formueindkomsten hos den af ægtefællerne, der har den mindste  

 arbejdsindkomst, ikke overstiger 1.000 kr., beregnes skatten af  

 formueindtægten, 500 kr., ikke ved "marginalberegning", som i  

 eksempel 1, men skatten beregnes direkte af hver ægtefælles skattepligtige  

 indkomst, jfr.
KL § 35A, stk. 7.
 Eksempel 4  .
Den negative formueindkomst overstiger Æ 1's skattepligtige indkomst,  

 hvorfor den overskydende del fratrækkes i Æ 2's arbejdsindkomst jfr.
KL §  

 35A, stk. 4, der herefter udgør 80.000 kr.
 1.3.3. Overgangsregel for 1983 og 1984  .
 Ved lov nr.268 af 8.juni 1983 er der gennemført en overgangsregel for  

 indkomstårene 1983 og 1984 ved skatteberegningen efter KL's § 35A for de  

 ægtefæller, hvor hustruen har den højeste arbejdsindkomst.
 Der henvises herom til Ligningsvejledningen for 1983, side 65.
 1.4. Medarbejdende ægtefælle KL § 37A  .
Hvis ægtefæller, der er samlevende ved indkomstårets udgang, begge har  

 deltaget i væsentligt omfang i driften af den ene ægtefælles eller begges  

 erhvervsvirksomhed, skal indkomsten fra denne beskattes hos den af  

 ægtefællerne, der i overvejende grad har drevet virksomheden.
Såfremt  

 ægtefællerne anmoder herom, overføres indtil 50 pct. for 1984 dog højst  

 110.500 kr., af virksomhedens overskud, til den anden ægtefælle som indkomst  

 for denne.
Den overførte indkomst er arbejdsindkomst, jfr.
KL § 26A, stk. 3,  

 litra b.
Indkomsten for den ægtefælle, der beskattes af indkomsten fra  

 virksomheden, nedsættes med det overførte beløb, jfr.
KL § 37A.
 Samlevende  .
Reglen kan kun anvendes, hvis ægtefællerne er samlevende ved indkomstårets  

 udløb, hvilket indebærer, at reglen kan benyttes for det indkomstår, hvori  

 ægteskabet indgås, men ikke i det indkomstår, hvor samlivet ophører på grund  

 af ægtefællernes separation eller skilsmisse.
I sidstnævnte tilfælde  

 beskattes den af ægtefællerne, der i overvejende grad har drevet  

 virksomheden, af hele indkomsten indtil samlivets ophør.
Det samme gælder i  

 tilfælde af dødsfald, jfr.
KL § 37A, stk. 3 og lsr.1978.208.
 Har en ægtefælle forskudt indkomstår, som f.eks. slutter 30.september, kan  

 der ske overførsel af overskud til den medarbejdende ægtefælle, hvis  

 ægtefællerne er samlevende pr. denne dato, selv om de eventuelt bliver  

 separeret eller skilt inden udgangen af kalenderåret, skd.57.157.
 Væsentligt omfang  .
 Om kravet til omfanget af ægtefællens medhjælp kan henvises til KL cirk.,  

 pkt.48, hvori bl.a. anføres:
"Som nævnt er det en betingelse, at hustruen i det pågældende  

 indkomstår har deltaget i væsentligt omfang i driften af mandens eller  

 ægteparrets fælles erhvervsvirksomhed.
Det må bero på en konkret afgørelse,  

 om hustruens deltagelse i det enkelte tilfælde har haft et væsentligt omfang.  

 Det skal dreje sig om medhjælp af en fastere karakter, som lægger beslag på  

 en betydelig del af hustruens arbejdskraft.
Hustruens medvirken må have haft et sådant omfang, at der ved  

 tilrettelæggelsen af virksomhedens drift er regnet med hendes deltagelse i  

 arbejdet, således at der derved normalt er sparet udgift til anvendelse af  

 fremmed arbejdskraft.
Det er dog ikke nødvendigt, at hustruen har medvirket  

 dagligt i hele indkomståret, reglen vil efter omstændighederne også kunne  

 anvendes, hvor hustruen kun har deltaget i arbejdet visse dage om ugen eller  

 kun i en del af indkomståret.
Der foreligger dog ikke en væsentlig medvirken,  

 når hustruen kun yder lejlighedsvis assistance eller kun arbejder med nogle  

 få timer om ugen (f.eks. i forbindelse med weekend travlhed), eller når der  

 er tale om sæsonarbejde af kortere varighed, f.eks. i forbindelse med  

 julehandelen.
Det vil i almindelighed ikke være tilstrækkeligt, at hustruen har passet  

 mandens forretningstelefon.
Arbejdet med regnskabsføring i den pågældende  

 virksomhed vil kunne begrunde skattemæssig stilling som medhjælpende hustru,  

 hvis virksomheden har et sådant omfang, at regnskabsføringen i sig selv eller  

 sammen med andre opgaver i virksomheden virkelig stiller betydelige krav til  

 hustruens arbejdsindsats.
Hvor hustruen arbejder med i virksomheden hver dag, må der i almindelighed  

 være tale om en daglig arbejdsindsats på mindst 3-4 timer.
Er der ikke tale  

 om en daglig medvirken eller medvirken i hele indkomståret, må der normalt  

 kræves en væsentligt større daglig arbejdsindsats".
 I cirkulæret udtales endvidere: "I en mindre virksomhed, hvor  

 regnskabsføringen væsentligt består i indførelse af nogle få daglige poster,  

 vil hustruens arbejde hermed således ikke kunne danne grundlag for beskatning  

 efter reglerne for medhjælpende hustruer". Da gældende regler for  

 momsberegning m.m. efterhånden har gjort regnskabsføringen mere tidkrævende,  

 må det, uanset om den medarbejdende ægtefælles bistand i det væsentlige kun  

 omfatter regnskabsføring på grundlag af kasserapporter, underkastes en  

 konkret vurdering, om denne bistand kan antages at have krævet en  

 arbejdsindsats på 3-4 timer dagligt.
 De i cirkulæret angivne krav til den medhjælpende hustrus bistand, gælder  

 efter lovændringen den 8. juni 1978 tilsvarende for en medhjælpende ægtemand.
 Hvis virksomheden er påbegyndt i løbet af året, er det tilstrækkeligt, at  

 omfanget af den medarbejdende ægtefælles arbejde har været væsentligt i den  

 periode af indkomståret, hvor den fælles virksomhed har været i drift,  

 SD-cirkulære 1978 nr.8. Se også lsr.1978.190, hvor en virksomhed den 1. maj  

 blev omdannet til et anpartsselskab.
Er ægteskab indgået i årets løb, er det tilstrækkeligt, at der har været  

 tale om en væsentlig medvirken i den del af året, ægteskabet har bestået.
Det  

 overførte beløb må dog ikke sto i åbenbart misforhold til ægtefællens  

 arbejdsindsats i virksomheden, jfr.
KL § 37A, stk. 1, 4.pkt.
 En ægtefælles øvrige indtægter kan indicere, at medhjælpen ikke kan  

 antages at have været væsentlig, således hvis de øvrige indtægter er relativt  

 betydelige, eller såfremt den pågældende har modtaget sygedagpenge en stor  

 del af året eller har modtaget plejevederlag for flere børn, ligesom også  

 andre forhold kan tale imod, at væsentlig medhjælp kan have foreligget.  

 Således er det i praksis antaget, at væsentlig medhjælp ikke forelå, hvor  

 hustruens medvirken udførtes i det private hjem, hvor ægteparret havde 4  

 hjemmeboende børn.
 Beskæftigelse af fremmed medhjælp på en landbrugsejendom medfører ikke i  

 sig selv, at hustruens arbejde ikke kan anses for at være af væsentligt  

 omfang, lsr.1979.81.
 Såfremt ægtefællen medvirker i en erhvervsvirksomhed, der kun drives en  

 mindre del af året, skal arbejdsindsatsen ikke omregnes til helårsbasis ved  

 bedømmelsen af væsentligheden, se således lsr.1974.73 om restauration  

 tilknyttet væddeløbsbane.
 Når den medarbejdende ægtefælle deltager i driften af flere af den anden  

 ægtefælles eller begges erhvervsvirksomheder, kan reglen om medarbejdende  

 ægtefælle anvendes, såfremt ægtefællens samlede indsats i de omhandlede  

 virksomheder kan karakteriseres som væsentlig.
 Bivirksomhed  .
ØLD 3.febr. 1981 (skd.59.370): En overlæge drev en speciallægepraksis fra  

 sin bopæl ved siden af sygehusarbejdet.
Hans hustru, der var uddannet  

 lægesekretær, havde bistået ham i konsultationstiden, samt på alle hverdage  

 passet telefonen fra kl. 8 til 9 og varetaget rengøringen af apparatur  

 o.lign. i ca. 3 timer ugentlig.
Hun havde endvidere stået for  

 regnskabsføringen, herunder udfyldelsen af patientkort.
Hendes arbejdstid var  

 opgjort til ca. 20 timer ugentligt.
Landsretten fandt, at det efter bevisførelsen måtte lægges til grund, at  

 skatteyderens hustru havde deltaget i væsentligt omfang i driften af sin  

 ægtefælles bivirksomhed.
Retten fandt endvidere ikke grundlag for at antage,  

 at reglerne om medarbejdende ægtefælle ikke finder anvendelse, fordi der for  

 manden er tale om en bivirksomhed.
Er der tale om en bivirksomhed, kan væsentlighedskriteriet i § 37A anses  

 for opfyldt, når den medarbejdende ægtefælles indsats kan anses for væsentlig  

 i forhold til den anden ægtefælles indsats.
Noget minimum i henseende til  

 anvendt timetal i virksomheden kan ikke kræves.
Se skd.65.161 og lsr.1983.51.
 Driften  .
 En landbruger-hustrus arbejde vedrørende folkehusholdningen, herunder  

 kostforplejning og renholdelse af værelser, anses for omfattet af  

 bestemmelsen om medarbejdende ægtefælle.
 Den tid, en hustru, der virkede som chauffør for manden, havde været til  

 rådighed, medens mandens udearbejde stod på, kunne ikke medregnes ved  

 bedømmelsen af hustruens arbejdsindsats, lsr.1973.164.
 Erhvervsvirksomhed  .
 Reglen om medarbejdende ægtefælle kan ikke anvendes, når ægtefællen  

 hjælper den anden i en lønnet stilling, se bl.a. lsr.1974.72 og 1975.96.
 Der kan undertiden opstå tvivl om, hvornår selvstændig virksomhed  

 foreligger.
 En provisionslønnet assurandør kunne ikke få opdelt indtægten, fordi der  

 fandtes at være tale om en lønnet stilling, lsr.1975.82. Heroverfor står  

 lsr.1983.52, hvor en assurandør, der drev et agentur, hvortil var knyttet 3  

 agenter på fundtid og 3-4 agenter på deltid, ansås for at drive  

 "erhvervsvirksomhed". Herefter anses en assurandør for at drive  

 "erhvervsvirksomhed", når han for egen regning driver sit kontor,  

 herunder afholder en del af lønudgifterne.
 Derimod er stillingen som postekspeditør ikke anset for selvstændig  

 virksomhed, jfr. lsr.1980.85 og et plejevederlag for børn i døgnpleje kunne  

 ikke deles mellem ægtefællerne, lsr.1980.86. Heller ikke partsfiskeri anses  

 for selvstændig virksomhed, skd.32.102.
 En repræsentant, der fra sin bopæl drev agentur med salg af møbler fra  

 flere fabrikker mod provision på 5-6% og som ikke modtog nogen godtgørelse  

 for sine udgifter og ikke fik feriepenge, blev anset for selvstændig  

 erhvervsdrivende, lsr. 1973.163.
I ØLD af 19. marts 1984 (skd.70.508) blev en direktør, der på  

 provisionsbasis solgte anparter for en investeringsfond, anset berettiget til  

 at overføre en overskudsandel til hustruen.
Salgsarbejdet foregik fra et  

 kontor på ægtefællernes bopæl.
Hustruen passede kontor og telefon i  

 dagtimerne, hvor manden var fuldtidsbeskæftiget som direktør i en anden  

 virksomhed.
Overskuddet havde andraget 154.668 kr.
Retten lagde vægt på, at direktøren efter aftalen med fonden var  

 berettiget til selv at tilrettelægge salgsarbejdet, der var forbundet med et  

 vist kontorhold, og den fornødne kontorhjælp skulle han antage på egen hånd  

 og i eget navn.
Når dette sammenholdes med salgsarbejdets omfang og med den  

 omstændighed, at hans vederlag beroede på de præsterede salgsresultater,  

 fandtes han at have drevet »erhvervsvirksomhed«, således at KL §  

 37A kunne anvendes.
 Interessentskaber  .
 Bestemmelsen om medarbejdende ægtefælle kan også anvendes, når den anden  

 ægtefælle er deltager i et interessentskab, og i følge lsr.1981.81 gælder  

 dette både når den medarbejdende ægtefælle alene arbejder for den anden  

 ægtefælle og når arbejdet udføres for interessentskabet som sådant.
 I sidstnævnte tilfælde kan ægtefællen dog i stedet indgå en almindelig  

 lønaftale med interessentskabet, som vil kunne godkendes i skattemæssig  

 henseende, jfr. princippet i VLD af 3.nov. 1983 (skd.69.257).
 Anmoder  .
Det kan ikke forlanges, at skatteyderne selv foretager beregningen af det  

 overførte beløb.
En begæring om reglens anvendelse ved selvangivelsens  

 indgivelse er tilstrækkelig, lsr.1974.71, og ligningsmyndighederne må i så  

 fald beregne det overførte beløb og give skatteyderne underretning om den  

 ændrede indkomst.
 Ligningsrådet har vedtaget, at anmodninger om overførsel til medarbejdende  

 ægtefælle kan fremsættes i indtil 5 år efter udløbet af det pågældende  

 indkomstår, jfr. skattestyrelseslovens § 29, stk. 4.
 Indtil 50%  .
 I modsætning til tidligere er der fra og med 1983 adgang til at vælge  

 overførsel af et mindre beløb end 50% af overskuddet.
 Virksomhedens overskud  .
 Virksomhedens overskud opgøres efter almindelige skatteretlige regler,  

 således at overførsel beregnes efter foretagne afskrivninger,  

 investeringsfradrag, henlæggelser til investeringsfonds, og med tillæg af  

 diverse skattepligtige tilskud m.v., samt indehaverens sygedagpenge efter  

 reglerne om frivillig sikring, evt. lejeværdi af bolig i fast ejendom hørende  

 til virksomheden og evt. værdi af forbrug af egne varer fra virksomheden.
 Det således opgjorte overskud reguleres efter KL § 37A, stk. 2, sådan:
 1) Renteudgifter og valutakurstab, der er fratrukket i overskuddet,  

 tillægges.
 2) Rente- og udbytteindtægter, herunder skattegodtgørelse, samt  

 valutakursgevinst, der er medregnet i overskuddet, fratrækkes.
 3) Et fra den pågældende virksomhed hidrørende underskud, der overføres  

 fra tidligere år, skal fragå i det overskud, hvoraf overførslen beregnes.  

 Renteudgifter og rente- og udbytteindtægter, der indgår i  

 underskudsopgørelsen, holdes uden for det underskud, der fradrages.
Autoforhandlers finansieringsudgifter og -indtægter kan ikke sidestilles  

 med renter i relation til det overskud, hvor indtægt som medarbejdende  

 ægtefælle beregnes.
Kun beløb, der beregnes som rente og kan betegnes som  

 rente, er rente i skattemæssig forstand, skd.40.29.
 En murermesters hustru var medarbejdende såvel i murermestervirksomheden  

 som ved driften af en anden tilhørende udlejningsejendom.
 Bortset fra et skønnet administrationshonorar var ejendommens overskud en  

 udbytteindtægt, der ikke kan medregnes i det overskud, som i medfør af KL §  

 37A danner grundlag for overskudsoverførsel til hustruen, lsr.1981.82.
 Det beløb, der er overført til den medarbejdende ægtefælle, anses for  

 indtjent ved selvstændig virksomhed, og den medarbejdende ægtefælle kan  

 derfor ikke beregne lønmodtagerfradrag eller henlæggelse til etableringskonto  

 deraf.
 Som foran nævnt beregnes den medarbejdende ægtefælles andel af  

 virksomhedens overskud efter foretagne afskrivninger, investeringsfradrag,  

 henlæggelser til investeringsfonds, og med tillæg af bl.a. evt. lejeværdi af  

 bolig i fast ejendom hørende til virksomheden og evt. værdi af forbrug af  

 egne varer fra virksomheden.
 Der kan derfor ikke blive tale om særskilt fradrag for afskrivninger,  

 investeringsfradrag og henlæggelser til investeringsfonds i den medarbejdende  

 ægtefælles overskudsandel eller om særskilt tillæg for lejeværdi eller for  

 forbrug af egne varer til denne overskudsandel, se skd.cirk. nr.213 af 19.  

 november 1975.
 Reglen om medarbejdende ægtefælle kan ikke anvendes, hvis en af  

 ægtefællerne har indkomst, hvoraf der svares sømandsskat, jfr.  

 sømandsskattelovens § 7, stk. 7. Såfremt den pågældende begærer sig overført  

 til landbeskatning efter sømandslovens § 18, vil der dog principielt kunne  

 anerkendes overførsel til medarbejdende ægtefælle, skd.42.187.
 En læge, hvis hustru som sygeplejerske var medarbejdende ægtefælle, kunne  

 ikke - udover den maksimale overførsel til hustruen af virksomhedens overskud  

 - ved sin indkomstopgørelse fratrække den del af hustruens  

 pensionskassebidrag, som svarede til arbejdsgiverens andel heraf i henhold  

 til overenskomsten med Dansk Sygeplejeråd.
 Derimod kunne hustruen som ejer af ordningen selv fratrække det fulde  

 bidrag efter PL § 18, jfr. lsr.1984.86.
 Ikke åbenbart misforhold  .
Der blev i 1982 indføjet en bestemmelse i § 37A om, at der ikke må være et  

 åbenbart misforhold mellem det overførte beløb og den medarbejdende  

 ægtefælles arbejdsindsats i virksomheden.
Der kan herved tages hensyn til  

 såvel arbejdets tidsmæssige udstrækning som karakteren af det udførte  

 arbejde.
 Ligningsmyndighederne skal herefter ikke blot vurdere, om den  

 medarbejdende ægtefælles arbejdsindsats er væsentlig, men skal også påse, at  

 der ikke er et misforhold mellem arbejdsindsats og vederlag.
 Af bemærkningerne til lovforslaget fremgår, at formålet med den nye regel  

 er, at skattemyndighederne skal have mulighed for at tilsidesætte overførsler  

 af beløb på eller tæt ved maksimum, hvis der alene er tale om et mindstemål  

 af en arbejdsindsats, der i øvrigt kan karakteriseres som væsentlig.
 1.5. Ændring af den ægteskabelige status  .
 1.5.1. Ægteskabsindgåelse  .
 Efter ophævelsen af KL §§ 9 og 10 er der ikke længere udtrykkelige regler  

 om beskatningen af ægtefæller i det år, hvor ægteskabet indgås eller ophører.
I det år, hvor ægteskabet indgås skal ægtefællerne opgøre deres  

 skattepligtige indkomster og formue på sædvanlig måde, d.v.s. som for ugifte  

 personer.
Dette følger modsætningsvis af KL § 26, stk. 1 og § 39, stk. 1.  

 Skatten beregnes for hver ægtefælle for sig uden anvendelse af den særlige  

 skatteberegningsregel i KL § 35A.
Er ægtefællerne samlevende i skattemæssig  

 henseende ved indkomstårets udgang, kan der ske overførsel af uudnyttet  

 personfradrag, jfr.
KL § 37, stk. 2. Endvidere kan der ske overførsel af  

 underskud, jfr.
KL § 26, stk. 6, og reglen om medarbejdende ægtefælle i KL §  

 37A kan anvendes.
 1.5.2. Separation og skilsmisse  .
Ved separation eller skilsmisse anses samlivet for ophørt på tidspunktet  

 for separation eller skilsmissen, jfr.
KL § 4, stk. 3. Den særlige  

 skatteberegningsregel i KL § 35A finder ikke anvendelse i separations- eller  

 skilsmisseåret.
I separations- eller skilsmisseåret beregnes forkudskatten  

 for hver ægtefælle for sig, jfr.
KL § 39, stk. 1, modsætningsvis.
 1.5.3. Faktisk samlivsophævelse  .
Ophæver ægtefællerne samlivet uden separation eller skilsmisse, anses  

 samlivet i skattemæssig henseende først for ophævet med udgangen af det  

 indkomstår, hvori ophævelsen af samlivet har fundet sted, jfr.
KL § 4, stk.  

 4. Dette svarer nøje til den tidligere gældende regel, hvor sambeskatningen  

 ved faktisk samlivsophævelse først ophørte med udgangen af det indkomstår,  

 hvor samlivsophævelsen havde fundet sted.
 Om samlivet kan anses for ophævet i skattemæssig henseende afgøres i  

 overensstemmelse med hidtidig praksis, se LV 1982 B 1.1.1.
 Skatteberegningsreglen i KL § 35A finder anvendelse i  

 samlivsophævelsesåret, ligesom reglerne om overførsel af uudnyttet underskud  

 og personfradrag samt reglen om medarbejdende ægtefælle kan anvendes.
1.5.4. Død.
Efterlevende ægtefælles ansættelse  .
 Reglerne om beskatning i dødsfaldsåret har som hidtil forskelligt indhold  

 afhængig af, om man skal anvende reglerne i KL § 13 om længstlevendes  

 beskatning i hele dødsfaldsåret af ægtefællernes indkomst, eller om man skal  

 anvende reglerne i KL § 14 om beskatning ved skifte i umiddelbar forbindelse  

 med dødsfaldet.
 1.5.4.1. KL § 13 Uskiftet bo m.v.  .
 Hovedanvendelsesområdet for KL § 13 er de tilfælde, hvor den efterlevende  

 ægtefælle enten i umiddelbar forbindelse med dødsfaldet har overtaget  

 fællesboet til hensidden i uskiftet bo eller har fået dødsboet udleveret  

 efter reglerne i skiftelovens § 57, stk. 1.
Hvis den afdøde ægtefælles særeje skiftes samtidig med, at den  

 efterlevende ægtefælle overtager fællesboet til hensidden i uskiftet bo, sker  

 beskatningen i dødsfaldsåret ligeledes efter reglerne i KL § 13. Indtægt af  

 særejet for tiden efter dødsfaldet beskattes dog ikke hos den længslevende,  

 men derimod i særboet, jfr.
KL § 14, stk. 10.
KL § 13 finder tillige anvendelse, hvor en ægtefælle efter en forudgående  

 skiftebehandling af fællesboet efterfølgende får boet udleveret til hensidden  

 i uskiftet bo eller efter skiftelovens § 57, stk. 1, med minre der forinden  

 er sket skifte med en eller flere arvinger (partielt skifte), jfr.
KL § 20C,  

 stk. 1-3. En arvings arveafkald mod vederlag fra boet anses i denne  

 forbindelse ikke som en udskiftning af den pågældende arving, lsr.1974.184.
 Endelig beskattes længslevende efter KL § 13, jfr. § 20C, hvis  

 ægtefællerne var barnløse, og længstlevende i medfør af arveafgiftslovens §  

 14A får udsættelse med pligten til at svare arveafgift af hele  

 arvebeholdningen, bortset fra eventuelle legater.
 Hvis to ægtefæller afgår ved døden efter hinanden i samme år, og  

 længstlevende hensidder i uskiftet bo efter førstafdøde, beregnes skatten for  

 længstlevendes mellemperiode i overensstemmelse med reglerne i  

 kildeskattelovens § 13, selvom der skiftes ved længstlevendes død.
Der beregnes herefter skat af førstafdødes ansættelse efter  

 kildeskattelovens § 35 for sig.
Endvidere beregnes skat af længstlevendes  

 ansættelse efter § 35 for sig.
Efter at skatten er beregnet, fradrages to  

 personfradrag i de sammenlagte skatter, skd.69.179. Om personfradragene, se  

 B.1.5.4.5.
 Indkomstansættelsen  .
Længstlevende beskattes af begge ægtefællers indkomst i det indkomstår,  

 hvori dødsfaldet finder sted, og som hidtil deles indkomsten op i to  

 ansættelser.
Afgrænsningen mellem de to ansættelser er dog ændret i forhold  

 til reglerne gældende til og med indkomståret 1982. Den ene medtager afdødes  

 indkomst fra indkomstårets begyndelse indtil dødsfaldet (delansættelsen),  

 mens den anden medtager længstlevendes indkomst i hele indkomståret.
 Dette gælder, hvadenten det er manden eller hustruen, der er afgået ved  

 døden.
 Ligesom tidligere anvendes de særlige regler i KL § 37A om overførsel af  

 virksomhedsoverskud til en medarbejdende ægtefælle ikke på de to ansættelser.
 Opdelingen i arbejdsindkomst og formueindkomst foretages ikke, og den  

 særlige skatteberegningsregel i KL § 35A, anvendes ikke på de to ansættelser.
Cirkulære nr. 44 af 15.marts 1972 om beskatning ved hensidden i uskiftet  

 bo gælder i princippet fortsat.
Hvis afdødes indkomst stammer fra en  

 selvstændig erhvervsvirksomhed, som videreføres af længstlevende efter  

 dødsfaldet, eller fra en fast ejendom, kan det således ikke kræves, at der  

 foretages en egentlig regnskabsmæssig opgørelse af indtægten fordelt på tiden  

 før og efter dødsfaldet, idet der i så fald sædvanligvis måtte udarbejdes en  

 skattemæssig statusopgørelse på tidspunktet for dødsfaldet.
Det må i  

 almindelighed være tilstrækkeligt, at der udarbejdes sædvanlig  

 regnskabsmæssig opgørelse af indtægten af den selvstændige erhvervsvirksomhed  

 eller ejendommen for hele året, og at den således opgjorte indtægt fordeles  

 forholdsmæssigt på tiden før og efter dødsfaldet.
 Om periodiseringen af afdødes renteindtægter og -udgifter er det i  

 SD-cirk. 1983-27 fastsat, at længstlevende kan vælge i opgørelsen af afdødes  

 indkomst alene at medregne renter og renteudgifter vedrørende afdødes bodel  

 eller særeje efter det almindelige forfaldsprincip, eller at periodisere,  

 således at såvel forfaldne som beregnede renteindtægter og - udgifter til og  

 med dødsdagen medtages i afdødes indkomst.
Med de nye rentebestemmelser i LL § 5 tilsigtes i almindelighed ikke nogen  

 ændring af praksis om periodisering af renter ved dødsfald, i dødsboer, ved  

 udlæg fra dødsboer og ved skifte af uskiftet bo.
Men § 5, stk. 8, indeholder  

 dog en regel om, at fradragsretten for ubetalte renteudgifter, som efter  

 reglen i stk. 7 ikke tillades fratrukket i forfaldsåret på grund af restancer  

 for tidligere år (se F 3.1.2) og derfor først kan fratrækkes på  

 betalingstidspunktet, overgår til boet eller den efterlevende ægtefælle i det  

 indkomstår, renterne betales.
Fradragsretten kan ikke overgå til andre  

 skattepligtige, f.eks. til børn eller universalarvinger.
Betales  

 renteudgifterne af dødsboet i boets første indkomstår, fradrages de fuldt ud  

 i dette år.
Der sker således ingen fordeling mellem perioden fra  

 indkomstårets begyndelse til dødsfaldet (mellemperioden) og dødsboets første  

 indkomstår.
Underskud i afdødes eller længstlevendes indkomst fra tidligere indkomstår  

 overføres til fradrag henholdsvis i ansættelsen af afdødes og længstlevendes  

 indkomst i dødsåret.
Hvis underskuddet herefter ikke er udlignet, fratrækkes  

 det i videst muligt omfang i den anden ansættelse efter KL § 26, stk. 6,  

 medens et herefter resterende underskud overføres til det følgende indkomstår  

 for længstlevende.
 På tilsvarende måde forholdes, hvis den ene eller eventuelt begge de  

 skattepligtige indkomster i dødsåret udviser underskud.
 Der kan i begge ansættelser gives fradrag på op til 2.000 kr., hvis  

 ægtefællerne har haft livsforsikringer m.v. med begrænset fradragsret, og der  

 er mulighed for efter PL § 50, stk. 2, at overføre uudnyttede fradragsbeløb  

 fra den ene ansættelse til den anden.
 Uudnyttede forsikringsfradrag kan overføres til afdødes indkomst, selv om  

 alene den efterlevende har forsikringer m.v. med begrænset fradragsret, og  

 selv om indbetalingerne til ordningerne først finder sted efter dødsfaldet.
Hvis der i afdødes indkomst indgår lønindtægt skal der i  

 "delansættelsen" - såfremt fast lønmodtagerfradrag efter KL § 24  

 anvendes - foretages et fradrag på 267 kr. for hver måned, hvis begyndelse  

 ligger før dødsfaldet, dog højst 5 pct. af lønindtægten.
I ansættelsen af  

 længstlevendes indkomst beregnes der, såfremt denne er lønmodtager, et  

 lønmodtagerfradrag for et helt år vedrørende denne lønindtægt.
Der kan indrømmes nedslag for renteindtægter m.v., hvis længstlevende  

 opfylder betingelserne herfor.
Nedslaget beregnes for hver af de to  

 opgørelser for sig.
De renteindtægter m.v., der indgår i den pågældende  

 opgørelse samt dennes størrelse, er derfor afgørende for, hvilket nedslag der  

 kan indrømmes deri.
 1.5.4.2. KL § 14 Skifte  .
 Hvis boet skiftes og der ikke bevilges udsættelse efter arveafgiftslovens  

 § 14A, vil skatten af afdødes indkomst i det indkomstår, hvori dødsfaldet har  

 fundet sted, som hovedregel være endeligt afgjort med betalingen af de  

 foreløbige skatter, som forfaldt før dødsfaldet, eller som skulle indeholdes  

 af indtægter indtjent før dette tidspunkt.
Skattemyndigheden eller boet kan dog inden for visse frister stille krav  

 om, at der foretages en afsluttende ansættelse vedrørende afdødes indkomst  

 for tiden indtil dødsfaldet (mellemperioden). Hvis der sker en ansættelse af  

 indkomsten, omfatter denne afdødes indkomst for indkomståret indtil  

 dødsfaldet.
Længstlevende er indkomstskattepligtig i hele indkomståret og  

 beskattes af sin indkomst.
De to ægtefællers indkomster afgrænses overfor  

 hindanden efter de almindelige regler, der gælder for ægtefæller efter 1.jan.  

 1983 (se B 1.1). Dog anvendes reglerne om overførsel af en del af et  

 virksomhedsoverskud til en medarbejdende ægtefælle ikke.
Hele overskuddet for  

 tiden indtil dødsfaldet beskattes hos den ægtefælle, der drev virksomheden.  

 Underskud kan som hidtil heller ikke overføres mellem de to ansættelser, se  

 lsr.1974.82.
 Opdelingen i arbejdsindkomst og formueindkomst og de særlige  

 skatteberegningsregler i kildeskattelovens § 35A anvendes ikke i  

 dødsfaldsåret.
 Fra dødsfaldet overgår skattepligten af afkastet fra hele fællesboet og  

 fra afdødes eventuelle særeje til boet (boerne), uanset om det (de) i det  

 konkrete tilfælde er skattepligtigt eller ej.
Hvis der i fællesboet eller afdødes særbo indgår en erhvervsvirksomhed,  

 som før dødsfaldet blev drevet af den efterlevende ægtefælle, skal denne i  

 forbindelse med indgivelsen af § 14-opgørelsen i dødsboet (boerne)  

 tilkendegive, hvilke skattemæssige af- og nedskrivninger han/hun vil foretage  

 ved opgørelsen af sin indkomst for tiden før den anden ægtefælles død.  

 Længstlevende er ikke berettiget til senere at fravige sit valg af  

 afskrivnings- og nedskrivningsprocenter for dødsåret, jfr.
KL § 15B.
Om periodisering af renteindtægter og -udgifter i dødsåret er der også i  

 skiftesituationen givet regler i SD-cirkulære nr. 1983-27. I  

 mellemperiodeindkomsten medregnes såvel forfaldne som beregnede renter  

 (renteudgifter) vedrørende afdødes bodel og særeje.
I den efterlevende  

 ægtefælles indkomstopgørelse medregnes derimod alene hans/hendes før  

 dødsfaldet forfaldne bodelsrenter samt de i hele dødsåret forfaldne renter af  

 eventuelt særeje.
Udbyttet af den under skiftet inddragne formue, d.v.s.  

 afdødes særeje og hele fællesejet, er den længstlevende ægtefælles  

 indkomstopgørelse uvedkommende.
Får længstlevende udlagt rentebærende aktiver  

 fra dødsboet som arv eller boslod, bliver han/hun derfor kun beskattet af de  

 renter, der forfalder efter udlægstidspunktet med fradrag af de til  

 skæringsdagen i den endelige boopgørelse eller acontoudlægstidspunktet  

 beregnede renter, der beskattes i dødsboet.
Om eventuelt fradrag af afdødes  

 ubetalte renter i medfør af den nye regel i LL § 5, stk. 8, se foran under B  

 1.5.4.1.
Boet og den efterlevende ægtefælle skal ved indgivelsen af § 14-opgørelsen  

 tilkendegive, hvorledes de efter princippet i KL § 26, stk. 7 fordeler  

 formuegoder og gæld imellem afdøde og efterlevende.
Hvis en sådan  

 tilkendegivelse ikke foreligger, fordeles formuegoder og gæld på afdødes og  

 efterlevendes bodele og særejer i overensstemmelse med den seneste  

 selvangivelse, som er indgivet forud for indgivelse af § 14-opgørelsen.  

 Fordelingen af formuegoder og gæld er bindende for beskatningen af den  

 efterlevende ægtefælle i dødsåret, medmindre der foretages afsluttende  

 ansættelse af afdødes mellemperiodeindkomst, jfr.
KL § 15C.
Længstlevende beskattes som foran nævnt af sin egen indkomst i dødsåret og  

 det eller de følgende år, hvori dødsboet er under skiftebehandling.
I denne  

 indkomst indgår bl.a. løn- og pensionsindtægter efter afdøde (efterløn,  

 efterpension m.v.), udbetalinger fra længstlevendes egne pensionsordninger  

 med løbende udbetalinger, rateforsikringer, indeksordninger m.v., samt  

 løbende udbetalinger fra afdødes pensionsordninger, som i kraft af  

 begunstigelsesbestemmelser i ordningen tilfalder længstlevende.
 Såfremt der i boet indgår en erhvervsvirksomhed, som længstlevende driver  

 eller deltager i, eller såfremt længstlevende på anden måde udfører arbejde  

 for boet, skal den længstlevende beskattes af et arbejdsvederlag, der svarer  

 til den betaling, som det ville være muligt at opnå ved arbejde af samme art  

 og omfang, udført for andre, se KL § 20E.
Til længstlevendes indkomst under skiftebehandlingen medregnes derimod  

 ikke beløb, som dødsboet udbetaler som renter eller udbytte af boslod eller  

 arvelod, jfr.
KL § 28, ligesom længstlevende heller ikke i denne periode skal  

 beskattes af lejeværdi eller værdi af fri bolig, selv om han/hun bebor  

 dødsboets en- eller tofamilieshus, ejerlejlighed, stuehus m.v.
Lejeværdien  

 beskattes derimod i det skattepligtige bo og medregnes desuden i boets  

 indkomst i den endelige boopgørelse.
 1.5.4.3. Begravelsesudlægsboer m.v.  .
 På samme måde, som når et bo efter en afdød skiftes, vil der som  

 hovedregel ikke blive foretaget en afsluttende ansættelse af afdødes indkomst  

 indtil dødsdagen, når hans dødsbo udlægges til den efterlevende ægtefælle til  

 dækning af begravelsesomkostningerne eller efter skiftelovens § 10, stk. 2.
Den længstlevende vil dog efter KL § 14, stk. 9, inden en måned kunne  

 kræve en afsluttende ansættelse, og er berettiget til uden om boet at få  

 udbetalt overskydende skat, hvis denne udgør mindst 500 kr.
Overskydende skat  

 for året før dødsåret udbetales ligeledes uden om boet til længslevende.  

 Længstlevende hæfter ikke for eventuelle restskatter.
 Længstlevendes egen indkomstansættelse i dødsåret omfatter, ligesom når  

 der skiftes, hans/hendes bodels- og særejeindkomst indtil dødsfaldet og  

 endvidere al skattepligtig indkomst efter dødsfaldet.
 1.5.4.4. Formuebeskatningen  .
 Er en af ægtefællerne afgået ved døden inden indkomstårets udløb, skal den  

 længstlevende medregne hele fællesformuen samt sit særeje, hvis han/hun i  

 umiddelbar forbindelse med dødsfaldet har overtaget boet til hensidden i  

 uskiftet bo.
 Er boet i umiddelbar forbindelse med dødsfaldet udlagt uden  

 skiftebehandling efter skiftelovens § 57, stk. 1, gælder samme regel, dog  

 således at længstlevendes formueskattepligt tillige omfatter aktiver, der  

 hidrører fra afdødes særeje.
Hvis boet skiftes i umiddelbar forbindelse med dødsfaldet, eller hvis et  

 uskiftet bo overgår til skifte, skal den længstlevende, hvis skiftet ikke er  

 afsluttet inden indkomstårets udløb, som skattepligtig formue kun medregne  

 sit eventuelle særeje samt aktiver, der måtte være udlagt af boet inden  

 indkomstårets slutning.
Den længstlevende er altså ikke formuebeskattepligtig  

 af sin andel af det under skifte værende fællesbo.
 Hvis boet efter at være undergivet skiftebehandling udleveres til  

 hensidden i uskiftet bo eller udlægges efter reglen i skiftelovens § 57, stk.  

 1, er længstlevende formueskattepligtig af hele boets formue.
 Er boet sluttet uden skiftebehandling, fordi afdøde intet ejede, eller er  

 boet udlagt til dækning af begravelsesomkostningerne, vil der normalt ikke  

 opstå særlige formueskattespørgsmål, men længstlevende vil være skattepligtig  

 af hele sin egen formue ved indkomstårets udløb.
 1.5.4.5. Skatteberegningen - uskiftet bo m.v.  .
 For en efterlevende ægtefælle, der sidder i uskiftet bo eller har fået  

 boet udlagt i henhold til skiftelovens § 57, stk. 1, skal skatteberegningen i  

 dødsfaldsåret - som nævnt under B 1.5.4.1. - foretages på grundlag af to  

 indkomstopgørelser, hvis såvel afdøde som længstlevende har haft  

 skattepligtig indkomst.
Af den skat, der er beregnet på grundlag af den efter KL § 35, stk. 3  

 omregnede delansættelse, skal længstlevende svare så stor en del, som afdødes  

 indkomst udgør af den omregnede helårsindkomst.
Hvis der ikke indgår  

 engangsindtægter eller -udgifter i afdødes indkomst, kan skatten reduceres  

 efter forholdet mellem perioden indtil dødsfaldet og et helt år.
 De samlede beregnede skatter af de to ansættelser nedsættes med  

 skatteværdien af to almindelige personfradrag, hvis længstlevende ikke er  

 pensionist, og med skatteværdien af to personfradrag med grundbeløb 17.500  

 kr., hvis længstlevende opfylder betingelsen i KL § 37, stk. 5, for at få  

 pensionistfradrag.
 Ved ØLD af 13.dec. 1983 (12.Afd. nr.155/1982) fik en enke, der hensad i  

 uskiftet bo og som var pensionist, sin skat iflg. en § 13-ansættelse nedsat  

 med skatteværdien af dels et almindeligt personfradrag efter KL § 37, stk. 1,  

 og dels et personfradrag som enlig pensionist efter KL § 37, stk. 5. Dommen  

 er anket.
 Såfremt ægtefællerne ikke var samlevende, nedsættes den længstlevendes  

 efter KL § 13 beregnede skat med de personfradrag, der skulle være bragt i  

 anvendelse, hvis dødsfaldet ikke var indtrådt, altså eventuelt med et eller  

 to forhøjede fradrag med grundbeløb 32.100 kr., skd.47.292.
 Skifte m.v.  .
Hvis boet skiftes eller ved begravelsesudlæg m.v. indrømmes der, hvis  

 ægtefællerne var samlevende, to personfradrag ved den længstlevendes  

 skatteberegning for dødsåret, medmindre længstlevende ved årets udløb var  

 samlevende med en ny ægtefælle, jfr.
KL § 37, stk. 4. Også i disse  

 situationer skal der anvendes to almindelige personfradrag, hvis  

 længstlevende ikke er pensionist og to personfradrag med grundbeløb 17.500  

 kr., hvis længstlevende er pensionist.
 I lsr.1980.34, jfr. skd.69.179, fandt landsskatteretten, at der ved  

 beregning af skatten af den afsluttende mellemperiodeansættelse for en afdød  

 enke, der havde siddet i uskiftet bo efter sin i samme indkomstår afdøde  

 mand, skulle indrømmes nedslag med skatteværdien af to (helårlige)  

 personfradrag, uanset at indkomstansættelsen for enken omfattede en kortere  

 periode end et år, og uanset at det i sådanne tilfælde normalt er  

 helårsskatten, der i henhold til KL § 35, stk. 3, 2. og 3. pkt. nedsættes med  

 personfradrag.
 Den længstlevende ægtefælle kan ikke i dødsåret opnå et ekstra  

 personfradrag efter reglen i KL § 37B, hvad enten boet skiftes, udlægges for  

 begravelsesomkostningerne eller udleveres til hensidden i uskiftet bo.
2. Børns beskatning 2.1. Diverse indtægtsarter  .
Børn er, uanset alder og uanset om de er hjemmeværende eller ej,  

 selvstændigt skattepligtige, jfr.
KL § 5, stk.1.
 Afgørende for om en indtægt eller ydelse skal beskattes hos forældrene  

 eller hos barnet er, hvem af parterne, der har retlig krav på ydelsen.
 Børnepension m.v.  .
Børnepension efter § 14, stk.2, i lov om tjenestemandspension,  

 understøttelser i henhold til § 22 i lov om erstatning til besættelsestidens  

 ofre og renteydelser, der er tillagt et barn efter lov om forsikring mod  

 følger af ulykkestilfælde § 39, beskattes hos barnet.
Også børnepension fra  

 private pensionskasser skal beskattes hos barnet, skd.15.11. Børnepension,  

 der udbetales i henhold til gl. tjenestemandslov § 69, stk.1 og 2, skal  

 ligeledes beskattes hos barnet.
 Derimod skal børnepensionstillæg til egenpension, der udbetales med  

 hjemmel i § 14, stk.1, i lov om tjenestemandspension samt børnepensionstillæg  

 til egenpension eller enkepension, der udbetales efter de tidligere gældende  

 pensionsregler (gl. tjenestemandslov § 66, stk.1), medregnes til  

 pensionistens og ikke til barnets indkomst, lsr. 1963.79.
Børnepensionstillæg efter den gamle tjenestemandslovs §§ 67, stk.12 og 68,  

 stk.3, tilkommer enken, selv om hun ikke er berettiget til enkepension, fordi  

 hun er fraskilt, uden ret hertil eller har mistet retten på grund af nyt  

 ægteskab.
Hvis hun har indgået nyt ægteskab, beskattes børnepensionstillægget  

 som særskilt hustruindkomst hos modtageren.
 Børnetilskud m.v. er skattefri  .
 Børnetilskud og ungdomsydelse efter lov om børnetilskud og andre  

 familieydelser er i henhold til LL § 7p skattefri.
 Den særlige udbetaling af 800 kr. pr. barn under 10 år, som skete i 1984,  

 er ligeledes skattefrit.
Ydelser, herunder børnetillæg, der efter bistandsloven udbetales til  

 enlige forsørgere, er skattefri, jfr.
LL § 7j.
 Kontanthjælp, der i medfør af bistandslovens § 37 udbetales til en ung  

 under 18 år, bevirker nedsættelse af personfradrag efter KL § 37C, stk.1, hos  

 den unge og ikke hos forældrene, jfr. skd.cirk. af 26.januar 1976.
 Plejevederlag  .
Vederlag for et barns vedvarende pleje medregnes ikke til barnets, men til  

 plejeforældrenes skattepligtige indkomst, jfr. herom afsnit E.
Oppebærer  

 plejeforældrene et for barnet fastsat underholdsbidrag, medregnes dette til  

 barnets skattepligtige indkomst efter reglerne om underholdsbidrag.
 I det omfang bidraget anvendes af plejeforældrene til barnets underhold,  

 behandles det hos plejeforældrene som vederlag for vedvarende pleje.
 Der kan i almindelighed ikke ske beskatning hos forældrene af et skønnet  

 overskud ved et barns ophold i hjemmet, når barnet modtager  

 invaliditetsydelser, der administreres af forældrene, lsr. 1976.23.
 Underholdsbidrag  .
Børn beskattes af bidrag, der er tillagt dem i anledning af skilsmisse,  

 separation eller samlivsophævelse samt af alimentationsbidrag.
Barnet skal  

 også beskattes af sådanne bidrag, selvom bidragyderen ikke har fradragsret,  

 fordi han bor sammen med barnet, eller fordi der er tale om bidrag, det er  

 pålagt ham at udrede udover barnets fyldte 18. år, jfr.
KL cirk. pkt. 31 og  

 lsr. 1964.158. Se afsnit F 1.1.
Derimod skal underholdsbidrag til børn under forældrenes faktiske  

 adskillelse kun medregnes til barnets indtægt, såfremt bidragene kan  

 fratrækkes af bidragyderen efter reglerne i LL § 10, stk.2. Barnet er derfor  

 i almindelighed kun skattepligtig af bidrag vedrørende tiden efter udløbet af  

 det indkomstår, i hvilket ophævelsen af samlivet har fundet sted eller evt.  

 efter separation eller skilsmisse inden dette tidspunkt, jfr.
KL § 10, stk.2.  

 Se afsnit F 1.2.
 Værdien af et barns friplads på et kollegium blev anset som skattepligtig  

 indkomst for barnet, lsr. 1976.68.
 Arbejdsindtægter  .
 Forbudet i arbejdsmiljøloven om beskæftigelse af børn under 14 år ved  

 erhvervsarbejde udelukker ikke, at barnet kan ansættes selvstændig til skat  

 af løn indtjent i strid med dette forbud, lsr. 1974.75.
Hvor mindreårige har indtægt ved hjemmearbejde eller ved arbejde for  

 fremmede i fællesskab med forældrene, kan beskatning hos de mindreårige kun  

 finde sted, hvor arbejdets karakter og omfang sammenholdt med børnenes alder  

 giver tilstrækkelige holdepunkter for at antage, at arbejdet kan være udført  

 af børnene.
Det kan derfor, hvor de konkrete oplysninger tilsiger dette, være  

 nødvendigt efter et skøn at foretage en fordeling af vederlagene mellem  

 forældrene og børnene.
 Ved ØLD af 26.sept.1983 (skd.69.212) fandt retten det ikke godtgjort, at  

 løn fra en ejerforening til en vicevært tilkom viceværtens to børn på  

 henholdsvis 14 og 15 år under hensyn til, at der ikke med ejerforeningen var  

 truffet aftale om fordeling af lønnen, som var indgået på faderens lønkonto.
 2.2. Gaver fra forældrene  .
I visse tilfælde skal barnets indtægter og formue beskattes hos  

 forældrene.
Med forældre sidestilles stedforældre, adoptivforældre og  

 plejeforældre.
Det er efter KL § 5, stk.2, tilfældet, hvor der er tale om  

 indtægtsnydelse eller formue, som barnet har modtaget som gave fra  

 forældrene.
Som gave anses også arveforskud.
Sådan indtægtsnydelse eller  

 formue og dennes afkast skal beskattes hos giveren, hvis denne er fuldt  

 skattepligtig her til landet.
Er giveren ikke fuldt skattepligtig her,  

 beskattes indtægten og formuen hos barnet.
 Denne flytning af beskatningen af barnets indtægter og formue skal kun  

 finde sted indtil udløbet af det kalenderår, hvori barnet fylder 18 år eller  

 indtil den dag, hvor barnet indgår ægteskab.
 Bestemmelsen må imidlertid sammenholdes med reglerne i LL §§ 14, 17 og 21.  

 Som følge heraf bliver det afgørende, på hvilken måde gaven ydes.
a.
Ydes gaven ved at forældrene overdrager barnet et allerede foreliggende  

 aktiv, f.eks. en aktie eller en obligation, skal forældrene indtil de  

 førnævnte tidspunkter selv medregne indtægterne af aktivet til deres  

 skattepligtige indkomst, og medtage det i deres skattepligtige formue.
En skatteyder, som ud fra et næringssynspunkt løbende var anset for  

 indkomstskattepligtig af kursavancerne på de af ham erhvervede pantebreve,  

 havde - som værge for sine to børn - indkøbt 5 pantebreve for opsparede  

 børnetilskud.
Da denne disposition var omfattet af KL § 5, stk. 2, som en  

 gave fra faderen, anses han for skattepligtig af kursavancerne på de indkøbte  

 pantebreve, lsr.1983.131.
 Derimod anses eventuel skattepligtig fortjeneste eller fradragsberettiget  

 tab ved salg af aktivet (typisk aktier) ikke for omfattet af bestemmelsen,  

 hvorfor sådan fortjeneste eller tab skal medtages ved barnets  

 indkomstopgørelse, lsr. 1975.107.
En skatteyder, der sammen med sine mindreårige børn ejede alle aktierne i  

 et selskab, overdrog en del af aktierne til et nystiftet anpartsselskab, hvis  

 anpartskapital fuldt ud ejedes af skatteyderen og dennes børn.
Aktierne var  

 solgt til kurs 150, hvilket indebar en overpris på 18.000 kr., som i sin  

 helhed blev anset for maskeret udbytte til skatteyderen, idet denne i medfør  

 af KL § 5, stk. 2, blev anset for skattepligtig af børnenes andel i udbyttet,  

 lsr.1984.103.
Renter af børneopsparingskonti er indtil datoen for bindingsperiodens  

 ophør skattefri, medens renteindtægten derefter er skattepligtig.
Dette  

 gælder, uanset hvornår rentetilskrivningen i pengeinstituttet faktisk finder  

 sted.
Hidrører indeståendet fra en gave ydet af forældre, stedforældre eller  

 plejeforældre, sker indkomst- og formuebeskatningen efter bindingsperiodens  

 ophør hos giveren indtil udløbet af det kalenderår, hvori barnet fylder 18  

 år, eller indtil den dato, hvor barnet indgår ægteskab.
b.
Ydes gaven ved, at forældrene påtager sig en forpligtelse til at udrede  

 en løbende ydelse (som ikke er underholdsbidrag), kommer beskatningen hos  

 forældrene til at ske ved, at disse er afskåret fra fradragsret for  

 ydelserne.
De kan heller ikke fradrage kapitalværdien af de løbende ydelser.  

 Til gengæld skal ydelserne ikke beskattes hos barnet.
Også efter at barnet fylder 18 år eller indgår ægteskab, medfører LL § 14,  

 at forældrene fortsat er afskåret fra fradrag i indkomsten, ligesom  

 kapitalværdien ikke kan fratrækkes i formuen, jfr.
LL § 21. Derimod vil  

 barnet nu blive skattepligtig af underholdsydelserne, jfr.
SL § 4c og lsr.  

 1960.175. og 1981.182.
c.
Består gaven i, at forældrene påtager sig en gældsforpligtelse overfor  

 barnet, ses der ved indkomstopgørelsen bort fra renten både hos forældrene og  

 barnet, og forældrene kan ikke fratrække gælden i formuen.
Når barnet fylder 18 år eller indgår ægtteskab, indtræder der  

 indkomstskattepligt af renten, jfr.
SL § 4c, og formueskattepligt af værdien  

 af fordringen.
Forældrene kan i henhold til LL § 17 stadig ikke fratrække  

 renten ved indkomstopgørelsen, men de kan nu fratrække gælden i formuen.
En skatteyder havde købt en fordring på sin søn.
Det forhold, at han  

 overdrog fordringen til sine børnebørn, medførte ikke, at sønnen, der var  

 skyldner i henhold til pantebrevet, blev afskåret fra at fradrage den del af  

 den samlede rente, der tilfaldt hans egne børn, skd.29.166.
En datter udstedte gældsbreve til sin fader, der samme dag gav  

 gældsbrevene til datterens børn.
Gældsbrevenes forrentning sattes i relation  

 til nogle aktiers udbytte (der i realiteten var nul). Senere ændrede datteren  

 rentebestemmelserne, således at gældsbrevene skulle forrentes med 7% p.a.  

 Datteren ansås ved denne disposition at have givet sine børn en vedvarende  

 underholdsydelse, som omhandlet i LL § 14, og der var ikke fradragsret for  

 renterne, VLD af 18. december 1978 (skd.52.49).
 Beskatning efter § 5, stk.2, finder sted, uanset om barnet er  

 hjemmeværende hos den pågældende giver eller ikke.
 Har barnet modtaget gaven før 1.januar 1969, og var barnet ved modtagelsen  

 af gaven selvstændig skattepligtig som følge af, at det forinden havde  

 modtaget formue ved arv eller gave fra andre end forældrene, sker  

 beskatningen dog hos barnet.
 Eventuelt kun delvis gave  .
Er den barnet tillagte indtægtsnydelse eller formue kun delvis ydet som  

 gave, idet barnet i et vist omfang har ydet forældrene vederlag, behandles  

 kun den til gaveandelen svarende del af indtægterne og formuen efter reglerne  

 i KL § 5, stk.2, og de pågældende ligningslovbestemmelser.
Den øvrige del er  

 derimod altid skattepligtig hos barnet, og beskattes ikke hos forældrene.
 Et eventuelt underskud ved driften af en virksomhed, der er overdraget  

 barnet som gave, fradrages hos gavegiveren, dog kun en så stor del af  

 underskuddet, der svarer til gaveandelen.
 Afkald på falden arv  .
 Når forældre giver afkald på arv til fordel for deres børn efter at  

 arvingerne har tiltrådt arven, må et sådant arveafkald anses som en  

 gavedisposition fra forældrene til børnene (se nærmere E 4.1.6.), hvorfor  

 arven (som formue) og afkastet heraf må beskattes hos afkaldsgiveren i  

 overensstemmelse med reglen i KL § 5, stk.2. Det samme er tilfældet, hvor et  

 barn oppebærer en annuitet ifølge en inkonvertibel annuitetsforsikring tegnet  

 af barnets fader som forsikringstager.
Formuegoder, der træder i stedet for gaver fra forældre m.v., behandles på  

 samme måde som selve gaven.
Hvis barnet f.eks. benytter en pengegave fra  

 forældre til køb af obligationer, skal obligationerne og afkastet heraf  

 beskattes hos forældrene.
Indtægt og formue hidrørende fra opsparet børnetilskud og ungdomsydelser  

 beskattes hos forældrene efter KL § 5, stk.2, jfr.
VLD af 1.nov. 1982  

 (skd.65.196).
 Opmærksomheden henledes på, at forældres overtagelse af børns  

 gældsforpligtelser og renteudgifter i forbindelse hermed ikke er omfattet af  

 KL § 5, stk.2, ØLD af 16.9.1976 (skd.41.126).
 Om forældres udlån til børn, se afsnit F 1.4.3.
 2.3. Forældres løn til deres børn  .
Efter bestemmelsen i KL § 5, stk.3, skal løn, som et barn, der ved  

 indkomstårets begyndelse ikke er fyldt 15 år, oppebærer for arbejde i  

 forældrenes erhvervsvirksomhed ikke beskattes hos barnet.
Til gengæld kan  

 forældrene ikke ved deres indkomstopgørelse fratrække lønnen.
Se som eksempel  

 lsr. 1973.72 om en 11-årigs indtægter ved mekanikerarbejde og handel med  

 biler.
 Reglen gælder, selv om forældrene er separeret eller skilt, og barnet har  

 arbejdet hos den af forældrene, som ikke har del i forældremyndigheden, jfr.  

 skd.17.111 og lsr. 1980.30. Derimod kunne bestemmelsen ikke anvendes overfor  

 løn til et 7-års barn af en kvinde, som arbejdsgiveren samlevede med, lsr.  

 1976.69. Fradrag blev dog her nægtet, da det ikke fandtes sandsynliggjort, at  

 barnet havde udført arbejde for beløbet.
 Er barnet derimod ved indkomstårets begyndelse fyldt 15 år, skal lønnen  

 medregnes hos barnet og er fradragsberettiget hos forældrene på sædvanlig  

 måde, forudsat at der er udført et arbejde svarende til den fratrukne løn.
Det er alene barnets indkomstår, der er afgørende for om reglerne i KL §  

 5, stk. 3, skal anvendes.
Det er altså uden betydning, om forældrene  

 eventuelt har et afvigende indkomstår.
Se som eks. skd.37.130.
 Hvor barnet er ansat af et interessentskab, hvori en eller begge barnets  

 forældre deltager sammen med andre, kan lønindtægten ikke henføres under KL §  

 5, stk.3, når lønnen til barnet udredes af interessentskabets overskud og  

 ikke alene af forældrenes andel heraf, lsr. 1974.74.
 Det samme gælder, når barnet arbejder for et A/S, hvori faderen er  

 hovedaktionær, lsr. 1977.196.
 Avisuddelere, der som hjælpebude anvender egne børn såvel over som under  

 15 år, kan fradrage løn til disse børn sammen med eventuel løn til fremmede  

 hjælpebude, og børnene beskattes af denne lønindtægt, selvom de er under 15  

 år, skd.14.149. I dette tilfælde er der ikke tale om at fratrække løn til  

 børn under 15 år for arbejde i forældrenes erhvervsvirksomhed, men blot tale  

 om en deling af en A-indkomst.
 2.4. Forældres underholdsydelser til deres børn  .
Et barn, der har ophold i hjemmet, hvor det får kost og logi m.v., uden at  

 underholdet er vederlag for arbejde i forældrenes erhvervsvirksomhed, er  

 uanset dets alder skattefri af værdien af underholdet, og forældrene kan ikke  

 foretage noget fradrag for deres udgift, jfr.
KL § 5, stk.4. Også pengebeløb,  

 der ydes af forældre til dækning af barnets almindelige leveomkostninger, er  

 omfattet af skattefriheden.
Er det pågældende underhold derimod vederlag for  

 arbejde i forældrenes erhvervsvirksomhed, behandles det skattemæssigt på  

 samme måde som lønnen iøvrigt for sådant arbejde, se KL cirk. pkt.31 og lsr.  

 1957, 84. Værdien af kost og logi m.v., der ydes af en fader til hans børn  

 uden for ægteskab, er også skattefri for børnene.
I lsr. 1971.128 havde skatterådet anset en faglærerinde for delvis  

 skattepligtig af løn og frit ophold som husbestyrerinde for sin fader.  

 Landsskatteretten anså ikke beløbet for skattepligtigt, idet der henvistes  

 til, at børn ikke beskattes af, hvad der er ydet i helt eller delvis  

 underhold af forældrene, medmindre sådant underhold er vederlag for arbejde i  

 en af forældrenes erhvervsvirksomhed.
Se også lsr. 1973.117.
 2.5. Selvangivelse og skatteansættelse  .
Børn, der ved begyndelsen af et indkomstår ikke er fyldt 15 år, skal kun  

 indsende selvangivelse og medtages ved skatteansættelsen, såfremt de i  

 indkomståret har haft skattepligtig indkomst og/eller formue.
Selvangivelsen  

 fra en umyndig skal underskrives af værgen, jfr SL § 22, stk. 9.
