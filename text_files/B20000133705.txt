 Bekendtgørelse om opkrævning af  

 skatter og afgifter m.v.
 I medfør af § 2, stk. 7, § 3, stk. 2, § 8,  

 stk. 2, § 9, stk. 4, § 11 a, § 14, § 16,  

 stk. 1, og § 17, stk. 3 og 4, i lov om opkrævning af  

 skatter og afgifter m.v., jf. lov nr. 169 af 15. marts 2000, som ændret  

 ved § 6 i lov nr. 461 af 31. maj 2000, § 47 i lov nr. 462 af 31.  

 maj 2000, § 33 i lov nr. 1029 af 22. november 2000 og § 4 i lov nr. 1299  

 af 20. december 2000, fastsættes:
Angivelse og betaling § 1. Skatter og afgifter m.v. (tilsvaret) skal  

 angives på blanketter udsendt af de statslige told- og  

 skattemyndigheder.
 Stk. 2. Tilsvarsbeløbene skal anføres til  

 betaling i de rubrikker, der fremgår af den enkelte blanket.  

 Beløb skal angives i hele kroner.
 Stk. 3. De statslige told- og skattemyndigheder kan tillade,  

 at angivelse og indbetaling af skatter og afgifter m.v. på  

 nærmere fastsatte vilkår sker elektronisk.
 Stk. 4. Virksomheder og personer, der afregner afgifter efter  

 reglerne i opkrævningslovens § 9, skal selv henvende sig til de  

 statslige told- og skattemyndigheder med henblik på angivelse og  

 indbetaling af afgiften.
§ 2. De statslige told- og skattemyndigheder kan  

 tillade, at en indeholdelsespligtig i henhold til kildeskatteloven, som i  

 bestemte måneder ikke udbetaler af A-indkomst, ikke skal indgive  

 angivelse af A-skat vedrørende disse måneder.
Har en  

 indeholdelsespligtig fået en sådan tilladelse, skal der endvidere  

 ikke ske angivelse af arbejdsmarkedsbidrag vedrørende disse  

 måneder.
§ 3. Ved ophør af en registreringspligtig  

 virksomhed m.v. i henhold til kildeskatteloven og lov om en  

 arbejdsmarkedsfond skal der senest 10 dage efter ophørsdagen  

 indbetales A-skat og arbejdsmarkedsbidrag, og indgives angivelser  

 vedrørende tiden siden udløbet af den seneste  

 angivelsesperiode.
Indbetaling og angivelse sker til de statslige told- og  

 skattemyndigheder.
 Stk. 2. Ved ophør af momspligtig virksomhed  

 gælder fristerne efter momslovens kapitel 15 for angivelse og  

 indbetaling af afgift.
 Stk. 3. Ved ophør af registreringspligtig virksomhed  

 m.v. i øvrigt gælder fristerne efter opkrævningslovens  

 § 2 for angivelse og indbetaling af afgift.
Fritagelse for betaling af afgift, gebyr og renter § 4. De statslige told og skattemyndigheder kan  

 fritage en virksomhed for betaling af afgift for foreløbige  

 fastsættelser, gebyrer og renter, som nævnt i  

 opkrævningslovens § 8, stk. 1, såfremt 1)	overskridelse af angivelses- og/eller betalingsfristen skyldes  

 pludseligt opståede hændelser, som virksomheden ikke har haft  

 indflydelse på og ikke har kunnet forudse, og virksomheden straks efter  

 hindringens ophør indgiver angivelse og/eller indbetaler tilsvaret,  

 eller 2)	overskridelse af angivelses- og/eller betalingsfristen er på  

 få dage, og der er tale om et førstegangstilfælde og  

 /eller der foreligger undskyldelige forhold.
 Stk. 2. Told- og Skattestyrelsen kan fastsætte  

 nærmere regler for anvendelsen af stk. 1.
Lønindeholdelse § 5. Afgørelse om indeholdelse i løn  

 m.v. for ubetalte beløb efter opkrævningsloven træffes af  

 de statslige told- og skattemyndigheder.
Afgørelsen om  

 lønindeholdelse indberettes til Det Fælles  

 Lønindeholdelsesregister, jf. § 3 i lov om Det Fælles  

 Lønindeholdelsesregister.
 § 6. Beløb, der er indeholdt af en  

 indeholdelsespligtig efter opkrævningslovens § 14, indbetales til  

 Det Fælles Lønindeholdelsesregister, jf. § 2, nr. 4, i  

 lov om Det Fælles Lønindeholdelsesregister.
Stk. 2. Samtidig med indeholdelsen skal den  

 indeholdelsespligtige give skyldneren skriftlig meddelelse om  

 størrelsen af det indeholdte beløb.
I meddelelsen skal angives  

 den indeholdelsespligtiges navn, adresse og det CVR-nr. eller SE-nr., der er  

 anvendt ved indeholdelsen, samt navn og CPR-nr. på skyldneren.
 Stk. 3. De beløb, der er nævnt i stk. 1,  

 forfalder til betaling den 1. i den kalendermåned, der følger  

 efter indeholdelsen, og med sidste rettidige betalingsdag den 15. i  

 forfaldsmåneden.
 Stk. 4. Falder den sidste rettidige betalingsdag på en  

 helligdag, lørdag eller søndag, forlænges fristen til den  

 følgende hverdag.
 Stk. 5. Ved indbetaling til Det Fælles  

 Lønindeholdelsesregister skal den indeholdelsespligtige give skriftlig  

 meddelelse om navn, adresse og CPR-nr. på skyldneren samt om  

 størrelsen af det indeholdte beløb.
 § 7. Det påhviler den indeholdesespligtige  

 at besvare skriftlige forespørgsler fra de statslige told- og  

 skattemyndigheder angående pålæg, der er givet den  

 pågældende om lønindeholdelse efter  

 opkrævningslovens § 14. Besvarelsen skal ske inden 14 dage efter  

 modtagelsen af forespørgslen.
 Sikkerhedsstillelse og straffebestemmelser m.v.
§ 8. Den sikkerhed, som er omhandlet i  

 opkrævningslovens §§ 11 og 11 a, kan stilles i form af  

 børsnoterede obligationer, bankgaranti, kontante indskud eller i form  

 af anden betryggende sikkerhed efter de statslige told- og skattemyndigheders  

 bestemmelse.
Sikkerhedsstillelse i form af kontante indskud forrentes  

 ikke.
§ 9. Den formue, som er omhandlet i  

 opkrævningslovens § 11 a, skal dokumenteres ved en erklæring  

 fra en registreret eller statsautoriseret revisor, medmindre virksomhedens  

 formue opgjort efter reglerne i selskabsskattelovens § 14,  

 stk. 2-7, udgør mindst 125.000 kr. på  

 registreringstidspunktet.
Erklæringen kan også udfærdiges  

 af en revisor med tilsvarende uddannelse fra et andet EU-medlemsland.  

 Erklæringen skal være underskrevet af selskabets  

 tegningsberettigede ledelse og selskabets revisor.
Erklæring kan  

 afgives på blanketter, der udarbejdes af de statslige told- og  

 skattemyndigheder.
 Stk. 2. Ved apportindskud og bankindestående kan der  

 efter de statslige told- og skattemyndigheders bestemmelse anmodes om  

 yderligere dokumentation for, at disse værdier er tilstede på  

 registreringstidspunktet.
§ 10. Har en virksomhed fået inddraget sin  

 registrering eller er en virksomhed nægtet registrering som  

 indeholdelsespligtig for A-skat og arbejdsmarkedsbidrag i medfør af  

 opkrævningslovens § 4, stk. 3, 1. pkt., § 11,  

 stk. 3, 2. pkt., eller § 11 a, stk. 2, men er virksomheden  

 indeholdelsespligtig for A-skat og arbejdsmarkedsbidrag, fastsætter de  

 statslige told- og skattemyndigheder den kortest mulige periode til  

 virksomhedens afvikling af allerede indgåede ansættelses- og  

 kontraktsforhold, der gør det påkrævet at foretage  

 indeholdelse af A-skat og arbejdsmarkedsbidrag.
Virksomheden skal i  

 afviklingsperioden midlertidigt registreres af de statslige told- og  

 skattemyndigheder.
Stk. 2. I afviklingsperioden skal virksomheden anvende en  

 afregningsperiode, der fastsættes af de statslige told- og  

 skattemyndigheder.
Virksomheden skal senest den 3. hverdag efter hver  

 afregningsperiodes udløb angive og indbetale indeholdt A-skat og  

 arbejdsmarkedsbidrag til de statslige told- og skattemyndigheder.
Stk. 3. De statslige told- og skattemyndigheder kan i  

 afviklingsperioden pålægge virksomheden en kortere frist for  

 indbetaling end nævnt i stk. 2 samt pålægge  

 virksomheden ændret betalingssted.
De statslige told- og  

 skattemyndigheder kan endvidere pålægge virksomheden at indsende  

 angivelse med specificerede oplysninger for hver enkelt indkomstmodtager.
 § 11. Den, der forsætligt eller groft  

 uagtsomt overtræder § 1, stk. 4, § 3, § 6,  

 stk. 2, 3 og 5, § 7, eller § 10, stk. 2 og 3, straffes  

 med bøde, medmindre højere straf er forskyldt efter  

 opkrævningslovens § 17, stk. 2 og 3. Bestemmelserne i lovens  

 § 17, stk. 5, og § 18 finder tilsvarende anvendelse.
 § 12. Bekendtgørelsen træder i kraft den 1.  

 januar 2001. Samtidig ophæves bekendtgørelse nr. 344 af 28. maj  

 1995 om afviklingsdispositioner med afregning m.v. af A-skat og  

 arbejdsmarkedsbidrag for virksomheder, der nægtes registrering som  

 indeholdelsespligtig for A-skat og arbejdsmarkedsbidrag og  

 bekendtgørelse nr. 508 af 7. juni 2000 om sikkerhedsstillelse ved  

 registrering.
