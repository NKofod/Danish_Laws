 § 1.  Finansministeriet har udsendt cirkulære LP nr.  

 031/87 af 12.
maj 1987 indeholdende aftale af 29. april 1987 om flyttegodtgørelse m.v. til tjenestemænd i staten, folkeskolen og folkekirken.
 Cirkulæret vedlægges som bilag 1.
Stk. 2.  Størrelsen af supplerende flyttegodtgørelse,  

 jf.
Finansministeriets cirkulære, bilag 2, vil fremgå af Kundgørelse for  

 Forsvaret A.
 § 2.  Personel, der er ansat på tjenestemandslignende  

 vilkår, følger de for tjenestemænd i forsvaret gældende regler.
 Stk. 2.  Ikke-tjenestemandsansat civilt og militært  

 personel følger de i vedkommende kontrakt/aftale/overenskomst fastsatte  

 regler.
Stk. 3.  I forbindelse med flytning af myndigheder og  

 institutioner under forsvaret kan der til kontrakt- og overenskomstansat  

 månedslønnet personale, for hvem der ikke er fastsat særlige bestemmelser om  

 flyttegodtgørelse, samt til timelønnede håndværkere og arbejdere, der har  

 mindst 5 års forudgående beskæftigelse under Forsvarsministeriet, ydes  

 flyttegodtgørelse, herunder godtgørelse for dobbelt husførelse, efter de for  

 uansøgt forflyttelse af tjenestemænd gældende regler.
For personel, der er  

 omfattet af civilarbejderloven, beregnes den i aftalens §§ 9 - 11, omhandlede  

 supplerende godtgørelse, som om de pågældende var aflønnet med en lønning,  

 svarende til den for dem fastsatte pensionslønramme.
For øvrigt personel  

 forelægges sagen i hvert enkelt tilfælde for Forsvarsministeriet.
 4-årsordningen.
 § 3.  Forsvarsministeriet har den 18. marts 1982  

 indgået aftale med tjenestemændenes centralorganisationer om ydelse af  

 godtgørelse for dobbelt husførelse m.v. til tjenestemænd inden for forsvaret,  

 i de særlige tilfælde hvor uansøgt forflyttelse sker til et tjenestested,  

 hvorfra den pågældende er planlagt forflyttet inden for en periode på 4 år.
 Stk. 2.  Aftalen vedlægges som bilag 2 med  

 paragrafhenvisninger ajourført.
 § 4.  I tilknytning til den i § 3 nævnte aftale  

 bemærkes følgende:
 Stk. 2.  Det forudsættes, at ordningen praktiseres  

 således, at der i hvert enkelt tilfælde meddeles den forflyttede, hvor længe  

 tjenesten ved det nye tjenestested er planlagt at skulle vare, samt i videst  

 mulig udstrækning hvilket tjenestested den pågældende herefter er planlagt  

 forflyttet til.
 Stk. 3.  I forbindelse med ordningens etablering har det  

 fra Forsvarsministeriets side været hensigten i størst mulig udstrækning at  

 tilskynde personellet til at benytte forsvarets cafeterier samt til i mulig  

 udstrækning at leje de på tjenestestederne til rådighed værende kvarterer.
 Stk. 4.  I tilfælde, hvor den forflyttedes  

 tilkendegivelse af ikke at ville foretage flytning undtagelsesvis foreligger  

 over 6 måneder efter forflyttelsestidspunktet, vil den eventuelt for meget  

 udbetalte godtgørelse for dobbelt husførelse være at fradrage i den  

 godtgørelse, der tilkommer den pågældende i den nærmest følgende tid, således  

 at der ingen godtgørelse kommer til udbetaling, før det for meget udbetalte  

 beløb er indbetalt.
 Stk. 5.  Hvis den forflyttede fortryder sin beslutning  

 om ikke at ville flytte, vil der kunne ydes den pågældende almindelig  

 flyttegodtgørelse, mod at den godtgørelse for dobbelt husførelse, der er ydet  

 ud over 12 måneder, fradrages i flyttegodtgørelsen.
 Stk. 6.  Størrelsen af de i aftalens § 2 anførte beløb  

 vil fremgå af Kundgørelse for Forsvaret A.
 Afsluttende bestemmelser.
 § 5.  Ansøgning om flyttegodtgørelse m.v. indsendes  

 til Forsvarskommandoen, Hjemmeværnskommandoen og de direkte under  

 Forsvarsministeriet hørende myndigheder og institutioner.
 Stk. 2.  Det pålægges myndigheder og institutioner, der  

 forflytter personel/ind- og udkommanderer personel af tjenesteboliger, at  

 henlede den pågældendes opmærksomhed på nærværende cirkulære.
 § 6.  Kundgørelse for Forsvaret B.12-1986 ophæves.
 P.M.V.
 E.B.
A.
Anholm Bilag 1 Cirkulære om flyttegodtgørelse m.v. til tjenestemænd i staten, folkeskolen  

 og folkekirken Bilag 2 A F T A L E mellem Forsvarsministeriet, Statstjenestemændenes Centralorganisation I,  

 Statstjenestemændenes Centralorganisation II og Akademikernes  

 Centralorganisation (Tjenestemandsudvalget) om særlig godtgørelse for dobbelt husførelse m.v. inden for forsvaret.
 Forsvarsministeriet har den 18. marts 1982 i henhold til § 45, stk. 2, i  

 lov nr. 291 af 18. juni 1969 om tjenestemænd i staten, folkeskolen og  

 folkekirken og § 2 i den under den 27. oktober 1969 indgåede hovedaftale  

 mellem ministeren for statens lønning~ og pensionsvæsen og tjenestemændenes  

 centralorganisationer samt efter bemyndigelse fra Finansministeriet indgået  

 følgende aftale med tjenestemændenes centralorganisationer:
 »§ 1.  Denne aftale omfatter ydelse af  

 godtgørelse for dobbelt husførelse m.v. til tjenestemænd inden for forsvaret  

 i de særlige tilfælde, hvor uansøgt forflyttelse sker til et tjenestested,  

 hvorfra den pågældende er planlagt forflyttet inden for en periode på 4 år.
 Stk. 2.  I de i stk. 1 nævnte tilfælde kan godtgørelse  

 for dobbelt husførelse m.v. i medfør af Finansministeriets cirkulære af  

12. maj 1987 om flyttegodtgørelse m.v. til tjenestemænd i staten,  

 folkeskolen og folkekirken ydes i det nedenfor i § 2-4 anførte omfang, selv  

 om tjenestemanden ikke agter at foretage bopælsforandring i anledning af  

 forflyttelsen.
Stk. 3.  Tjenestemandens tilkendegivelse af, at han ikke  

 after at foretage flytning, skal normalt foreligge inden 6 måneder efter  

 forflyttelsestidspunktet.
Foreligger tilkendegivelsen på et senere tidspunkt,  

 vil den godtgørelse for dobbelt husførelse, der i henhold til nedenstående  

 bestemmelser er udbetalt for meget, være at fradrage i den godtgørelse, der  

 tilkommer den pågældende for den resternde periode.
§ 2.  I de i § 1 nævnte tilfælde vil der kunne ydes  

 den pågældende godtgørelse for dobbelt husførelse m.v. efter reglerne i  

 ovennævnte cirkulære, § 13, stk. 1, 3 og 4, og § 14-16. Efter at den  

 pågældende har oppebåret godtgørelse for dobbelt husførelse m.v. i 6 måneder,  

 kan godtgørelse for den følgende tid ikke oversitge et beløb på 2.100 kr. pr.  

 kvartal, dog højst 8.000 kr. i 12 på hinanden følgende måneder.
Disse beløb  

 dyrtidsreguleres efter for regulering af time- og dagpenge gældende regler,  

 jf.
Finansministeriets cirkulære af 24. maj 1978, § 20.
 § 3.  Såfremt tjenestemanden efter udløbet af 12  

 måneder efter forflyttelsens ikrafttræden vælger at foretage flytning i  

 anledning af forflyttelsen, vil der i den ham tilkommende flyttegodtgørelse  

 være at fradrage den ham i mefør af § 2 udbetalte godtgørelse for dobbelt  

 husførelse m.v. for den tid, der ligger ud over 12 måneder.
