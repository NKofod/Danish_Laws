Nr LSF 48 Forslag til Lov om ændring af lov om frigørelse for visse  

 tilskudsbestemmelser (Ændret fordeling) Fremsat af Keld Albrechtsen (EL) Frank Aaen (EL) den 2. april 1998 Vedtaget ved tredjebehandling den 18. juni 1998 Lov nr. 396 af 26/06/1999 § 1 I lov nr. 196 af 4. juni 1964 om frigørelse for visse tilskudsbestemmelser  

 foretages følgende ændring:
 1. § 4 affattes således:
 »§ 4. De indbetalte frigørelsesbeløb med fradrag af  

 udbetalinger i henhold til § 3, stk. 2, tilfalder det i deklarationerne  

 omhandlede udvalg, såfremt et sådant er nedsat, til anvendelse i  

 overensstemmelse med de herom fastsatte regler.
»Stk. 2. Er et udvalg som nævnt i stk. 1 ikke nedsat,  

 tilfalder de indbetalte beløb kommunen.
De indbetalte beløb skal anvendes til  

 boligsociale formål i kommunen.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov nr. 196 af 4. juni 1964 om frigørelse for visse tilskudsbestemmelser  

 foretages følgende ændring:
 1) § 4, 2. pkt., affattes således:
»Er et udvalg som nævnt ikke nedsat, tilfalder de indbetalte beløb  

 kommunen.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Københavns Kommune har i henvendelse af 20. november 1997 anmodet  

 Boligministeriet om ændring af lov nr. 196 af 4. juni 1964. Det drejer sig om  

 Tilskudsdeklarationsudvalget i København, hvor midlerne ønskes overført til  

 boligsociale formål i belastede byområder i Københavns Kommune.
 Såfremt Københavns Kommune beslutter, at udvalget skal nedlægges, fordeles  

 de indbetalte midler efter gældende regler ligeligt mellem stat og kommune.  

 Denne fordeling forekommer ikke rimelig.
 Nedskæringen af byfornyelsesmidlerne i forbindelse med finansloven for  

 1998 er et eksempel på udsultningen af boligområdet, hvorfor en overførsel af  

 midlerne fra Tilskudsdeklarationsudvalget kan være med til at lukke et par af  

 de dybe huller, der er i kommunen.
 Det foreslås derfor, at alle midler tilfalder kommunen, såfremt udvalget  

 nedlægges.
Bemærkninger til lovforslagets enkelte bestemmelser Til § 1 Til nr. 1 Det foreslås, at indbetalte midler tilfalder kommunen, såfremt  

 tilskudsudvalget nedlægges.
Til § 2 Det foreslås, at loven træder i kraft dagen efter bekendtgørelsen i  

 Lovtidende.
Skriftlig fremsættelse Keld Albrechtsen (EL):
 Som ordfører for forslagsstillerne tillader jeg mig herved at fremsætte:
 Forslag til lov om ændring af lov om frigørelse for visse  

 tilskudsbestemmelser. (Ændret fordeling).
(Lovforslag nr.
L 48).
 Jeg henviser i øvrigt til de bemærkninger, der ledsager lovforslaget, og  

 anbefaler det til Tingets velvillige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov nr. 196 af 4. juni 1964 om frigørelse for visse tilskudsbestemmelser  

 foretages følgende ændring:
 1) § 4, 2. pkt., affattes således:
»Er et udvalg som nævnt ikke nedsat, tilfalder de indbetalte beløb  

 kommunen.« § 4. De indbetalte frigørelsesbeløb med fradrag af udbetalinger i  

 henhold til § 3, stk. 2 , tilfalder det i deklarationerne omhandlede udvalg,  

 såfremt et sådant er nedsat, til anvendelse i overensstemmelse med de herom  

 fastsatte regler.
Er et udvalg som nævnt ikke nedsat, tilfalder de indbetalte  

 beløb staten og kommunen hver med halvdelen.
Efter 2. behandling den 16. juni 1998 § 1 I lov nr. 196 af 4. juni 1964 om frigørelse for visse tilskudsbestemmelser  

 foretages følgende ændring:
 1. § 4 affattes således:
 »§ 4. De indbetalte frigørelsesbeløb med fradrag af  

 udbetalinger i henhold til § 3, stk. 2, tilfalder det i deklarationerne  

 omhandlede udvalg, såfremt et sådant er nedsat, til anvendelse i  

 overensstemmelse med de herom fastsatte regler.
»Stk. 2. Er et udvalg som nævnt i stk. 1 ikke nedsat,  

 tilfalder de indbetalte beløb kommunen.
De indbetalte beløb skal anvendes til  

 boligsociale formål i kommunen.« § 2 Loven træder i kraft dagen efter bekendtgørelsen i Lovtidende.
