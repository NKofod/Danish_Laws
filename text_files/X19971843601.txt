For to anpartshavere, der hver ejede halvdelen af anpartskapitalen i  

 et selskab, gav Ligningsrådet tilladelse til skattefri ombytning på vilkår,  

 at det nystiftede holdingselskabs helejerskab af datterselskabet blev bevaret  

 i mindst 3 år.
Derimod gav Ligningsrådet afslag på en samtidig anmodning om  

 ombytning af den halvdel af anparterne, som den ene anpartshaver skulle  

 modtage i holdingselskabet.
Forinden den anden ombytning skulle ske var det  

 planen, at medanpartshaveren skulle overdrage nom. 1.000 kr.
anparter i holdingselskabet til det selskab, hvori 50 % anpartsposten  

 skulle indbyttes.
Ligningsrådet fandt, at der var tale om omgåelse af  

 stemmeflertalskravet i aktieavancebeskatningslovens § 13, stk. 1. Det gjorde  

 i den forbindelse ingen forskel, at overdragelsen af de nom. 1.000 kr.
 anparter ville ske uden nogn samtidig overenskomst, der kunne sikre  

 medanpartshaveren en uændret indflydelse i driftsselskabet, eller som kunne  

 give ham ret til at købe de pågældende anparter tilbage på et senere  

 tidspunkt.
For to brødre, der ejede hver halvdelen af anparterne i et selskab D, blev  

 der anmodet om tilladelse til skattefri ombytning med anparter i et nystiftet  

 holdingselskab - Holding I ApS.
Samtidig blev der anmodet om tilladelse til  

 ombytning af de anparter, som den ene anpartshaver - anpartshaver X - skulle  

 modtage i Holding I ApS med nyudstedte anparter i et selskab - Holding II ApS  

 - hvor anpartshaver X i forvejen ejede anparter.
Selskab D var stiftet uden for lov om skattefri virksomhedsomdannelse.  

 Aktiviteten bestod i produktion og salg af gødningspiller mv. til iblanding i  

 sphagnum til professionelle gartnere.
Aktiviteten var i 1990 overtaget fra et  

 andet selskab tilhørende de to brødre.
 Den første ombytning ønskedes gennemført ved, at de to brødre skulle  

 indskyde hver deres anparter i Selskab D i et nystiftet holdingselskab -  

 Holding I ApS - mod i samme indbyrdes forhold at udbetales nogen kontant  

 udligningssum til de to anpartshavere.
Formålet med denne ombytning var at få skabt en hensigtsmæssig  

 koncernstruktur med hensyn til aktivitetsudvidelser på det amerikanske  

 marked.
I samarbejde med en lokal gødningsfabrikant var der planer om at  

 etablere produktion og salg i USA.
Det var tanken, bl.a. i relation til en  

 effektiv hæftelsesbegrænsning, at aktiviteterne blev etableret via et helejet  

 amerikansk selskab.
 Holding I ApS havde ikke planer om at ændre på ejerforholdet til Selskab D  

 i de første 3 år efter ombytningen.
 Medanpartshaveren ville efterfølgende overdrage nom. 1.000 kr. af de  

 modtagne anparter i Holding I ApS til et eksisterende selskab - Holding II  

 ApS.
 Den anden ombytning ønskedes herefter gennemført ved, at anpartshaver X  

 skulle indskyde de modtagne anparter i Holding I ApS i Holding II ApS mod  

 alene at blive vederlagt med nyudstedte anparter i Holding ApS.
Holding II ApS var stiftet ved skattefri anpartsombytning i september  

 måned 1995, jf.
Ligningsrådets tilladelse hertil.
Anpartskapitalen i Holding  

 II ApS var fordelt med nom. 20.000 kr.
A-anparter (anparter med stemmeret)  

 til anpartshaver X og med hver nom. 90.000 kr.
B-anparter (anparter uden  

 stemmeret) til dennes to sønner.
 Formålet med denne ombytning var at få etableret en mere hensigtsmæssig  

 koncernstruktur med hensyn til anpartshaver X's erhvervsinvesteringer.
 Holding II ApS's ejerskab af Holding I ApS ville blive bevaret i mindst 3  

 år efter ombytningen.
 Berørte kommune havde udtalt, at de kunne tilslutte sig, at der blev givet  

 tilladelse til anpartsombytningerne på vilkår, at ejerskabet af de fremtidige  

 datterselskaber blev bevaret i mindst 3 år.
 Told- og Skatteregionen indstillede, at der blev givet tilladelse til  

 første ombytning og afslag på den anden del af ansøgningen, idet regionen  

 antog, at overdragelsen af de nom. 1.000 kr. anparter alene skulle ske for at  

 gøre ombytningen mulig.
 Ansøgers advokat gjorde hertil gældende, at der på ingen måde var hjemmel  

 til at tillægge de involverede parters subjektive hensigter nogen som helst  

 retlig betydning.
Ligningsrådet anførte, at betingelsen om, at skattefri ombytning kræver  

 tilladelse fra Ligningsrådet skulle ses på baggrund af artikel 11, stk. 1,  

 litra a, i EU's fusionsdirektiv.
Denne bestemmelse tillod medlemslandene at  

 fravige direktivet, når hovedformålet eller et af hovedformålene bag en af de  

 transaktioner, direktivet dækker, var skatteudnyttelse i bred forstand.
Efter  

 direktivets artikel 11, stk. 1, litra a, kunne medlemslandene således  

 foretage afvigelser, når eksempelvis aktieombytninger var motiveret af  

 skattemæssige hensyn framfor af almindelige kommercielle overvejelser.
 Anpartskapitalen i Holding I ApS ville blive ligeligt fordelt mellem de to  

 brødre, og Ligningsrådet skønnede, at den efterfølgende overdragelse af nom.  

 1.000 kr. anparter i Holding I ApS fra medanpartshaveren til Holding II ApS  

 alene skulle ske for at gøre ombytningen mulig.
 På det grundlag fandt Ligningsrådet, at der ville være tale om en omgåelse  

 af stemmeflertalskravet i aktieavandebeskatningslovens § 13, stk. 1 - 2.
 Ligningsvejledning 1996 S.G.3.5.
