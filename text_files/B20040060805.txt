Bekendtgørelse om kompetencefordeling på  

 voksenuddannelsescentre, der udbyder undervisning på gymnasialt niveau, og  

 hvis  

 forstander ikke har undervisningskompetence inden for gymnasiets eller  

 hfs  

 fagrække I medfør af § 13, stk. 5, i lov om almen voksenuddannelse  

 og om voksenuddannelsescentre, jf. lovbekendtgørelse nr. 402 af 28. maj 2004  

 fastsættes følgende:
 § 1.  

  

 På  

 voksenuddannelsescentre, der udbyder undervisning på gymnasialt niveau, og  

 hvis  

 forstander ikke har undervisningskompetence inden for gymnasiets eller  

 hfs  

 fagrække, jf. lovens § 13, stk. 2, tilkommer de beføjelser, der i  

 lovgivningen  

 om den pågældende gymnasiale uddannelse er tillagt rektor med hensyn til  

 pædagogiske opgaver og ansvar, herunder med hensyn til uddannelsernes  

 indhold,  

 organisering og tilrettelæggelse, afdelingslederen for den afdeling,  

 undervisningen på gymnasialt niveau er organiseret i, jf. lovens § 13, stk.  

 3.
 Stk. 2.  

  

 Afdelingslederen  

 for den afdeling, undervisningen på gymnasialt niveau er organiseret i, jf.  

 lovens § 13, stk. 3, kan af voksenuddannelsescentrets forstander tillægges  

 beføjelser på andre områder end de nævnte i stk. 1.
 Stk. 3.  

  

 Afdelingslederens udøvelse af de i stk. 1 og 2 nævnte beføjelser skal ske  

 inden  

 for de økonomiske rammer, der fastsættes af amtsrådet og forstanderen, og i  

 samarbejde med og under ansvar overfor forstanderen.
 § 2.  

  

 Forstanderen skal forinden afgivelse af indstilling efter lovens § 14, nr. 4,  

 om ansættelse og afskedigelse af lærere og andet personale beskæftiget ved  

 den  

 afdeling undervisningen på gymnasialt niveau er organiseret i, jf. lovens §  

 13,  

 stk. 3, indhente en udtalelse fra afdelingslederen.
 § 3.  

  

 Bekendtgørelsen træder i kraft den 1. august 2004.
 Stk. 2.  

  

 Bekendtgørelsen  

 har virkning for forstandere henholdsvis afdelingsledere, der ansættes den 1.  

 august 2004 eller senere, jf. § 2, stk. 3, i lov nr. 94 af 18. februar 2004  

 om  

 ændring af lov om almen voksenuddannelse og om voksenuddannelsescentre.
