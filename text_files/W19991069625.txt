Nyt fra Ankestyrelsen -  

 forældremyndighed ved tvangsanbringelser - af souschef Tove B.  

 Andersen Når der under et barns tvangsanbringelse sker  

 ændringer i forældremyndighedens placering kan der opstå  

 tvivl om tvangsbeslutningens fortsatte beståen.
Forældremyndighedens indhold og placering Den/de der har forældremyndigheden over et barn  

 ifølge lov om forældremyndighed og samvær § 2 har til  

 opgave, at drage omsorg for og træffe afgørelse om barnets  

 personlige forhold.
Forældremyndigheden kan indehaves af en person eller  

 der kan være tale om fælles forældremyndighed.
Ved  

 fødslen har moderen forældremyndigheden, og hvis hun er gift med  

 faderen, har de fælles forældremyndighed.
Hvis moderen ikke er  

 gift, kan der være aftalt fælles forældremyndighed mellem  

 de biologiske forældre.
Det fremgår af lov om  

 forældremyndighed og samvær § 4-6.
Ændringer i forældremyndigheden Der kan ved aftale ske ændringer i  

 forældremyndighedens placering.
Der kan være tale om, at en ene  

 indehaver af forældremyndigheden aftaler fælles  

 forældremyndighed med den anden af forældrene fremover.
En  

 sådan aftale om, at der fremover skal være fælles  

 forældremyndighed skal anmeldes til statsamtet, jf § 6 i lov om  

 forældremyndighed og samvær.
 En fælles forældremyndighed kan ændres  

 til eneforældremyndighed eller det kan aftales, at  

 forældremyndigheden overføres fra en person til en anden person.  

 Det kan være fra den ene forælder til den anden forælder  

 eller fra en forælder til en 3. person f.eks fra en mor til en mormor.  

 Disse aftaler skal godkendes af statsamtet, jf. lov om  

 forældremyndighed og samvær § 9 og § 11.
 Ændringer i forældremyndigheden kan også  

 ske ved dom, såfremt forældrene ikke er enige.
Betydning af forældremyndigheden ved beslutninger  

 om tvangsanbringelse ifølge servicelovens § 42 En tvangsanbringelse er en indskrænkning i de  

 rettigheder og de opgaver, der er hos den/de der har  

 forældremyndigheden.
Forældremyndigheden har fået "ridser i  

 lakken".
En afgørelse om anbringelse uden for hjemmet efter  

 servicelovens § 42, træffes overfor forældremyndighedens  

 indehaver(e) og skal altid træffes overfor den eller de, der har
del i  forældremyndigheden.
Det fremgår af SM 0-117-94,  

 hvor et Børn og unge-udvalgs afgørelse om anbringelse uden  

 moderens samtykke blev ophævet, idet der ikke samtidig var truffet en  

 afgørelse overfor faderen, der havde del i forældremyndigheden.  

 Ankestyrelsen fandt, at Børn og unge-udvalgets afgørelse var  

 ugyldig, fordi en anbringelse af et barn eller en ung uden for hjemmet,  

 når forældrene har fælles forældremyndighed, kun kan  

 ske i forhold til begge forældre, således at afgørelsen  

 herom træffes i samme møde overfor dem begge.
Dette var  

 gældende selvom faderen var enig i anbringelsen.
Såfremt forældremyndigheden ved aftale eller  

 ved dom ændres, mens et barn er tvangsanbragt, gælder  

 beslutningen om tvangsanbringelse fortsat.
Den forældremyndighed, der  

 blev overført, har stadig "ridser i lakken". Det fremgår af en  

 afgørelse, der er offentliggjort i SM 0-58-97. Børn og  

 unge-udvalgets afgørelse om anbringelse uden for hjemmet uden samtykke  

 fik også virkning overfor barnets far, der fik del i  

 forældremyndigheden efter Børn og unge-udvalgets  

 afgørelse.
Moderen kunne således ikke overdrage større  

 rettigheder vedrørende forældremyndigheden end hun selv  

 havde.
Før en tvangsanbringelse kan ophøre skal der  

 i medfør af servicelovens § 46, stk. 1, være truffet en  

 beslutning om hjemgivelse.
Denne beslutning træffes af  

 kommunalbestyrelsen.
Det betyder, at forældrenes aftale eller en dom om  

 forældremyndigheden ikke giver en umiddelbar adgang til at hjemtage  

 barnet.
Betydning af ændring i  

 forældremyndigheden Når der er sket ændringer i, hvem der har  

 forældremyndigheden, går partsbeføjelserne over til  

 den eller de nye indehavere af forældremyndigheden.
Der skal  

 samarbejdes med den/de nye parter, og den eller de har herefter retten til at  

 begære barnet hjemgivet og kan derved evt. udløse en ny  

 afgørelse, jf. § 46, stk.1 i serviceloven.
Da der er tale om en ny situation, er der også behov  

 for en vurdering af handleplanen, herunder en overvejelse af om  

 formålet er nået, så der er grundlag for hjemgivelse eller  

 om der evt. nu er mulighed for et informeret samtykke, som grundlag for en  

 frivillig anbringelse.
Bestemmelserne om handleplan og samtykke fremgår  

 af §§ 56,53 og 54 i serviceloven.
Hvis forældremyndigheden er ændret, medens en  

 sag om tvangsanbringelse er under behandling i Ankestyrelsen, vil  

 Ankestyrelsen tage stilling til Børn og unge-udvalgets  

 afgørelse i forhold til den/de, der havde forældremyndigheden  

 på tidspunktet for udvalgets afgørelse.
Ankestyrelsen vil -  

 såfremt anken opretholdes af den nye forældremyndighedsindehaver  

 - desuden tage stilling til tvangsanbringelsen i forhold til den/de, der har  

 forældremyndigheden på tidpunktet for Ankestyrelsens  

 afgørelse.
Sammenfatning Det er indehaveren eller indehaverne af  

 forældremyndigheden, der er part i en sag om anbringelse uden for  

 hjemmet.
Betingelserne for at opretholde en anbringelse skal være  

 opfyldt i forhold til parten - også hvis parten skifter.
Det er parten,  

 der har ret til at begære hjemgivelse, og det er parten, der skal  

 samarbejdes med.
