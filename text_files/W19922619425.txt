Forskudsafskrivning - Forskudsafskrivning på bindende kontrakt Ifølge bestemmelsen i afskrivningslovens § 29 L,  

 stk. 1, skal skattepligtige, der ønsker at foretage  

 forskudsafskrivninger, fremsætte begæring herom i forbindelse med  

 selvangivelsen for det indkomstår, i hvilken bestillingen m.v. som  

 nævnt i § 29 E, stk. 2, nr. 1, har fundet sted.
 Ligningsrådet bemærkede, at bestemmelserne i  

 afskrivningsloven om afskrivning på bindende kontrakt blev  

 indført ud fra en hensyntagen til de finansieringsproblemer, der kan  

 være i forbindelse med særligt kostbare anskaffelser af skibe,  

 driftsmidler og bygninger, hvor der er lang produktionstid, jf. herved bl.a.  

 betænkning nr. 1171/juni 1989 fra afskrivningsudvalget, s. 37.
 Under hensyn hertil samt til, at de nævnte  

 betingelser i lovens § 29 L, stk. 1, ikke var opfyldt, idet fristen for  

 anmodning om forskudsafskrivning var overskredet væsentligt, fandt  

 Ligningsrådet ikke grundlag for at imødekomme det  

 ansøgte.
