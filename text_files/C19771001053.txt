I medfør af bestemmelserne i § 4, stk. 3, i handelsministeriets  

 bekendtgørelse nr. 358 af 24. juni 1977 om foranstaltninger til imødegåelse  

 af den med industrifiskelaster forbundne sundhedsfare skal lastrumsskodder  

 m.m. tæthedsprøves med tilfredsstillende resultat, inden statens skibstilsyn  

 kan godkende, at der ombord i det pågældende skib anvendes kuldioxyd som  

 køle- og konserveringsmiddel.
Tæthedsprøvningerne kan foretages med  

 atmosfærisk luft, og de skal udføres af personer og/eller firmaer, som  

 statens skibstilsyn har autoriseret.
1. Autorisation 1.1. Anmodning om autorisation til at tæthedsprøve lastrumsskodder i  

 omhandlede kategori af skibe skal fremsendes til statens skibstilsyns kontor  

 i det synsområde, hvor ansøgeren har sin adresse.
Anmodningen skal indeholde  

 relevante kvalifikationsmæssige oplysninger.
2. Udstyr til luftforsyning 2.1. Udstyret skal være sikret således, at overtrykket i det eller de  

 lastrum, som skal sættes under tryk, ikke kan overstige 0,15 bar (0,15  

 kp/kvcm).
 2.2. Prøvningstrykket skal kunne justeres og aflæses vilkårligt mellem  

 atmosfærens tryk og overtrykket på 0,15 bar (0,15 kp/kvcm).
 2.3. Udstyrets kapacitet skal være tiltrækkeligt til at kunne vedligeholde  

 overtrykket på 0,15 bar (0,15 kp/kvcm), selv om der er mindre luftlækager ved  

 luger og isdæksler.
3. Indikeringsvæske 3.1. Der skal anvendes en effektiv indikeringsvæske som f.eks. sæbevand  

 til at afsløre eventuelle lækager.
4. Prøvningens udførelse 4.1. Sikkerhedsmæssige forhold 4.1.1. I det eller de lastrum, hvor der skabes overtryk, må der ikke  

 opholde sig personer under trykprøvningen.
 4.1.2. I de rum, som støder op til det eller de under 4.1 nævnte rum, må  

 der ikke opholde sig personer, før prøvningstrykket er reduceret til 0,1 bar  

 (0.1 kp/kvcm), jfr. 4.2.1.
 Luger eller andre åbninger til disse tilstødende rum skal være åbne.
 4.1.3. De under 4.1 nævnte rum eller luftforsyningsudstyret skal under  

 trykprøvningen være forsynet med et effektivt middel, som hurtigt kan aflaste  

 overtrykket.
 4.1.4. Skodder og skodgennemføringer m.v. skal inspiceres med henblik på  

 at vurdere den konstruktive styrke og behovet for eventuelle reparationer,  

 inden den egentlige tæthedsprøvning påbegyndes.
 4.1.5. Isdæksler og luger til det eller de rum, som skal sættes under  

 tryk, skal ligeledes inspiceres som anført under 4.1.4.
4.2. Tæthedsprøvning 4.2.1. Trykket skal gradvis øges til 0,15 bar (0,15 kp/kvcm) og holdes  

 konstant i mindst 10 minutter, hvorefter trykket gradvis reduceres til 0,1  

 bar (0,1 kp/kvcm).
4.2.2. Når trykket er reduceret, skal skodder og skodgennemføringer samt  

 lænsesystemets ventilkasser og pumper kontrolleres for tæthed ved pensling  

 med sæbevand.
Spores utætheder, skal tætning foretages og kontrollen skal  

 gentages, indtil gastæthed er opnået.
Mindre luftlækager ved luger og  

 isdæksler kan accepteres.
4.3. Erklæring 4.3.1. Efter at tilfredsstillende tæthedsprøvning er afholdt, skal  

 autorisationshaveren udfærdige og underskrive en erklæring i 3 eksemplarer,  

 hvoraf skal fremgå:
4.3.2. Originalerklæringen skal opbevares i tilsynsbogen om bord i skibet,  

 indtil den kan afleveres til statens skibstilsyn i forbindelse med den i § 2  

 omhandlede bekendtgørelse krævede besigtigelse af skibet.
Det andet eksemplar  

 skal afleveres til skibets ejer.
Det tredie eksemplar skal  

 autorisationshaveren opbevare i 5 år.
