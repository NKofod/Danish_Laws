I henhold til §§ 84, stk. 6 og stk. 7, 90a, stk. 2, og 102 i lov om arbejdsformidling og arbejdsløshedsforsikring m.v., jf.
lovbekendtgørelse nr. 752 af 1. september 1992, fastsættes efter bemyndigelse fra arbejdsministeren og efter forhandling med Landsarbejdsnævnet følgende:
 § 1.  En arbejdsgiver skal betale et medlem af en  

 arbejdsløshedskasse dagpengegodtgørelse for 1. og 2. ledighedsdag, hvis  

 medlemmet bliver ledigt som følge af afskedigelse, hjemsendelse, ophør af  

 opgave- og tidsbestemt akkord og lignende, og medlemmet har været ansat som  

 lønmodtager og har indtjent et arbejdsvederlag i ansættelsen.
Stk. 2.  En arbejdsgivers pligt til at betale  

 dagpengegodtgørelse indtræder, hvis medlemmet inden for de sidste 4 uger  

 sammenlagt har været beskæftiget hos arbejdsgiveren svarende til fuld,  

 overenskomstmæssig arbejdstid i 2 uger.
Hvis den faktiske arbejdstid ikke kan  

 fastsættes som følge af, at arbejdstiden ikke har været kontrollabel,  

 beregnes arbejdstiden ved omregning af indtægten fra arbejdet ved brug af den  

 til enhver tid gældende omregningssats.
 Stk. 3.  Dagpengegodtgørelse betragtes som A-indkomst.  

 Der skal ikke beregnes feriegodtgørelse af dagpengegodtgørelsen eller  

 indbetales til ATP.
§ 2.  Et medlems 1. og 2. ledighedsdag er de første 2  

 ordinære arbejdsdage efter fratrædelsen, hvis medlemmet har været i fuld  

 beskæftigelse på fratrædelsesdagen.
Hvis medlemmet har været i delvis  

 beskæftigelse på fratrædelsesdagen, er fratrædelsesdagen 1. ledighedsdag.
§ 3.  Hvis et medlem på 1. og 2. ledighedsdag er  

 ledigt i over 4 timer pr. dag, udgør dagpengegodtgørelse pr. dag ved ledighed  

 som følge af afskedigelse, ophør af opgave- og tidsbestemt akkord og lignende  

 1/6 af højeste dagpengebeløb for en uge.
Hvis medlemmet på 1. og 2.  

 ledighedsdag er ledigt i 4 timer eller derunder pr. dag, udgør  

 dagpengegodtgørelse pr. dag halvdelen af ovennævnte beløb for en dag, jf. dog  

 § 4.
§ 4.  Hvis et medlem er hjemsendt i 4 timer eller  

 derunder, skal en arbejdsgiver betale en halv dagpengegodtgørelse.
Hvis et  

 medlem er hjemsendt i mere end 4 timer, men ikke over 7,4 timer, skal en  

 arbejdsgiver betale en hel dagpengegodtgørelse.
 Hvis et medlem er hjemsendt i mere end 7,4 timer, men ikke over 11,4  

 timer, skal en arbejdsgiver betale en hel og en halv dagpengegodtgørelse.  

 Hvis et medlem er hjemsendt i mere end 11,4 timer, skal en arbejdsgiver  

 betale to hele dagpengegodtgørelser.
 Stk. 2.  En arbejdsgivers pligt til at betale  

 dagpengegodtgørelse ved ledighed som følge af hjemsendelse bortfalder, hvis  

 et fuldtidsforsikret medlem i kalenderugen opnår fuld, overenskomstmæssig  

 arbejdstid hos arbejdsgiveren, eller hvis et deltidsforsikret medlem i  

 kalenderugen opnår beskæftigelse i 30 timer hos arbejdsgiveren.
 § 5.  Ved ledighed som følge af arbejdsfordeling udgør  

 dagpengegodtgørelse pr. dag for 1. og 2. ledighedsdag 1/6 af højeste  

 dagpengebeløb for en uge pr. anmeldt eller godkendt arbejdsfordeling.
§ 6.  En arbejdsgivers pligt til at betale  

 dagpengegodtgørelse bortfalder, når § 7.  Der skal ikke betales dagpengegodtgørelse til en  

 partsfisker.
 Stk. 2.  Ved en partsfisker forstås en fisker, som  

 aflønnes med en andel af nettooverskuddet, og som ikke fisker med egne  

 redskaber og/eller ikke er medejer af den kutter, hvorfra pågældende fisker.
Oplysningspligt § 8.  Et medlem har efter anmodning fra arbejdsgiveren  

 pligt til på tro og love at afgive erklæring om, at medlemmet ikke påbegynder  

 fuld beskæftigelse, ikke modtager sygedagpenge eller afholder ferie på 1.  

 og/eller 2. ledighedsdag.
 § 9.  Når et medlem bliver ledigt som følge af  

 afskedigelse, hjemsendelse, ophør af opgave- og tidsbestemt akkord og  

 lignende, skal arbejdsgiveren over for medlemmet skriftligt oplyse, om der er  

 betalt hele eller halve dagpengegodtgørelser.
 Stk. 2.  Hvis der ikke er betalt dagpengegodtgørelse for  

 1. og/eller 2. ledighedsdag, eller der er betalt halve dagpengegodtgørelser,  

 skal arbejdsgiveren over for medlemmet skriftligt oplyse om årsagen hertil.
 Stk. 3.  Oplysningerne kan gives på lønsedlen eller på  

 en af arbejdsgiveren udarbejdet erklæring, jf. bilag 1. Oplysningerne i  

 medfør af stk. 1 og stk. 2 skal gives i umiddelbar tilknytning til medlemmets  

 fratrædelse.
§ 10.  Når en arbejdsgivers pligt til at betale  

 dagpengegodtgørelse til samme medlem er bortfaldet i medfør af § 16, skal  

 arbejdsgiveren over for medlemmet skriftligt oplyse på hvilke dage og for  

 hvilke tidspunkter, medlemmet har modtaget dagpengegodtgørelse.
Erklæringen  

 skal underskrives af medlemmet og arbejdsgiveren, og af medlemmet gives til  

 arbejdsløshedskassen.
Afgørelse af tvivlsspørgsmål § 11.  Hvis ansættelsesforholdet er reguleret ved  

 kollektiv overenskomst, afgøres tvivlsspørgsmål om dagpengegodtgørelse ved  

 fagretlig behandling.
 Stk. 2.  Hvis ansættelsesforholdet ikke er reguleret ved  

 kollektiv overenskomst, indbringes tvivlsspørgsmål om dagpengegodtgørelse for  

 Arbejdsmarkedets Ankenævn.
Gebyrbestemmelse § 12.  For Arbejdsmarkedets Ankenævns behandling af  

 tvivlsspørgsmål betales efterfølgende et gebyr på 100,00 kr.
Gebyret betales  

 af den part, der ikke får medhold.
Gebyret skal være betalt inden 4 uger  

 efter, at afgørelsen er sendt til parterne.
Straffebestemmelse § 13.  Forsømmer en arbejdsgiver sin pligt til at  

 betale dagpengegodtgørelse eller de pligter, som følger af §§ 9 og 10, kan  

 arbejdsgiveren pålægges bødestraf.
Stk. 2.  Er overtrædelsen i stk. 1 begået af et  

 aktieselskab, andelsselskab eller lignende, kan selskabet som sådant pålægges  

 bødeansvar.
Er overtrædelsen begået af en kommune eller af et kommunalt  

 fællesskab, jf. § 60 i lov om kommunernes styrelse, kan kommunen eller det  

 kommunale fællesskab pålægges bødeansvar.
 Ikrafttrædelse og overgangsbestemmelser m.v.
 § 14.  Der udarbejdes en vejledning til  

 bekendtgørelsen.
 § 15.  Bekendtgørelsen træder i kraft den 1. juli  

 1993.
 Stk. 2.  Den 1. juli 1993 ophæves følgende  

 retsforskrifter:
§ 16.  I perioden 1. juli 1993 til og med 31. december  

 1993 skal en arbejdsgiver maksimalt betale 8 dagpengegodtgørelser til det  

 samme medlem.
I perioden 1. januar 1994 til og med 31. december 1994 skal en  

 arbejdsgiver maksimalt betale 16 dagpengegodtgørelser til det samme medlem.  

 Heri medregnes de gange, hvor arbejdsgiveren kun har haft pligt til at betale  

 medlemmet en halv dagpengegodtgørelse.
Direktoratet for  

 Arbejdsløshedsforsikringen, den 23. juni 1993 Troels Nørgaard / Tove Loft Bilag 1 Arbejdsgiveroplysninger til medlemmet i forbindelse med betaling af dagpengegodtgørelse for 1. og 2. ledighedsdag, jf. arbejdsløshedsforsikringslovens § 90a.
Medlemmets navn Cpr.nr.  Beskæftigelseskravet 1: Medlemmet har sammenlagt inden for de sidste 4 uger forud for  

 arbejdsophøret enten været i beskæftigelse i 2 x 37 timer, eller hvad der  

 svarer til fuld overenskomstmæssig arbejdstid for 2 uger inden for faget: ja  

 nej (Hvis nej, skal pkt. 2-7 ikke besvares.
Husk at underskrive bilaget)  

Betalte dagpengegodtgørelser 2: Antal dagpengegodtgørelser, som medlemmet har fået: hele  

 dagpengegodtgørelser halve dagpengegodtgørelser  Afskedigelse 3: Medlemmet er afskediget, ophørt i opgave- eller tidsbestemt akkord  

 eller lignende: dato for ophør:
4: Medlemmet har været ledigt mere end 4 timer pr. dag på  

 fratrædelsesdagen og/eller den efterfølgende dag: ja nej 5: Medlemmet har efter fuld beskæftigelse på fratrædelsesdagen været  

 ledigt 4 timer eller derunder pr. dag på 1. ledighedsdag og/eller den  

 efterfølgende dag: ja nej  Hjemsendelse 6: Antal hjemsendelsestimer: Medlemmet har været hjemsendt i 4 timer eller  

 derunder.
Medlemmet har været hjemsendt i mere end 4 timer, men ikke over 7,4  

 timer.
Medlemmet har været hjemsendt i mere end 7,4 timer, men ikke over 11,4  

 timer.
Medlemmet har været hjemsendt i mere end 11,4 timer.  Ikke betalt  

 dagpengegodtgørelse 7: Medlemmet har ikke fået dagpengegodtgørelse: fordi medlemmet har  

 afslået skriftligt tilbud om fortsat beskæftigelse fordi konkurs eller  

 betalingsstandsning har umuliggjort betaling fordi afskedigelsen væsentligst  

 kunne tilregnes medlemmet fordi medlemmet på 1. og 2. ledighedsdag har opnået  

 fuld beskæftigelse hos en anden arbejdsgiver fordi medlemmet har været  

 hjemsendt og i kalenderugen har opnået fuld overenskomstmæssig arbejdstid  

 (for deltids forsikrede dog minimum 30 timer) hos samme arbejdsgiver fordi  

 arbejdsophøret skyldtes strejke eller lockout på virksomheden fordi  

 arbejdsophøret skyldtes force majeure fordi medlemmet på 1. og 2.  

 ledighedsdag har modtaget sygedagpenge eller har afholdt ferie fordi  

 medlemmet på 1. ledighedsdag er gået på pension eller efterløn af andre  

 årsager:
 Eventuelle bemærkninger:
Den Arbejdsgiverens underskrift Arbejdsstedets navn, adresse og evt. telefonnummer:
