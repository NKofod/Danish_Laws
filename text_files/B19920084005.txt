 I medfør af § 7, stk. 4, § 8, stk. 4, § 11 b, § 16 a, stk. 2, og § 28,  

 stk. 5, i lov om kvalitetskontrol med fisk og fiskevarer, jf.  

 lovbekendtgørelse nr. 339 af 29. maj 1987, fastsættes:
Område og definitioner § 1.  Bekendtgørelsen omfatter erhvervsmæssig  

 fremstilling af fiskemel og fiskeolie i virksomheder på land.
 Stk. 2.  Ved fiskemel forstås et produkt fremstillet ved  

 varmebehandling med efterfølgende tørring af fisk, krebs- og bløddyr samt  

 bestanddele heraf, hvorfra en del af olien kan være fjernet, og hvortil der  

 kan være gentilsat fiskesoluble.
Stk. 3.  Ved fiskesoluble, kondenseret, forstås et  

 produkt bestående af pressevand fra fremstilling af fiskemel, hvorfra en stor  

 mængde af fiskeolien og noget af vandet er fjernet.
Varen kan være  

 stabiliseret med syre.
 Stk. 4.  Ved fiskeolie forstås en olie stammende fra  

 fisk.
 Stk. 5.  Ved fiskeolie, raffineret, hærdet, forstås en  

 hærdet olie af fisk, raffineret og hærdet.
Autorisation § 2.  Fremstilling af fiskemel og fiskeolie må kun  

 finde sted i en virksomhed, der er autoriseret hertil af Fiskeriministeriet.
 Stk. 2.  Ved autorisation tildeles virksomheden et  

 autorisationsnummer, der skal anvendes ved mærkning af færdigvaren.
 Stk. 3.  Autorisationen må ikke overdrages.
 Stk. 4.  For autorisationen betales en årlig afgift, som  

 fastsættes af Fiskeriministeriet.
 Autorisationsansøgning m.v.
§ 3.  Ansøgning om autorisation indsendes til  

 Fiskeriministeriet gennem det stedlige fiskeriinspektorat.
Der benyttes et  

 ansøgningsskema, som kan rekvireres hos fiskeriinspektoratet eller  

 Fiskeriministeriet.
 § 4.  Autorisation udstedes kun til virksomheder, der  

 er indrettet og udstyret hensigtsmæssigt i overensstemmelse med §§ 6-9 samt  

 opfylder de yderligere betingelser vedrørende virksomhedens indretning,  

 udstyr m.v., der gælder efter anden lovgivning.
 Stk. 2.  Væsentlige ændringer i virksomhedens lokaler,  

 indretning og udstyr må ikke foretages uden forudgående godkendelse fra  

 Fiskeriministeriet.
Virksomhedens beliggenhed § 5.  Virksomheden skal være beliggende således i  

 forhold til omgivelserne, herunder andre virksomheder, at der ikke for  

 virksomheden opstår hygiejniske ulemper.
 Stk. 2.  Uden for samtlige indgange til virksomheden  

 skal der i en afstand af mindst 3 m til alle sider være en passende, holdbar  

 belægning med tilstrækkeligt afløb.
 Stk. 3.  Virksomheden skal sikres mod skadedyr og mod  

 forurening, der kan forringe fiskemelets og fiskeoliens kvalitet.
Virksomhedens indretning og udstyr § 6.  Virksomheden skal råde over egnet aflæsnings- og  

 opbevaringsplads for råvarer, egnede produktionslokaler samt egnet lagerplads  

 for færdigvarerne.
Stk. 2.  Lokalerne skal være placeret og indrettet  

 således, at de er velegnede til deres formål og lette at renholde.
Indvendige  

 flader skal være glatte, bl.a. for at mindske støvgener.
 Stk. 3.  Der skal forefindes installationer til  

 støvbekæmpelse, f.eks. aspirationsanlæg, punktafsugning ved støvende  

 enhedsoperationer og støvsugere.
§ 7.  Gulve skal udføres af et tæt, holdbart og  

 slidstærkt materiale med en overflade, som er let at rengøre og ikke angribes  

 af rengørings- eller desinfektionsmidler.
Der må ikke være huller eller  

 revner i gulvfladen.
Gulve i vådrum skal have mindst 10 0/00 fald mod  

 gulvafløb og afløbsrender, og lunker må ikke forekomme.
 Stk. 2.  I produktionsafdelinger skal overgangen mellem  

 gulv og væg samt andre lodrette flader være udført som hulkehl.
 § 8.  Der skal i virksomheden være det fornødne antal  

 vandhaner med forskruning til spuleslange til brug ved rengøring af  

 virksomheden og pladsen uden om denne.
Stk. 2.  I virksomheden eller i umiddelbar nærhed af  

 denne skal der være indrettet toilet samt om fornødent bade- og  

 garderobefaciliteter.
Der skal i forbindelse med toilettet forefindes  

 håndvask med varmt og koldt vand af god beskaffenhed, sæbe samt  

 engangsaftørringsmiddel.
 § 9.  Produktionsudstyret skal være dimensioneret og  

 udformet således, at det er velegnet til sit formål og let at renholde.
Stk. 2.  Køleluften skal tages fra et støvfattigt sted  

 eller renses for støv.
Der skal kunne fremstilles varmt vand og damp i  

 tilstrækkelig mængde til at forarbejde de modtagne råvarer.
Stk. 3.  Selve forarbejdningsanlægget skal være lukket.  

 Når der kræves varmebehandling, skal anlægget være udstyret med Stk. 4.  For at forhindre, at færdigvarerne forurenes af  

 råvarer, der bringes ind i forarbejdningsenheden, skal den del af  

 virksomheden, hvor råvarer ankommer og forarbejdes, være klart adskilt fra  

 den del, der er forbeholdt yderligere forarbejdning af varmebehandlet  

 fiskemel og oplagring af færdigvarerne.
Råvarer § 10.  Til fremstilling af fiskemel og fiskeolie må  

 kun anvendes Stk. 2.  Fisk og fiskeaffald skal transporteres og  

 opbevares således, at råvarernes kvalitet ikke unødigt forringes.
Hvor  

 forholdene gør det påkrævet, skal fisken og fiskeaffaldet ises.
Drift, ren- og vedligeholdelse § 11.  Virksomhedens drift skal tilrettelægges  

 således, at færdigvarernes kvalitet ikke unødigt forringes eller udsættes for  

 risiko herfor.
Stk. 2.  Fisk og fiskeaffald skal forarbejdes snarest  

 efter ankomst.
Indtil forarbejdning skal fisk og fiskeaffald opbevares  

 hensigtsmæssigt i lukket emballage, f.eks. beholdere eller siloer, således at  

 råvarerne er beskyttet mod forurening.
 Stk. 3.  Virksomheden påser ved stikprøveudtagning af  

 råvarerne, at disse har en tilfredsstillende hygiejnisk kvalitet.
 § 12.  Ved fremstilling af fiskemel skal temperaturen  

 under procesforløbet som minimum nå 81 grader C for alle dele af produktet.
 Stk. 2.  Der skal anbringes termografapparatur på de  

 kritiske punkter i opvarmningsprocessen til kontrol af varmebehandlingen.
 Stk. 3.  De anvendte varme- og tørremetoder skal  

 godkendes af Fiskeriministeriet.
 § 13.  Produktionsudstyret skal efterses, rengøres og  

 evt. desinficeres efter behov.
 Stk. 2.  Såfremt der ved eftersyn påvises ansamlinger af  

 rester af fiskemel, foretages rengøring, herunder afskrabning af udstyret.  

 Råvare-, doserings- og færdigvaresiloer efterses efter hver tømning og  

 rengøres efter behov.
§ 14.  Lokaler, inventar m.v. skal holdes vel vedlige  

 og i ren stand.
Måleudstyret skal justeres med regelmæssige mellemrum.
 § 15.  Færdigvarerne skal behandles og oplagres i  

 virksomheden på en sådan måde, at forurening ikke kan forekomme.
Egenkontrol § 16.  Virksomheden udarbejder en plan over kritiske  

 kontrolpunkter i produktionssystemet.
Planen fremsendes gennem det lokale  

 fiskeriinspektorat til Fiskeriministeriet.
Stk. 2.  Virksomheden udtager månedligt prøver fra de  

 kritiske kontrolpunkter i produktionssystemet til undersøgelse for  

 salmonella.
Resultatet af undersøgelserne skal indføres i en driftsjournal.
I  

 tilfælde af fund af salmonella skal det i driftsjournalen angives, hvilke  

 korrektive foranstaltninger der er truffet.
Stk. 3.  Virksomheden udtager dagligt en prøve a ca. 25  

 g af det færdigfremstillede fiskemel på lager.
De daglige prøver sendes  

 samlet for en måned til undersøgelse for salmonella på virksomhedens eget  

 laboratorium eller på et laboratorium godkendt af Fiskeriministeriet, som  

 skal orienteres om det månedlige undersøgelsesresultat.
 § 17.  Såfremt der konstateres indhold af  

 salmonellabakterier i et konkret parti færdigt fiskemel, skal dette  

 omforarbejdes under kontrol af det lokale fiskeriinspektorat, og  

 Fiskeriministeriet skal underrettes herom.
Straffe- og ikrafttrædelsesbestemmelser § 18.  Overtrædelse af § 2, § 4, stk. 2, og §§ 5-17  

 straffes med bøde eller hæfte.
 § 19.  Bekendtgørelsen træder i kraft den 1. december  

 1992.
 Stk. 2.  For virksomheder, der er indrettet og godkendt  

 i henhold til de forud for bekendtgørelsen gældende regler, og som ikke  

 opfylder bestemmelserne i § 5, stk. 2, og § 7, stk. 2, kan der inden den 1.  

 april 1993 til Fiskeriministeriet gennem det stedlige fiskeriinspektorat  

 indsendes ansøgning om dispensation fra disse bestemmelser.
Fiskeriministeriet, den 7. oktober 1992 KENT KIRK /Finn Gaarden Jensen (* 1) Bekendtgørelsen indeholder bestemmelser, der gemmenfører Rådets  

 direktiv nr. 90/667, EF-Tidende 1990 L 363 s. 51.
