Fremsat den 30. oktober 2003 af Søren Søndergaard (EL), Keld  

 Albrechtsen (EL), Line Barfod (EL)  

  

 og Pernille Rosenkrantz-Theil (EL) Forslag til folketingsbeslutning om afskaffelse af starthjælpen og forhøjelse af  

 introduktionsydelsen til kontanthjælpsniveau Folketinget pålægger regeringen i indeværende folketingsår  

 at fremsætte de nødvendige lovforslag og foretage de nødvendige ændringer i  

 administrative forskrifter om ændring af lov om aktiv socialpolitik og  

 integrationsloven med henblik på en afskaffelse af de særlig lave satser for  

 starthjælp og introduktionsydelse. Ændringerne skal træde i kraft senest den  

 1.  

 juli 2004. Herefter skal introduktionsydelsen hæves til samme beløb som  

 kontanthjælpen, og alle skal have lige adgang til kontanthjælp uafhængigt af,  

 hvor længe de har været bosiddende i Danmark.
Bemærkninger til forslaget Med vedtagelsen af ændringerne i lov om aktiv socialpolitik  

 og integrationsloven den 31. maj 2002, jf. lovforslag nr.
L 126 fra  

 folketingsåret 2001-02, 2. samling, lov nr. 361 af 6. juni 2002, indførtes de  

 særligt lave starthjælpssatser og en tilsvarende nedsættelse af  

 introduktionsydelsen.
I det følgende vil samlebetegnelsen starthjælp blive  

 brugt, da der i alle tilfælde vil være tale om de samme satser.
I forbindelse med fremsættelsen og førstebehandlingen af  

 lovforslag nr.
L 126 blev to præmisser gjort klare:
For det første fremgik det af bemærkningerne til  

 lovforslaget, at satserne skulle holdes på et niveau, som holder sig inden  

 for  

 Danmarks internationale forpligtelser: »Efter FNs konvention om  

 økonomiske,  

 sociale og kulturelle rettigheder anerkender staterne blandt andet ethvert  

 menneskes ret til social tryghed (artikel 9) og ret til en tilstrækkelig  

 levefod (artikel 11).« For det andet var det en målsætning med de lavere satser at  

 styrke flygtninges og indvandreres integration på arbejdsmarkedet.
Venstres  

 ordfører, Flemming Oppfeldt, gik under førstebehandlingen af lovforslag nr.
L  

 126 den 21. marts 2002 så langt som til at sige:
 »Men dette forslag fungerer ikke, hvis ikke vi får dannet  

 det andet ben, nemlig den politik, der skal skabe uddannelses- og  

 jobåbninger.  

 Regeringen har netop fremlagt en række punkter, der inkluderer et ansvar for  

 arbejdsmarkedets parter.
Venstre forudsætter, at en sådan integrationspolitik kan  

 gennemføres for at få tusinder af indvandrere i beskæftigelse, og her vil  

 fremtidens indvandrere på introduktionsydelse og startløn få mulighed for at  

 tjene op til 28 kr. i timen, uden at der skal modregnes i ydelserne.
Så man  

 kan  

 sige, at forslaget her er designet til at understøtte, at flere kommer i  

 aktiv  

 beskæftigelse frem for passiv forsørgelse.
Selve systemet vil være designet  

 til  

 aktivitet fra dag et.
Det er målet for Venstre, at hovedparten kommer i arbejde  

 fra dag et, eventuelt med supplerende danskundervisning i forbindelse med  

 arbejdet.
Det er målet for Venstre, at så mange som muligt så hurtigt som  

 muligt kommer i ordinært arbejde med en ordinær løn.« (Jf.
Folketingstidende  

 2001-02, 2. samling, forhandlingerne side 3951).
 Hvad angår den førstnævnte præmis, kan der sættes et meget  

 stort spørgsmålstegn ved, om starthjælpen sikrer ethvert menneskes ret til  

 social tryghed og ret til en tilstrækkelig levefod.
Det såkaldte starthjælpsnetværk, som bl.a. har deltagelse  

 af repræsentanter for Institut for Menneskerettigheder,  

 Integrationsfaggruppen  

 i Dansk Socialrådgiverforening, Dokumentations- og rådgivningscenteret om  

 racediskrimination (DRC), Dansk Flygtningehjælp, Socialpolitisk Forening og  

 Mixeurope, har gennemført en interviewundersøgelse: »Undersøgelse af de  

 økonomiske konsekvenser for flygtninge, der lever af starthjælp«, som bl.a.  

 ser  

 på familiebudgetter for flygtninge, der lever af starthjælp.
Undersøgelsens  

 resultater blev offentliggjort i maj 2003 (de nedenfor anførte tal i tabel 1  

 og  

 2 er fra 2. reviderede udgave fra september 2003), altså knap et år efter, at  

 lovgivningen var trådt i kraft.
Undersøgelsen omfatter 27 interview foretaget  

 i  

 ugerne 13 og 14 i 2003 og omfatter i alt 43 voksne og 23 børn, som bor i 9  

 kommuner fordelt over det meste af landet.
Som det ses af nedenstående tabel  

 1,  

 viser det sig, at starthjælpsmodtagere for alle familietyper har et  

 rådighedsbeløb, der ligger langt under det af Forbrugerinformation anbefalede  

 mindste rådighedsbeløb.
Det kan tilføjes, at de her angivne tal fra  

 Forbrugerinformation er de såkaldte discountudgifter.
 Tabel 1.
Rådighedsbeløb for  

 henholdsvis kontanthjælpsmodtagere og nyankomne flygtninge på starthjælp  

 sammenlignet med Forbrugerinformations discountbudget Enlig over 25 år Par uden børn Par med  

  

 1 barn Par med  

  

 2 børn Par med  

  

 3 børn Par med  

  

 4 børn Mad og drikke 1.705 2.604 3.322 4.207 5.430 6148 Tøj og sko 259 396 669 934 1.223 1.496 Personlig hygiejne (1) 342 861 934 1.032 1.253 1.326 Dagligvarer (2) 273 261 338 423 485 485 Leg og fritid samt familiens fritidsaktiviteter (3) 1.946 2.711 2.947 3.471 3.985 4.257 I alt-budget  

 ifølge Forbrugerinformation 4.525 6.833 8.210 10.067 12.376 13.712 Gennemsnitligt rådighedsbeløb for personer på kontanthjælp i kroner og som procentdel  

 af Forbrugerinformations discountbudget 3.655 81 % 8.236 121 % 11.142 136 % 12.123 120 % 11.532 93 % 13.043 95 % Gennemsnitligt rådighedsbeløb for flygtninge på starthjælp i kroner og som procentdel af Forbrugerinformations discountbudget 2.543 56 % 4.381 64 % 5.844 71 % 6.892 68 % 7.398 60 % 10.063 73 % (1) Personlig hygiejne dækker f.eks. toiletartikler, frisør,  

 tandeftersyn, men ikke egentlig tandbehandling, hovedpinepiller, men ikke  

 receptpligtig medicin.
 (2) Dagligvarer dækker f.eks. rengøringsmidler, vaskemidler,  

 elpærer, batterier, kaffefiltre.
 (3) Leg og fritid dækker f.eks. foreningskontingenter,  

 sport, biograf, bøger, musik og udgifter til telefonsamtaler.
Familiens fritidsaktiviteter dækker f.eks.  

 telefonabonnement, licens, avis, internet, gaver, ferie, husdyr Til yderligere illustration af leveniveauet for familier på  

 starthjælp er der i undersøgelsen også angivet forskellen på rådighedsbeløb  

 for  

 familier på starthjælp og familier på kontanthjælp (Tabel 2). Også denne  

 sammenligning viser en forskel i rådighedsbeløb.
 Tabel 2.
Sammenligning mellem  

 flygtninge på starthjælp og kontanthjælpsmodtagere.
Bruttotakster og  

 rådighedsbeløb for forskellige familietyper.
Enlig over 25 år Par uden børn Par med  

  

 1 barn Par med  

  

 2 børn Par med  

  

 3 børn Par med  

  

 4 børn Bruttotaksterne for kontanthjælpsmodtagere 8.172 100 % 16.344 100 % 21.718 100 % 21.718 100 % 21.718 100 % 21.718 100 % Bruttotaksterne for flygtninge på starthjælp i kroner og som procentdel af  

 taksten for kontanthjælpsmodtagere 5.266 64 % 8.732 53 % 9.824 45 % 10.916 50 % 10.916 50 % 10.916 50 % Gennemsnitligt rådighedsbeløb for personer på  

 kontanthjælp (1) 3.655 100 % 8.236 100 % 11.142 100 % 12.123 100 % 11.532 100 % 13.043 100 % Gennemsnitligt rådighedsbeløb for flygtninge på  

 starthjælp i kroner og som procentdel af taksten for kontanthjælpsmodtagere 2.543 70 % 4.381 53 % 5.844 52 % 6.892 57 % 7.398 64 % 10.063 77 % (1) Kontanthjælpen er beregnet ud fra et gennemsnitligt  

 skattefradrag på 2.966 kr. pr. måned og en trækprocent på 39 %. Der er  

 endvidere lavet vejledende beregning i alle budgetter for boligsikring og  

 daginstitutionsbetaling ud fra de nye regler.
Hvad angår den anden præmis for vedtagelsen af  

 starthjælpen, tyder intet på, at det er muligt for starthjælpsmodtagerne at  

 kompensere for de lave ydelser gennem ordinært arbejde.
Der er endnu ikke  

 foretaget en officiel undersøgelse af, hvor mange starthjælpsmodtagere, der  

 er  

 kommet i ordinær beskæftigelse.
Men Jyllands-Posten kunne den 31. juli 2003 i  

 artiklen »Integration: Jobplan for flygtninge slår fejl« offentliggøre  

 resultatet af en rundspørge til 191 af landets kommuner, hvoraf det fremgik,  

 at  

 kun 125 af 1.400 starthjælpsmodtagere havde fået ordinært arbejde.
Det svarer  

 til knap 9 pct.
Derfor er det ikke uden grund, at landets borgmestre er  

 overvejende utilfredse med starthjælpen.
F.eks. viser en undersøgelse  

 foretaget  

 af Politiken, som blev offentliggjort i artiklen »Borgmestre afviser  

 starthjælp« af 26. marts 2003, at   

 	  

    

 123 borgmestre siger,  

 at starthjælpen ikke fungerer efter hensigten i deres kommune,   

 	  

    

 81 borgmestre svarer,  

 at starthjælpen fungerer efter hensigten,   

 	  

    

 67 borgmestre har  

 ikke ønsket at svare på spørgsmålet.
 Nu er statistik ikke det eneste bevis på, at starthjælpen  

 ikke fungerer ud fra de præmisser, regeringen og ordføreren for et af  

 regeringspartierne opstillede i forbindelse med lovforslagets vedtagelse.
Udsagn fra starthjælpsmodtagerne selv gør det endnu mere  

 tydeligt, at starthjælpen ikke giver mulighed for ordentlige leveforhold.
Til  

 illustration nævnes her blot et enkelt eksempel, som er uddrag af et brev  

 sendt  

 til forslagsstillerne fra den iranske flygtning Mahnaz Haji Mirzaei (og som  

 her  

 citeres med hendes godkendelse): »Vi er politiske flygtninge fra Iran, hvor  

 vores liv var i fare.
Vi kom ikke hertil gennem Tyskland om natten.
Men  

 Danmark  

 kom og hentede os hertil og skal derfor behandle os ordentligt.
Siden vi kom  

 til Danmark, har vores treårige søn tabt sig 4 kg, og jeg selv har tabt 10  

 kg,  

 selvom jeg er højgravid, fordi vi ikke har penge at købe mad for.« Forslagsstillerne er alt i alt af den opfattelse, at  

 lovgivningen om starthjælp (og introduktionsydelse) har haft negative  

 effekter  

 på de berørte personers muligheder for et socialt liv og dermed for deres  

 muligheder for integration i samfundet og på arbejdsmarkedet.
Beskæftigelsesministeren sagde under førstebehandlingen af  

 lovforslag nr.
L 126 den 21. marts 2002, jf.
Folketingstidende 2001-02, 2.  

 samling, forhandlingerne side 3951: »Vi kan jo på et hvilket som helst  

 tidspunkt diskutere, om lovgivningen her i landet virker, og det gælder også  

 denne her lov.« Den oplagte konklusion må være, at loven ikke virker, og  

 derfor  

 må den laves om, med udgangspunkt i dette beslutningsforslag.
Skriftlig fremsættelse Søren Søndergaard:
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om afskaffelse af starthjælpen og forhøjelse af  

 introduktionsydelsen til kontanthjælpsniveau .
(Beslutningsforslag nr.
B 31).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
