Efter indstilling fra det sociale udvalg i A kommune fik en gift  

 kvinde H, der var gravid, sammen med et barn, den 15. november 1985 ophold på  

 et svangre- mødrehjem i C kommune. Ægtefællen M flyttede den 1. december 1985  

 til en andelsbolig i B kommune.
H tog efter fødslen ophold i hjemmet i B  

 kommune sammen med de to børn.
Ankestyrelsen fandt, at samlivet mellem ægtefællerne ikke kunne anses  

 for ophørt i forbindelse med H's optagelse på svangre- mødrehjemmet i C  

 kommune.
Ankestyrelsen fandt imidlertid, at udgifterne under hele opholdet på  

 svangre- mødrehjemmet efter princippet i bistandslovens § 11, nr. 1, kunne  

 kræves refunderet af A kommune.
 REDEGØRELSE FOR SAGEN:
 Et ægtepar solgte pr. 1. august 1985 deres hus i D kommune, hvorefter de i  

 mangel af anden bolig flyttede i deres sommerhus i A kommune.
 Efter indstilling fra det sociale udvalg i A kommune fik H, der var  

 gravid, på grund af sin helbredstilstand og den forventede fødsel, den 15.  

 november 1985 sammen med ægteparrets 2-årige søn ophold på et svangre-  

 mødrehjem i C kommune.
 Den 1. december 1985 flyttede M til en andelsbolig i B kommune.
 Efter overstået fødsel tog H den 7. maj 1986 ophold i hjemmet i B kommune  

 sammen med de to børn.
 AFGØRELSEN, DER KLAGES OVER:
 Amtsankenævnet pålagde A kommune at afholde udgifterne vedrørende H og  

 hendes børns ophold på det amtskommunale svangre- og mødrehjem i C kommune,  

 også efter den øvrige families flytning til B kommune den 1. december 1985.
 Amtsankenævnet begrundede sin afgørelse med, at H måtte anses for at have  

 erhvervet selvstændig opholdskommune i C kommune i forbindelse med optagelsen  

 på svangre- og mødrehjemmet, idet samlivet mellem ægtefællerne måtte anses  

 for ophørt under dette institutionsophold.
 KLAGEN TIL ANKESTYRELSEN:
 Det sociale udvalg i A kommune anførte, at amtsankenævnets afgørelse ville  

 få vidtrækkende følger for den administrative praksis i lignende sager, hvis  

 det var opfattelsen, at en klient ved at tage midlertidigt ophold på  

 rekreation eller lignende uden for den fælles bopæl ville få selvstændig  

 opholdskommune efter bistandslovens § 10, stk. 2.
 LOVGRUNDLAG:
 Bistandslovens § 10, stk. 2 og § 11, nr. 1.
 Socialministeriets cirkulære nr. 140 af 15. august 1975 om bistandslovens  

 almindelige bestemmelser, pkt. 20.
 ANKESTYRELSENS AFGØRELSE:
Efter det oplyste finder Ankestyrelsen, at samlivet mellem ægtefællerne  

 ikke kan anses for ophørt i forbindelse med H's optagelse på svangre- og  

 mødrehjemmet i C kommune.
Ankestyrelsen finder imidlertid, at udgifterne  

 under hele opholdet på svangre- og mødrehjemmet efter princippet i  

 bistandslovens § 11, nr. 1 kan kræves refunderet af A kommune.
 Ankestyrelsen tilstræder således amtsankenævnets afgørelse.
