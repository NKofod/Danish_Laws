Skriftlig fremsættelse (25.  

 januar 2006) Økonomi- og  

 erhvervsministeren  

  

 (Bendt Bendtsen) :
 Herved tillader jeg mig for  

 Folketinget at fremsætte:
 Forslag til lov  

 om ændring af lov  

 om sikkerhed til søs og sømandsloven (Fastsættelse af promillegrænser samt  

 forebyggelse af luftforurening fra skibe).
(Lovforslag nr.
L 135).
Lovforslaget har til formål  

 at højne sikkerheden til søs.
Spiritussejlads udgør en risiko for sikkerheden  

 til søs og kan være med til at forøge skadernes omfang i forbindelse med  

 ulykker.
Regeringen ønsker med  

 forslaget at skabe en nul-alkoholkultur på erhvervsområdet og i øvrigt at  

 skærpe sanktionerne for spiritussejlads svarende til, hvad der gælder for  

 andre  

 former for færdsel.
Foruden den forøgede sikkerhed, som faste promillegrænser  

 i  

 sig selv vil indebære, er der gennem en markant skærpelse af strafniveauet  

 lagt  

 vægt på at sende et klart signal om, at spiritussejlads er uacceptabelt.
 Der er ikke efter det  

 gældende regelsæt nogen fast promillegrænse til søs, idet der skal foretages  

 en  

 konkret vurdering af, om en person har indtaget spiritus eller andre  

 rusmidler  

 i et sådant omfang, at den pågældende er ude af stand til at udføre sine  

 opgaver på fuldt betryggende måde.
Med lovændringen foreslås at  

 indføre en fast promillegrænse på 0,20 for alle typer af erhvervssejlads.
For  

 de største og de hurtigste fritidsfartøjer indføres en promillegrænse på  

 0,50,  

 som dog ikke gælder i havn og på beskyttede ankerpladser.
Den hidtil gældende  

 bestemmelse vil fortsat gælde parallelt med de nye, faste promillegrænser.  

 Dette indebærer, at den sejlende ikke som følge af spiritusindtagelse må være  

 ude af stand til at agere på fuldt betryggende vis.
Bestemmelsen gælder for  

 alle typer af skibe, dvs. også for de mindre og mere langsomme  

 fritidsfartøjer,  

 som ikke omfattes af de nye promillegrænser.
 Sanktionerne for  

 spiritussejlads vil med lovforslaget i langt overvejende grad komme til at  

 svare til det skærpede sanktionsniveau for spirituskørsel, som blev indført  

 med  

 ændringen af færdselsloven i maj 2005. Herved opnås en gennemsigtighed i  

 reglerne, ligesom der sendes et klart signal om, at sammenblandingen af  

 alkohol  

 og færdsel  hvad enten denne foregår til lands eller til vands   

 er  

 uacceptabel og skal sanktioneres konsekvent.
 Endelig indeholder forslaget  

 enkelte mindre justeringer og præciseringer, herunder en konsekvensændring af  

 sømandsloven.
 Jeg henviser i øvrigt til lovforslaget og de  

 bemærkninger, der ledsager det, og anbefaler forslaget til Folketingets  

 velvillige behandling.
