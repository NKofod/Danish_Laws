Bekendtgørelse om ændring af bekendtgørelse om Landsbyggefondens bidrag til ydelsesstøtte 2015 til 2018 § 1 I bekendtgørelse nr. 1063 af 7. september 2017 om Landsbyggefondens bidrag til ydelsesstøtte 2015 til 2018, som ændret ved bekendtgørelse nr. 915 af 27. juni 2018, foretages følgende ændringer:
 1. Bekendtgørelsens titel affattes således:
 »Bekendtgørelse om ændring af bekendtgørelse om Landsbyggefondens bidrag til ydelsesstøtte«.
2. I § 1, ændres »hvortil kommunerne i tilsagnsårene 2015 til 2018 meddeler eller har meddelt tilsagn efter § 115, stk. 1-5, og § 117 i lov om almene boliger m.v. samt til ydelsesstøtte til etablering af friplejeboliger, hvortil der i tilsagnsårene 2015 til 2018 meddeles eller er meddelt tilsagn efter § 11 a, stk. 1, i lov om friplejeboliger« til: »hvortil kommunerne meddeler tilsagn efter § 115, stk. 1-5, og § 117 i lov om almene boliger m.v. samt til ydelsesstøtte til etablering af friplejeboliger, hvortil staten meddeler tilsagn efter § 11 a, i lov om friplejeboliger.« § 2 Bekendtgørelsen træder i kraft den 1. januar 2019.
