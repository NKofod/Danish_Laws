Bekendtgørelse om vejledning om valg af uddannelse og erhverv I henhold til § 5, stk. 2 og § 7, stk. 1, 2 og 3, i lov  

 nr. 298 af 30. april 2003 om vejledning om valg af uddannelse og erhverv, som  

 ændret ved lov nr. 314 af 19. april 2006, fastsættes:
Kapitel 1 Ungdommens Uddannelsesvejledning § 1.  

  

 Vejledning efter denne bekendtgørelse varetages af kommunalbestyrelsen gennem  

 Ungdommens Uddannelsesvejledning, jf. dog § 5, stk. 2.
Kapitel 2 Formål, indhold, tilrettelæggelse mv.
 § 2.  

  

 Vejledningen  

 skal opfylde målene i lov om vejledning om valg af uddannelse og erhverv og  

 på  

 det grundlag kvalificere den unges ønsker og gøre det muligt for den unge  

 selvstændigt at træffe uddannelses- og erhvervsvalg på et kvalificeret  

 grundlag  

.
 § 3.  

  

 Vejledningens indhold, tilrettelæggelse og tidsmæssige placering afpasses  

 efter  

 den enkeltes behov med vægt på unge, der på grund af personlige  

 forudsætninger,  

 fysiske eller psykiske funktionsnedsættelser, etnisk baggrund eller andre  

 forhold, har et særligt behov for vejledning.
 § 4.  

 Vejledningen skal omfatte vejledning om valg af ungdomsuddannelser,  

 vejledningsaktiviteter og andre valgforberedende tilbud i overgangen fra  

 grundskolen og 10. klasse til ungdomsuddannelserne, herunder  

 brobygningsforløb,  

 og skal gives i overensstemmelse med vejledningsloven.
 Stk. 2.  

  

 Vejledningen  

 tilrettelægges med individuelle og kollektive samtaler, med udarbejdelse af  

 uddannelsesplaner og med inddragelse af præsentationskurser,  

 informationsmøder,  

 åbent hus arrangementer, virksomhedsbesøg, praktikforløb mv.
 Stk. 3.  

  

 Vejledningen  

 skal ligeledes tilrettelægges, så den enkelte får kompetence til selvstændigt  

 at kunne søge og anvende tilgængelige vejledningsinformationer og -tilbud,  

 herunder  

 it-baserede  

 tilbud.
 Stk. 4.  

  

 Vejledning af  

 unge under 18 år skal tilrettelægges således, at forældremyndighedens  

 indehaver  

 inddrages i vejledningen og i den unges uddannelsesplanlægning.
 § 5 
.  

  

 Vejledning til elever på friskoler,  

 private grundskoler og frie kostskoler, som gives af kommunalbestyrelsen  

 efter  

 reglerne i lov om vejledning om valg af uddannelse og erhverv, følger  

 reglerne  

 i bekendtgørelsen med mindre andet er aftalt med hjemmel i loven.
 Stk. 2.  

  

 Kommunalbestyrelsen  

 kan beslutte, at vejledning til elever i ungdomsskolens heltidsundervisning  

 varetages af ungdomsskolen.
Kapitel 3 Uddannelsesplanlægning i folkeskolen § 6.  

  

 Ungdommens Uddannelsesvejledning sørger for, at eleverne i folkeskolen  

 løbende  

 arbejder med individuel uddannelsesplanlægning.
 Stk. 2.  

  

 Uddannelsesplanlægningen skal mindst omfatte:
1)  

 	  

 udarbejdelse af  

 uddannelsesbog, jf. §§ 8-9, 2)  

 	  

 udarbejdelse af  

 uddannelsesplan, jf. §§ 10-12, og 3)  

 	  

 vejledningsaktiviteter,  

 jf. § 4, stk. 2.
 § 7.  

  

 Uddannelsesplanlægningen skal tilrettelægges, således at den bidrager til, at  

 eleven får kendskab til egne kompetencer og potentialer, til  

 uddannelsessystemet og til mulighederne på arbejdsmarkedet med henblik på, at  

 eleven opnår et solidt grundlag for at vælge uddannelse og erhverv.
Stk. 2.  

  

 Uddannelsesplanlægningen bygger på de  

 kundskaber og færdigheder, som eleverne blandt andet har tilegnet sig i det  

 obligatoriske emne uddannelses-, erhvervs- og arbejdsmarkedsorientering fra  

 1.  

  9. klasse, jf. folkeskolelovens regler herom.
Ungdommens  

 Uddannelsesvejledning bistår skolen i tilrettelæggelsen af uddannelses-,  

 erhvervs- og arbejdsmarkedsorientering.
Uddannelsesbogen § 8.  

  

 På  

 6. klassetrin påbegyndes arbejdet med  

 uddannelsesbogen.  

 Arbejdet med  

 uddannelsesbogen  

 skal løbende afdække  

 den enkelte elevs behov for vejledning og danne udgangspunkt for den  

 individuelle  

 og kollektive vejledning.  

 Uddannelsesbogen  

 er elevens  

 ejendom.
 Stk. 2.  

  

 Uddannelsesbogen  

 skal indeholde en række temaer, der danner  

 grundlag for vejledningssamtalerne, og som har betydning for elevens valg af  

 uddannelse og erhverv, herunder:
1)  

 	  

 valg af 2.  

 fremmedsprog i 6. klasse, 2)  

 	  

 valg af valgfag i  

 henholdsvis 7. og 8. klasse i henhold til folkeskolelovens § 9, samt  

 eventuelt  

 valg af tilbudsfag og valgfag efter 9. klasse i henhold til folkeskolelovens  

 §  

 8 og § 9, herunder undervisningsforløb i henhold til lov om brobygningsforløb  

 til ungdomsuddannelse, 3)  

 	  

 mulighed for  

 opfyldelse af undervisningspligten efter henholdsvis 7. og 8. klasse, hvor  

 der  

 er særlig begrundelse herfor, samt 4)  

 	  

 mulighed for  

 prøveaflæggelse.
 Stk. 3.  

  

 Uddannelsesbogen  

 udarbejdes af eleven og justeres løbende i  

 samarbejde med forældremyndighedens indehaver, skolen og Ungdommens  

 Uddannelsesvejledning indtil eleven forlader folkeskolen.
 Stk. 4.  

  

 Uddannelsesbogen  

 skal sikre progression og differentiering  

 i vejledningsprocessen, herunder sikre, at eleven har tilstrækkeligt grundlag  

 for at træffe de valg, som har betydning for senere uddannelses- og  

 erhvervsvalg.
 Stk. 5.  

  

 Arbejdet med  

 uddannelsesbogen  

 tager udgangspunkt i elevens stærke sider,  

 interesser, forventninger til fremtiden og udviklingsønsker.
 § 9.  

  

 Fra  

 8. klasse inddrages elevens konkrete uddannelsesønsker efter grundskolen  

 eller  

 efter 10. klasse således, at eleven, forældremyndighedens indehaver og  

 Ungdommens Uddannelsesvejledning kan indlede en dialog om de fremtidige  

 muligheder.
 Stk. 2.  

  

 Betydningen af  

 aflæggelse af folkeskolens afsluttende prøver indgår som en del af  

 vejledningen  

 om elevens valg af ungdomsuddannelse, herunder eventuelle optagelseskrav,  

 således at eleven indser værdien af at lade sig bedømme i folkeskolens  

 afsluttende prøver med henblik på at kunne dokumentere erhvervede kompetencer  

 fra folkeskolen.
Uddannelsesplaner på 9. og 10. klassetrin § 10.  

  

 På  

 9. og 10. klassetrin udarbejder den enkelte elev en uddannelsesplan, hvoraf  

 det  

 fremgår, hvilke mål eleven har for uddannelse efter grundskolen eller efter  

 10.  

 klasse, og hvilke elementer der skal indgå for at eleven kan nå disse mål.
 Stk. 2.  

  

 På 9. klassetrin  

 udarbejdes uddannelsesplanen på baggrund af  

 uddannelsesbogen,  

 og på 10. klassetrin udarbejdes den tillige på baggrund af uddannelsesplanen  

 fra 9. klasse.
 Stk. 3.  

  

 På 10.  

 klassetrin har uddannelsesplanen sammenhæng med den obligatoriske selvvalgte  

 opgave, jf. folkeskolelovens bestemmelser herom.
 Stk. 4.  

  

 Uddannelsesplanen udarbejdes i et skema, der som minimum indeholder:
1)  

 	  

 elevens præsentation  

 af sig selv, 2)  

 	  

 elevens valg af  

 ungdomsuddannelse samt forældremyndighedens indehaver og Ungdommens  

 Uddannelsesvejlednings bemærkninger hertil, 3)  

 	  

 elevens generelle  

 overvejelser om valg af uddannelse og erhverv, 4)  

 	  

 forhold, der giver  

 anledning til særlig opmærksomhed ved elevens start på ungdomsuddannelse, 5)  

 	  

 behovet for særlige  

 støtteforanstaltninger på ungdomsuddannelsen, 6)  

 	  

 hvilke  

 vejledningsaktiviteter eleven har deltaget i og 7)  

 	  

 skolen og Ungdommens  

 Uddannelsesvejlednings bemærkninger til planen, herunder stillingtagen, jf. §  

 12, hvis eleven søger en gymnasial ungdomsuddannelse.
 Stk. 5.  

  

 Hvis den unge  

 ønsker at søge optagelse på en produktionsskole i forlængelse af grundskolen  

 eller 10. klasse, kan uddannelsesplanen tillige rumme en vurdering fra  

 Ungdommens  

 Uddannelsesvejledning, jf. § 16, stk. 1 og 6.
§ 11.  

  

 På  

 9. og 10. klassetrin træffer eleven i samråd med forældremyndighedens  

 indehaver  

 afgørelse om valg af ungdomsuddannelse.
Valget fremgår af uddannelsesplanen.
 Stk. 2.  

  

 Vurderer  

 Ungdommens Uddannelsesvejledning eller den afgivende skole, at eleven har  

 valgt  

 en gymnasial uddannelse på et urealistisk eller utilstrækkeligt grundlag,  

 indstilles eleven til en optagelsesprøve.
§ 12.  

  

 Ved ansøgning om optagelse på en ungdomsuddannelse medsendes elevens  

 uddannelsesplan,  

 som herefter indgår i ungdomsuddannelsesinstitutionens planlægning af elevens  

 videre uddannelsesforløb.
I andre tilfælde opbevares uddannelsesplanen af  

 Ungdommens Uddannelsesvejledning.
 Stk. 2.  

  

 Elevens  

 uddannelsesplan skal være udfærdiget senest den 15. marts.
Kapitel 4 Uddannelses- og erhvervsvejledning af unge  

 under 19 år, der ikke er i en tilfredsstillende vejlednings-, undervisnings-  

 eller beskæftigelsesmæssig situation § 13.  

  

 Ungdommens Uddannelsesvejledning skal gennem opsøgende aktiviteter tilbyde  

 unge  

 under 19 år, der ikke er i en tilfredsstillende vejlednings-, undervisnings-  

 eller beskæftigelsesmæssig situation, vejledning om valg af uddannelse og  

 erhverv.
For unge under 18 år, der har opfyldt undervisningspligten,  

 inddrages  

 forældremyndighedens indehaver i vejledningen.
Stk. 2.  

  

 Ungdommens  

 Uddannelsesvejledning udarbejder sammen med den unge en uddannelsesplan, som  

 indeholder en oversigt over de aktiviteter, herunder vejledningssamtaler, som  

 den unge tilbydes.
Uddannelsesplanen bygger på den vejledning, den unge  

 tidligere har modtaget.
 Stk. 3.  

  

 Hvis den unge  

 ønsker at søge optagelse på en produktionsskole, kan uddannelsesplanen  

 tillige  

 rumme en vurdering fra Ungdommens Uddannelsesvejledning, jf. § 16, stk. 1 og  

 6.
 § 14.  

  

 Vejledningen omfatter bistand til at løse praktiske problemer i forbindelse  

 med  

 den unges bestræbelser på at skaffe uddannelse eller beskæftigelse.
 Stk. 2.  

  

 Vejledningen  

 skal tilbydes løbende og mindst 2 gange om året, indtil den unge er kommet i  

 en  

 tilfredsstillende vejlednings-, undervisnings- eller beskæftigelsesmæssig  

 situation.
 Stk. 3.  

  

 Hvor det ikke er  

 muligt at komme i kontakt med den unge skriftligt, elektronisk eller  

 telefonisk,  

 skal Ungdommens Uddannelsesvejledning sørge for, at der rettes personlig  

 henvendelse til den unge.
 Stk. 4.  

  

 Vejledningen  

 efter dette kapitel koordineres med den vejledning, som gives i henhold til  

 lov  

 om aktiv socialpolitik og lov om en aktiv beskæftigelsesindsats.
 Stk. 5.  

  

 Ungdommens  

 Uddannelsesvejledning skal give forældremyndighedens indehaver, der inddrages  

 i  

 vejledningen af unge efter § 13, stk. 1, 2. pkt., tilbud om dialog om den  

 unges  

 uddannelsesmuligheder og behov, samt mulighed for at deltage i  

 planlægningen  

 af den unges uddannelse.
 Stk. 6.  

  

 Hvis den unge  

 under 18 år, der har opfyldt undervisningspligten, ikke bor sammen med  

 forældremyndighedens indehaver, kan Ungdommens Uddannelsesvejledning efter  

 samråd med den unge og de sociale myndigheder beslutte tillige at inddrage en  

 anden voksen, som den unge støtter sig til, i vejledningen af den unge.
Uddannelses- og erhvervsvejledning af unge i alderen  

 fra 19 til 25 år § 15.  

  

 Unge fra 19 til 25 år, som har bopæl i kommunen, skal ved henvendelse til  

 Ungdommens Uddannelsesvejledning tilbydes uddannelses- og erhvervsvejledning,  

 der primært retter sig mod valg af ungdomsuddannelse og sekundært mod at opnå  

 beskæftigelse.
 Stk. 2.  

  

 Hvis den unge  

 ønsker optagelse på en produktionsskole, skal vejledningen omfatte en  

 vurdering,  

 jf. § 16, stk. 1 og 6.
Kapitel 5 Vejledning om optagelse på produktionsskole § 16.  

  

 Ungdommens  

 Uddannelsesvejledning vurderer om unge med bopæl i kommunen, der agter at  

 ansøge eller har ansøgt om optagelse på en produktionsskole, tilhører  

 produktionsskolernes målgruppe, jf. lov om produktionsskoler.
 Stk. 2.  

  

 Vurderingen  

 udføres efter anmodning fra den unge eller fra produktionsskolen på den unges  

 vegne.
 Stk. 3.  

  

 Vurderingen skal  

 foretages umiddelbart og senest 14 dage efter den unges henvendelse til  

 Ungdommens Uddannelsesvejledning.
 Stk. 4.  

  

 Den unge har  

 krav på efter anmodning at få foretaget en ny vurdering 6 måneder efter at en  

 tidligere vurdering har fundet sted.
Stk. 5.  

  

 Ungdommens  

 Uddannelsesvejledning foretager vurderingen efter stk. 1 på baggrund af en  

 helhedsvurdering af den unges kort- og langsigtede uddannelsesmæssige  

 muligheder, hvor den unges erfaringer fra gennemførte og eventuelt afbrudte  

 skole-, uddannelses- og beskæftigelsesforløb inddrages.
Der gennemføres  

 mindst  

 en samtale med den unge.
 Stk. 6.  

  

 Ungdommens  

 Uddannelsesvejledning skal i forbindelse med vurderingen tillige tilbyde den  

 unge vejledning og udarbejdelse af en uddannelsesplan efter reglerne i §§ 10,  

 13 og 15.
 Stk. 7.  

  

 Afgørelsen skal  

 være skriftlig.
Stk. 8.  

  

 Inden for de  

 første 6 måneder efter afslutningen af vurderingen skal Ungdommens  

 Uddannelsesvejledning  

 ved henvendelse fra en produktionsskole, hvor den unge ansøger om optagelse,  

 oplyse om resultatet af vurderingen.
Hvis Ungdommens Uddannelsesvejledning  

 har  

 vurderet, at den unge tilhører målgruppen, skal Ungdommens  

 Uddannelsesvejledning tillige sende kopi af afgørelsen til produktionsskolen,  

 hvis der anmodes herom.
Kapitel 6 Indberetningspligt § 17.  

  

 En  

 uddannelsesinstitution skal underrette Ungdommens Uddannelsesvejledning, når  

 en  

 ung under 19 år, der har opfyldt undervisningspligten, ikke starter på eller  

 afbryder et skole- eller uddannelsesforløb, som den unge er indskrevet til,  

 samt når institutionen vurderer, at der er overhængende risiko for, at den  

 unge  

 vil afbryde forløbet.
 Stk. 2.  

  

 Når den unge er  

 under 18 år, skal institutionen tillige underrette forældremyndighedens  

 indehaver.
 Stk. 3.  

  

 En institution,  

 der tilbyder ungdomsuddannelse, skal ud over den underretning, der skal gives  

 efter stk. 1, underrette Ungdommens Uddannelsesvejledning, når en ung fra 19  

 til 25 år ikke starter på eller afbryder den ungdomsuddannelse, som den unge  

 er  

 indskrevet til.
 Stk. 4.  

  

 Ved indgåelse og  

 ophævelse af uddannelsesaftaler efter lov om erhvervsuddannelser underretter  

 den skole, der foretager registreringen af uddannelsesaftalen eller  

 ophævelsen,  

 Ungdommens Uddannelsesvejledning herom.
Stk. 5.  

  

 Underretningen  

 efter stk. 1 og 3 og 4 skal ske til Ungdommens Uddannelsesvejledning i den  

 kommune, hvor den unge er tilmeldt folkeregisteret, og skal ske snarest  

 muligt  

 og uden unødigt ophold.
Underretningen af forældremyndighedens indehaver  

 efter  

 stk. 2 skal ske samtidigt med underretningen af Ungdommens  

 Uddannelsesvejledning.
Kapitel 7 Samarbejde § 18.  

  

 Med henblik på at tilvejebringe en sammenhængende og koordineret  

 vejledningsindsats indgår Ungdommens Uddannelsesvejledning i samarbejde med  

 de  

 regionale vejledningscentre, ungdomsuddannelsesinstitutioner, det regionale  

 arbejdsmarkedsråd, Arbejdsformidlingen, erhvervslivet, arbejdsmarkedets  

 parter,  

 institutioner der udbyder undervisning til unge med særlige behov samt  

 Ungdommens Uddannelsesvejledning i andre geografiske områder, hvor dette  

 samarbejde er relevant.
 Stk. 2.  

  

 Samarbejdet skal  

 omfatte konkrete vejledningsaktiviteter samt udvikling, tilrettelæggelse og  

 koordinering af den samlede vejledningsindsats.
Stk. 3.  

  

 Tilrettelæggelse  

 og gennemførelse af vejledningsaktiviteter, jf. § 4, stk. 2, skal ske i et  

 samarbejde  

 mellem Ungdommens Uddannelsesvejledning og de uddannelsesinstitutioner og  

 virksomheder mv., der står for gennemførelsen af arrangementerne.
Samarbejdet  

 omfatter bl.a. arrangementernes formål, indhold og varighed og tidsmæssig  

 placering på året.
 § 19.  

  

 Vejledningen i henhold til kapitel 3 tilrettelægges i samarbejde med skolen.
 Stk. 2.  

  

 Skolen sikrer,  

 at arbejdet med elevernes uddannelsesplanlægning kan foregå inden for skolens  

 fysiske rammer og i elevens undervisningstid.
 Stk. 3.  

  

 Skolen stiller  

 egnede lokaler til rådighed for Ungdommens Uddannelsesvejledning, hvor  

 samtaler  

 kan finde sted, undervisnings- og vejledningsmaterialer kan opbevares og  

 edb-udstyr kan anvendes.
 Stk. 4.  

  

 Ungdommens  

 Uddannelsesvejledning sikrer, at arbejdet med elevernes  

 uddannelsesplanlægning  

 kan indgå hensigtsmæssigt i skolens samlede planlægning og undervisning.
Kapitel 8 Kvalitetssikring og selvevaluering § 20.  

  

 Ungdommens Uddannelsesvejledning skal have et system til kvalitetsudvikling,  

 kvalitetssikring og resultatvurdering af de vejledningsaktiviteter, der  

 udbydes.
Kvalitetssystemet skal, med udgangspunkt i de i henhold til  

 vejledningslovens § 10, stk. 2, opstillede mål og rammer, som minimum belyse:
1)  

 	  

 aktiviteternes art og  

 omfang, 2)  

 	  

 sammenhængen mellem  

 vejledningens vilkår og rammer og efterspørgslen efter vejledning, 3)  

 	  

 samarbejdet mellem  

 Ungdommens Uddannelsesvejledning og ungdomsuddannelsesinstitutioner, det  

 regionale arbejdsmarkedsråd (RAR), Arbejdsformidlingen, erhvervslivet og  

 øvrige  

 kommunale samarbejdspartnere samt 4)  

 	  

 procedurer for en  

 årlig selvevaluering og for inddragelse af de personer, der er modtager af  

 vejledning  

 samt ansatte i Ungdommens Uddannelsesvejledning.
 § 21.  

  

 Ungdommens Uddannelsesvejledning udarbejder på baggrund af den årlige  

 selvevaluering en plan for opfølgning med henblik på at gennemføre de  

 justeringer, som planen giver anledning til.
 § 22.  

  

 Ungdommens Uddannelsesvejledning sørger for, at planen for  

 kvalitetsudvikling,  

 kvalitetssikring og resultatvurderingen af vejledningsaktiviteterne er oplyst  

 på en lettilgængelig måde på de berørte kommuners hjemmesider.
Kapitel 9 Almen orientering af forældre til unge  

 15-17-årige § 23.  

  

 Kommunalbestyrelsen skal sørge for, at alle borgere i kommune, som har  

 forældremyndighed over unge i alderen fra 15 til 18 år, bliver orienteret om  

 den uddannelses- og erhvervsvejledning, som kommunen tilbyder de unge, og om  

 hvilke uddannelsesmuligheder de unge har efter at have opfyldt  

 undervisningspligten.
 Stk. 2.  

  

 Er den unges  

 forældre af anden etnisk herkomst end dansk, skal kommunen så vidt muligt  

 tilbyde en orientering, der sprogligt er målrettet forældrene.
Kapitel 10 Ikrafttrædelse § 24.  

  

 Bekendtgørelsen træder i kraft den 1. august 2006.
 Stk. 2.  

  

 Samtidig ophæves  

 bekendtgørelse nr. 1319 af 14. december 2004 om vejledning om valg af  

 ungdomsuddannelse  

 og erhverv.
