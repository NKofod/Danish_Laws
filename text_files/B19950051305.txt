I henhold til § 1.  Uddannelsessøgende, bortset fra  

 uddannelsessøgende i grundskolen og 10. klasse, skal ved prøver, der indgår i  

 eksaminer, og ved prøver i enkeltfag bedømmes individuelt efter følgende  

 karakterskala (13-skalaen):
 Stk. 2.  Karakterskalaens krav til den enkelte  

 præstation finder tilsvarende anvendelse ved afgivelse af årskarakterer og  

 lignende standpunktsbedømmelser.
 Stk. 3.  På de videregående uddannelser kan der dog  

 tillige anvendes bedømmelsen »Bestået/Ikke bestået« ved prøver, der  

 indgår i eksamen, jf. § 11, stk. 1, og som dækker op til 1/3 af uddannelsen.  

 På designuddannelsen og på uddannelsen til voksenunderviser kan bedømmelsen  

 »Bestået/Ikke bestået« i det hele anvendes.
 Stk. 4.  Det kan i reglerne for de enkelte  

 erhvervsuddannelser samt for de grundlæggende social- og sundhedsuddannelser  

 og fodterapeutuddannelsen være fastsat, at der anvendes bedømmelsen  

 »Bestået/Ikke bestået« eller en anden karakterskala end 13-skalaen.  

 Den opnåede bedømmelse kan ikke omregnes til en karakter efter 13-skalaen.
 Stk. 5.  Bekendtgørelsens bestemmelser om bedømmelsen  

 »Bestået/Ikke bestået« finder tilsvarende anvendelse ved  

 bedømmelsen »Godkendt/Ikke godkendt«.
 Stk. 6.  Ved oversættelse af karakterskalaen til engelsk  

 anvendes de betegnelser, som fremgår af bilag 1 til bekendtgørelsen.
 § 2.  Bedømmelse af præstationer og standpunkter skal  

 ske på grundlag af de faglige krav, der er opstillet for den pågældende  

 uddannelse (absolut karaktergivning). Præstationen eller standpunktet skal  

 bedømmes ud fra såvel fagets formål som undervisningens beskrevne indhold.  

 Der må ikke tilstræbes nogen bestemt fordeling af karaktererne (relativ  

 karaktergivning).
 Stk. 2.  Når en prøve er begyndt, skal der gives en  

 bedømmelse, med mindre prøven afbrydes på grund af bortvisning eller på grund  

 af sygdom, som berettiger til sygeeksamen.
 § 3.  Ved enhver bedømmelse efter 13-skalaen skal  

 præstationen eller standpunktet først placeres inden for en af følgende fire  

 karaktergrupper:
 Stk. 2 .  Efter placeringen afgøres det for så vidt  

 angår karaktergrupperne 1, 2 og 4, hvilken karakter inden for gruppen  

 præstationen eller standpunktet skal vurderes til.
 Stk. 3.  Karakterfastsættelsen sker på baggrund af en  

 samlet vurdering af, i hvilket omfang præstationen eller standpunktet  

 opfylder de beskrevne krav.
§ 4.  Til karaktergruppen »udmærket«  

 (karaktererne 13, 11 og 10) hører præstationer og standpunkter, hvor den  

 uddannelsessøgende Stk. 2.  Karakteren 13 er en undtagelseskarakter.  

 Karakteren anvendes ved en usædvanlig selvstændig og udmærket præstation  

 eller et tilsvarende standpunkt, hvis forudsætning er en suveræn præstation,  

 som viser hurtig opfattelse og fuld forståelse af et problem eller et emne,  

 og som tillige viser selvstændig stillingtagen og overblik over større dele  

 af stoffet og deres indbyrdes sammenhæng.
§ 5.  Til karaktergruppen »middel«  

 (karaktererne 9, 8 og 7) hører præstationer og standpunkter, hvor den  

 uddannelsessøgende § 6.  Karakteren 6 er bestågrænsen, hvor der er krav  

 om at bestå.
Karakteren svarer derfor til en præstation eller et standpunkt,  

 hvor den uddannelsessøgende har det mindstemål af forståelse, kundskaber og  

 færdigheder, der kan anerkendes, for at prøven kan betragtes som bestået.
Med  

 hensyn til den viste forståelse samt de viste kundskaber og færdigheder må  

 præstationen eller standpunktets positive og negative bidrag stå nogenlunde  

 lige, idet de positive bidrag dog skal have overvægt.
I skriftlige og  

 mundtlige præstationer, hvor man med rimelig nøjagtighed kan angive, hvor  

 stor en brøkdel af den stillede opgave eller det forelagte emne den  

 uddannelsessøgende har kunnet klare, skal denne brøkdel være over 1/2.
§ 7.  Til karaktergruppen »usikker«  

 (karaktererne 5, 03 og 00) hører præstationer og standpunkter, hvor den  

 uddannelsessøgende Stk. 2.  Karakteren 00 er en undtagelseskarakter.  

 Karakteren anvendes ved en præstation eller et standpunkt, hvor den  

 uddannelsessøgende har vist fuldstændig mangel på forståelse inden for fagets  

 pensum i den pågældende uddannelse.
Karakteren 00 gives tillige, hvor der  

 ikke foreligger nogen faglig præstation.
§ 8.  Karakteren fastsættes af censor eller af  

 eksaminator.
Hvor der ved bedømmelsen medvirker en censor og en eksaminator,  

 fastsættes karakteren efter drøftelse mellem dem.
Stk. 2.  Hvis censor og eksaminator ikke er enige om en  

 fælles bedømmelse, giver hver en karakter.
Karakteren for prøven er  

 gennemsnittet af disse karakterer afrundet til nærmeste karakter i  

 karakterskalaen.
Hvis gennemsnittet ligger midt imellem to karakterer, er den  

 endelige karakter nærmeste højere karakter, hvis censor har givet den højeste  

 karakter, og ellers den nærmeste lavere karakter.
Hvor der er uenighed om,  

 hvorvidt standpunktet eller præstationen skal bedømmes til  

 »Bestået« eller »Ikke bestået«, er censors bedømmelse  

 afgørende.
Stk. 3.  Hvis der medvirker flere censorer eller flere  

 eksaminatorer ved bedømmelsen, har de under et censor- henholdsvis  

 eksaminatorkompetencen efter stk. 1. Inden for hver gruppe, henholdsvis  

 censorgruppen og eksaminatorgruppen, fastsættes bedømmelsen i tilfælde af  

 uenighed som gennemsnittet af de enkelte bedømmelser afrundet til nærmeste  

 karakter i karakterskalaen.
Der rundes op, hvis gennemsnittet ligger midt  

 imellem to karakterer.
 Stk. 4.  Uanset reglerne i stk. 2 og 3 kan karaktererne  

 13 og 00 ikke gives ved afrunding.
 Stk. 5.  Stk. 1-3 finder tilsvarende anvendelse, hvor  

 bedømmelsen ikke foretages ud fra 13-skalaen, jf. § 1, stk. 2 og 3.
 Stk. 6.  Stk. 2 og stk. 3 finder ikke anvendelse i det  

 omfang, hvor der i medfør af regler fastsat for de enkelte uddannelser  

 træffes afgørelse af Undervisningsministeriet, en opmand eller lignende.
§ 9.  Hvor der skal fastsættes en samlet karakter af  

 flere delkarakterer for forskellige præstationer eller standpunkter, er  

 karakteren gennemsnittet af delkaraktererne afrundet til nærmeste karakter i  

 karakterskalaen.
Der rundes op, hvis gennemsnittet ligger midt imellem to  

 karakterer.
Det kan i reglerne for den enkelte uddannelse være bestemt, at  

 delkaraktererne tæller med forskellig vægt, når den samlede karakter skal  

 fastsættes.
Stk. 2.  Uanset reglen i stk. 1 kan karaktererne 13 og  

 00 ikke gives ved afrunding.
Reglen i stk. 1 finder tilsvarende anvendelse,  

 hvor bedømmelsen ikke foretages ud fra 13-skalaen, jf. § 1, stk. 2 og 3.
 § 10.  Hvis der er beståkrav ved en eksamen, prøve  

 eller en standpunktsbedømmelse, er kravet opfyldt, hvis den  

 uddannelsessøgende opnår mindst karakteren 6 eller bedømmelsen  

 »Bestået«.
Stk.2  Indgår der flere karakterer, er kravet i stk. 1  

 opfyldt, hvis gennemsnittet er mindst 6,0. Kravet om et gennemsnit på mindst  

 6,0 kan ikke opfyldes ved oprunding.
Der skal være opnået »Bestået«  

 ved alle prøver m.v., hvor bedømmelsen »Bestået/Ikke bestået« er  

 anvendt.
Der kan endvidere i reglerne for de enkelte uddannelser være fastsat  

 krav om, at der ved en eller flere prøver m.v., som indgår i gennemsnittet,  

 skal være opnået mindst en bestemt karakter i skalaen.
§ 11.  Eksamensbeviset skal indeholde oplysning om,  

 hvilke prøver der er indgået i eksamen, og hvilke bedømmelser der er opnået.  

 Det samlede eksamensresultat kan udtrykkes ved en gennemsnitskvotient, jf. §  

 12. Ved beregningen af gennemsnitskvotienten medtages en decimal.
Det kan i  

 reglerne for den enkelte uddannelse være bestemt, at gennemsnitskvotienten  

 beregnes af gennemsnitskvotienterne for bestemte grupper af karakterer.
I så  

 fald skal beståkravet efter § 12, stk. 2, være opfyldt for hver af grupperne.  

 I beregningen af gennemsnitskvotienten indgår ikke fag, hvor der er anvendt  

 bedømmelsen »Bestået/Ikke bestået.« Stk. 2.  Det følger af reglerne for den enkelte  

 uddannelse, hvilke karakterer der indgår i det samlede eksamensresultat.
 Stk. 3.  Det kan i reglerne for den enkelte uddannelse  

 være fastsat, at de enkelte karakterer, der indgår i det samlede  

 eksamensresultat, tæller med forskellig vægt ved beregningen af  

 gennemsnitskvotienten.
 § 12.  Ved fastsættelse af en samlet karakter efter §  

 9, ved vurderingen efter § 10, stk. 2, af et beståkrav ved en eksamen, en  

 prøve eller en standpunktsbedømmelse og ved beregningen af en  

 gennemsnitskvotient efter § 11, kan karaktererne indgå med forskellig vægt,  

 som fastsættes i reglerne for de enkelte uddannelser.
 Stk. 2.  Ved det vægtede gennemsnit forstås summen af de  

 enkelte karakterer, hver multipliceret med karakterens vægt, divideret med  

 summen af vægtene.
 § 13.  Bekendtgørelsen træder i kraft den 1. december  

 1995 og har virkning for de karakterer og de bedømmelser, der gives efter  

 dette tidspunkt.
 Stk. 2.  Følgende bekendtgørelser m.v. ophæves:
 Stk. 3.  Karakterer, der er givet efter en 13-skala før  

 denne bekendtgørelses ikrafttræden, indgår i senere eksamensresultater m.v.  

 på lige fod med tilsvarende karakterer, der er givet i medfør af denne  

 bekendtgørelse.
 Stk. 4.  Eksaminer eller prøver, der er bestået før  

 indførelsen af 13-skalaen på den pågældende uddannelse, kan fortsat omregnes  

 til 13-skalaen efter de hidtidige regler herom.
 Stk. 5.  Ved karaktergivning og andre bedømmelser, der  

 finder sted efter bekendtgørelsens ikrafttræden, men vedrører en prøve, som  

 er påbegyndt inden bekendtgørelsens ikrafttræden, finder de hidtil gældende  

 regler fortsat anvendelse.
 Stk. 6.  De hidtil gældende bestemmelser om  

 karaktergivning og bedømmelse finder fortsat anvendelse i forbindelse med  

 klager over afgørelser givet i medfør af de ophævede bekendtgørelser.
