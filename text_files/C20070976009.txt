Meddelelse om behandlingen af  

 straffesager vedrørende psykisk afvigende kriminelle og personer omfattet af  

 straffelovens § 70 Denne meddelelse fastsætter retningslinjer for  

 anklagemyndighedens behandling af sager vedrørende psykisk afvigende  

 kriminelle.
 Meddelelsen erstatter den  

 tidligere udsendte  

 Rigsadvokatmeddelelse nr. 5/2002, der blev udarbejdet efter, at der ved lov  

 nr.  

 438 af 31. maj 2000 blev fastsat bestemmelser om tidsbegrænsning af  

 foranstaltninger efter straffelovens § 68 og § 69.
 Meddelelsen er blevet revideret som følge af  

 kommunalreformen, der trådte i kraft den 1. januar 2007. Kommunalreformen  

 indebærer bl.a., at amterne er blevet nedlagt og erstattet af fem regioner,  

 ligesom en række af de opgaver, der tidligere blev varetaget af amterne, nu  

 varetages af kommunerne.
Dette har bl.a. betydning for foranstaltninger over  

 for personer omfattet af straffelovens § 16, stk. 1, 2. pkt. (mentalt  

 retarderede i højere grad) eller § 16, stk. 2 (mentalt retarderede i lettere  

 grad samt personer, der befinder sig i en tilstand, som ganske må ligestilles  

 med mental retardering). Disse foranstaltninger skal nu fuldbyrdes af  

 kommunerne.
Se herom nærmere nedenfor afsnit 7.5.
 Politi- og domstolsreformen (lov nr. 538 af 8. juni  

 2006) har ligeledes nødvendiggjort en række ændringer i meddelelsen.
 Meddelelsen vil løbende blive revideret ved  

 udsendelse af rettelsesblade i det omfang, ny lovgivning mv. og domspraksis  

 giver anledning hertil.
2.1. Forsvarerbeskikkelse Retsplejelovens § 731 foreskriver, i hvilke tilfælde  

 forsvarerbeskikkelse er obligatorisk.
Retsplejelovens § 732, stk. 1, fastsætter bl.a., at forsvarer  

 kan beskikkes, når retten under henvisning til sigtedes person anser det for  

 ønskeligt.
Efter retsplejelovens § 732, stk. 2, jf.
Justitsministeriets  

 bekendtgørelse nr. 467 af 26. september 1978,  


  

 skal politiet  

 vejlede sigtede om adgangen til at begære en forsvarer beskikket.
Efter samme  

 bestemmelse kan både sigtede og politiet fremsætte begæring om beskikkelse af  

 en forsvarer.
Det skal fremgå af politirapporten, at den sigtede har modtaget  

 behørig vejledning, jf. retsplejelovens § 732, stk. 2, 3. pkt.
 Mentale afvigelser hos sigtede kan give anledning  

 til, at politiet selv tager initiativ til at fremsætte begæring om  

 forsvarerbeskikkelse på efterforskningsstadiet, herunder forud for  

 afhøringer,  

 jf. nedenfor afsnit 2.2.1.
Selv om sigtede er mentalt afvigende, vil der dog i  

 almindelighed ikke være anledning til, at politiet fremsætter begæring om  

 forsvarerbeskikkelse, såfremt sagen vedrører mindre betydningsfulde  

 lovovertrædelser, og der utvivlsomt er et sikkert bevisgrundlag for sigtedes  

 skyld.
Som eksempler på sådanne lovovertrædelser kan nævnes visse  

 særlovsovertrædelser (f.eks. overtrædelse af færdselsloven, lov om  

 euforiserende stoffer og våbenloven) og mindre alvorlige overtrædelser af  

 straffeloven (f.eks. butikstyveri, brugstyveri og hærværk).
2.2. Afhøringer Retsplejeloven indeholder ikke særlige regler om  

 afhøring af sigtede eller tiltalte, der må antages at være omfattet af  

 straffelovens § 16.
2.2.1. Afhøringer hos politiet Mentalt afvigende, der bør bistås af en forsvarer,  

 må ikke afhøres til politirapport, før retten har taget stilling til  

 spørgsmålet om forsvarerbeskikkelse.
Dette gælder dog ikke i tilfælde, hvor uopsættelige  

 efterforskningsskridt, f.eks. af hensyn til offeret for en strafbar handling,  

 gør det nødvendigt straks at få oplysninger fra sigtede.
I tilfælde, hvor  

 sigtede f.eks. er taget på fersk gerning, kan det ligeledes være nødvendigt  

 at  

 foretage en række indledende efterforskningsskridt, som forudsætter  

 afhøringer  

 af sigtede.
Når en forsvarer er beskikket, må afhøring til  

 politirapport, påhør af diktat til politirapport, gennemgang af den  

 nedskrevne  

 politirapport eller gennemlæsning og eventuel underskrift af politirapporten  

 ikke finde sted uden forsvarerens tilstedeværelse.
Det skal af  

 politirapporten  

 fremgå, hvornår afhøringen er påbegyndt og tilendebragt, samt at forsvareren  

 har været til stede.
2.2.2. Indenretlig afhøring Under varetægtsfængsling i surrogat, f.eks. på  

 psykiatrisk afdeling, vil reglerne om besøgs- og brevkontrol i  

 retsplejelovens  

 §§ 771 og 772 ikke kunne iagttages i samme omfang, som det er tilfældet under  

 varetægtsfængsling i arresthus/anstalt, jf. afsnit 3.1.
 I sager vedrørende alvorlig kriminalitet, hvor  

 sigtede må forventes at blive varetægtsfængslet i surrogat, og hvor der efter  

 sagens omstændigheder kan være bestemte grunde til at antage, at sigtede vil  

 vanskeliggøre forfølgningen af sagen, navnlig ved at fjerne spor eller advare  

 eller påvirke andre, bør anklagemyndigheden derfor overveje at foretage en  

 indenretlig afhøring af vidner og sigtede på et tidligt tidspunkt under  

 sagens  

 efterforskning.
 Det følger af retsplejelovens § 747, stk. 2, nr.  

 1-3, at der efter anmodning afholdes retsmøde inden domsforhandlingen, når  

 det  

 er påkrævet for at sikre bevis, som det ellers må befrygtes vil gå tabt (nr.  

 1), ikke uden væsentlig ulempe eller forsinkelse vil kunne føres umiddelbart  

 for den dømmende ret (nr. 2), eller må antages at være af betydning for  

 efterforskningen eller af hensyn til en offentlig interesse (nr. 3).
 Bliver der tale om varetægtsfængsling af den sigtede  

 i en straffesag, og foreligger der oplysninger om, at sigtede er mentalt  

 afvigende, eller fremkommer sådanne oplysninger under varetægtsfængslingen,  

 bør  

 følgende iagttages:
3.1. Retsplejelovens § 765  sigtede samtykker Er betingelserne for anvendelse af  

 varetægtsfængsling til stede, men varetægtsfængslingens øjemed kan opnås ved  

 mindre indgribende foranstaltninger, træffer retten, hvis sigtede  

  

 samtykker  

 heri, i stedet for varetægtsfængsling bestemmelse derom, jf. retsplejelovens  

 §  

 765, stk. 1.
 Det følger videre af retsplejelovens § 765, stk. 2,  

 nr. 3 og nr. 4, at retten bl.a. kan bestemme, at sigtede skal tage ophold i  

 egnet hjem eller institution (nr. 3), eller at sigtede skal undergive sig  

 psykiatrisk behandling eller afvænningsbehandling for misbrug af alkohol,  

 narkotika eller lignende, om fornødent på hospital eller særlig institution  

 (nr. 4).
 Udgangstilladelse  

 mv. for personer anbragt i  

 varetægtssurrogat på hospital eller institution i medfør af retsplejelovens §  

 765, stk. 2, nr. 3 og nr. 4, er reguleret i § 7 i bekendtgørelse nr. 200 af  

 25.  

 marts 2004 om udgangstilladelse mv. til personer, der er anbragt i hospital  

 eller institution i henhold til strafferetlig afgørelse eller i medfør af  

 farlighedsdekret.
I forbindelse med varetægtssurrogat af  

 frihedsberøvende karakter  

 i medfør af retsplejelovens § 765, stk. 2, nr.  

 3 og 4, kan politiet træffe bestemmelse om  

  

 besøgs- og brevkontrol  

 i  

 medfør af en analogi af retsplejelovens § 771 og § 772, jf.
UfR 1999.933Ø.  

 Opmærksomheden henledes imidlertid på, at det kan være vanskeligt for den  

 enkelte institution eller den enkelte afdeling at sikre, at  

 varetægtsarrestanten ikke modtager besøg udenom besøgskontrollen, ligesom det  

 kan være vanskeligt at hindre, at arrestanten ikke afsender eller modtager  

 breve udenom brevkontrollen.
3.2. Retsplejelovens § 770, stk. 2  anbringelse af  

 helbredsmæssige grunde Det følger af retsplejelovens § 770, stk. 2, at  

 anbringelse uden for varetægtsfængsel kan ske af helbredsmæssige grunde eller  

 i  

 medfør af retsplejelovens § 777.
 Overførsel af helbredsmæssige grunde kan ske til  

 hospitaler, herunder psykiatriske afdelinger, uden for Kriminalforsorgen.
 En overførsel i medfør af  

 retsplejelovens § 770, stk. 2, er en lægelig beslutning  

 og sker således  

 uden rettens medvirken.  

 Varetægtsfængslet/arresthuset bør rette henvendelse  

 til  

 politiet og forsvareren, inden  

 overførslen iværksættes, idet  

 politiet kan være i besiddelse af oplysninger om arrestantens farlighed mv.,  

 der  

 kan have betydning for vurderingen af, om anbringelsen er hensigtsmæssig.
 Bliver  

 opholdet af længere varighed, bør anbringelsen ske enten i medfør af  

 retsplejelovens § 765 eller i medfør af retsplejelovens § 777.
 Udgangstilladelse  

 er reguleret i retsplejelovens § 771, stk. 2, hvorefter institutionens  

 ledelse  

 med politiets samtykke kan give en varetægtsarrestant udgangstilladelse med  

 ledsager for et kortere tidsrum.
3.3. Retsplejelovens § 777  overførsel til hospital mv.  

 eller anden institution En varetægtsarrestant kan efter retsplejelovens §  

 777 bl.a. anbringes i hospital mv., jf. straffelovens §§ 68 og 69.  

 Betingelserne for overførsel til hospital eller anden institution (f.eks.  

 Anstalten ved Herstedvester) er anklagemyndighedens  

 samtykke, hospitalets/institutionens  

 samtykke og arrestantens samtykke.
 Hvis helbredsmæssige hensyn  

 eller hensynet til andres sikkerhed gør det påkrævet, kan retten  

  

 undtagelsesvis  

 godkende en anbringelse  

  

 uden arrestantens samtykke, jf. retsplejelovens  

 § 777, 2. pkt.
 En overførsel i medfør af retsplejelovens § 777 kan  

 således komme på tale, hvor der under en varetægtsfængsling fremkommer  

 oplysninger om, at sigtede er psykisk syg eller  

 mentalt retarderet og  

 derfor bør opholde sig på psykiatrisk afdeling,  

 institution for personer  

 med vidtgående psykiske handicap eller anden egnet institution i stedet for  

 arresthus.
Det følger af  

 retsplejelovens § 777, 3. pkt., at arrestanter, der frivilligt overføres til  

 en  

 fuldbyrdelsesinstitution efter retsplejelovens § 777, 1. pkt.,  

 skal behandles efter de regler, der gælder  

 for de øvrige personer, der er anbragt dér i henhold til dom.
Det gælder også  

 besøgs- og brevkontrol, og hvis institutionens regler ikke er tilstrækkelige  

 til at opnå øjemedet med varetægtsfængslingen, f.eks. hvis der er  

 kollusionsfare  

 efter § 762, stk. 1, nr. 3, bør anbringelse efter § 777 ikke ske.
Arrestanter, der  

 tvangsmæssigt er overført til institutionen efter retsplejelovens § 777, 2.  

 pkt., behandles efter reglerne om varetægtsarrestanter, i det omfang hensynet  

 til orden og sikkerhed i institutionen gør det muligt.
Også i disse tilfælde  

 gælder det, at overførsel ikke bør ske, hvis øjemedet med  

 varetægtsfængslingen  

 dermed vil forspildes.
 Udgangstilladelse  

 mv. er reguleret af  

 retsplejelovens § 777, 4. pkt., hvorefter arrestanten ikke uden rettens  

 godkendelse må forlade institutionen, bortset fra de tilfælde, der er nævnt i  

 §  

 771, stk. 2. Institutionens ledelse kan efter retsplejelovens § 771, stk. 2,  

 med politiets samtykke tillade udgang med ledsager for et kortere tidsrum fra  

 afdelingen eller fra institutionens eller hospitalets område.
3.4. Overførsel til særlige institutioner 3.4.1. Sikringsafdelingen ved  

 Psykiatrihospitalet i Nykøbing Sjælland Ifølge § 2 i lov nr. 1396 af 21. december 2005 om  

 retspsykiatrisk behandling mv., påhviler det regionsrådet for Region Sjælland  

 at drive den til Psykiatrihospitalet i Nykøbing Sjælland knyttede  

 sikringsafdeling.
Sikringsafdelingen udgør således en særlig enhed indenfor  

 hospitalet, men indgår samtidig som en integreret del af hos-pitalets  

 retspsykiatriske afdeling.
Regulativ af 1. juni 1994 for sikringsafdelingen  

 indeholder regler om optagelse på sikringsafdelingen.
Regulativet er optrykt  

 som bilag 1. Regulativet berøres ikke indholdsmæssigt af de nye kommune- og  

 regionsinddelinger.
Det følger af regulativets punkt 2, at afdelingen  

 optager sindssyge personer, om hvem det ved dom, kendelse eller administrativ  

 resolution i medfør af § 40 (farlighedsdekret) i lov om frihedsberøvelse og  

 anden tvang i psykiatrien bestemmes, at der bør træffes  

 sikkerhedsforanstaltninger over for.
Der optages dog kun personer, som af  

 Justitsministeriet skønnes egnede dertil.
 Desuden modtages ifølge regulativet  

 varetægtsfængslede efter kendelse til hospitalsmæssig mentalobservation i  

 henhold til retsplejelovens § 809, stk. 2. Herudover modtages  

 varetægtsfængslede alene i henhold til retsplejelovens § 777.
 Mentalundersøgelse  

 i henhold til  

 retsplejelovens § 809, stk. 2, foretages på sikringsafdelingen, når den  

 varetægtsfængslede af anklagemyndigheden anses for så personfarlig eller  

 risikoen for undvigelse for så stor, at observation på sikringsafdelingen er  

 påkrævet, jf. punkt 2 i bilag 1.
Opstår der spørgsmål om mentalobservation under  

 indlæggelse på sikringsafdelingen, skal der tages kontakt til overlægen på  

 sikringsafdelingen.
Overlægen skal orienteres om grundlaget for begæringen og  

 anmodes om oplysning om, hvorvidt sikringsafdelingen har kapacitet til at  

 modtage arrestanten.
Herefter forelægges sagen for statsadvokaten, der  

 vurderer, om der er grundlag for, at mentalundersøgelsen sker på  

 sikringsafdelingen, jf. herved også afsnit 4.3. om forelæggelse for  

 statsadvokaten  

 af spørgsmålet om mentalundersøgelse under indlæggelse.
 Opmærksomheden henledes endvidere på punkt 6 i  

 regulativet, hvorefter sikringsafdelingen, forinden en patient modtages, skal  

 tilstilles lægelige oplysninger i fornødent omfang samt den pågældende sags  

 akter.
 Forbliven på  

 sikringsafdelingen, efter at mentalundersøgelse er afsluttet, og indtil der  

 er  

 faldet dom i sagen, kan besluttes efter reglerne i retsplejelovens § 777.
 Varetægtsfængslede  der ikke overføres på grundlag  

 af farlighedsdekret eller med henblik på mentalundersøgelse  modtages  

 herudover alene i henhold til  

  

 retsplejelovens § 777, jf. punkt 2 i  

 regulativet.
 Det betyder,  

 at sikringsafdelingen skal samtykke i overførslen.
3.4.2. Kofoedsminde Den eneste institution for mentalt retarderede, der  

 i øjeblikket har en sikret afdeling, er Kofoedsminde i Lolland Kommune.
 På den sikrede afdeling modtager Kofoedsminde bl.a.  

 arrestanter i medfør af retsplejelovens § 765 og § 777 samt arrestanter til  

 mentalundersøgelse.
4.1. Betingelser for iværksættelse af en  

 mentalundersøgelse Sigtede skal  

 efter retsplejelovens § 809, stk. 1, underkastes mentalundersøgelse, når  

 dette  

 findes at være af betydning for sagens afgørelse.
 Om en mentalundersøgelse er af betydning for sagens  

 afgørelse, kan eventuelt afklares ved en personundersøgelse efter  

 retsplejelovens § 808, jf. herved Rigsadvokatmeddelelse nr. 3/2000, pkt. 2,  

 hvorefter en sådan undersøgelse bør indhentes, hvis der skønnes at være behov  

 for oplysninger om sigtedes personlige forhold til brug for afgørelsen af, om  

 der bør iværksættes mentalundersøgelse.
 Der skal endvidere ifølge retningslinierne i Rigsadvokatmeddelelse  

 nr. 3/2000 indhentes en personundersøgelse i de tilfælde, hvor sigtede skal  

 undergives mentalundersøgelse, og hvis oplysningerne om sigtedes personlige  

 forhold mest hensigtsmæssigt  f.eks. på grund af geografiske forhold  

  kan  

 tilvejebringes gennem kriminalforsorgen.
Personundersøgelse skal dog  

 ikke foretages, når en ambulant mentalundersøgelse gennemføres efter aftalen  

 med Århus, Nordjyllands og Fyns Amter eller hos Justitsministeriet,  

 Retspsykiatrisk Klinik, jf. afsnit 4.5. nedenfor.
Der er endvidere ikke behov  

 for at foretage personundersøgelse, hvis det er åbenbart, at  

 mentalundersøgelse  

 skal foretages under indlæggelse.
 Mentalundersøgelse  

 vil være indiceret i nedennævnte tilfælde:
 Hvis sigtede tidligere har modtaget psykiatrisk  

 behandling, eller der i øvrigt kan være grund til at formode, at sigtede er  

 sindssyg eller mentalt retarderet, jf. straffelovens § 16.
Når der i øvrigt, f.eks. på grund af de strafbare  

 handlingers art og/eller grovhed, er grund til at formode, at sigtedes  

 mentale  

 tilstand afviger fra det normale.
Mentalundersøgelse bør normalt ske, når  

 sigtelsen angår ·  

  

 drab eller forsøg herpå, grovere meningsløs eller særegen form for vold, herunder særligt i  

 gentagelsestilfælde, grovere voldtægt og voldtægt i gentagelsestilfælde eller forsøg herpå, grovere eller gentagne seksualforbrydelser over for børn, seksualforbrydelser omfattet af ordningen med behandling som alternativ  

 til frihedsstraf, hvis sigtede ønsker at indgå i ordningen, jf.  

 Rigsadvokatmeddelelse  

 nr. 9/2005, kapitel 23, eller forsætlig brandstiftelse uden økonomisk motiv eller forsøg herpå.
 Når kriminalitetsbetingelserne for anvendelse af  

 forvaring efter straffelovens § 70 er opfyldt, herunder f.eks. gentagen  

 voldtægt, røveri mv.
 Denne opregning er ikke bindende og ikke udtømmende.
Også i andre tilfælde kan mentalundersøgelse efter  

 en konkret vurdering være formålstjenlig.
Det gælder f.eks. med hensyn til a)  

 lovovertrædere, hvis kriminalitet må antages at være begrundet i, at stof-  

 eller alkoholmisbrug har ført til alvorlig psykisk forstyrrelse, b) unge  

 lovovertrædere, som frembyder tegn på psykisk afvigelse eller mental  

 retardering, hvis der er spørgsmål om anvendelse af ubetinget fængselsstraf,  

 og  

 med hensyn til c) lovovertrædere over 60 år, der ikke tidligere er straffet,  

 og  

 nu sigtes for en overtrædelse, der skønnes at ville medføre ubetinget  

 fængselsstraf, hvis der kan være grund til at formode, at kriminaliteten står  

 i  

 forbindelse med en aldersbetinget sjælelig svækkelsestilstand.
 Om mentalundersøgelse skal foretages, beror på en  

 samlet vurdering, der foruden det umiddelbare indtryk af sigtede under  

 afhøringerne og hans adfærd under en eventuel varetægtsfængsling omfatter den  

 aktuelle sag, tidligere sager, oplysningerne om hans personlige forhold i en  

 personundersøgelse efter retsplejelovens § 808 og oplysninger om tidligere  

 psykiatrisk behandling eller sociale hjælpeforanstaltninger.
 Oplysningerne fra en tidligere mentalundersøgelse  

 vil efter omstændighederne kunne gøre en mentalundersøgelse upåkrævet, når  

 der  

 kun er gået få år fra den sidste undersøgelse.
Har sigtede  

 været underkastet psykiatrisk behandling eller hjælpeforanstaltninger, kan  

 iværksættelse af en mentalundersøgelse eventuelt undgås ved, at sagen  

 forelægges for den pågældende institution med anmodning om en erklæring om  

 sigtedes  

 psykiske tilstand baseret på en aktuel undersøgelse.
Anklagemyndigheden bør i  

 disse tilfælde tillige anmode om oplysning om, hvorvidt sigtede er omfattet  

 af  

 straffelovens § 16 eller § 69, og i bekræftende fald om der kan peges på en  

 egnet foranstaltning.
 Ved afgørelsen af, om mentalundersøgelse skal finde  

 sted, må det tillige tages i betragtning, at undersøgelsen kan være en  

 belastning for sigtede og vil kunne medføre en forsinkelse af sagen.  

 Mentalundersøgelse bør derfor kun iværksættes, når undersøgelsen må antages  

 at  

 kunne få betydning for sagens afgørelse.
 Mentalundersøgelse bør i reglen ikke iværksættes,  

 når der ikke er spørgsmål om anden retsfølge end bøde.
4.2. Undersøgelsens form (ambulant eller under indlæggelse) Mentalundersøgelse sker som udgangspunkt  

  

 ambulant,  

 dvs. uden indlæggelse på psykiatrisk afdeling eller ophold på institution.  

 Både  

 arrestanter og personer på fri fod kan undersøges ambulant.
Undersøgelse  

  

 under indlæggelse  

 kan være  

 indiceret, hvis den undersøgende læge anbefaler, at  

 undersøgelsen skal ske under indlæggelse, sigtede i forvejen er indlagt/varetægtsfængslet  

 i surrogat på psykiatrisk afdeling, sigtede opholder sig på institution for mentalt retarderede, eller sigtede nægter at medvirke til en ambulant mentalundersøgelse.
Rettens kendelse er altid påkrævet, når sigtede ikke  

 samtykker i undersøgelsen eller er varetægtsfængslet, jf. retsplejelovens §  

 809, stk. 1, eller når sigtede skal mentalundersøges under indlæggelse, jf.  

 retsplejelovens § 809, stk. 2. Der er således i retsplejelovens § 809, stk.  

 2,  

 hjemmel til at frihedsberøve sigtede alene med henblik på gennemførelse af en  

 mentalundersøgelse under indlæggelse.
Frihedsberøvelsen kan dog ikke  

 udstrækkes  

 længere, end hvad der er nødvendigt af hensyn til mentalundersøgelsen, jf.  

 U1999.1117Ø.
Retten kan om nødvendigt fastsætte en frist for sagens fornyede  

 forelæggelse for retten, jf.
TfK 2003, s. 50/2, hvor Vestre Landsret traf  

 bestemmelse om, at sagen skulle forelægges byretten på ny, såfremt  

 frihedsberøvelsen  

 blev udstrakt over 4 uger.
 Undersøgelse under indlæggelse skal som udgangspunkt  

 foretages på en psykiatrisk afdeling i sigtedes bopælsregion, jf. § 1, nr. 1,  

 i  

 lov nr. 1396 af 21. december 2005 om retspsykiatrisk behandling mv., hvoraf  

 det  

 fremgår, at regionsrådene har pligt til på deres psykiatriske sygehuse eller  

 sygehusafdelinger at modtage personer, der efter retskendelse skal indlægges  

 til mentalundersøgelse.
 Er  

 der afsagt kendelse om mentalundersøgelse under indlæggelse, kan  

 anklagemyndigheden  

 dog bestemme, at undersøgelsen skal foretages på en psykiatrisk afdeling  

 udenfor bopælsregionen, jf. § 14, stk. 3, i bekendtgørelse nr. 109 af 21.  

 februar 2006 om ret til sygehusbehandling og befordring mv.
4.3. Fremgangsmåden Behovet for mentalundersøgelse skal afklares så  

 tidligt som muligt under efterforskningen.
Formålet hermed er at sikre, at  

 undersøgelsen af den sigtede kan iværksættes uden at forsinke straffesagen  

 væsentligt.
Det kan dog efter en konkret vurdering være hensigtsmæssigt først  

 at iværksætte undersøgelsen af sigtede efter, at hovedparten af  

 efterforskningen er afsluttet.
Dette vil navnlig være tilfældet, hvis det må  

 forudses, at den sigtede skal deltage i en række politiafhøringer med henblik  

 på at få afklaret sagens nærmere omstændigheder.
I sådanne tilfælde vil det  

 således ud fra en lægelig vurdering kunne være uhensigtsmæssigt, hvis den  

 sigtede skal deltage i politiafhøringer sideløbende med de samtaler, prøver  

 mv., som sigtede deltager i som en del af mentalundersøgelsen.
 Anklagemyndigheden  

 afgør, om der skal fremsættes begæring om mentalundersøgelse, og tager  

 stilling  

 til begæringer herom fra anden side, herunder fra forsvareren.  

 Politidirektøren  

 kan kun fremsætte begæring om, at undersøgelsen sker under indlæggelse,  

 såfremt  

 statsadvokaten har godkendt dette.  


  

 Forelæggelse for statsadvokaten  

 af dette spørgsmål kan eventuelt ske telefonisk.
Anmodningen om mentalundersøgelse stiles til den  

 institution/læge, der skal forestå undersøgelsen, eller til den afdeling,  

 hvor indlæggelse  

 skal ske.
Forsvareren skal have tilsendt kopi af anmodningen med oplysning  

 om,  

 at eventuelle ønsker om besvarelse af yderligere spørgsmål snarest muligt  

 skal  

 sendes til politidirektøren.
Anmodningen vedlægges de under pkt. 4.4. nævnte  

 bilag i kopi.
Originalbilagene forbliver i politikredsen til brug ved  

 yderligere behandling af sagen.
Ambulante mentalundersøgelser skal så vidt muligt  

 være gennemført senest 6 uger efter, at anklagemyndigheden har rekvireret en  

 ambulant mentalundersøgelse.
Kan erklæringen ikke foreligge inden dette  

 tidspunkt, oplyser vedkommende læge anklagemyndigheden herom og om, hvornår  

 erklæringen kan forventes at foreligge, jf.
Justitsministeriets  

 cirkulæreskrivelse af 3. maj 2001 om gennemførelse af ambulante  

 mentalundersøgelser  

 i straffesager i politikredsene 23-54 (se pkt. 4.5. vedrørende nævnte  

 cirkulæreskrivelse).
 Mentalundersøgelse under indlæggelse på psykiatrisk  

 afdeling må som udgangspunkt forventes at kunne gennemføres på 8 uger, men  

 det  

 kan i nogle tilfælde være nødvendigt med en lidt længere  

 hospitalsindlæggelse,  

 hvilket kan medføre en forsinkelse af erklæringen.
4.4. Grundlaget Ved fremsendelsen af en anmodning om  

 mentalundersøgelse skal følgende akter være vedlagt i kopi:
Hele sagsmaterialet (rapporter mv.) incl. alle retsbogsudskrifter, herunder  

 en eventuel kendelse om mentalundersøgelse.
I omfangsrige sager kan behovet  

 for  

 fremsendelse af bilag aftales med den ansvarlige overlæge på den institution,  

 der skal foretage undersøgelsen.
For sigtede på fri fod, der har  

 samtykket  

 i mentalundersøgelsen, vedlægges samtykkeerklæring.
Mappe med personlige oplysninger (herunder eventuel tidligere indhentet  

 personundersøgelse efter retsplejelovens § 808) samt forakter.
Såfremt den  

 tidligere kriminalitet er af begrænset alvor og omfang, vil særakter være  

 tilstrækkelige, Aktuel straffeattest og aktuel udskrift fra Det Centrale Personregister, evt. vedlagt  

 historiske adresser.
 For sigtede på fri fod, der  

 er uden fast bopæl, eller som af andre grunde er vanskelige at træffe, bør  

 anklagemyndigheden fra sigtede få oplysning om en person, der kan bistå med  

 kontakten til sigtede i forbindelse med gennemførelse af mentalundersøgelsen.  

 Oplysning herom sendes til den institution, der skal foretage  

 mentalundersøgelsen.
4.5. Særligt vedrørende ambulante mentalundersøgelser På baggrund af kommunalreformen overvejes for tiden  

 den fremtidige ordning for samtlige politikredse for så vidt angår ambulante  

 mentalundersøgelser.
Indtil disse overvejelser er afsluttet, må spørgsmålet  

 om,  

 hvor ambulante mentalundersøgelser gennemføres, løses i politikredsene,  

 herunder på baggrund af ordningen, som blev anvendt forud for  

 politikredsreformen, jf. i det følgende.
 Justitsministeriet, Retspsykiatrisk Klinik, har  

 således hidtil udført ambulante mentalundersøgelser for de tidligere  

 politikredse 1-8.
 Justitsministeriet har indgået aftale med Århus,  

 Nordjyllands og Fyns Amter om ambulante mentalundersøgelser, jf.  

 Justitsministeriets cirkulæreskrivelse af 3. maj 2001 om gennemførelse af  

 ambulante mentalundersøgelser i straffesager i de tidligere politikredse  

 23-54.
 Om denne aftale henvises til bilag 2 til denne  

 meddelelse.
 Opmærksomheden henledes på, at der ikke skal  

 indhentes personundersøgelse i medfør af retsplejelovens § 808 for de  

 sigtede,  

 der er omfattet af disse ordninger, idet det påhviler pågældende afdelinger  

 og  

 klinikker at indhente de oplysninger, der vedrører sigtedes ydre  

 levnedsforløb, jf. punkt 3 i aftalen.
De tidligere politikredse 9-22 har hidtil haft  

 individuelle lokale ordninger.
Disse ordninger har bestået i aftaler med  

 lokale  

 psykiatriske afdelinger og privatpraktiserende psykiatere.
 Retslægerådet har i Retslægerådets Årsberetning  

 1994, side 61 ff, bemærket, at den skriftlige behandling i Retslægerådet  

 forudsætter grundige og fagligt kompetente speciallægeerklæringer.
Opmærksomheden  

 henledes på, at en retspsykiatrisk erklæring bør indeholde de oplysninger,  

 der  

 er nærmere beskrevet i aftalen mellem Justitsministeriet og Århus,  

 Nordjyllands  

 og Fyns amter, jf.
Justitsministeriet cirkulæreskrivelse af 3. maj 2001 om  

 gennemførelse af ambulante mentalundersøgelser i straffesager i  

 politikredsene  

 23-54,  

 der er optrykt som bilag 2 til denne meddelelse.
Erklæringen bør  

 endvidere indeholde oplysninger om, hvorvidt sigtede har eller har haft et  

 alkohol- eller stofmisbrug.
Mentalundersøgelsen  

 forelægges som regel for Retslægerådet når sigtelsen angår personfarlig kriminalitet,  

 og den sigtede ifølge mentalerklæringen er sindssyg eller mentalt retarderet, når mentalerklæringen anbefaler dom til  

 anbringelse i institution, når der er rejst spørgsmål om anvendelse af  

 forvaring, jf. straffelovens § 70, når der er  

 spørgsmål om at anvende foranstaltninger for personer omfattet af  

 straffelovens  

 § 73, når der er tvivl  

 om, hvilken foranstaltning der er bedst egnet til at forebygge  

 lovovertrædelser, eller der i øvrigt er andre tvivlsspørgsmål vedrørende  

 sanktionsspørgsmålet, eller når der i øvrigt foreligger særlig anledning  

 til, at rådets erklæring om sanktionsspørgsmålet indhentes.
En særlig  

 anledning  

 kan foreligge, når der ikke i mentalerklæringen anbefales en  

 særforanstaltning,  

 men hvor der i sagen er oplysninger om, enten at sigtede  

 tidligere har været indlagt på psykiatrisk  

 afdeling, eller at der tidligere har været iværksat foranstaltninger over for  

 sigtede.
I sager, hvor  

 politidirektøren har påtalekompetencen, forelægger politidirektøren  

 mentalundersøgelsen  

 for Retslægerådet.
I sager, hvor statsadvokaten har påtalekompetencen,  

 forelægger statsadvokaten mentalundersøgelsen for Retslægerådet.
I  

 tvivlstilfælde afgør statsadvokaten, om en sag skal forelægges for  

 Retslægerådet.
 Ved sagens fremsendelse til  

 Retslægerådet bør mentalerklæringen vedlægges i to eksemplarer, således at  

 Retslægerådet  

 kan beholde det ene eksemplar.
7.1. Indledning Foranstaltninger efter straffelovens § 68  

 (særforanstaltninger) har til formål at forebygge lovovertrædelser.  

 Foranstaltningen fastsættes ved dom og kan bestå i mindre indgribende  

 foranstaltninger, i anbringelse i psykiatrisk afdeling eller institution for  

 personer med vidtgående psykiske handicap eller i en afgørelse, der giver  

 mulighed for administrativt, dvs. uden yderligere medvirken af en domstol, at  

 træffe bestemmelse om indlæggelse/anbringelse, ligesom udskrivning kan ske  

 administrativt.
 Opregningen i § 68 er ikke udtømmende, og en  

 foranstaltning kan tilpasses lovovertræderens individuelle behov.
 Det er anklagemyndighedens opgave at nedlægge påstand  

 om den foranstaltning, der efter anklagemyndighedens opfattelse er bedst  

 egnet  

 til at forebygge lovovertrædelser.
7.1.1. Psykisk syge Foranstaltninger over for psykisk syge fuldbyrdes af  

 sygehusvæsenet, der drives af regionerne, jf. § 74 i sundhedsloven, lov nr.  

 546  

 af 24. juni 2005.
Regionsrådenes modtagepligt er beskrevet i § 1 i lov  

 nr. 1396 af 21. december 2005 om retspsykiatrisk behandling.
Ifølge § 2 i  

 samme  

 lov påhviler det regionsrådet for Region Sjælland at drive den til  

 Psykiatrihospitalet i Nykøbing Sjælland knyttede sikringsafdeling  

.
 Udgifterne, der er forbundet med behandling,  

 undersøgelse mv. af foranstaltningsdømte, der har bopæl her i landet,  

 afholdes  

 af bopælsregionen, jf. § 49, stk. 1, i bekendtgørelse nr. 109 af 21. februar  

 2006 om ret til sygehusbehandling og befordring mv.
7.1.2. Mentalt retarderede Foranstaltninger over for mentalt retarderede  

 fuldbyrdes af kommunerne.
Kommunernes pligt til at modtage personer, der er  

 dømt til anbringelse i institution for personer med vidtgående psykiske  

 handicap, fremgår af § 108 stk. 1, jf. stk. 6, i lovbekendtgørelse nr. 58 af  

 18. januar 2007 om social service og § 18 i bekendtgørelse nr. 789 af 6. juli  

 2006 om magtanvendelse og andre indgreb i selvbestemmelsesretten over for  

 voksne samt særlige sikkerhedsforanstaltninger for voksne og modtagepligt i  

 boformer efter serviceloven.
 Det fremgår af § 17, stk. 4, i samme bekendtgørelse,  

 at kommunalbestyrelsen for Lolland Kommune har pligt til at etablere tilbud i  

 særlig sikret afdeling på Kofoedsminde og til i dette tilbud at modtage  

 personer, som i henhold til dom eller retskendelse skal optages i særligt  

 botilbud.
Ifølge § 16 a i lovbekendtgørelse nr. 56 af 18.  

 januar 2007 om retssikkerhed og administration på det sociale område fører  

 kommunalbestyrelsen tilsyn med personer med betydeligt og varigt nedsat  

 psykisk  

 funktionsevne, som i henhold til dom eller retskendelse eller som vilkår for  

 tiltalefrafald eller prøveløsladelse skal undergives tilsyn af de sociale  

 myndigheder.
Kommunalbestyrelsen kan i den forbindelse træffe afgørelse om  

 ophold i boform efter § 108 i lov om social service.
 Udgifterne, der er forbundet med ophold på en  

 døgninstitution, afholdes efter § 173 i lov nr. 58 af 18. januar 2007 om  

 social  

 service, som udgangspunkt af kommunen.
Der har forud for den 1. januar 2007, hvor  

 kommunalreformen trådte i kraft, været oprettet tværfaglige samråd i en række  

 af de tidligere amter.
Anklagemyndigheden har således inden domsforhandlingen  

 kunnet indhente en udtalelse fra disse tværfaglige samråd om den praktiske  

 mulighed for fuldbyrdelse af domme vedrørende psykisk udviklingshæmmede,  

 herunder om anbringelses- og sikkerhedsmæssige problemer.
 Da amterne som følge af reformen er nedlagt og  

 erstattet af fem regioner, er det på nuværende tidspunkt uafklaret, i hvilket  

 omfang samrådene bliver videreført, herunder i hvilket regi og i hvilken form  

 det vil ske.
7.2. Foranstaltninger efter straffelovens § 68  herunder  

 spørgsmålet om forelæggelse for statsadvokaten Over for tiltalte, der frifindes for straf i medfør  

 af straffelovens § 16, kan der ifølge straffelovens § 68 bl.a. træffes  

 bestemmelse om anbringelse i hospital for sindslidende (psykiatrisk  

 afdeling),  

 i egnet hjem eller institution til særlig pleje eller forsorg, eller om  

 afvænning, psykiatrisk behandling mv.
 I medfør af § 69 kan foranstaltninger efter § 68, 2.  

 pkt., anvendes over for tiltalte, der ved den strafbare handlings foretagelse  

 befandt sig i en tilstand, der var betinget af mangelfuld udvikling,  

 svækkelse  

 eller forstyrrelse af de psykiske funktioner, og som ikke er af den i § 16  

 nævnte beskaffenhed.
 I medfør af § 73 kan foranstaltninger efter §§ 68-69  

 anvendes over for tiltalte, der efter den strafbare handling, men før dom er  

 afsagt, er kommet i en ikke blot forbigående tilstand af den i § 16 eller §  

 69  

 nævnte art, hvis det findes formålstjenligt, eller indtil straffen måtte  

 kunne  

 fuldbyrdes.
 Efter straffelovens § 68 a og § 69 a skal der i en  

 række tilfælde fastsættes en længstetid for foranstaltninger efter §§ 68 og  

 69.  

 For personer, der er omfattet af straffelovens § 69 skal der tillige, jf. §  

 69  

 a, fastsættes en længstetid for ophold i institution, hvis foranstaltningen  

 giver mulighed herfor.
Statsadvokaten skal have forelagt sager, hvor der er  

 spørgsmål om at nedlægge påstand om anden sanktion end almindelig straf.
Det  

 er  

 derfor statsadvokaten, der afgør, hvilken foranstaltning anklagemyndigheden  

 skal nedlægge påstand om.
 Ved vurderingen af, hvilken foranstaltning der bør  

 nedlægges påstand om, indgår en afvejning af sikkerheds- og  

 behandlingsmæssige  

 hensyn, men også proportionalitetsbetragtninger under hensyntagen til  

 kriminalitetens art og grovhed.
 I U2004.970H ændrede Højesteret således landsrettens  

 dom, idet en dom til behandling på psykiatrisk hospital for overtrædelse af  

 straffelovens § 232 om blufærdighedskrænkelse blev ændret af Højesteret til  

 en  

 dom til ambulant behandling bl.a. under henvisning til den dømtes personlige  

 forhold og risikoen for fremtidig kriminalitet vurderet i lyset af de begåede  

 lovovertrædelser.
 7.3. Foranstaltninger over for personer, der er sindssyge  

 eller i en tilstand sidestillet hermed, jf. § 16, stk. 1, 1. og 3. pkt.
 Der fastsættes herved følgende retningslinier med  

 hensyn til udformningen af påstanden om de sædvanligt forekommende  

 foranstaltningstyper,  

 der skal fuldbyrdes med bistand af det psykiatriske sygehusvæsen.  

 Anklagemyndigheden skal i sin påstand angive, hvorvidt og i givet fald  

 hvilken  

 længstetid der bør fastsættes for foranstaltningen.
Foranstaltningerne i dette afsnit kan anvendes over  

 for personer omfattet af straffelovens § 16, stk. 1, 1. pkt., eller § 16,  

 stk.  

 1, 3. pkt.
Om anvendelsen over for personer omfattet af straffelovens § 69  

 eller § 73 henvises til afsnit 7.6. og afsnit 7.7.
A.
Dom til anbringelse A.1.  

  

 Påstand om  

  

 dom til anbringelse i psykiatrisk  

 afdeling  

 nedlægges, når tiltalte er sindssyg og frembyder en sådan fare for  

 retssikkerheden, at han efter anklagemyndighedens opfattelse ikke bør kunne  

 udskrives uden ifølge retskendelse.
Disse domfældte vil ikke kunne anbringes  

 udenfor psykiatrisk afdeling eller udskrives efter vedkommende overlæges egen  

 bestemmelse.
 Der nedlægges enten påstand om, at der ikke skal  

 fastsættes længstetid, eller om en længstetid på 5 år, jf. straffelovens § 68  

 a, stk. 1 og 2, og afsnit 9 nedenfor.
 A.2.  

  

 Påstand om  

  

 dom til anbringelse på  

 sikringsafdelingen ved Psykiatrihospitalet i Nykøbing Sjælland  

 nedlægges,  

 når tiltalte er sindssyg og fra lægelig side bedømmes som udtalt farlig og  

 derfor frembyder nærliggende risiko for personfarlige handlinger.
 Der er tale om en særlig form for anbringelsesdom,  

 hvor domfældte ikke vil kunne anbringes uden for sikringsafdelingen.  

 Påstanden  

 forudsætter, at Justitsministeriet har skønnet, at den sigtede er egnet til  

 optagelse på sikringsafdelingen, jf. regulativ af 1. juni 1994 for  

 sikringsafdelingen, der er optrykt som bilag 1. Sager, hvor der skal  

 nedlægges  

 påstand om dom til anbringelse på sikringsafdelingen, skal statsadvokaten  

 således forelægge for Justitsministeriet gennem Rigsadvokaten.
 Det må antages, at der i sager af denne art normalt  

 ikke skal fastsættes en længstetid, jf. § straffelovens 68 a, stk. 2.
B.
Behandlingsdom B.1.  

  

 Påstand om  

  

 dom til behandling på psykiatrisk  

 afdeling eller under tilsyn heraf og således, at overlægen kan træffe  

 bestemmelse  

 om genindlæggelse, vil være indiceret i tilfælde, hvor behandlingsmæssige  

 hensyn træder i forgrunden, og hvor hensynet til retssikkerheden ikke er så  

 påtrængende, at domstolskontrol med udskrivning kan anses for påkrævet.
En  

 afgørelse af dette indhold forudsætter som udgangspunkt, at behandlingen  

 bliver  

 indledt med indlæggelse i psykiatrisk afdeling.
Domfældte vil kunne udskrives  

 til fortsat ambulant behandling og vil kunne genindlægges uden retskendelse,  

 om  

 fornødent med bistand af politiet.
Beslutningen om udskrivning og indlæggelse  

 træffes således af overlægen.
 Der nedlægges enten påstand om, at der ikke skal  

 fastsættes en længstetid eller om en længstetid på 5 år, jf. straffelovens §  

 68  

 a, stk. 1 og 2, og afsnit 9 nedenfor.
B.2.  

  

 Det tilsyn, der kan føres af afdelingen ved  

 udskrivelse under en foranstaltning af den under B.1. nævnte karakter, vil  

 ofte  

 være utilstrækkeligt over for psykisk afvigende lovovertrædere.
Hvis det på  

 forhånd er klart, at social støtte, f.eks. et tilsyn, der giver mulighed for  

 at  

 opsøge domfældte i tilfælde af udeblivelse, er påkrævet, bør påstanden lyde  

 på  

  

 behandling  

 på psykiatrisk afdeling med tilsyn af Kriminalforsorgen i forbindelse med  

 afdelingen under udskrivning, således at Kriminalforsorgen sammen med  

 overlægen  

 kan træffe bestemmelse om genindlæggelse.
Bortset herfra har denne  

 foranstaltning samme indhold som foranstaltningen under B.1.
 Der nedlægges enten påstand om, at der ikke skal  

 fastsættes en længstetid, eller om en længstetid på 5 år, jf. straffelovens §  

 68 a, stk. 1 og 2,  

 og afsnit 9 nedenfor.
C.
Dom til ambulant behandling Hvis det skønnes, at der ikke er behov for  

 indlæggelse, f.eks. hvis det af sagen fremgår, at tiltalte allerede  

 frivilligt  

 indgår i et ambulant behandlingsforløb og dermed har vist sig velmotiveret  

 for  

 ambulant behandling, kan der i stedet nedlægges påstand om dom til ambulant  

 behandling, jf. nedenfor under C.1. og C.2. Det kan ofte vise sig påkrævet at  

 indlægge den dømte uden at ændre foranstaltningen.
I disse tilfælde anvendes  

 dom som anført nedenfor under C.3.1. og C.3.2.
C.1.  

  

 Påstand om  

  

 dom til ambulant behandling ved  

 psykiatrisk afdeling  

 nedlægges, når den fornødne behandling ventes at kunne  

 gennemføres ambulant, og hensynet til retssikkerheden ikke gør en mere  

 indgribende foranstaltning påkrævet.
En foranstaltning af dette indhold  

 forpligter den dømte til at møde til behandling og undergive sig tilsyn i det  

 omfang, som fastsættes af overlægen.
Der nedlægges påstand om en længstetid, der ikke kan  

 overstige 3 år, jf. § 68 a, stk. 3, og afsnit 9 nedenfor.
Spørgsmålet om,  

 hvorvidt der bør nedlægges påstand om en længstetid på mindre end 3 år,  

 afgøres  

 efter en konkret vurdering af omstændighederne i den enkelte sag.
C.2.  

  

 De samme grunde, som er nævnt ovenfor under påstand  

 B.2., vil ofte gøre det påkrævet at kombinere ambulant behandling med tilsyn  

 af  

 Kriminalforsorgen.
I så fald nedlægges påstand om  

  

 dom til ambulant  

 behandling ved psykiatrisk afdeling med tilsyn af Kriminalforsorgen.
Der nedlægges påstand om en længstetid, der ikke kan  

 overstige 3 år, jf. § 68 a, stk. 3, og afsnit 9 nedenfor.
Spørgsmålet om,  

 hvorvidt der bør nedlægges påstand om en længstetid på mindre end 3 år,  

 afgøres  

 efter en konkret vurdering af omstændighederne i den enkelte sag.
 C.3.1.  

  

 Det kan være så tvivlsomt, om en ambulant  

 behandling er gennemførlig, at der  navnlig når det drejer sig om  

 tilfælde,  

 hvor det er vigtigt, at indlæggelse kan ske straks uden  

 foranstaltningsændring  

  kan være anledning til at foretrække en påstand om  

  

 ambulant psykiatrisk  

 behandling ved psykiatrisk afdeling, således at overlægen kan træffe  

 bestemmelse om indlæggelse i psykiatrisk afdeling.
 Der nedlægges  

 påstand om, at der ikke skal fastsættes en længstetid, eller om en længstetid  

 på 5 år, jf. § 68 a, stk. 1 og 2, og afsnit 9 nedenfor.
 C.3.2.  

  

 Hvis der til den ambulante behandling er knyttet  

 tilsyn af Kriminalforsorgen, bør påstanden, når der er behov for umiddelbar  

 indlæggelsesadgang, udformes som en påstand om  

  

 ambulant psykiatrisk  

 behandling ved psykiatrisk afdeling med tilsyn af Kriminalforsorgen, således  

 at  

 Kriminalforsorgen sammen med overlægen kan træffe bestemmelse om  

 indlæggelse.
 Der nedlægges enten påstand om, at der ikke skal  

 fastsættes en længstetid, eller om en længstetid på 5 år, jf. § 68 a, stk. 1  

 og  

 2, og afsnit 9 nedenfor.
 Afgørelser af dette indhold (C.3.1. og C.3.2.)  

 indebærer, at domfældte uden retskendelse og uden tvangsindlæggelse i henhold  

 til lov om frihedsberøvelse og anden tvang i psykiatrien kan indlægges på  

 psykiatrisk afdeling om fornødent med bistand af politiet.
7.4. Tilsyn af Kriminalforsorgen I alle tilfælde, hvor der er spørgsmål om påstand om  

 en foranstaltning, der indebærer tilsyn af Kriminalforsorgen kombineret med  

 psykiatrisk behandling, skal Kriminalforsorgen inden domsafsigelsen have  

 adgang  

 til at vurdere, om man kan påtage sig tilsynet og om eventuelle nærmere  

 vilkår,  

 jf. de ovenfor nævnte påstande B.2., C.2., og C.3.2.
7.5. Foranstaltninger over for mentalt retarderede, jf. §  

 16, stk. 1, 2. pkt., og § 16, stk. 2 Foranstaltningerne i dette afsnit kan anvendes over  

 for personer omfattet af straffelovens § 16, stk. 1, 2. pkt., eller § 16,  

 stk.  

 2. Om anvendelsen over for personer omfattet af straffelovens § 69 henvises  

 til  

 afsnit 7.6.
 Anklagemyndighedens Årsberetning 1990, side 112 ff.,  

 indeholder en redegørelse om foranstaltninger over for denne gruppe  

 kriminelle.
 Der fastsættes herved følgende retningslinier med  

 hensyn til udformningen af påstande over for mentalt retarderede m.fl., idet  

 bemærkes, at der ved formuleringerne er taget udgangspunkt i, at der ikke for  

 tiden findes lukkede afdelinger for personer med vidtgående psykiske  

 handicap,  

 men en sikret afdeling (Kofoedsminde). Anklagemyndigheden skal i  

 anklageskriftet angive, hvorvidt og i givet fald hvilken længstetid der bør  

 fastsættes for foranstaltningen.
I.
Dom til anbringelse i  

 sikret afdeling for personer med vidtgående psykiske handicap Denne påstand er beregnet på mentalt retarderede  

 personer, der må anses som udtalt farlige og derfor frembyder nærliggende  

 risiko for personfarlige handlinger.
Dommen indebærer, at den pågældende  

 anbringes på den sikrede afdeling på Kofoedsminde.
 Det må antages, at der i sager af denne art normalt  

 ikke skal fastsættes en længstetid, jf. straffelovens § 68 a, stk. 2.
II.
Dom til anbringelse i  

 institution for personer med vidtgående psykiske handicap, således at  

 domfældte  

 efter bestemmelse fra kommunen kan overføres til sikret afdeling Denne foranstaltning indebærer, at den domfældte  

 anbringes i institution med døgnovervågning.
Denne påstand anvendes typisk over for mentalt  

 retarderede, der har begået personfarlig kriminalitet i form af f.eks.  

 brandstiftelse, røveri, voldtægt eller vold, og hvor det skønnes, at den  

 mentalt retarderede har behov for konstant overvågning, og at der er risiko  

 for  

 ny personfarlig kriminalitet, således at den mentalt retarderede i givet fald  

 hurtigt skal kunne overføres til sikret afdeling.
Overførsel til sikret  

 afdeling  

 kræver således ikke rettens godkendelse.
 Der nedlægges enten påstand om, at der ikke  

 fastsættes en længstetid, eller om en længstetid på 5 år, jf. straffelovens §  

 68 a, stk. 1 og 2, jf. afsnit 9 nedenfor.
III.
Dom til anbringelse i  

 institution for personer med vidtgående psykiske handicap Denne foranstaltning indebærer, at den domfældte  

 anbringes i institution med døgnovervågning.
 Denne påstand anvendes typisk over for mentalt  

 retarderede, der har begået personfarlig kriminalitet i form af f.eks.  

 brandstiftelse, røveri, voldtægt eller vold, og hvor det skønnes, at den  

 mentalt retarderede har behov for konstant overvågning.
 Der nedlægges enten påstand om, at der ikke  

 fastsættes en længstetid, eller om en længstetid på 5 år, jf. straffelovens §  

 68 a, stk. 1 og 2, jf. afsnit 9 nedenfor.
IV.
Dom om tilsyn af kommunen,  

 således at domfældte efterkommer tilsynsmyndighedens bestemmelse om ophold og  

 arbejde, og således at tilsynsmyndigheden kan træffe bestemmelse om  

 anbringelse  

 i institution for personer med vidtgående psykiske handicap Denne påstand anvendes i sager, hvor det må  

 påregnes, at en social indsats i form af tilsyn kan være tilstrækkelig, men  

 hvor der kan opstå behov for, at den mentalt retarderede skal anbringes i  

 institution.
Påstanden forhindrer ikke, at den domfældte anbringes i  

 institution med døgnovervågning.
 Påstanden kan suppleres, f.eks. med et vilkår om  

 psykiatrisk behandling, der også giver mulighed for lægelig godkendt  

 behandling  

 mod misbrug.
Anbringelse i  

 institution i henhold til en sådan dom sker ved administrativ beslutning.
Den  

 kræver således ikke rettens godkendelse.
 Der nedlægges  

 enten påstand om, at der ikke fastsættes en længstetid, eller om en  

 længstetid  

 på 5 år, jf. straffelovens § 68 a, stk. 1 og 2, jf. afsnit 9 nedenfor.
V.
Påstand om tilsyn af  

 kommunen, således at domfældte efterkommer tilsynsmyndighedernes bestemmelse  

 om  

 ophold og arbejde Denne påstand anvendes over for mentalt retarderede,  

 der skønnes at have behov for social støtte i dagligdagen.
 Påstanden kan eventuelt suppleres med særlige vilkår  

 om psykiatrisk behandling, der også giver mulighed for lægelig godkendt  

 behandling  

 mod misbrug.
 Der nedlægges påstand om en længstetid, der ikke kan  

 overstige  

 3 år, jf. straffelovens § 68 a, stk. 3, jf. afsnit 9 nedenfor.  

 Spørgsmålet om, hvorvidt der bør nedlægges påstand om en længstetid på mindre  

 end 3 år, må afgøres ud fra en konkret vurdering af omstændighederne i den  

 enkelte sag.
7.6. Personer omfattet af straffelovens § 69 Dette afsnit vedrører personer omfattet af  

 straffelovens § 69  dvs. personer, der ved den strafbare handlings  

 foretagelse  

 befandt sig i en tilstand, der var betinget af mangelfuld udvikling,  

 svækkelse  

 eller forstyrrelse af de psykiske funktioner, og som ikke er af den i § 16  

 nævnte beskaffenhed.
Bestemmelsen omfatter bl.a. sinker og andre  

 svagtbegavede personer, udtalt personlighedsforstyrrede personer, personer  

 med  

 følgevirkninger af alkohol- eller stof-misbrug, personer med lettere demens  

 og  

 undertiden unge lovovertrædere.
Også personer med visse seksuelle  

 abnormiteter  

 kan være omfattet af bestemmelsen.
Ved alvorlige personlighedsmæssige  

 afvigelser kan det blive aktuelt at anvende forvaring efter straffelovens §  

 70,  

 jf. afsnit 8.
 Der nedlægges kun påstand om foranstaltninger,  

 såfremt dette findes formålstjenligt.
I langt de fleste tilfælde kan der ikke i de  

 lægelige udtalelser peges på foranstaltninger, der findes mere  

 formålstjenlige  

 end straf.
I disse tilfælde må anklagemyndighedens påstand som udgangspunkt  

 være frihedsstraf.
Det bør dog efter omstændighederne  hvor der er tale  

 om  

 mindre grove lovovertrædelser  overvejes, om sagen i stedet kan afgøres  

 med en  

 betinget dom, hvorved der kan fastsættes vilkår efter straffelovens § 57,  

 herunder om tilsyn samt om at efterkomme tilsynsmyndighedens bestemmelser  

 f.eks. om afvænningsbehandling, om ophold på egnet hjem eller institution  

 eller  

 om arbejde mv.
 En foranstaltning vil normalt kun blive fundet  

 formålstjenlig, hvis der er mulighed for at iværksætte en lægelig behandling  

 eller forsorgsmæssigt tilsyn, der vil være egnet til at forebygge ny  

 kriminalitet.
I nogle tilfælde vil de foranstaltninger, der er nævnt  

 ovenfor under afsnit 7.3. (om sindssyge) eller afsnit 7.5. (om mentalt  

 retarderede), kunne anvendes.
Påstanden om foranstaltning bør i givet fald  

 udformes i overensstemmelse med påstandene i disse afsnit.
 Der kan dog efter omstændighederne også blive tale  

 om  som særforanstaltning  at anvende  

  

 bestemmelser om tilsyn og om ophold  

  eventuelt efter tilsynsmyndighedens bestemmelse  på  

 kriminalforsorgens  

 institutioner, f.eks. pensioner, eller institutioner under regionerne eller  

 kommuner, f.eks. ungdomsinstitutioner, plejehjem eller lignende.
 For unge, der på gerningstidspunktet endnu ikke er  

 fyldt 18 år, kan der i øvrigt være mulighed for at anvende ungdomssanktion  

 efter straffelovens § 74 a, hvis den unge ikke er så psykisk afvigende, at  

 foranstaltning efter straffelovens § 68 eller § 69 er påkrævet, og  

 betingelserne  

 for i øvrigt at anvende ungdomssanktion er opfyldte, jf. nærmere herom i  

 Rigsadvokatmeddelelse nr. 4/2007 om behandling af sager mod unge  

 lovovertrædere.
 I forbindelse med udformningen af påstanden skal der  

 tages stilling til, om der skal fastsættes en længstetid for foranstaltningen  

 på 5 år, jf. straffelovens § 69 a, stk. 1, ingen længstetid, jf.  

 straffelovens  

 § 69 a, stk. 2, eller en længstetid, der ikke kan overstige 3 år, jf.  

 straffelovens  

 § 69 a, stk. 3, og nærmere nedenfor afsnit 9. Spørgsmålet om, hvorvidt der  

 bør  

 nedlægges en påstand om en længstetid på mindre end 3 år, må afgøres ud fra  

 en  

 konkret vurdering af omstændighederne i den enkelte sag.
 Hvis afgørelsen medfører, at den dømte skal  

 anbringes i institution eller giver mulighed herfor, skal der tillige  

 fastsættes en længstetid for opholdet, jf. nedenfor under afsnit 9.3.
7.7. Personer omfattet af straffelovens § 73 Straffelovens § 73 omhandler de tilfælde, hvor  

 gerningsmanden, efter den strafbare virksomhed er ophørt men før endelig dom,  

 er kommet i en ikke blot forbigående tilstand, der er omfattet af  

 straffelovens  

 § 16 eller af straffelovens § 69.
 Der kan over for personer omfattet af straffelovens  

 § 73 især blive tale om at anvende foranstaltninger som nævnt ovenfor under  

 afsnit 7.3. (om sindssyge). Endvidere kan det i sjældne tilfælde forekomme,  

 at  

 foranstaltningerne nævnt i afsnit 7.6. (om tilstande omfattet af § 69)  

 anvendes, hvis en svækkelse eller forstyrrelse af de psykiske funktioner er  

 indtrådt i tiden mellem den strafbare handling og dommen.
I disse tilfælde skal retten træffe to afgørelser.  

 For det første skal der tages stilling til, om der skal idømmes straf eller  

 træffes bestemmelse om strafbortfald.
Dernæst skal retten - hvad enten den  

 første afgørelse falder ud til straf eller strafbortfald -træffe bestemmelse  

 om, hvorvidt det er formålstjenligt at anvende særforanstaltninger.
 Disse sager forelægges altid for Retslægerådet, jf.  

 også afsnit 6 ovenfor.
 I de tilfælde, hvor anklagemyndigheden finder, at  

 der bør idømmes straf, og der desuden skal anvendes foranstaltninger, indtil  

 straffen måtte kunne fuldbyrdes, skal anklagemyndigheden tillige tage  

 stilling  

 til påstanden om,  

  

 hvilken foranstaltning  

 der skal anvendes, indtil  

 fuldbyrdelse af straffen kan ske.
 I to sager, hvor der var tale om alvorlig  

 kriminalitet og langvarig frihedsstraf, fandt Højesteret, at den midlertidige  

 foranstaltning burde være anbringelse på hospital for sindslidende, selv om  

 Retslægerådet i begge sager havde peget på en behandlingsforanstaltning, jf.  

 U1999.1488H og U2001.1334H.
 Spørgsmålet om  

  

 fastsættelse af længstetid  

 i  

 forbindelse med domme efter straffelovens § 73 er ikke omtalt i  

 forarbejderne.
Ved U2002.58H har Højesteret truffet bestemmelse om,  

 at tiltalte  der var omfattet af straffelovens § 73  skulle  

 anbringes i  

 hospital for sindslidende, indtil straffen på 9 års fængsel for  

 narkotikakriminalitet kunne fuldbyrdes.
Samtidig bestemte Højesteret, at der  

 skulle fastsættes en længstetid for hospitalsanbringelsen på 5 år.
Højesteret  

 bemærkede i den forbindelse, at det efter bestemmelsernes ordlyd og formålet  

 med § 68 a må antages, at § 68 a også finder anvendelse i tilfælde, hvor der  

 i  

 medfør af § 73, stk. 1, træffes bestemmelse om foranstaltninger efter § 68.
 I de sager, hvor en dom efter § 73 medfører, at der  

 idømmes straf, men således at der skal anvendes foranstaltninger, indtil  

 straffen måtte kunne fuldbyrdes, må det på baggrund af den nævnte  

 højesteretsdom antages, at der  i tilfælde, hvor der ikke er tale  

 personfarlig  

 kriminalitet omfattet af § 68 a, stk. 2, eller § 69 a, stk. 2  skal  

 fastsættes  

 en længstetid for foranstaltningen.
Er der derimod tale om tilfælde omfattet af § 68 a,  

 stk. 2, eller § 69 a, stk. 2, skal der normalt ikke fastsættes en længstetid,  

 jf.
U2006.1665H, hvor tiltalte, der af landsretten var fundet skyldig i drab  

 og  

 legemsangreb af særlig farlig karakter og idømt 12 års fængsel, efter  

 landsrettens dom var blevet sindssyg.
Højesteret fandt ikke, at der under  

 hensyn til oplysningerne om tiltaltes helbredsforhold og den alvorlige  

 kriminalitet var grundlag for at lade straffen bortfalde i medfør af  

 straffelovens  

 § 73. Det blev bestemt, at tiltalte skulle anbringes i psykiatrisk afdeling,  

 indtil fængselsstraffen kunne fuldbyrdes.
Højesteret bestemte samtidig, at  

 der  

 i medfør af § 68 a, stk. 2, ikke skulle fastsættes længstetid for  

 anbringelsen.
 I de sjældne tilfælde, hvor der efter § 73 træffes  

 bestemmelse om  

  

 bortfald af straffen, således at foranstaltningen helt  

 træder i stedet for straf, skal der i forbindelse med udformningen af  

 påstanden  

 tages stilling til, om der skal fastsættes en længstetid for  

 foranstaltningen.
 Statsadvokaten fører tilsyn med domme efter § 73,  

 hvor retten har bestemt, at der skal anvendes foranstaltninger, indtil  

 eventuel  

 overførsel til afsoning af frihedsstraffen, jf. også nedenfor afsnit 14.1.
 Hvis de lægelige oplysninger taler for, at  

 foranstaltningen ophører, må statsadvokaten rette henvendelse til  

 Direktoratet  

 for Kriminalforsorgen, der sørger for fuldbyrdelse af den resterende del af  

 straffen.
 Betingelserne for at idømme forvaring er fastsat i  

 straffelovens § 70, hvor stk. 1 omfatter drab, røveri, frihedsberøvelse,  

 alvorlig voldsforbrydelse mv., og stk. 2 omfatter voldtægt eller anden  

 alvorlig  

 sædelighedsforbrydelse.
 Anvendelse af forvaring i årene 1996-2005 er  

 beskrevet i en artikel i Anklagemyndighedens Årsberetning 2003-2004, side 85  

 ff.
 Forvaring finder i praksis anvendelse i tilfælde,  

 hvor farligheden i kombination med kriminalitetens art ikke vil føre til  

 fængsel på livstid eller en meget langvarig tidsbestemt straf, jf. nærmere  

 Anklagemyndighedens Årsberetning 2003-2004, side 92.
 Sager, hvor der er spørgsmål om at nedlægge påstand  

 om forvaring, skal  

  

 forelægges for Rigsadvokaten, inden der rejses tiltale.
 Når der foreligger en endelig dom til forvaring,  

 påhviler det politidirektøren snarest at sørge for, at dommen fuldbyrdes.  

 Forvaringsdomme fuldbyrdes af Direktoratet for Kriminalforsorgen.
Endelige domme i sager, hvor der er idømt forvaring,  

 indberettes af vedkommende statsadvokat til Rigsadvokaten, idet Rigsadvokaten  

 fører kontrol med varigheden af sådanne domme.
Rigsadvokaten indhenter i den  

 forbindelse med jævne mellemrum en udtalelse fra Direktoratet for  

 Kriminalforsorgen  

 om, hvorvidt foranstaltningen bør opretholdes, ændres eller ophæves.
Sager, hvor der efter straffelovens § 72 rejses  

 spørgsmål om  

  

 ændring, herunder prøveudskrivning, eller endelig ophævelse  

 af en forvaringsdom, forelægges Rigsadvokaten gennem vedkommende  

 statsadvokat.  

 Rigsadvokaten afgør herefter, om der i den anledning skal indhentes  

 erklæringer  

 mv. vedrørende den forvaringsdømte.
Rigsadvokaten lader herefter snarest  

 muligt  

 sagen indbringe for retten.
 Behandlingen af sager om  

  

 prøveudskrivning  

 af  

 forvaringsdømte er omtalt i bekendtgørelse nr. 393 af 17. maj 2001 samt  

 Direktoratet for Kriminalforsorgens vejledning nr. 51 af 27. juni 2006 og  

 vejledning nr. 103 af 16. maj 2001.
 Bestemmelse om prøveudskrivning fra forvaring  

 træffes af retten ved kendelse.
 Der vil normalt være knyttet en række vilkår til  

 prøveudskrivningen, herunder vilkår om, at der under nærmere angivne  

 betingelser kan ske tilbageførsel til fængslet (anstalten). Det vil endvidere  

 normalt være bestemt, at spørgsmålet om genanbringelsens opretholdelse i  

 givet  

 fald skal indbringes for retten senest 1 uge efter tilbageførslen.
 Da det er Rigsadvokaten, der fører kontrol med  

 varigheden af forvaringsdomme, skal også sager om administrativ tilbageførsel  

 af prøveudskrevne behandles af Rigsadvokaten.
Sager, hvor politiet anmodes om bistand til  

 tilbageførsel af en person, som er prøveudskrevet fra forvaring, forelægges  

 derfor  

  

 straks  

 for Rigsadvokaten med påtegning om, at sagen haster.  

 Rigsadvokaten påser herefter, at sagen indbringes for retten senest 1 uge  

 efter  

 tilbageførslen.
Dette gælder også i de tilfælde, hvor det fremgår af en ældre  

 prøveudskrivningskendelse, at statsadvokaten indbringer sagen for retten.
 Kriminalforsorgen er på tilsvarende vis instrueret  

 om straks at underrette Rigsadvokaten, når en prøveudskrevet person  

 administrativt er ført tilbage til anstalten.
Som det fremgår ovenfor under afsnit 7.3., 7.5.,  

 7.6. og 7.7., skal der i forbindelse med en påstand om en foranstaltningsdom  

 også nedlægges påstand om, hvorvidt der skal fastsættes en længstetid for  

 foranstaltningen og i givet fald om varigheden af længstetiden.
Denne påstand  

 skal angives i anklageskriftet.
 Nedenfor under afsnit 9.1. og 9.2. omtales valget af  

 længstetider i forbindelse med dommen nærmere.
 I afsnit 9.3. redegøres for de regler, der gælder om  

 længstetider ved ændring af foranstaltninger efter straffelovens § 72.
9.1. Længstetid for foranstaltninger, der medfører, at den  

 dømte skal eller kan anbringes i institution (§ 68 a, stk. 1 og 2, og § 69 a,  

 stk. 1 og 2) 9.1.1. Institutionsopholdenes art »Institution« i straffelovens § 68 a og § 69 a  

 omfatter ifølge forarbejderne hospital for sindslidende, institution for  

 personer med vidtgående psykiske handicap og andre institutions- eller  

 institutionslignende  

 forhold, f.eks. anbringelse i familiepleje eller på psykiatrisk plejehjem.
9.1.2. Længstetid på 5 år (§ 68 a, stk. 1, og §  

 69 a, stk. 1), forlængelse af længstetid samt længstetid for opholdet, jf. §  

 69  

 a, stk. 1 9.1.2.1. Straffelovens § 68 a,  

 stk. 1 Efter bestemmelsen i straffelovens § 68 a, stk. 1,  

 skal der, hvis en foranstaltning efter § 68 eller § 72, jf. § 68, medfører,  

 at  

 den dømte skal anbringes i institution, eller giver mulighed herfor,  

 fastsættes  

 en længstetid på 5 år for denne foranstaltning.
 Bestemmelsen indebærer, at der ved denne type  

 foranstaltninger i alle tilfælde skal fastsættes en længstetid på 5 år,  

 medmindre der er tale om kriminalitet som nævnt i § 68 a, stk. 2, jf.  

 nedenfor  

 under afsnit 9.1.3.
Foranstaltningens længstetid omfatter både  

 varigheden af selve foranstaltningen og varigheden af institutionsophold, som  

 foranstaltningen medfører eller kan medføre.
Længstetiden på 5 år omfatter  

 også  

 foranstaltninger, som senere fastsættes efter § 72, og som medfører en  

 lempelse  

 af den hidtidige foranstaltning.
 Længstetiden udelukker ikke, at der inden udløbet af  

 denne i medfør af straffelovens § 72 træffes afgørelse om ændring eller  

 ophævelse af foranstaltningen, f.eks. hvis den dømtes forhold i  

 foranstaltningstiden ændrer sig.
Bestemmelsen i § 68 a, stk. 1, 3. pkt., åbner  

 mulighed for, at retten efter anmodning fra anklagemyndigheden ved kendelse  

 kan  

 fastsætte en  

  

 ny længstetid på 2 år.
Ifølge forarbejderne kan forlængelse  

 ske med 2 år ad gangen, dvs. også i tilfælde, hvor længstetiden tidligere har  

 været forlænget med to år.
Forlængelse kan imidlertid kun ske under særlige  

 omstændigheder, f.eks. hvis den dømtes tilstand er blevet forværret på en  

 sådan  

 måde, at den pågældende frembyder fare for andre, eller hvor der i øvrigt ved  

 længstetidens udløb foreligger et åbenbart behov for at fortsætte en  

 behandling  

 eller pleje, der er motiveret af kriminalitetsforebyggende hensyn.
9.1.2.2. Straffelovens § 69 a,  

 stk. 1 Efter bestemmelsen i § 69 a, stk. 1, skal der, hvis  

 en foranstaltning efter § 69 medfører, at den dømte anbringes i institution,  

 eller hvis foranstaltningen giver mulighed herfor, fastsættes en  

  

 længstetid  

 på 5 år  

 for denne foranstaltning og en  

  

 længstetid for opholdet, der i  

 almindelighed ikke kan overstige 1 år.
 Bestemmelsen indebærer, at der ved denne type  

 foranstaltninger i alle tilfælde skal fastsættes en længstetid på 5 år,  

 medmindre der er tale om kriminalitet som nævnt i § 69 a, stk. 2, jf.  

 nedenfor  

 under afsnit 9.1.3. Længstetiden på 5 år omfatter også foranstaltninger, som  

 senere fastsættes efter § 72, og som medfører en lempelse af den hidtidige  

 foranstaltning.
Under særlige omstændigheder kan retten efter  

 anmodning fra anklagemyndigheden ved kendelse fastsætte en  

  

 ny længstetid på  

 2 år for foranstaltningen eller en ny længstetid for opholdet.
Nye  

 længstetider kan fastsættes af samme grunde som nævnt ovenfor vedrørende ny  

 længstetid efter straffelovens § 68 a.
Alle indlæggelser medregnes ved  

  

 beregningen af  

 længstetiden for opholdet.
Dette betyder, at ikke kun indlæggelser i  

 henhold til dommen medregnes, men også frivillige indlæggelser og  

 tvangsindlæggelser på psykiatrisk afdeling, jf.
Justitsministeriets  

 cirkulæreskrivelse af 10. juni 1988 til overlæger på psykiatriske sygehuse og  

 sygehusafdelinger om beregningen af længstetid for ophold på psykiatrisk  

 sygehusafdeling  

 i henhold til straffelovens 69. Cirkulæreskrivelsen er gengivet i bilag 3.
 Det fremgår af den nævnte cirkulæreskrivelse, at  

 ophold i daghospital ikke betragtes som en indlæggelse, der skal medregnes.
Det følger ligeledes af den nævnte  

 cirkulæreskrivelse, at Justitsministeriet har anmodet overlægerne på  

 psykiatriske sygehuse og sygehusafdelinger om at indberette enhver  

 indlæggelse  

 indenfor den af retten fastsatte længstetid til statsadvokaten med henblik på  

 dennes varetagelse af kontrol med foranstaltningens varighed.
I de tilfælde,  

 hvor der skønnes at være behov for forlængelse af længstetiden, påhviler det  

 ligeledes overlægerne at indberette dette til statsadvokaten, så vidt muligt  

 i  

 god tid før udløbet af den fastsatte længstetid.
 Når længstetiden for ophold i institutionen efter §  

 69 a, stk. 1, er udløbet, kan indlæggelser i henhold til dommen ikke  

 fortsætte  

 eller iværksættes, jf. også nedenfor under afsnit 14.3.3.
 Kontrollen  

 med længstetid for ophold i institutionen er  

 beskrevet nedenfor i indledningen til afsnit 14.
9.1.3. Ingen længstetid ved personfarlig  

 kriminalitet (§ 68 a, stk. 2, og § 69 a, stk. 2) Ved foranstaltninger, der medfører  

 institutionsanbringelse eller giver mulighed herfor, fastsættes der i  

 almindelighed  

  

 ingen længstetid, jf. § 68 a, stk. 2, 1. pkt., og § 69 a,  

 stk. 2, 1. pkt., hvis den dømte findes skyldig i drab røveri frihedsberøvelse alvorlig voldsforbrydelse trusler af den i § 266 nævnte art brandstiftelse voldtægt eller anden alvorlig sædelighedsforbrydelse eller forsøg på en af de nævnte forbrydelser.
 Af forarbejderne til § 68 a, stk. 2,  

 fremgår herom:
»Bestemmelsen indeholder en udtømmende opregning af de  

 gerningstyper, som kan føre til, at der fastsættes en tidsubestemt  

 foranstaltning, der medfører, at den dømte skal anbringes i institution,  

 eller  

 som giver mulighed herfor.
Herved udelukkes det, at der kan anvendes  

 tidsubestemte foranstaltninger af denne type i anledning af  

 berigelseskriminalitet, der ikke er forbundet med vold eller trussel om vold.  

 Spørgsmålet om, hvorvidt en forbrydelse i øvrigt er omfattet af bestemmelsen,  

 f.eks. har karakter af en alvorlig voldsforbrydelse, afhænger af en konkret  

 vurdering af forbrydelsens beskaffenhed og de omstændigheder, hvorunder den  

 er  

 begået.« I U2001.2391V fandt landsretten, at der forelå en  

 »alvorlig voldsforbrydelse« i en sag, hvor domfældte blev fundet skyldig i  

 forsøg på vold efter straffelovens § 245, stk. 1, ved flere gange at have  

 stukket ud mod forurettedes hals med en kniv.
 I afgørelsen i TfK 2001.697Ø fandt landsretten ikke,  

 at der forelå en »alvorlig sædelighedsforbrydelse« i en sag om  

 blufærdighedskrænkelse og forsøg på overtrædelse af straffelovens § 224, jf.  

 §  

 222. Domfældte havde kysset og befølt en 12-14 årig pige, lagt sig ovenpå  

 hende  

 og befølt pigen omkring kønsdelen.
 Efter § 68 a, stk. 2 og § 69 a, stk. 2, fastsættes  

 »i almindelighed« ikke nogen længstetid.
 Af forarbejderne til § 68 a, stk. 2, fremgår herom:
»Bestemmelsen udelukker således ikke, at der f.eks. ved trusler  

 af den i § 266 nævnte art i medfør af den foreslåede bestemmelse i § 68 a,  

 stk.  

 1, 1. pkt. fastsættes en længstetid på 5 år, hvis det efter en konkret  

 vurdering findes tilstrækkeligt for at forebygge yderligere lovovertrædelser,  

 jf. § 68, 1. pkt.
Indtræder der under foranstaltningstiden sådanne ændringer  

 i  

 den dømtes forhold, at retten, hvis disse forhold havde foreligget ved sagens  

 pådømmelse, efter den foreslåede bestemmelse i § 68 a, stk. 2, 1. pkt., havde  

 fastsat foranstaltningen på ubestemt tid, må der efter omstændighederne ved  

 kendelse fastsættes en ny længstetid i medfør af den foreslåede bestemmelse i  

 §  

 68 a, stk. 1, 2. pkt.« I afgørelsen i TfK 2001.508Ø blev der ikke fastsat  

 en længstetid i en sag, hvor domfældte var skyldig i brandstiftelse, idet han  

 på et asylcenter satte ild til tøj mv. og senere på et hospital satte ild til  

 en dyne mv. eller fik en anden hertil.
Han havde herudover tildelt en  

 politiassistent et knytnæveslag.
Landsretten henviste til beskaffenheden af  

 de  

 lokaliteter, hvor ildspåsættelserne fandt sted, og oplysningerne om tiltaltes  

 psykiske tilstand.
 I U2005.3452H, hvor den tiltalte blev fundet skyldig  

 i bl.a. røveri og trusler og dømt til anbringelse i institution for personer  

 med vidtgående psykiske handicap med mulighed for overførsel til en sikret  

 afdeling, fandt Højesteret ikke grundlag for at fravige udgangspunktet i  

 straffelovens § 68 a, stk. 2, hvorefter der i almindelighed ikke fastsættes  

 nogen længstetid, hvis den dømte er fundet skyldig i bl.a. røveri og trusler.
 Såfremt domfældte er omfattet af personkredsen i §  

 69, skal der dog ifølge forarbejderne til § 69 a, stk. 1, fastsættes en  

  

 længstetid  

 for ophold på institution, der i almindelighed ikke kan overstige  

  

 1 år,  

 selvom der ikke fastsættes længstetid for selve foranstaltningen, se i øvrigt  

 afsnit 9.1.2.2 om længstetider for ophold på institution, herunder om  

 forlængelse af en længstetid for opholdet i institution og om beregningen af  

 varigheden af institutionsophold.
9.2. Længstetid ved foranstaltninger, der ikke medfører  

 eller kan medføre anbringelse i institution (§ 68 a, stk. 3, og § 69 a, stk.  

 3) 9.2.1. Straffelovens § 68 a, stk. 3 Bestemmelsen i § 68 a, stk. 3, regulerer de  

 foranstaltninger, der ikke omfattes af § 68 a, stk. 1, dvs. foranstaltninger,  

 der ikke medfører institutionsanbringelse eller mulighed herfor, og som ikke  

 er  

 fastsat som led i en lempelse af en tidligere tidsbegrænset foranstaltning,  

 der  

 medfører institutionsanbringelse eller mulighed herfor.
For sådanne foranstaltninger gælder, at der ved  

 afgørelsen skal fastsættes en længstetid for foranstaltningen, der ikke kan  

  

 overstige  

 3 år.
Spørgsmålet om, hvorvidt der bør nedlægges påstand om en længstetid  

 på mindre end 3 år, må afgøres ud fra en konkret vurdering af  

 omstændighederne  

 i den enkelte sag.
 Under særlige omstændigheder kan retten efter  

 anmodning fra anklagemyndigheden ved kendelse  

  

 forlænge længstetiden, men  

 den samlede længstetid kan ikke overstige 5 år.
9.2.2. Straffelovens § 69 a, stk. 3 Bestemmelsen i § 69 a, stk. 3, regulerer de  

 foranstaltninger, der ikke omfattes af § 69 a, stk. 1, dvs. foranstaltninger,  

 der ikke medfører institutionsanbringelse eller mulighed herfor, og som ikke  

 er  

 fastsat som led i en lempelse af en tidligere tidsbegrænset foranstaltning,  

 der  

 medfører institutionsanbringelse eller mulighed herfor.
Der kan f.eks. være  

 tale om foranstaltninger, der alene indebærer tilsyn eller pligt til at følge  

 et ambulant psykiatrisk behandlingsforløb.
For sådanne foranstaltninger gælder, at der ved afgørelsen  

 skal fastsættes en længstetid for foranstaltningen, der ikke kan  

  

 overstige 3  

 år.
Spørgsmålet om, hvorvidt der bør nedlægges påstand om en længstetid  

 på  

 mindre end 3 år må afgøres ud fra en konkret vurdering af omstændighederne i  

 den enkelte sag.
 Under særlige omstændigheder kan retten efter  

 anmodning fra anklagemyndigheden ved kendelse  

  

 forlænge længstetiden, men  

 den samlede længstetid kan ikke overstige 5 år.
9.3. Længstetid ved ændring af foranstaltninger efter  

 straffelovens § 72 9.3.1. Lempelse af den hidtidige foranstaltning Efter bestemmelserne i § 68 a, stk. 1, 2. pkt., og §  

 69 a, stk. 1, 2. pkt., gælder længstetiden også foranstaltninger, som senere  

 fastsættes efter § 72, jf. § 68, og som medfører en lempelse af den hidtidige  

 foranstaltning.
En længstetid på 5 år omfatter således også en lempelse af  

 foranstaltningen, som fastsættes senere.
»Lempelse« i straffelovens § 68 a, stk. 1, og § 69  

 a, stk. 1, omfatter ifølge forarbejderne f.eks. en situation, hvor en  

 hidtidig  

 foranstaltning, der har medført institutionsanbringelse, ændres til en  

 foranstaltning, der alene giver mulighed for institutionsanbringelse eller  

 alene indebærer tilsyn uden mulighed for institutionsanbringelse.
For så vidt  

 angår en hidtidig foranstaltning, der har givet mulighed for  

 institutionsanbringelse,  

 vil det være en lempelse, hvis denne foranstaltning ændres til en  

 foranstaltning, der ikke giver mulighed for institutionsanbringelse, men  

 f.eks.  

 alene indebærer tilsyn.
Længstetider ved lempelse af tidsubestemte  

 foranstaltninger fastsat efter § 68 a, stk. 2, og § 69 a, stk. 2, er ikke  

 nærmere omtalt i forarbejderne.
I disse tilfælde påhviler det  

 anklagemyndigheden at indbringe spørgsmålet om ændring eller ophævelse af  

 foranstaltningen for retten 5 år efter afgørelsen, medmindre spørgsmålet har  

 været forelagt for retten inden for de sidste 2 år.
Herefter gælder en pligt  

 til at forelægge spørgsmålet for retten mindst hvert andet år.
9.3.2. Skærpelse af den hidtidige  

 foranstaltning Det er også efter straffelovens § 72 muligt at  

 skærpe den foranstaltning, som den domfældte er idømt.
Ifølge forarbejderne er det således f.eks. muligt at  

 ændre (skærpe) en foranstaltning omfattet af straffelovens § 68 a, stk. 3,  

 til  

 en foranstaltning omfattet af straffelovens § 68 a, stk. 1, eller efter  

 omstændighederne efter stk. 2, f.eks. i tilfælde, hvor det på grund af en  

 indtrådt forværring i den dømtes tilstand i foranstaltningstiden må anses for  

 påkrævet for at forebygge yderligere lovovertrædelser.
Om ny kriminalitet  

 begået  

 i foranstaltningstiden henvises til afsnit 16.
Ændres en hidtidig foranstaltning, der har givet  

 mulighed for institutionsanbringelse, senere til en foranstaltning, der  

 medfører institutionsanbringelse, indebærer ændringen en skærpelse i forhold  

 til den dømte, idet foranstaltningen medfører, at den dømte permanent skal  

 opholde sig på institutionen.
For en sådan foranstaltning skal der derfor  

 fastsættes en længstetid på 5 år efter § 68 a, stk. 1, 1. pkt.
 Det samme gælder, såfremt en foranstaltning, der  

 oprindeligt har medført institutionsanbringelse og senere er ændret til  

 tilsyn  

 uden mulighed for institutionsanbringelse, på ny ændres til en  

 foranstaltning,  

 der medfører institutionsanbringelse eller mulighed herfor, jf. forarbejderne  

 til straffelovens § 68 a.
 Længstetiden regnes fra ændringstidspunktet.
 Spørgsmålet om skærpelse af foranstaltninger efter §  

 69 a er ikke nærmere omtalt i forarbejderne.
Ifølge retsplejelovens § 684, stk. 1, nr. 3,  

 behandles sager, hvor der nedlægges påstand om særforanstaltninger efter  

 straffelovens kapitel 9, i strafferetsplejens former.
Tiltale rejses ved  

 anklageskrift, jf. retsplejelovens § 834. I øvrigt gælder med virkning fra 1.  

 januar 2008, jf. afsnit 10.5., følgende regler:
10.1. Nævningesag i 1. instans Sager, hvor der bliver spørgsmål om dom til  

 anbringelse i institution i medfør af straffelovens § 68 eller dom til  

 forvaring, jf. straffelovens § 70, behandles som nævningesager i 1. instans,  

 jf. retsplejelovens § 686, stk. 4, nr. 2.
 Det skal fremgå af anklageskriftet, at  

 anklagemyndigheden nedlægger påstand om dom til anbringelse i institution  

 efter  

 straffelovens § 68 eller om forvaring efter straffelovens § 70.
 Kravet om behandling ved nævningeting gælder således  

 ikke i de tilfælde, hvor den dømte kan udskrives uden retskendelse (jf.  

 påstandene nævnt under B og C i afsnit 7.3. og IV og V i afsnit 7.5.).
 Nævningebehandling skal heller ikke anvendes, hvis  

 tiltalte har besluttet, at sagen skal behandles under medvirken af domsmænd,  

 jf. retsplejelovens § 687 og afsnit 10.2.
10.2. Domsmandssag efter tiltaltes beslutning, jf.  

 retsplejelovens § 687 Ifølge retsplejelovens § 687, stk. 1, kan en tiltalt  

 beslutte, at en straffesag, der ellers skulle behandles under medvirken af  

 nævninger efter § 686, stk. 4, nr. 2, i stedet skal behandles under medvirken  

 af domsmænd.
 Tiltaltes beslutning skal træffes i et retsmøde  

 eller meddeles retten skriftligt, efter at tiltalte har haft lejlighed til at  

 drøfte spørgsmålet med sin forsvarer, jf. nærmere § 687, stk. 2.
Tiltalte kan ikke tilbagekalde et afkald på nævningesagsbehandling,  

 når afkaldet er meddelt retten.
Afkaldet har også virkning for straffesagens  

 behandling under anken, jf. § 687, stk. 3.
 For sager med flere tiltalte gælder særlige regler,  

 jf. § 687, stk. 4.
10.3. Domsmandssager efter retsplejelovens § 686, stk. 2 Domsmænd skal medvirke i sager, hvori der opstår  

 spørgsmål om anvendelse af foranstaltninger efter straffelovens §§ 68, 70  

 eller  

 73, jf. retsplejelovens § 686, stk. 2, hvis sagen ikke skal behandles som en  

 nævningesag, jf. afsnit 10.1., eller som en domsmandssag efter tiltaltes  

 beslutning herom, jf. afsnit 10.2.
 Også under en eventuel ankesag medvirker domsmænd,  

 jf. retsplejelovens § 689, stk. 3, nr. 2.
10.4. Tiltaltes tilstedeværelse Reglerne i retsplejelovens § 853 og § 855 om  

 tiltaltes tilstedeværelse og undtagelserne herfra gælder også for sager, hvor  

 der nedlægges påstand om særforanstaltninger.
Det betyder, at tiltalte fysisk  

 skal være til stede under domsforhandlingen, medmindre betingelserne i  

 retsplejelovens § 855 for at fremme domsforhandlingen uden tiltaltes  

 tilstedeværelse er opfyldt.
 Højesteret har i kendelsen i U2001.611HK bestemt, at  

 domsforhandlingen i en sag, hvor der var nedlagt påstand om anbringelse i  

 sikringsafdelingen, under de ganske særlige omstændigheder, som forelå under  

 sagen, kunne fremmes uden tiltaltes tilstedeværelse i nævningetinget.
10.5. Overgangsregler De ovenfor i afsnit 10.1.-10.4. beskrevne regler for  

 sagens behandling i retten gælder for sager, hvor der rejses tiltale i 1.  

 instans efter 1. januar 2008, jf. herved ikrafttrædelsesbestemmelsen i § 105,  

 stk. 6, 2. pkt., i lov nr. 538 af 8. juni 2006 (Politi- og domstolsreformen).  

 Ifølge denne bestemmelse behandles sager, der i medfør af retsplejelovens §  

 686, stk. 4 og 5, behandles under medvirken af nævninger, og hvor tiltale i  

 1.  

 instans rejses inden 1. januar 2008, efter de hidtil gældende regler, jf. §  

 687  

 i den tidligere gældende retsplejelov.
 Det må antages, at den tidligere gældende § 923,  

 hvorefter sager, der efter § 687 skulle behandles under medvirken af  

 nævninger,  

 under visse betingelser i stedet kunne afgøres ved byretten under medvirken  

 af  

 domsmænd, fortsat er gældende for sager, hvor der rejses tiltale inden 1.  

 januar 2008.
 Såfremt der bliver tale om at dømme en tiltalt til  

 anbringelse i psykiatrisk sygehus eller afdeling, institution for personer  

 med  

 vidtgående psykiske handicap eller i forvaring mv. kan retten beskikke en  

 bistandsværge for den pågældende efter straffelovens § 71, stk. 1, således at  

 bistandsværgen kan bistå tiltalte under sagen.
 Er tiltalte dømt til anbringelse som nævnt i stk. 1,  

 eller giver afgørelsen mulighed for en sådan anbringelse, skal retten  

 beskikke  

 en bistandsværge for den pågældende, jf. § 71, stk. 2.
 Justitsministeriet har i bekendtgørelse nr. 77 af 5.  

 februar 1999 fastsat nærmere regler om bistandsværger.
Ifølge bekendtgørelsens § 3, stk. 3, skal som  

 bistandsværge så vidt muligt beskikkes en af den sigtedes, tiltaltes eller  

 dømtes nærmeste pårørende.
Når politiet skønner, at der kan blive tale om at  

 beskikke en bistandsværge for en sigtet eller tiltalt, skal spørgsmålet  

 rejses  

 over for retten på så tidligt et tidspunkt, at den, der eventuelt beskikkes,  

 får mulighed for at være tilstede under sagens behandling, jf. § 4. Ifølge §  

 5,  

 stk. 1, skal politiet bistå retten med at finde en person, der kan beskikkes  

 som bistandsværge.
Byretsdomme, hvor anklagemyndigheden har nedlagt  

 påstand om foranstaltninger efter §§ 68-69, eventuelt jf. § 73, skal af  

 politidirektøren, forelægges for  

  

 statsadvokaten  

 inden udløbet af  

 ankefristen med indstilling om spørgsmålet om anke.
Statsadvokaten meddeler  

 ankeafkald i de sager, hvor statsadvokaten har rejst tiltale.
Hvis dommen  

 ikke  

 ankes, sendes sagen til politidirektøren med henblik på iværksættelse af  

 fuldbyrdelsen snarest efter ankefristens udløb.
 Når der foreligger en endelig dom, påhviler det  

 politidirektøren ved henvendelse til den myndighed, der skal fuldbyrde  

 dommen,  

  

 snarest  

 at sørge for, at dommen fuldbyrdes.
 Dette skal ved de fleste foranstaltningsdomme ske  

 ved fremsendelse af en kopi af dommen til domfældtes  

  

 hjemstedskommune eller  

 det hospital eller den afdeling, der står for visitationen af  

 foranstaltningsdomme, med anmodning om fuldbyrdelse af dommen.  

 Kommunen/hospitalet eller afdelingen bør anmodes om at bekræfte modtagelsen  

 af  

 anmodningen og underrette politidirektøren, når fuldbyrdelsen er iværksat.
 Såfremt domfældte er dømt til anbringelse i hospital  

 for sindslidende, til anbringelse i sikringsafdelingen eller i institution  

 for  

 personer med vidtgående psykiske handicap, skal der i forbindelse med  

 fremsendelsen samtidig gøres opmærksom på reglerne om tilladelse til udgang  

 for  

 anbragte, jf. bekendtgørelse nr. 200 af 25. marts 2004.
 Der er efter § 14, stk. 2, jf. stk. 1, i  

 bekendtgørelse nr. 109 af 21. februar 2006 om ret til sygehusbehandling og  

 befordring mv. mulighed for, at statsadvokaten for så vidt angår  

 retspsykiatriske patienter kan træffe bestemmelse om, at anbringelse eller  

 behandling af domfældte kan ske uden for bopælsregionen, såfremt  

 retssikkerhedshensyn eller andre særlige hensyn, herunder hensynet til den  

 forurettede, taler herfor.
 Hvis der til dommen er knyttet tilsyn af  

  

 Kriminalforsorgen  

 eller andre vilkår, der skal fuldbyrdes af kriminalforsorgen, skal  

 politidirektøren tillige sende en kopi af dommen til kriminalforsorgen med  

 anmodning om iværksættelse af tilsynet.
 Fuldbyrdelse af domme efter straffelovens § 73 er  

 endvidere nævnt i afsnit 7.7. og i afsnit 14.1. Fuldbyrdelsen af  

 forvaringsdomme er nævnt ovenfor under afsnit 8.
 I december 2004 vedtog Folketinget lov nr. 1372 af  

 20. december 2004 om undersøgelse af behandlingsforløb, hvor psykisk syge  

 begår  

 alvorlig personfarlig kriminalitet.
 Loven havde til formål at skabe rammerne for  

 undersøgelse af en række sager, hvor psykisk syge har begået strafbart  

 forhold,  

 og hvor der kan være grund til at overveje, hvorvidt den strafbare handling  

 kunne have være undgået, hvis det sociale system, politiet eller  

 sundhedssystemet havde handlet anderledes.
 I tilknytning til loven har Sundhedsstyrelsen  

 udarbejdet en vejledning af 4. februar 2005 om undersøgelse af  

 behandlingsforløb, hvor psykisk syge begår alvorlig personfarlig  

 kriminalitet.
 Loven og vejledningen pålægger rigsadvokaturen og de  

 regionale statsadvokater en række opgaver:
 Statsadvokaterne  

 skal således underrette Rigsadvokaten om  

 alle domme afsagt efter den 1. januar 2005, hvor en person idømmes  

 foranstaltninger efter straffelovens §§ 68-70 for overtrædelse af  

 straffelovens  

 § 180, 1. led, § 216, § 222, § 237 eller § 246. Ved indsendelsen af sagen til  

 Rigsadvokaten medsendes som udgangspunkt domsudskrift, mentalundersøgelse,  

 straffeattest samt andre akter, der må antages at kunne have betydning for  

 vurderingen af det forudgående behandlingsforløb.
 Rigsadvokaten  

 videresender herefter dom mv. til  

 Sundhedsstyrelsen, der afgør, hvorvidt der er grundlag for at iværksætte et  

 undersøgelsesforløb i den konkrete sag, jf. lovens § 3.
 Hvis Sundhedsstyrelsen beslutter at iværksætte et  

 undersøgelsesforløb, afgiver Rigsadvokaten indstilling til Sundhedsstyrelsen  

 om, hvem der skal repræsentere politiet/anklagemyndigheden i arbejdsgruppen.  

 En  

 sådan repræsentant vil som udgangspunkt være en medarbejder fra den  

 statsadvokatur, der har behandlet sagen.
 Loven trådte i kraft den 1. januar 2005 og har  

 gyldighed til og med den 30. juni 2010.
14.1. Generelt om statsadvokaternes kontrol med  

 foranstaltninger Statsadvokaterne  

 fører kontrol med idømte særforanstaltninger, jf. §§ 68-69. Kontrollen  

 omfatter  

 også domme efter straffelovens § 73, hvor retten har bestemt, at der skal  

 anvendes foranstaltninger efter §§ 68-69, indtil eventuel overførsel til  

 afsoning kan ske.
Kontrollen med forvaringsdømte varetages af Rigsadvokaten,  

 jf. afsnit 8.
 Anklagemyndighedens pligt til at påse, at en  

 foranstaltning ikke opretholdes i længere tid og videre omfang end  

 nødvendigt,  

 er fastsat i straffelovens § 72, stk. 1.
Bestemmelsen gælder også for foranstaltninger, der  

 er idømt før ikrafttrædelsen af lov nr. 438 af 31. maj 2000 om ændring af  

 straffeloven.
Om domme afsagt før den 1. juli 2000 se i øvrigt nedenfor  

 afsnit  

 14.4.
Det er i bemærkningerne til § 68 a og § 69 a  

 forudsat, at statsadvokatens kontrol normalt skal indebære, at der én gang  

 årligt indhentes en erklæring fra afdelingen/tilsynsførende myndighed om  

 behovet for at opretholde foranstaltningen.
Dette gælder uanset, om der er  

 fastsat en længstetid for  

  

 foranstaltningen.
I sager, hvor der er fastsat  

 en længstetid for  

  

 ophold  

 i institutionen, jf. straffelovens § 69 a,  

 fører statsadvokaten også kontrol med længstetiden for opholdet i  

 institutionen, jf. også afsnit 9.1.2.2. og afsnit 14.2.
Denne kontrol skal føres for at sikre, at  

 foranstaltningen bliver ophævet, hvis behandlingsmæssige hensyn eller  

 proportionalitetshensyn ikke taler for at opretholde foranstaltningen, eller  

 hvis risikoen for recidiv ikke længere er til stede.
Der kan således efter  

 omstændighederne være pligt til at indbringe spørgsmålet om at opretholde  

 foranstaltningen for retten før udløbet af en længstetid.
 I Straffelovrådets betænkning nr. 1372/1999 om  

 tidsbegrænsning af foranstaltninger efter straffelovens § 68 og § 69 fremgår  

 bl.a. følgende om proportionalitetshensynet (side 67):
»I anklagemyndighedens  

 vurdering af spørgsmålet om foranstaltningsændring indgår således bl.a.,  

 hvilken tidsbestemt straf der ville være idømt for det pågældende forhold.  

 Ved  

 denne vurdering skal der imidlertid også tages hensyn til kriminalitetens art  

 og grovhed sammenholdt med den lægelige vurdering af risikoen for recidiv.« Landsretten har i flere trykte afgørelser taget  

 stilling til spørgsmålet om proportionalitet.
I TfK 2006.376V var den tiltalte i 1998 blevet dømt  

 til anbringelse på en institution for personer med vidtgående psykisk  

 handicap  

 for overtrædelser af straffelovens § 181, stk. 1. I maj 2000 blev  

 foranstaltningen ændret til anbringelse på en lukket (sikret) afdeling.
Da  

 domfældte i april 2005 begærede foranstaltningen ophævet eller lempet,  

 anførte  

 landsretten bl.a. : På baggrund af de seneste oplysninger fra  

 institutionen  

 Kofoedsminde samt de lægelige oplysninger i sagen, må det lægges til grund,  

 at  

 der er en nærliggende risiko for, at kærende vil begå ny ligeartet eller  

 anden  

 personfarlig kriminalitet, såfremt foranstaltningen ophæves eller lempes.
Da  

 endvidere såvel institutionen Kofoedsminde samt en konsulent i psykologi og  

 sexologi og en speciallæge i psykiatri og Retslægerådet anbefaler, at de  

 idømte  

 særforanstaltninger opretholdes, i hvert fald endnu i nogen tid, findes  

 opretholdelse af de iværksatte foranstaltninger ikke indtil videre at være  

 uproportionale; heller ikke selvom foranstaltningerne nu har varet længere  

 end  

 den straf, kærende måtte antages at være blevet idømt, såfremt han ikke var  

 blevet frifundet i medfør af straffelovens § 16, stk. 1. Den idømte  

 foranstaltning blev herefter opretholdt.
Det forhold, at en idømt foranstaltning har varet  

 længere end den straf, som den foranstaltningsdømte var blevet idømt, hvis  

 den  

 pågældende ikke havde været straffri efter straffelovens § 16 eller § 69,  

 bevirker ikke nødvendigvis, at foranstaltningen er uproportional.
Der bør i  

 hver enkelt sag foretages en konkret vurdering, hvor samtlige sagens momenter  

 herunder særlig risikoen for recidiv indgår.
Kontrollen med domme efter straffelovens § 73, hvor  

 retten har idømt straf, har det formål, at statsadvokaten skal påse, at  

 foranstaltningen kun anvendes, indtil det helbredsmæssigt er forsvarligt, at  

 domfældte overføres til en afsoningsanstalt.
Statsadvokaten skal endvidere  

 påse, at spørgsmålet om eventuel forlængelse af længstetiden indbringes for  

 retten.
Når overførsel til afsoningsinstitution kan ske, underretter  

 statsadvokaten Direktoratet for Kriminalforsorgen herom, jf. også afsnit 7.7.
Statsadvokatens kontrol efter straffelovens § 72  

 føres som nævnt ved, at der en gang årligt fra den institution/myndighed, der  

 varetager fuldbyrdelsen af foranstaltningen, indhentes en  

  

 erklæring om  

 behovet for opretholdelse af foranstaltningen.
Varetages fuldbyrdelsen af  

 foranstaltningsdommen af flere institutioner/myndigheder, f.eks. en  

 psykiatrisk  

 afdeling og Kriminalforsorgen, indhentes udtalelser fra begge.
 Endvidere skal der indhentes en udskrift fra  

 Kriminalregisteret, bl.a. for at kontrollere, om domfældte er meddelt  

 tiltalefrafald i foranstaltningstiden.
 En lægelig  

 erklæring bør ifølge Retslægerådets Årsberetning 1994, side 107, indeholde  

 følgende oplysninger:
 »a: En kortfattet social  

 anamnese samt oplysninger om patientens aktuelle sociale situation, herunder  

 hvilke sociale forhold patienten eventuelt udskrives til.
 b: Oplysninger om patientens  

 legemlige helbredstilstand.
c: En psykiatrisk anamnese  

 med gennemgang af sygdomsforløb, behandling og behandlingseffekt.
Ved  

 indlæggelser beskrives årsagen til indlæggelsen, varighed, tilstand under  

 indlæggelsen, behandling og udskrivningsdiagnose(r). Gentagne indlæggelser  

 under stort set samme sygdomsbillede kan eventuelt slås sammen.
 d: En grundig  

 psykopatologisk beskrivelse og vurdering med diagnostiske overvejelser.
e: Patientens eget syn på  

 den pådømte kriminalitet.
Endvidere redegøres for eventuel kriminalitet under  

 behandlingsforløbet.
f: Den aktuelle  

 behandlingsplan bør nøje anføres.
Ved psykofarmakologisk behandling nævnes  

 præparat, dosis og administrationsmåde samt hvorvidt behandlingen er   

 eller på  

 noget tidspunkt har været  givet ved tvang.
Patientens holdning til og  

 forståelse af behandlingsplanen bør anføres, herunder hvorvidt patienten kan  

 antages at være motiveret for fortsat behandling, såfremt en sådan er  

 påkrævet,  

 ved ændring/ophævelse af den idømte foranstaltning.
g: Et motiveret forslag til  

 ændring/ophævelse af den idømte foranstaltning, herunder en vurdering af  

 risikoen for recidiv til ligeartet kriminalitet.« Er statsadvokaten efter at have modtaget den/de  

 nævnte udtalelser i tvivl om, hvorvidt foranstaltningen bør opretholdes,  

 forlænges eller ændres, kan der eventuelt være grundlag for at forelægge  

 spørgsmålet herom for Retslægerådet.
 Der kan i øvrigt efter omstændighederne være grundlag  

 for at indhente en udtalelse fra bistandsværgen.
 Det bemærkes i øvrigt, at der hidtil ikke af de  

 institutioner mv., der varetager fuldbyrdelsen af foranstaltningsdomme, er  

 opkrævet betaling for udstedelsen af erklæringer til statsadvokaten.
14.2. Særligt om kontrol med indlæggelser Ifølge § 3, stk. 4, i cirkulære nr. 52 af 27. juni  

 2006 om Kriminalforsorgens tilsyn med personer, der er idømt en  

 foranstaltning  

 efter straffelovens § 68 eller § 69, skal Kriminalforsorgen underrette  

 statsadvokaten om indlæggelser i de tilfælde, hvor der i dommen er fastsat en  

 længstetid for ophold i institution, jf. § 69 a, stk. 1.
Endvidere påhviler det overlægerne på psykiatriske  

 sygehuse mv. at give meddelelse til statsadvokaten om enhver indlæggelse i  

 henhold til domme, hvor der efter den tidligere gældende bestemmelse i  

 straffelovens § 69, stk. 2 (nu § 69 a) er fastsat en længstetid for opholdet  

 på  

 institution, jf.
Justitsministeriets cirkulæreskrivelse af 10. juni 1988  

 (medtaget som bilag 3).
 Underretningen sker med henblik på statsadvokatens  

 kontrol med foranstaltningsdommen.
Der er ikke i nærværende meddelelse fastsat en pligt  

 for anklagemyndigheden til at indbringe  

  

 spørgsmålet om godkendelse af  

 indlæggelser  

 i henhold til dommen for retten, sådan som det var tilfældet  

 med hensyn til indlæggelser i henhold til domme til ambulant psykiatrisk  

 behandling med mulighed for indlæggelse (pkt.
C.b.1. og C.b.2.) i det  

 tidligere  

 gældende cirkulære nr. 234 af 10. december 1976 om foranstaltninger over for  

 psykisk afvigende kriminelle.
Spørgsmålet om domstolsprøvelse  

 af indlæggelser i henhold til foranstaltningsdomme kan dog stadig give  

 anledning til nogen tvivl.
Der henvises herom til det anførte i Retspsykiatri  

 af Kramp, Lunn og Waaben, 1. udgave, 1996, side 107f, samt de der nævnte  

 retsafgørelser.
Yderligere henvises til afgørelserne i U1996.1421V og i  

 U2000.2311V.
Retningslinierne nedenfor er derfor behæftet med en vis  

 usikkerhed.
 Efter afgørelserne i U1995.121Ø  

 og U2000.2311V er det min opfattelse, at indlæggelse i henhold til domme om  

 ambulant behandling  uanset om indlæggelsen er frivillig eller  

 ufrivillig   

 ikke skal indbringes for retten, medmindre der foreligger en klage over  

 indlæggelsen eller en anmodning om domstolsprøvelse.
Hvis der af den domfældte,  

 dennes bistandsværge eller advokat klages over indlæggelsen eller fremsættes  

 anmodning om domstolsprøvelse, skal sagen derimod fremsendes til retten med  

 en  

 udtalelse fra anklagemyndigheden om, hvorvidt der efter anklagemyndighedens  

 opfattelse af retten bør tages stilling til indlæggelsen.
Opmærksomheden  

 henledes i den forbindelse på, at en klage over indlæggelse kan være udformet  

 sådan, at der reelt er tale om en anmodning om ændring eller ophævelse af  

 foranstaltningen, jf. straffelovens § 72.
I øvrigt henvises til bestemmelsen  

 i retsplejelovens § 998, stk. 1, om forelæggelse for retten af tvist med  

 hensyn  

 til dommens fortolkning eller i andre henseender.
Spørgsmål om, på hvilket  

 hospital eller afdeling indlæggelse skal ske, vil formentlig ikke være  

 undergivet rettens prøvelse, mens f.eks. spørgsmålet om, hvorvidt  

 indlæggelsen  

 er besluttet af rette myndighed, må antages at være undergivet rettens  

 prøvelse, jf. herved U1996.1421V.
 Rigsadvokaturen skal  

 underrettes om domstolsafgørelser af generel betydning vedrørende den retlige  

 prøvelse af indlæggelser i henhold til foranstaltningsdomme.
14.3. Kontrol med domme afsagt i medfør af straffelovens §  

 68, jf. § 68 a, eller § 69, jf. § 69 a Straffelovens § 72 indebærer bl.a., at der efter  

 omstændighederne kan være pligt til at indbringe spørgsmålet om opretholdelse  

 af den idømte foranstaltning for retten før udløbet af den længstetid, der er  

 fastsat efter § 68 a, stk. 1 og 3, eller efter § 69 a, stk. 1 og 3, og før  

 der  

 efter § 68 a, stk. 2, 2. pkt., indtræder pligt for anklagemyndigheden til at  

 forelægge spørgsmålet om opretholdelse af en tidsubestemt foranstaltning for  

 retten.
14.3.1. Kontrol med foranstaltninger, hvor der  

 er fastsat en længstetid Statsadvokaten skal påse, at der i god tid inden  

 udløbet af tidsbestemte foranstaltninger eller længstetid for opholdet bliver  

 taget stilling til, om anklagemyndigheden skal anmode om forlængelse af  

 foranstaltningen.
Kontrollen med tidsbestemte foranstaltninger skal  

 tilrettelægges således, at de fornødne oplysninger foreligger så tidligt, at  

 sagen kan indbringes for retten i god tid, inden fristen udløber.
 Foranstaltninger  

 med en længstetid på 5 år, jf. § 68 a, stk. 1, og § 69 a, stk. 1, kan under  

 særlige omstændigheder forlænges med 2 år ad gangen, jf. § 68 a, stk. 1, 3.  

 pkt., og § 69 a, stk. 1, 3. pkt., og afsnit 9.1.2. ovenfor.
Foranstaltninger  

 med en længstetid på indtil 3 år, jf. § 68 a, stk. 3, og § 69 a, stk. 3, kan  

 under særlige omstændigheder forlænges.
Den samlede tid for foranstaltningen  

 kan dog ikke overstige 5 år, jf. også afsnit 9.2.
 Når den fastsatte længstetid for en idømt  

 foranstaltning udløber, bortfalder foranstaltningen uden videre, medmindre  

 der  

 forinden af retten er truffet afgørelse om forlængelse af foranstaltningen.
14.3.2.  

 Kontrol med foranstaltninger, hvor der ikke  

 er fastsat en længstetid Er der ikke  

 fastsat en længstetid for foranstaltningen, jf. § 68 a, stk. 2, og § 69 a,  

 stk.  

 2, skal anklagemyndigheden på eget initiativ indbringe spørgsmålet om ændring  

 eller ophævelse af foranstaltningen for retten 5 år efter afgørelsen,  

 medmindre  

 spørgsmålet har været forelagt for retten inden for de sidste 2 år.
Derefter  

 forelægges spørgsmålet for retten mindst hvert andet år.
Formålet med disse  

 bestemmelser er at sikre, at der jævnligt sker domstolsprøvelse af  

 spørgsmålet  

 om opretholdelse af foranstaltninger, der er fastsat på ubestemt tid.
 Også her gælder det, at de fornødne oplysninger skal  

 foreligge så tidligt, at sagen kan indbringes for retten i god tid inden  

 fristen for domstolsprøvelse udløber.
14.3.3. Kontrol med længstetid for ophold i  

 institution Når  

 længstetiden for ophold i institution efter § 69 a, stk. 1, er udløbet, kan  

 indlæggelse i henhold til dommen ikke opretholdes eller iværksættes,  

 medmindre  

 længstetiden bliver forlænget, jf. også ovenfor under afsnit 9.1.2.2. Om  

 fastsættelse af en ny længstetid for institutionsophold efter udløbet af en  

 tidligere fastsat længstetid for ophold henvises til U2002.2425Ø.
 Om den  

 løbende kontrol med varigheden af opholdet på institution henvises også til  

 afsnit 14.2.
 Hvis længstetiden for opholdet efter  

 anklagemyndighedens opfattelse bør forlænges, bør spørgsmålet herom derfor  

 indbringes for retten i så god tid, at retten har mulighed for at træffe  

 afgørelse i sagen inden udløbet af længstetiden.
14.4. Kontrol med  

 domme afsagt før den 1. juli 2000 Som anført ovenfor i afsnit 14.1. gælder  

 bestemmelsen i straffelovens § 72 om statsadvokaternes pligt til at føre  

 kontrol med idømte særforanstaltninger også for foranstaltninger, der er  

 idømt  

 før 1. juli 2000, hvor lov nr. 438 af 31. maj 2000 trådte i kraft.
For disse  

 foranstaltninger er der således ikke fastsat en længstetid.
Det gælder for disse foranstaltninger, at  

 anklagemyndigheden på eget initiativ skal have indbragt spørgsmålet om  

 ændring  

 eller ophævelse af foranstaltningen for retten 5 år efter afgørelsen,  

 medmindre  

 spørgsmålet har været forelagt retten inden for de sidste 2 år.
Derefter skal  

 spørgsmålet forelægges retten mindst hvert andet år, jf. herom afsnit 14.3.2.
 En begæring om ophævelse af en foranstaltning kan  

 fremsættes af domfældte, bistandsværgen, anklagemyndigheden, institutionens  

 ledelse eller Kriminalforsorgen, jf. straffelovens § 72, stk. 2. Også andre  

 kan  

 på vegne af den domfældte fremsætte begæring om ophævelse af en  

 foranstaltning,  

 f.eks. et af domfældtes familiemedlemmer eller en advokat.
 Sager, hvor der rejses spørgsmål om ophævelse af en  

 foranstaltning, forelægges for statsadvokaten, der herefter indhenter  

 følgende  

 oplysninger, forinden sagen forelægges for retten:
En udtalelse fra  

 afdelingen/institutionen om domfældtes behandlingsforløb, herunder en  

 udtalelse  

 om, hvorvidt det kan anbefales, at foranstaltningen ophæves eller eventuelt  

 ændres.
Om indholdet af erklæringen henvises til afsnit 14.1.
 En udtalelse fra  

 Kriminalforsorgen i de sager, hvor domfældte har været undergivet tilsyn af  

 Kriminalforsorgen.
 En udskrift fra  

 Kriminalregisteret.
 Eventuelt en udtalelse fra  

 bistandsværgen.
Statsadvokaten tager herefter  eventuelt efter  

 sagens forelæggelse for Retslægerådet  stilling til, hvilken påstand  

 anklagemyndigheden skal nedlægge under sagens behandling i retten.
Sagen  

 sendes  

 til politidirektøren med anmodning om, at sagen indbringes for retten.  

 Statsadvokaten kan eventuelt i den forbindelse meddele, at byrettens  

 afgørelse  

 skal kæres med opsættende virkning, hvis kendelsen ikke følger  

 anklagemyndighedens påstand.
 Det følger af retsplejelovens § 722, stk. 1, nr. 7,  

 at tiltale kan frafaldes helt eller delvis, hvor dette følger af bestemmelser  

 fastsat af justitsministeren eller Rigsadvokaten.
 I bekendtgørelse nr. 621 af 25. juni 2001 er fastsat  

 regler om politimestrenes og statsadvokaternes adgang til at frafalde  

 tiltale.  

 Det følger af bekendtgørelsens § 2, nr. 4, at statsadvokaterne, når særlige  

 omstændigheder ikke gør sig gældende, kan frafalde tiltale for  

 lovovertrædelser  

 begået af personer, der er undergivet foranstaltninger i medfør af  

 straffelovens  

 § 68 eller § 69.
 Forudsætningen for at afgøre en sag med  

 tiltalefrafald er, at sigtedes skyld er utvivlsom, enten som følge af  

 sigtedes  

 tilståelse eller ved sigtedes erkendelse af de faktiske omstændigheder i det  

 strafbare forhold.
Det beror på en konkret vurdering, om statsadvokaten  

 bør meddele tiltalefrafald for kriminalitet begået under en igangværende  

 foranstaltning.
I denne vurdering bør bl.a. indgå:
Den nu påsigtede strafbare handlings art og/eller grovhed.
I de tilfælde,  

 hvor den nu påsigtede kriminalitet er grovere end den kriminalitet, der  

 udløste  

 den igangværende foranstaltning, og eventuelt må forventes at udløse en mere  

 indgribende foranstaltning, bør sagen ikke afgøres med tiltalefrafald.
 Antallet af tidligere meddelte tiltalefrafald for kriminalitet begået under  

 den igangværende foranstaltning.
 Om proportionalitetshensyn eller den fastsatte længstetid indebærer, at  

 den igangværende foranstaltning indenfor en kortere periode ophæves eller  

 bortfalder.
 Om der i øvrigt er behov for en anden form for foranstaltning end den  

 igangværende.
 Et tiltalefrafald meddelt efter bekendtgørelse nr.  

 621 af 25. juni 2001 eller tidligere tilsvarende regler vil fremgå af en  

 udskrift af Kriminalregisteret, men vil ikke fremgå af straffeattesten.
 Den statsadvokat, der agter at afgøre en straffesag  

 med et tiltalefrafald, bør forinden drøfte spørgsmålet med den statsadvokat,  

 der fører tilsyn med den igangværende foranstaltning.
Træffes der afgørelse om tiltalefrafald, sender  

 statsadvokaten en kopi af tiltalefrafaldet til den statsadvokat, der fører  

 tilsyn med den igangværende foranstaltning.
Endvidere skal statsadvokaten  

 sende  

 en kopi af afgørelsen til den behandlende institution, idet tiltalefrafaldet  

 kan have betydning for den behandlende institutions senere udtalelse om,  

 hvorvidt en idømt foranstaltning bør fortsætte eller ophæves.
 I udlændingelovens § 50 a er der fastsat regler om  

 rettens prøvelse af spørgsmålet om udvisning i de tilfælde, hvor en  

 udlænding,  

 der er undergivet foranstaltninger, er udvist ved dom.
 Bestemmelsen indebærer, at spørgsmålet om udvisning  

 skal prøves i forbindelse med  

  

 udskrivning  

 af den pågældende.
 Er den pågældende dømt til forvaring eller  

 anbringelse, prøves spørgsmålet om udsendelse af retten i forbindelse med en  

 afgørelse  

 efter straffelovens § 72 om ændring af foranstaltningen, jf. udlændingelovens  

 §  

 50 a, stk. 1. Disse sager behandles af statsadvokaten, jf. afsnit 14 ovenfor.  

 Dog behandles sager om kontrol med forvaringsdomme af Rigsadvokaten, jf.  

 afsnit  

 8 ovenfor.
 I tilknytning hertil bestemmes, at sager om  

 domstolsprøvelse af udvisning i forbindelse med udskrivning ved andre  

 foranstaltninger, der indebærer frihedsberøvelse, jf. § 50 a, stk. 2, forud  

 for  

 sagens indbringelse af politidirektøren skal forelægges for statsadvokaten,  

 således at statsadvokaten afgør, hvilke oplysninger mv. der skal  

 tilvejebringes  

 i forbindelse med domstolsprøvelsen.
 Nærmere  

 retningslinier om behandlingen af disse sager er i øvrigt fastsat i  

 Rigsadvokatmeddelelse  

 nr. 5/2006, afsnit 2.9., hvortil der henvises.
 Spørgsmål om udgangstilladelse mv. til personer, der  

 er anbragt i hospital eller i institution i henhold til strafferetlig  

 afgørelse, er reguleret i bekendtgørelse nr. 200 af 25. marts 2004.
Bekendtgørelsen finder ifølge § 1, stk. 1,  

 anvendelse på meddelelse af udgangstilladelser mv. til personer, som i medfør  

 af straffelovens § 68, § 69 og  

 § 73 er dømt til anbringelse i hospital for sindslidende, herunder  

 sikringsafdelingen, der er knyttet til Psykiatrihospitalet i Nykøbing  

 Sjælland,  

 eller i institution for personer med vidtgående psykiske handicap, straffelovens § 74 a er  

 anbragt i en sikret afdeling på en døgninstitution for børn og unge, retsplejelovens § 765, stk.  

 2, nr. 3 eller 4, er anbragt i institution eller hospital mv., og retsplejelovens § 809, stk.  

 2, er indlagt til mentalundersøgelse på hospital for sindslidende, i  

 institution for personer med vidtgående psykiske handicap eller i anden egnet  

 institution.
 Bekendtgørelsen finder endvidere i medfør af § 1, stk.  

 2, anvendelse på meddelelse af udgangstilladelse mv. til personer, som i  

 medfør  

 af § 40, stk. 1 (om farlighedsdekret) i lov om frihedsberøvelse og anden  

 tvang  

 i psykiatrien er anbragt i sikringsafdelingen, som er knyttet til  

 Psykiatrihospitalet i Nykøbing Sjælland.
Det fremgår af bekendtgørelsens § 2, stk. 1-3, at  

 henholdsvis overlægen, amtsrådet (nu regionen) samt statsadvokaten kan træffe  

 afgørelse om udgang mv. i nærmere anført omfang.
Ifølge stk. 4 træffer  

 Rigsadvokaten afgørelse om udgange, der ikke er omfattet af stk. 1-3.
 Det bemærkes i den forbindelse, at afgørelse om  

  

 generel  

 tilladelse til udgang som nævnt i § 2, stk. 3, nr. 1 og nr. 3, samt  

 tilladelse  

 til f.eks. udlandsrejser således skal træffes af Rigsadvokaten.
 I forbindelse med Folketingets behandling af  

 lovforslaget om behandling af foranstaltninger efter straffelovens § 68 og §  

 69  

 tilkendegav justitsministeren over for Folketingets Retsudvalg, at  

 Justitsministeriet vil gennemføre en evaluering ca. 7-8 år efter lovens  

 ikrafttræden,  

 og at Justitsministeriet én gang om året frem til evalueringen ville  

 orientere  

 Retsudvalget om udviklingen på området.
 Til brug for Justitsministeriets undersøgelse  

 anmoder rigsadvokaturen hvert år statsadvokaterne om en udtalelse om  

 erfaringerne  

 med reglerne om tidsbegrænsning af foranstaltningsdomme, herunder om,  

 hvorvidt  

 reglerne har givet anledning til særlige spørgsmål eller problemer.
 De regionale statsadvokater har i den forbindelse  

 hidtil oplyst, at de nye regler om tidsbegrænsning af foranstaltninger i  

 almindelighed ikke giver anledning til problemer.
 Justitsministeriets årlige redegørelse om  

 udviklingen i foranstaltningsdomme til Folketingets Retsudvalg udsendes til  

 orientering til samtlige statsadvokater og politidirektører, hvilket senest  

 er  

 sket ved Rigsadvokaten Informerer nr. 7/2007.
 Rigsadvokaten Informerer nr. 4/2003 ophæves.
 Rigsadvokaten Informerer nr. 7/2005 ophæves.
 Rigsadvokaten Informerer nr. 31/2006 ophæves.
 Rigsadvokatmeddelelse nr. 5/2002 ophæves.
På rigsadvokatens vegne Hanne Schmidt Afskrift Regulativ for  

 Sikringsafdelingen ved Amtshospitalet i Nykøbing Sjælland VESTSJÆLLANDS AMT Udviklingsafdelingen 1.
 Sikringsafdelingen ved Amtshospitalet i Nykøbing  

 Sjælland udgør en særlig enhed indenfor hospitalet, men indgår som en  

 integreret del af hospitalets retspsykiatriske afdeling.
 2.
Afdelingen optager sindssyge personer om hvem det  

 ved dom, kendelse eller administrativ resolution i medfør af § 40  

 i lov nr. 331 af 24. maj 1989 om frihedsberøvelse  

 og anden tvang i psykiatrien bestemmes, at der bør træffes  

 sikkerhedsforanstaltninger  

 over for dem.
Der optages dog kun personer, som af Justitsministeriet skønnes  

 egnede dertil.
Desuden modtages varetægtsfængslede efter kendelse til  

 hospitalsmæssig mentalobservation i henhold til retsplejelovens § 809, stk.  

 2,  

 når de af anklagemyndigheden anses for så personfarlige eller risikoen for  

 undvigelse for så stor, at observation i Sikringsafdelingen er påkrævet.  

 Varetægtsfængslede herudover modtages alene i henhold til retsplejelovens §  

 777.
 3.
 Sikringsafdelingen bør udadtil  

 yde fængselsmæssig sikkerhed og indadtil byde hospitalsmæssige forhold hvad  

 angår behandling, pleje og fysisk miljø i overensstemmelse med de til enhver  

 tid gældende normer for god psykiatrisk sygehusstandard.
 4.
 Sikringsafdelingen drives af  

 Vestsjællands Amt og er undergivet tilsyn af Sundhedsstyrelsen i  

 overensstemmelse med lov nr. 397 af 10. juni 1987 om sundhedsvæsnets  

 centralstyrelse mv.
 5.
 Regler vedrørende betaling for  

 patienter på Sikringsafdelingen er fastlagt i Indenrigsministeriets  

 bekendtgørelse nr. 184 af 31. marts 1976 om amternes indbyrdes  

 betalingsforpligtelser  

 i forbindelse med varetagelsen af retspsykiatriske opgaver.
 6.
Forinden en patient modtages i  

 Sikringsafdelingen, skal der tilstilles denne lægelige oplysninger i  

 fornødent  

 omfang samt den pågældendes sags akter.
Såfremt sidstnævnte ikke er fremsendt  

 ved patientens modtagelse, skal de på anmodning efterfølgende snarest stilles  

 til rådighed.
 7.
 Ingen patient kan udskrives fra  

 Sikringsafdelingen, før den foranstaltning, der har ført til indlæggelsen, er  

 ophævet eller lempet af vedkommende myndighed.
 8.
 En patients undvigelse fra  

 Sikringsafdelingen skal hurtigst muligt, udover til det lokale politi,  

 meddeles  

 til Justitsministeriet.
 Dette regulativ træder i kraft den 1. juni 1994.  

 Samtidig ophæves Regulativ for Sikringsafdelingen ved Sindssygehospitalet i  

 Nykøbing Sjælland af 28. maj 1932.
Dato 1. juni 1994 Underskrift Niels Mortensen Direktør Afskrift Justitsministeriets  

 cirkulæreskrivelse af 3. maj 2001 om gennemførelse af ambulante  

 mentalundersøgelser i straffesager i politikredsene 23-54 Justitsministeriet  

 	  

 Dato:  

 3. maj 2001 Civil- og Politiafdelingen  

 	  

 Kontor:  

 Politikontoret Sagsbeh.:  

 Anne Berg Eriksen Sagsnr.:  

 2000-210-0012 Dok.:  

 AER20430 +  

 bilag Cirkulæreskrivelse til  

 politi- og anklagemyndighed om gennemførelse af ambulante mentalundersøgelser  

 i  

 straffesager i politikredsene 23-54 1.  



  

 Rigsadvokaten og Landsforeningen af Beskikkede  

 Advokater pegede i begyndelsen af 2000 på, at det i flere dele af landet var  

 forbundet med betydelige vanskeligheder at få gennemført ambulante  

 mentalundersøgelser, herunder at få disse gennemført inden for rimelig tid.
 Justitsministeriet har på  

 den baggrund haft drøftelser med Sundhedsministeriet, Sundhedsstyrelsen,  

 Amtsrådsforeningen og Rigsadvokaten med henblik på at få etableret en  

 hensigtsmæssig og formaliseret ordning vedrørende de ambulante  

 mentalundersøgelser.
 Som  

 resultat af disse drøftelser er der indgået en aftale mellem  

 Justitsministeriet  

 og Århus, Nordjyllands og Fyns amter om ambulante mentalundersøgelser.  

 Aftaleteksten  

 er optrykt som bilag til cirkulæreskrivelsen.
 2.  



  

 Aftalen indebærer, at ambulante  

 mentalundersøgelser i området vest for Storebælt fremover udføres på følgende  

 retspsykiatriske afdelinger og klinikker:
Middelfart  

 Sygehus, Retspsykiatrisk Afdeling Politikredsene 23-32 og 35-36 (Fyn og Sønderjylland) Risskov  

 Psykiatrisk Hospital, Retspsykiatrisk Klinik Politikredsene 33-34, 37-40 og 42-46 (Midtjylland) Ålborg  

 Psykiatrisk Sygehus, Retspsykiatrisk Afdeling Politikredsene 41 og 47-54 (Nordjylland) De pågældende afdelinger/klinikker udpeger en  

 kontaktperson, som anklagemyndigheden kan rette henvendelse til i forbindelse  

 med rekvirering af ambulante mentalundersøgelser.
 Finder vedkommende afdeling eller klinik, at det på  

 grund af en særlig belastning ikke er muligt at foretage den ambulante  

 mentalundersøgelse inden for rimelig tid, videregives sagens akter mv. efter  

 aftale og med en nærmere begrundelse herfor til den nærmeste anden afdeling  

 eller klinik, som er omfattet af aftalen, og som herefter foretager  

 mentalundersøgelsen.
3.  

  

 Det følger af  

 aftalen, at mentalerklæringen så vidt muligt  

 skal foreligge senest 6 uger efter, at anklagemyndigheden har rekvireret  

 mentalundersøgelsen.
I indkøringsperioden vil der imidlertid kunne være  

 vanskeligheder forbundet med at overholde denne frist, i det omfang man endnu  

 ikke har haft mulighed for at få etableret det fornødne beredskab.
Man må  

 derfor være opmærksom på, at der i indkøringsperioden vil kunne forekomme  

 overskridelser af den aftalte tidsfrist, og det er forudsat, at 6 ugers  

 fristen  

 i aftalen først træder i kraft pr. 1. juli 2001.
 4.  

  

 I aftalen er fastsat en  

 enhedspris på kr. 25.000 (2000-niveau) pr. færdig retspsykiatrisk erklæring,  

 som er udarbejdet i tilknytning til en ambulant mentalundersøgelse.  

 Enhedsprisen er inklusiv overhead-udgifter, herunder kompensation for  

 eventuelle  

 mérudgifter som følge af, at mentalobservander udebliver.
5.  

  

 Den fremtidige ordning for  

 politikredsene 1-22  området øst for Storebælt  er i øjeblikket  

 under  

 overvejelse.
De eksisterende ordninger i disse politikredse opretholdes  

 derfor  

 indtil videre.
Med venlig hilsen Lars J.
Findsen Justitsministeriet  

 	  

 Dato:  

 26. januar 2001 Civil-  

 og Politiafdelingen  

 	  

 Kontor:  

 Politikontoret Sagsnr.: 2000-210-0012 Dok.:  

 AER20401 A F T A L E  

 M E L L E M  

 J U S T I T S M I N I S T E R I E T  

 O G F Y N S  

 A M T,  

 N O R D J Y L L A N D S  

 A M  

 T  

 O G  

 Å R H U S  

 A M T O M  

 A M B U L A N T E  

 M E N T A L U N D E R S Ø G E L S E R 1. Ambulante mentalundersøgelser i straffesager Efter retsplejelovens § 809,  

 stk. 1, skal sigtede i straffesager underkastes mentalundersøgelse, når dette  

 findes at være af betydning for sagens afgørelse.
Hvis den pågældende ikke  

 udtrykkeligt samtykker i undersøgelsen, kan denne kun finde sted efter  

 retskendelse.
Er sigtede fængslet, kan der alene ske mentalundersøgelse efter  

 retskendelse.
 Findes det ikke påkrævet, at  

 den sigtede i forbindelse med mentalundersøgelsen indlægges på hospital for  

 sindslidende, i institution for personer med vidtgående psykiske handicap  

 eller  

 i anden egnet institution, foretages mentalundersøgelsen ambulant.
 Under en ambulant  

 mentalundersøgelses forløb vil observanden enten være på fri fod eller  

 varetægtsfængslet, og ambulante mentalundersøgelser gennemføres således  

  

 uden  

 indlæggelse  

 på den institution, der foretager undersøgelsen.
 Det er anklagemyndigheden,  

 der på grundlag af sigtedes udtrykkelige samtykke eller retskendelse herom  

 rekvirerer ambulante mentalundersøgelser.
2. Rekvirering af ambulante mentalundersøgelser Vest for Storebælt foretages  

 ambulante mentalundersøgelser efter anmodning fra anklagemyndigheden på  

 følgende retspsykiatriske afdelinger og klinikker:
Middelfart Sygehus, Retspsykiatrisk Afdeling Politikredsene 23-32 og  

 35-36 (Fyn og Sønderjylland) Risskov Psykiatrisk Hospital, Retspsykiatrisk Klinik Politikredsene 33-34, 37-40  

 og 42-46 (Midtjylland) Ålborg Psykiatrisk Sygehus, Retspsykiatrisk Afdeling Politikredsene 41 og 47-54  

 (Nordjylland) De pågældende afdelinger og  

 klinikker udpeger en kontaktperson, som anklagemyndigheden kan rette  

 henvendelse til i forbindelse med rekvirering af ambulante  

 mentalundersøgelser.
 Finder vedkommende afdeling  

 eller klinik det p.g.a. særlig belastning ikke muligt at foretage en anmodet  

 ambulant mentalundersøgelse inden for rimelig tid, videregives sagens akter  

 mv.  

 efter aftale og med en nærmere begrundelse herfor til den nærmeste anden  

 afdeling eller klinik omfattet af aftalen, der herefter foretager den  

 ambulante  

 mentalundersøgelse.
3. Udfærdigelse af retspsykiatriske erklæringer En ambulant  

 mentalundersøgelse af en sigtet person foretages med henblik på udarbejdelse  

 af  

 en retspsykiatrisk erklæring til brug for rettens afgørelse af straffesagen  

 mod  

 den pågældende.
Ved anklagemyndighedens  

 rekvirering af ambulante mentalundersøgelser angives, hvilke spørgsmål der  

 ønskes besvaret i den retspsykiatriske erklæring.
Anklagemyndigheden oplyser  

 endvidere, hvad der er rejst sigtelse for, og om den sigtede erkender sig  

 skyldig eller ikke.
 Så snart alle de  

 oplysninger, der er nødvendige til brug for foretagelse af en ambulant  

 mentalundersøgelse, er tilvejebragt, fremsendes straffesagens akter hurtigst  

 muligt til vedkommende afdeling eller klinik i overensstemmelse med  

 Rigsadvokatens  

 retningslinier herom.
 Den retspsykiatriske  

 erklæring, som udfærdiges på baggrund af en ambulant mentalundersøgelse, skal  

 affattes på følgende måde:
1. Introduktion Kortfattet præsentation af sagen med de  

 væsentligste indledende oplysninger om observanden.
2. Sygdomme, kriminalitet  

 mv. i slægten Oplysninger  

 om eventuel genetisk disposition, hyppigt forekommende kriminalitet i  

 familien  

 mv.
3. Ydre levnedsforløb Social  

 anamnese med oplysninger om barndomshjem, skolegang, erhvervsforløb,  

 ægteskabelige forhold, økonomi mv.
4. Legemlige  

 helbredstilstand Kort  

 somatisk anamnese med oplysninger bl.a. om eventuelle mere alvorlige  

 legemlige  

 sygdomme, psykosomatiske symptomer og sygdomme af psykiatrisk relevans,  

 herunder neuroinfektioner, epilepsi eller alvorlige hovedtraumer.
Der bør i  

 den  

 forbindelse indhentes eventuelle lægebreve fra tidligere indlæggelser, der  

 ikke  

 er åbenbart betydningsløse i relation til den ambulante mentalundersøgelse.
 Afsnittet  

 herom bør ligeledes indeholde nærmere oplysninger om observandens aktuelle  

 legemlige helbredstilstand, herunder oplysning om eventuel medikamentel eller  

 anden behandling mod legemlig sygdom.
5. Tidligere kriminalitet Gennemgang  

 af eventuelle tidligere straffesager mod observanden, som er blevet afgjort  

 ved  

 dom eller ved tiltalefrafald med vilkår af betydning for den foreliggende  

 sag.  

 Afsnittet kan afsluttes med den pågældendes eventuelle bemærkninger til  

 tidligere straffesager.
6. Den nu påsigtede  

 kriminalitet Kort  

 omtale af sigtelsen mod observanden  herunder på hvilket tidspunkt  

 eller i  

 hvilken tidsperiode, den påsigtede kriminalitet er begået  samt et kort  

 resumé  

 af straffesagen baseret på sagens akter.
Derefter oplysning om observandens  

 eventuelle egne bemærkninger til den påsigtede kriminalitet.
7. Observandens egne  

 oplysninger om sin psykiske udvikling og tilstand Grundig  

 og detaljeret psykiatrisk anamnese med hovedvægt på de områder, der er af  

 betydning for den konkrete straffesag, som danner grundlag for den ambulante  

 mentalundersøgelse.
8. Andres oplysninger om  

 observandens psykiske udvikling og tilstand Eventuelle  

 oplysninger fra psykiatere, psykologer, familiemedlemmer mv.
Dette afsnit bør  

 opdeles kronologisk med angivelse af observandens alder i forbindelse med de  

 enkelte oplysninger.
9. Observandens forhold  

 under observationen Dette  

 afsnit kan eventuelt udelades, men kan dog være relevant f.eks. i forbindelse  

 med observandens fremmøde, varetægtsfængsling, isolationsfængsling,  

 medikamentel behandling eller lignende.
10. Psykologisk undersøgelse Angivelse  

 af de anvendte psykologiske tests med disses konklusioner samt diskussion af  

 eventuelle uoverensstemmelser mellem resultaterne af den psykologiske og den  

 psykiatriske undersøgelse.
11. Klinisk vurdering Sammenfatning  

 af undersøgerens indtryk af observanden, herunder beskrivelse af eventuelle  

 ændringer i observandens tilstand under forløbet af undersøgelsen, omfanget  

 af  

 observandens medvirken ved undersøgelsen mv.
12. Objektivt legemligt Kortfattet  

 oplysning om resultatet af en almindelig somatisk undersøgelse og neurologisk  

 status, med uddybning vedrørende eventuelle abnorme fund.
13. Resumé Dette  

 afsnit bør medtages i sager af mere vanskelig eller omfattende karakter, hvor  

 undersøgeren  

 fremdrager de væsentligste elementer, diskuterer de fremkomne oplysninger,  

 undersøgelsesresultater og observationer samt begrunder sin opfattelse.
14. Konklusion Konklusionen  

 på den ambulante mentalundersøgelse bør udfærdiges kortfattet, overskueligt  

 og  

 med utvetydige og klare udsagn.
Den skal endvidere være egnet til  

 fremlæggelse  

 under sagens behandling for retten.
 I  

 konklusionen skal undersøgeren tage stilling til de nærmere spørgsmål,  

 anklagemyndigheden har stillet ved rekvireringen af den ambulante  

 mentalundersøgelse.
 Findes  

 observanden at være omfattet af straffelovens § 16, skal der i konklusionen  

 peges på en egnet foranstaltning efter straffelovens § 68. Findes observanden  

 at være omfattet af straffelovens § 69, stk. 1, skal der tages stilling til,  

 om  

 en foranstaltning efter § 68, 2. pkt.  og i givet fald hvilken   

 findes mere  

 formålstjenlig end almindelig straf.
 På  

 tilsvarende vis skal det anføres, hvis observanden findes at være omfattet af  

 straffelovens § 70 om forvaring eller § 73 om personer, der er kommet i en  

 ikke  

 blot forbigående tilstand af den i § 16 og § 69, stk. 1, nævnte art efter den  

 strafbare handlings foretagelse.
 Vedkommende sygehus mv.  

 udfærdiger en retspsykiatrisk erklæring som beskrevet ovenfor så vidt muligt  

 senest seks uger efter, at anklagemyndigheden har rekvireret en ambulant  

 mentalundersøgelse og til brug herfor fremsendt straffesagens akter.  

 Foreligger  

 erklæringen ikke inden dette tidspunkt, oplyser vedkommende sygehus mv. over  

 for anklagemyndigheden, hvad årsagen hertil er, og hvornår erklæringen kan  

 forventes at foreligge.
4. Betaling Der fastsættes en  

 enhedspris, som udgør 25.000 kr. (2000-niveau) pr. færdig retspsykiatrisk  

 erklæring, som er udarbejdet i tilknytning til en ambulant  

 mentalundersøgelse.  

 Enhedsprisen er inklusive overhead-udgifter, herunder kompensation for  

 eventuelle merudgifter som følge af, at mentalobservander udebliver.
 Fyns Amt, Nordjyllands Amt  

 og Århus Amt påtager sig at foretage en opfølgning på udgifterne ved  

 gennemførelsen af ambulante mentalundersøgelser to år efter aftalens  

 indgåelse.
5. Opsigelse Aftalen kan af hver af  

 parterne opsiges med 1 års varsel.
6. Ikrafttrædelse Aftalen træder i kraft den  

 15. februar 2001.
Justitsministeriet  

 			  

 Århus  

 Amt Fyns  

 Amt Nordjyllands Amt Afskrift Justitsministeriets  

 cirkulæreskrivelse af 10. juni 1988 til overlæger på psykiatriske sygehuse og  

 sygehusafdelinger om beregningen af længstetid for ophold på psykiatrisk  

 sygehusafdeling i henhold til straffelovens § 69 Justitsministeriet  

 	  

 Journ.  

 3. k. 1988 nr. 3610-22 3. ekspeditionskontor  

 	  

 10.  

 juni 1988 I henhold til straffelovens § 69, stk. 1, kan  

 retten, såfremt gerningsmanden til et strafbart forhold ved den strafbare  

 handlings foretagelse befandt sig i en tilstand, der var betinget af  

 mangelfuld  

 udvikling, svækkelse eller forstyrrelse af de psykiske funktioner, i stedet  

 for  

 at idømme straf træffe bestemmelse om, at den pågældende skal undergives  

 andre  

 foranstaltninger, f.eks. indlægges på psykiatrisk sygehusafdeling.
 Skal den dømte indlægges på psykiatrisk  

 sygehusafdeling, fastsættes ved dommen en længstetid for opholdet, der i  

 almindelighed ikke kan overstige 1 år, jfr. straffelovens § 69, stk. 2, 1.  

 pkt.  

 Under særlige omstændigheder kan retten efter anmodning fra  

 anklagemyndigheden  

 ved kendelse fastsætte en ny længstetid, jfr. straffelovens § 69, stk. 2, 2.  

 pkt.
 Rigsadvokaten har overfor Justitsministeriet oplyst,  

 at der i flere tilfælde fra psykiatriske sygehusafdelinger er rejst spørgsmål  

 vedrørende beregningen af længstetiden, herunder hvorvidt eventuelle  

 frivillige  

 indlæggelser skal medregnes.
 I den anledning skal man meddele, at såvel  

 frivillige indlæggelser som tvangsindlæggelser på psykiatriske  

 sygehusafdelinger efter Justitsministeriets opfattelse bør medregnes ved  

 beregningen af længstetiden efter straffelovens § 69, stk. 2.
Den af retten fastsatte tidsbegrænsning angår den  

 samlede varighed af de perioder, hvori den pågældende har været indlagt.
Er  

 der  

 tale om flere indlæggelser, afbrudt af udskrivninger, skal der således ved  

 beregningen af længstetiden ske en sammenlægning af de perioder, hvori den  

 pågældende har været indlagt.
 Ophold i dagshospital betragtes ikke som en  

 indlæggelse, der skal medregnes.
 Med henblik på anklagemyndighedens kontrol af  

 foranstaltningens varighed skal man anmode om, at enhver indlæggelse indenfor  

 den af retten fastsatte længstetid indberettes til vedkommende statsadvokat.
 Såfremt der skønnes at være behov for forlængelse af  

 længstetiden, jfr. straffelovens § 69, stk. 2, bedes dette indberettet til  

 vedkommende statsadvokat, så vidt muligt i god tid før udløbet af den  

 fastsatte  

 længstetid.
 P.MV.
 E.B.
C.
C.
Duus Rigsadvokaten, den 12. juli 2007 P.r.v.
