(Handelsskolerne) Direktoratet fastsætter herved nedenstående retningslinjer for den 1-årige  

 efg-basisuddannelse inden for handels- og kontorområdet.
 Retningslinjerne træder i kraft fra og med skoleåret 1988/89.
 1. Kursusplan for basisuddannelsen.
Basisuddannelsen er delt i 2 semestre og omfatter mindst 200  

 undervisnings- og eksamensdage.
Undervisningen i basisuddannelsen gennemføres  

 normalt efter nedenstående plan (ugentlige undervisningslektioner):
Der kan afholdes 5-8 fællesarrangementer i løbet af skoleåret.
Programmet  

 kan f.eks. bestå af foredrag, oplæsning, musik, film og teater.
 2. Formålet med undervisningen i basisuddannelsen.
 Basisuddannelsen er en bredt tilrettelagt uddannelse, der skal sikre  

 eleverne en relevant og tidssvarende uddannelse, således at de i forbindelse  

 med den praktiske uddannelse kan honorere kravene i private- og offentlige  

 virksomheder, samt får mulighed for at kvalificere sig til fortsat  

 skolemæssig uddannelse inden for handels- og kontorområdet.
 Undervisningen i basisuddannelsen tager udgangspunkt i  

 elevforudsætningerne fra folkeskolen med det sigte, at eleverne opnår  

 tilstrækkelig kompetence inden for de økonomiske, sproglige,  

 teknologisk/administrative og personlige kompetenceområdet til at kunne indgå  

 i erhvervlivet.
 Til handicappede elever gives der specialundervisning eller anden  

 specialpædagogisk bistand.
 3. Basisuddannelsens obligatoriske fag.
 Undervisningen i basisuddannelsens obligatoriske undervisningsfag skal  

 meddeles og eksamen afholdes i overensstemmelse med de anførte formål.
 Nærmere regler om de enkelte prøvers varighed og eventuelle særlige  

 forhold, der ikke fremgår af læreplanerne for de enkelte fag, fremgår af  

 direktoratets særlige cirkulære om eksamensafvikling, tilladte hjælpemidler  

 m.v.
 3.1. Formålet med undervisningen i dansk.
 Formålet med undervisningen i dansk er, at eleverne udvikler deres  

 muligheder for at fungere sprogligt i forskellige situationer, herunder  

 udvikler deres evne til at udtrykke sig sikkert og varieret.
 Endvidere er formålet, at eleverne gennem oplevelse, analyse og vurdering  

 af tekster udvikler deres evne til at tage stilling til disse og til at sætte  

 dem ind i en historisk og samfundsmæssig sammenhæng.
 Endelig er formålet, at eleverne udvider deres bevidsthed om og forståelse  

 af menneskelige anliggender, og at de udvikler deres personlighed, sociale  

 bevidsthed og kreative evner og derigennem deres mulighed for at fungere i et  

 samspil med personer, virksomheder, institutioner og myndigheder.
 Der afholdes mundtlig og skriftlig prøve.
 3.2.1. Formålet med undervisningen i fremmedsprog (I, II).
 Herunder at eleverne udvikler deres bevidsthed om de menneskelige,  

 sproglige og kulturelle faktorer, der har betydning for samspillet mellem  

 personer, virksomheder, institutioner og myndigheder i nationale og  

 internationale sammenhænge.
 Der afholdes mundtlig prøve på niveau I.
 Der afholdes mundtlig og skriftlig prøve på niveau II.
 3.2.2. Formålet med undervisningen i fremmedsprog (III).
 Der henvises til formålene for fremmedsprog i det reviderede kursus til  

 højere handelseksamen, der træder i kraft fra og med skoleåret 1986/87.
 3.3. Formålet med undervisningen i datalære.
 Formålet med undervisningen i datalære er, at gøre eleverne fortrolige med  

 de centrale begrebsdannelser i tilknytning til moderne edb-teknik og  

 samfundets og erhvervslivets edb-anvendelse med særlig vægt på anvendelserne  

 inden for handels- og kontorområdet og de arbejdsmæssige konsekvenser heraf.
 Der afholdes mundtlig prøve.
 3.4. Formålet med undervisningen i erhverv og samfund.
 Formålet med undervisningen i erhverv og samfund er at sætte eleverne i  

 stand til at erhverve sig viden om og forståelse af samfundets opbygning,  

 herunder virksomhederens funktion og opbygning.
 Undervisningen tilsigter endvidere at give eleverne baggrundsviden og  

 kendskab til holdninger for at kunne forstå udviklingen og forandringerne i  

 samfundet og virksomhederne med henblik på at sætte eleverne i stand til at  

 tage del i beslutningsprocesser på forskellige niveauer, individniveau,  

 virksomhedsniveau og samfundsniveau.
 Der afholdes mundtlig prøve.
 3.5. Formålet med undervisningen i maskinskrivning, etb og  

 kommunikation.
 Formålet med undervisningen i maskinskrivning, etb og kommunikation er, at  

 eleven selvstændigt kan gennemføre lettere sagsbehandling og betjene sig af  

 teknologi og udnytte dens muligheder.
 Der afholdes skriftlig prøve.
 3.6. Formålet med undervisningen i økonomi og regnskab.
 Formålet med undervisningen i økonomi og regnskab er, at give eleverne en  

 grundlæggende viden om økonomi- og regnskabsfunktionens opgaver og  

 organisatoriske placering i virksomheden, at bibringe eleverne viden om de  

 regnskabsmæssige grundprincipper og at bibringe eleverne viden om de  

 virksomhedsøkonomiske grundbegreber.
 Der afholdes skriftlig prøve.
 3.7. Formålet med undervisningen i afsætning og service.
 Formålet med undervisningen i afsætning og service er:
- at give eleverne forståelse af vigtige sammenhænge mellem  

 private/-offentlige virksomheders forskellige funktioner med særlig vægt på  

 disse sammenhænges betydning for afsætningen af varer og serviceydelser, - at bibringe eleverne en solid indsigt i sammenhængene mellem  

 forbrugernes/købernes behov og øvrige forudsætninger og virksomhedernes  

 tilpasning hertil, - at give eleverne et personligt grundlag for at vurdere virksomhedernes  

 indbyrdes kontakter vedrørende køb, produktion og salg af varer og  

 serviceydelser såvel nationalt som internationalt, - at give eleverne et personligt grundlag for at vurdere reklamer og dens  

 afsætningsmæssige betydning, - at eleverne skal opnå forståelse af, at samfundsudviklingen generelt og  

 den teknologiske udvikling specielt stiller krav om en løbende tilpasning hos  

 personale og virksomheder, - at eleverne trænes i at omgås andre mennesker i virksomheden internt  

 såvel som eksternt og i forbindelse hermed trænes i ansættelsessamtaler, - at styrke elevernes overblik over sammenhængen i basisuddannelsens fag.
 Der afholdes mundtligt prøve.
 4. Undervisning og eksamen i tilvalgsfag.
 Eleverne skal i basisuddannelsens 2. semester have undervisning 1  

 tilvalgsfag inden for en ramme af 3-6 lektioner pr. uge.
 Elever der undervises på niveau III i 1. og/eller 2. fremmedsprog, kan  

 vælge et tilvalgsfag på 6 lektioner pr. uge, selvom det maksimale ugentlige  

 lektionstal der ved overskrides med 1 eller 2 for disse elever, det  

 forudsættes dog, at skolen kan gennemføre dette inden for den godkendte  

 aktivitetsbevilling. (Skoler med få efg-basisuddannelsesklasser kan - hvis  

 særlige forhold gør sig gældende - søge direktoratet om ekstratimer fra  

 puljen til ekstra klassetimer til tilvalg og sprogdeling).
Undervisningen i tilvalgsfagene skal meddeles i overensstemmelse med de  

 formå, der fremgår af de enkelte læreplaner.
Eksamen afholdes i  

 overensstemmelse med de nævnte formål.
 Tilvalgsfag kan etableres efter nedenstående principper:
A.
Skolen kan udbyde lokalt udviklede tilvalgsfag.
Formålet hermed et at  

 imødekomme lokale uddannelsesbehov via et samarbejde mellem skolen og det  

 lokale erhvervsliv.
Undervisningen i disse lokalt udviklede tilvalgsfag kan  

 kun igangsættes efter forudgående godkendelse i direktoratet.
Skolen udarbejder forslag til læreplan, som beskriver undervisningens  

 formål, mål og indhold, samt forslag til eksamensafvikling.
Forslagene skal  

 være direktoratet i hænde senest den 1. oktober i det skoleår, hvor  

 undervisning ønskes iværksat.
 Et lokalt udviklet tilvalgsfag bør normalt ikke være under 3 lektioner pr.  

 uge.
B.
Skolen kan udbyde undervisning i følgende tilvalgsfag, for hvilke der  

 centralt udarbejdes læreplaner (prøveform er angivet i oversigten):
C.
Skolen kan etablere tilvalgsfag efter retningslinjerne i direktoratets  

 »Katalog over valgfrie fag«.
Tilvalgsfag kan herunder etableres i  

 samarbejde med andre skolerformer.
 5. Almindelige regler om prøverne i obligatoriske fag  

 og i tilvalgsfag i basisuddannelsen.
 Prøverne i basisuddannelsen afholdes normalt en gang årligt i maj/juni  

 måned.
 Skolerne indstiller eleverne til prøverne efter nærmere retningslinjer,  

 der fastsættes af direktoratet.
Tidspunkterne for afholdelse af de skriftlige prøver fastsættes af  

 direktoratet og meddeles til skolerne inden den 1. oktober.
Skolerne  

 fastsætter datoer og klokkeslet for de mundtlige prøver.
 5.1. Standpunkts- og eksamenskarakterer.
 Den enkelte faglærer afgiver 1 uge før første skriftlige eksamensdag en  

 standpunktskarakter i samtlige skriftlige og mundtlige fag.  

 Standpunktskarakteren skal være et udtryk for elevens slutadfærd i forhold  

 til lærerplanernes krav på det tidspunkt, hvor karakteren afgives.
 Direktoratet fastsætter, i hvilke obligatoriske fag og tilvalgsfag der  

 afholdes prøve ved hver skole, således at hver elev aflægger fra 4 til 6  

 prøver.
 I de fag, hvor eleven herefter ikke skal til prøve gælder  

 standpunktskarakteren i enhver henseende som eksamenskarakter og påføres  

 uddannelsesbeviset.
 I de fag, hvor eleven har aflagt prøve, vægtes standpunktskarakteren og  

 eksamenskarakteren med hver 50% i den endelige karakter, der påføres  

 uddannelsesbeviset.
 5.2. Sygeeksamen.
 Elever, der er indstillet til de ordinære prøveterminer, og som godtgør  

 ved sygdom eller af anden gyldig grund at være blevet forhindret i at møde  

 til eller fuldføre en eller flere prøver, kan af skolen få tilladelse til at  

 aflægge særlig(e) prøve(r).
 Eleverne aflægger kun prøve i de fag, som ikke er fuldført ved de ordinære  

 prøver.
 De særlige prøver skal være afsluttet senest inden den 1. februar i det  

 år, der følger efter basisuddannelse.
 5.3. Privatister.
 Til prøverne i basisuddannelsen kan privatister indstille sig efter  

 regler, der fastsættes af direktoratet.
 6. Fritagelse for undervisning og prøver.
 Skolerne kan fritage elever for at deltage i undervisningen og for at  

 aflægge prøver i et eller flere af de fag, der er nævnt i pkt. 3 og 4.  

 Fritagelse er betinget af, at eleverne før påbegyndelsen af basisuddannelsen  

 har bestået handelsskolernes statskontrollerede enkeltfagsprøve eller en  

 dermed ligestillet prøve i fag, der i omfang mindst svarer til fag i  

 basisuddannelse.
Skolerne kan i særlige tilfælde fritage elever for undervisning og prøver  

 i fag i basisuddannelsen efter direktoratets godkendelse i det enkelte  

 tilfælde.
Fritagelsen betinges af, at eleven deltager i særligt tilrettelagt  

 undervisning.
 Skolen skal anføre arten og omfanget af fritagelser på uddannelsesbeviset.
 Direktoratets skrivelse af 9. april 1986 (II-622) ophæves herved.
 P.d.v.
 e.b.
N.
H.
Tetzschner underv.insp.
