 Udtalt, at man fandt det kritisabelt, at en person først havde fået  

 tilsendt en registeroversigt samt en anmodningsblanket fra  Gladsaxe Kommune  

 ca. en måned efter, at den pågældende havde begæret registerindsigt.
 En person anmodede skriftligt om registerindsigt i samtlige registre  

 i Gladsaxe Kommune.
 Kommunen tilsendte ca. en måned senere klageren en registeroversigt i form  

 af et afkrydsningsskema samt en anmodningsblanket.
 I forbindelse med sagens behandling erkendte kommunen over for  

 Registertilsynet langsom sagsbehandling, men oplyste at dette skyldtes ferie  

 og sygdom hos personalet.
Kommunen oplyste desuden, at man normalt ved skriftlige henvendelser om  

 registerindsigt afsendte en registeroversigt samt en anmodningsblanket i  

 løbet af få dage.
Ved personlig henvendelse udfyldtes blanketsættet i regelen  

 sammen med den, der ønskede oplysningerne.
Kommunen oplyste endvidere, at man havde en frist på maksimalt 6 uger fra  

 modtagelsen af anmodningsblanketten og afkrydsningsskemaet, til den endelige  

 registerindsigt blev meddelt, idet visse af systemerne kun opdateredes en  

 gang om måneden hos Kommunedata/  Datacentralen.
I øvrigt var en undersøgelse  

 af samtlige registre iværksat, og resultatet heraf ville blive fremsendt til  

 klageren, så snart det forelå.
Registertilsynet udtalte, at det bl.a. fremgår af Registertilsynets  

 vejledning om registerindsigt pkt. 4, at begæringer om registerindsigt skal  

 imødekommes snarest muligt efter modtagelsen.
Det er endvidere i vejledningen  

 anført, at ved registre, der ajourføres løbende, og hvor udtræk sker i  

 forbindelse med ajourføringer, vil det normalt være i overensstemmelse med  

 reglen i lovens § 13, stk. 1, at udtrække oplysninger i forbindelse med den  

 førstkommende ajourføring af registeret, såfremt ajourføringen foretages  

 månedligt eller med kortere mellemrum.
Begæringer om registerindsigt bør  

 således i almindelighed imødekommes senest 1 måned efter modtagelsen.
 Registertilsynet fandt det under henvisning hertil samt lovens § 13, stk.  

 1, kritisabelt, at klageren først havde fået tilsendt en registeroversigt  

 samt en anmodningsblanket ca. en måned efter at  Gladsaxe Kommune havde  

 modtaget anmodningen om registerindsigt.
Registertilsynet havde på baggrund af det af kommunen oplyste ingen  

 bemærkninger til, at der kunne gå indtil 6 uger fra afleveringen af  

 afkrydsningsskemaet og anmodningsblanketten til endelig registerindsigt blev  

 givet.
Registertilsynet lagde herved vægt på, at klageren havde anmodet om  

 registerindsigt i samtlige kommunens registre, og at visse af systemerne kun  

 opdateredes en gang om måneden hos Kommunedata/ Datacentralen.
 Registertilsynet tog i øvrigt til efterretning, at kommunen havde iværksat  

 en undersøgelse af samtlige kommunens registre, og at resultatet heraf ville  

 blive fremsendt til klageren, så snart det forelå.
 (* 1) Registertilsynets Årsberetning 1992 side 53.
