 Bekendtgørelse af  

 Lov om selskab til varetagelse af kulbrinteaktiviteter i Grønland  

 m.v.
 Herved bekendtgøres lov om selskab til varetagelse af  

 kulbrinteaktiviteter i Grønland m.v., jf. lov nr. 595 af 12. december  

 1984, med de ændringer, der følger af lov nr. 106 af 11. marts  

 1987, lov nr. 1076 af 22. december 1993 og lov nr. 1023 af 23. december  

 1998.
 § 1. Miljø- og energiministeren bemyndiges  

 til at indgå aftale med Grønlands Hjemmestyre om stiftelse af et  

 aktieselskab til varetagelse af fælles dansk og grønlandsk  

 offentlig deltagelse i kulbrinteaktiviteter i Grønland og til ved  

 stiftelsen at tegne statens del af aktiekapitalen.
§ 1 a.
Miljø- og energiministeren  

 bemyndiges til at indgå aftale med Grønlands Hjemmestyre om, at  

 selskabets virksomhedsområde ændres til kulbrinteaktiviteter i  

 Grønland samt opgaver uden for Grønland, der står i  

 naturlig forbindelse hermed.
 § 2. Aktiekapitalen, der ved selskabets stiftelse  

 skal udgøre 25 mill. kr., tegnes og indehaves af staten ved  

 miljø- og energiministeren og af Grønlands Hjemmestyre ved  

 landsstyret hver med halvdelen.
 Stk. 2. Miljø- og energiministeren og Grønlands  

 Hjemmestyre kan hver for sig efter indbyrdes aftale overdrage de i  

 stk. 1 nævnte aktieposter samt adgangen til nytegning af aktier  

 til et aktie- eller anpartsselskab, der direkte eller indirekte fuldt ud ejes  

 af staten eller hjemmestyret.
 Stk. 3. Indtægter, der tilfalder aktionærer i  

 selskabet, er omfattet af § 22 i lov om mineralske råstoffer i  

 Grønland (råstofloven), jf. lovbekendtgørelse nr. 368 af  

 18. juni 1998. Dette gælder dog ikke indtægter ved overdragelse  

 af aktieposter, jf. § 2, stk. 2.
 § 3. Miljø- og energiministeren fremsender  

 til orientering for et af Folketinget nedsat udvalg selskabets godkendte  

 årsregnskaber og årsberetninger.
Stk. 2. Selskabet udarbejder én gang årligt en  

 redegørelse for selskabets virksomhed i det forløbne år  

 og for planlagte aktiviteter såvel i det kommende år som på  

 længere sigt samt planerne for finansiering heraf.
Ministeren  

 fremsender redegørelsen sammen med årsregnskaber og  

 årsberetninger, jf. stk. 1.
 Stk. 3. Selskabet skal i øvrigt gennem miljø- og  

 energiministeren orientere et af Folketinget nedsat udvalg om dispositioner i  

 selskabet, som findes at være af væsentlig samfundsmæssig  

 betydning eller af en karakter, der medfører væsentlige  

 ændringer i organisationen af selskabets virksomhed.
 Stk. 4. I sager, der omfattes af stk. 2 og 3, kan  

 miljø- og energiministeren eller formanden for det  

 pågældende folketingsudvalg bestemme, at medlemmerne og andre,  

 som er til stede under udvalgets møder, er forpligtede til at  

 hemmeligholde, hvad de bliver gjort bekendt med i medfør af  

 nævnte bestemmelser.
 § 4. Loven træder i kraft ved  

 bekendtgørelsen i Lovtidende.
 Lov nr. 1023 af 23. december 1998 indeholder følgende  

 ikrafttrædelsesbestemmelse:
»§ 2. Loven træder i kraft dagen efter  

 bekendtgørelsen i Lovtidende.« Lov nr. 106 af 11. marts 1987 indeholder følgende  

 ikrafttrædelsesbestemmelse:
»§ 2. Loven træder i kraft ved bekendtgørelsen i  

 Lovtidende.« Lov nr. 1076 af 22. december 1993 indeholder følgende  

 ikrafttrædelsesbestemmelse:
»§ 2. Loven træder i kraft ved bekendtgørelsen i  

 Lovtidende.« Lov nr. 106 af 11. marts 1987 indeholder følgende  

 ikrafttrædelsesbestemmelse:
»§ 2. Loven træder i kraft ved bekendtgørelsen i  

 Lovtidende.« Lov nr. 1076 af 22. december 1993 indeholder følgende  

 ikrafttrædelsesbestemmelse:
