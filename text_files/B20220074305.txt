Bekendtgørelse om betaling for opgaver forbundet med kontrol m.m. med forstligt formeringsmateriale I medfør af § 13, stk. 1, i lov planter og plantesundhed m.v., jf. lovbekendtgørelse nr. 1132 af 3. juli 2020, fastsættes efter bemyndigelse:
 § 1. Virksomheder, der er registreret efter den til enhver tid gældende bekendtgørelse om forstligt formeringsmateriale, skal betale gebyrer fastsat i bilag 1 til dækning af Landbrugsstyrelsens omkostninger ved kontrolopgaver samt for særlige ydelser og ekspeditioner i henhold til den nævnte bekendtgørelse, jf. dog § 2.
 § 2. Virksomheder, der har betalt registreringsgebyr, og som omregistreres i forbindelse med ejerskifte, skal ikke betale nyt registreringsgebyr.
 § 3. Virksomheder, der kun er registreret en del af året, kan ikke kræve tilbagebetaling eller afkortning af det årlige registreringsgebyr.
 § 4. Gebyrer forfalder ved påkrav, og betaling skal ske senest 30 dage efter fakturaens dato.
 § 5. Bekendtgørelsen træder i kraft den 1. juli 2022.
 Stk. 2. Bekendtgørelse nr. 718 af 27. maj 2020 om betaling for opgaver forbundet med kontrol med skovfrø og -planter ophæves.
