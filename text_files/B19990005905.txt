Bekendtgørelse om mærkning og  

 oplysningspligt vedrørende opvaskemaskiner1) I medfør af § 2, stk. 1, § 3, § 4, stk. 2,  

 § 5, stk. 4, § 6 og § 7, stk. 2, i lov nr. 224 af  

 28. maj 1982 om mærkning og oplysningspligt vedrørende forbrug  

 af energi, som ændret ved lov nr. 207 af 28. april 1993,  

 fastsættes:
Anvendelsesområde § 1. Opvaskemaskiner, som anvendes med  

 almindelig elnettilslutning og overvejende fremstilles med henblik på  

 anvendelse i private husholdninger, skal ved markedsføring og udbud  

 til salg eller leje være mærket og forsynet med oplysninger om  

 energi- og vandforbrug samt ydeevne m.v. som fastsat i denne  

 bekendtgørelse.
Stk. 2. Bekendtgørelsen omfatter ikke 1)	opvaskemaskiner, der også kan benytte andre energikilder, 2)	brugte opvaskemaskiner og 3)	opvaskemaskiner, der er gået ud af produktion ved  

 bekendtgørelsens ikrafttræden.
§ 2. Ved leverandør forstås i denne  

 bekendtgørelse 1)	producenter af opvaskemaskiner, 2)	godkendte repræsentanter for producenter af  

 opvaskemaskiner, 3)	importører af opvaskemaskiner til Danmark samt 4)	den, der fra dansk område markedsfører opvaskemaskiner  

 i andre lande i Den Europæiske Union.
 Stk. 2. Ved forhandler forstås i denne  

 bekendtgørelse detailhandlere eller andre, som sælger, udlejer  

 eller udstiller opvaskemaskiner, som er bestemt for den endelige bruger.
Mærkning og oplysninger § 3. Opvaskemaskiner skal forsynes med en  

 etiket med oplysninger om apparatets energi- og vandforbrug samt ydeevne m.v.  

 Etiketten skal udformes som vist i bilag 1 og indeholde de oplysninger, der  

 er angivet i bilag 1, jf. bilag 4.
 Stk. 2. Etiketten skal anbringes udvendigt på  

 opvaskemaskinens for- eller overside, så den er klart synlig og ikke  

 kan skjules.
 Stk. 3. I forbindelse med opvaskemaskiner, som udbydes i  

 Danmark, skal der anvendes dansksprogede etiketter.
 Stk. 4. Andre etiketter, mærker, symboler eller  

 inskriptioner end den etiket, der er nævnt i stk. 1, må ikke  

 påføres opvaskemaskinen, hvis de kan virke vildledende eller  

 misvisende.
§ 4. Der skal for opvaskemaskiner foreligge et  

 oplysningsskema, som i standardiseret form giver oplysninger om den  

 pågældende opvaskemaskines energi- og vandforbrug samt ydeevne  

 m.v.
Oplysningsskemaet skal indeholde oplysninger og udformes som angivet i  

 bilagene 2 og 4.
Stk. 2. Oplysningsskemaet skal indarbejdes i  

 leverandørens produktbrochurer.
Hvis produktbrochurer ikke  

 forelægges af leverandøren, skal oplysningsskemaet foreligge som  

 en særskilt tryksag, som leverandøren leverer sammen med  

 opvaskemaskinen.
 Stk. 3. I forbindelse med opvaskemaskiner, som udbydes i  

 Danmark, skal oplysningsskemaet være på dansk.
 § 5. Udbydes opvaskemaskiner til salg eller leje  

 gennem en trykt meddelelse, herunder postordrekataloger, hvor kunder  

 opfordres til at bestille opvaskemaskiner til direkte levering, skal den  

 trykte meddelelse indeholde oplysninger som angivet i bilag 3.
 § 6. Oplysningerne på etiketter, i  

 oplysningsskemaer og i trykte meddelelser, jf. §§ 3-5, skal være  

 begrundet i et teknisk dokumentationsmateriale vedrørende den  

 pågældende opvaskemaskine.
 Stk. 2. Det tekniske dokumentationsmateriale skal være  

 udarbejdet så udførligt, at det er muligt at bedømme  

 nøjagtigheden af etikettens og oplysningsskemaets oplysninger.  

 Dokumentationsmaterialet skal indeholde følgende:
 1)	Leverandørens navn og adresse.
 2)	En generel beskrivelse af modellen, som skal være  

 tilstrækkelig til entydig identificering af denne.
 3)	Oplysninger, eventuelt med tegninger, om modellens vigtigste  

 konstruktionstræk, især forhold, som har væsentlig  

 indflydelse på dens energiforbrug.
 4)	Rapport over de prøvninger, som er udført på  

 modellen efter metoderne i de harmoniserede standarder for den  

 pågældende apparattype, jf. stk. 3.
 5)	Brugsvejledning, hvis en sådan er udarbejdet.
 Stk. 3. De oplysninger om den pågældende  

 opvaskemaskine, som skal gives på etiketter, i oplysningsskemaer og i  

 trykte meddelelser, samt udførte prøvninger indeholdt i det  

 tekniske dokumentationsmateriale måles i overensstemmelse med de  

 harmoniserede standarder for den pågældende apparattype, hvis  

 referencenumre er offentliggjort i De Europæiske Fællesskabers  

 Tidende, og for hvilke medlemsstaterne har offentliggjort referencenumrene  

 for de nationale standarder, som gennemfører disse harmoniserede  

 standarder.
§ 7. For så vidt angår oplysninger om  

 opvaskemaskiners lydeffektniveau (støj), jf. bilag 1-3, finder  

 §§ 3-6 kun anvendelse 1)	i forbindelse med markedsføring til lande i Den  

 Europæiske Union, som har påbudt offentliggørelse af  

 oplysninger om luftbåren støj fra opvaskemaskiner, jf.  

 Rådets direktiv 86/594/EØF af 1. december 1986, eller 2)	hvis der frivilligt oplyses om opvaskemaskiners lydeffektniveau i  

 forbindelse med markedsføring i Danmark eller et andet land, hvor der  

 ikke er pligt til at oplyse om luftbåren støj.
 Stk. 2. Oplysninger om opvaskemaskiners lydeffektniveau, som  

 indgår på etiketter, i oplysningsskemaer, i trykte meddelelser og  

 i teknisk dokumentationsmateriale, jf. §§ 3-6, skal tilvejebringes og  

 angives i overensstemmelse med bekendtgørelse om frivillig  

 mærkning af husholdningsapparater med oplysning om luftbåren  

 støj.
Leverandørers og forhandleres forpligtelser § 8. Det påhviler leverandører af  

 opvaskemaskiner at tilvejebringe etiketter, oplysningsskemaer og teknisk  

 dokumentationsmateriale i overensstemmelse med §§ 3, 4, 6 og 7.
 Stk. 2. Leverandøren skal sikre, at etiketter og  

 oplysningsskemaer er korrekt udformede og indeholder korrekte oplysninger,  

 jf. §§ 6 og 7 samt bilagene 1 og 2.
 Stk. 3. Leverandøren anses for at have givet sit  

 samtykke til offentliggørelsen af oplysningerne på etiketten og  

 oplysningsskemaet.
 Stk. 4. Leverandøren skal i 5 år efter, at  

 fremstillingen af den pågældende opvaskemaskine er ophørt,  

 kunne fremlægge teknisk dokumentationsmateriale som nævnt i  

 § 6.
 § 9. Leverandøren skal vederlagsfrit levere  

 forhandlere de nødvendige etiketter til korrekt mærkning af  

 leverede opvaskemaskiner på det sprog, som forhandleren skal  

 anvende.
 Stk. 2. Anmoder en forhandler om at få etiketter  

 leveret, skal leverandøren sikre, at de ønskede etiketter  

 leveres omgående.
 § 10. Forhandlere, der udstiller opvaskemaskiner,  

 skal inden udstilling påføre opvaskemaskinen korrekt  

 mærkning med etiket i overensstemmelse med § 3.
 Stk. 2. Forhandleren skal inden salg give kunden lejlighed til  

 at gøre sig bekendt med oplysningsskemaet for opvaskemaskinen, jf.  

 § 4.
 § 11. Den, der udbyder opvaskemaskiner til salg  

 eller leje gennem en trykt meddelelse, jf. § 5, skal i den trykte  

 meddelelse anføre korrekte oplysninger om den pågældende  

 opvaskemaskine i overensstemmelse med §§ 6 og 7 samt bilag 3.
 Tilsyn m.v.
 § 12. Energistyrelsen fører tilsyn med  

 overholdelsen af bekendtgørelsens regler.
 Stk. 2. Energistyrelsen kan overdrage tilsynet efter  

 stk. 1 til en anden myndighed.
 § 13. Tilsynsmyndigheden kan bestemme, at  

 prøver af færdigvarer og emballage uden vederlag skal indleveres  

 til undersøgelse hos tilsynsmyndigheden eller et andet sted, som  

 tilsynsmyndigheden anviser.
 Stk. 2. Tilsynsmyndigheden kan bestemme, at alle udgifter  

 forbundet med kontrolundersøgelser af opvaskemaskiner, som  

 tilsynsmyndigheden lader udføre i overensstemmelse med de  

 harmoniserede standarder, jf. § 6, stk. 3, skal dækkes af  

 leverandøren af den pågældende opvaskemaskine.  

 Udgiftsbeløbet opkræves dog ikke, hvis  

 kontrolundersøgelsen bekræfter rigtigheden af  

 leverandørens oplysninger.
 § 14. Resultatet af tilsynsmyndighedens  

 kontrolundersøgelser af i alt 4 eksemplarer af en opvaskemaskine  

 udført i overensstemmelse med de harmoniserede standarder, jf. § 6,  

 stk. 3, indgår i det tekniske dokumentationsmateriale for den  

 pågældende opvaskemaskine, jf. § 6, stk. 2, nr. 4.
 Stk. 2. Kontrolundersøgelserne skal være  

 udført enten som akkrediteret teknisk prøvning, jf.  

 bekendtgørelse om akkreditering af laboratorier til teknisk  

 prøvning m.v., eller på et laboratorium udpeget af  

 Energistyrelsen.
§ 15. Har Energistyrelsen overdraget en anden  

 myndighed at føre tilsyn med overholdelsen af bekendtgørelsens  

 regler, kan tilsynsmyndighedens afgørelser indbringes for  

 Energistyrelsen.
Klagen skal indgives inden 6 uger efter, at  

 afgørelsen, der klages over, er meddelt.
 Stk. 2. Energistyrelsens afgørelser efter denne  

 bekendtgørelse kan ikke indbringes for miljø- og  

 energiministeren.
Straf § 16. Med bøde straffes den, der som  

 leverandør af opvaskemaskiner 1)	undlader at tilvejebringe etiketter eller oplysningsskemaer, der er  

 korrekt udformede og med korrekte oplysninger som foreskrevet i § 3,  

 § 4, § 6 og § 7, jf. § 8, stk. 1 og 2, 2)	i strid med § 3, stk. 4, påfører en  

 opvaskemaskine andre etiketter m.v., som kan virke vildledende eller  

 misvisende, 3)	undlader at levere en forhandler etiketter som foreskrevet i  

 § 9, eller 4)	undlader at tilvejebringe et teknisk dokumentationsmateriale  

 vedrørende en opvaskemaskine som foreskrevet i § 6 og § 7,  

 jf. § 8, stk. 4, eller tilvejebringer et mangelfuldt eller  

 misvisende materiale..
Stk. 2. Med bøde straffes endvidere den, der som  

 forhandler af opvaskemaskiner 1)	udstiller opvaskemaskiner, der ikke er korrekt mærket med  

 etiket som foreskrevet i § 3, stk. 1-3, jf. § 10, stk. 1, 2)	i strid med § 3, stk. 4, påfører en  

 opvaskemaskine andre etiketter m.v., som kan virke vildledende eller  

 misvisende, eller 3)	undlader at give kunder lejlighed til inden salg at gøre sig  

 bekendt med oplysningsskemaer som foreskrevet i § 10,  

 stk. 2.
 Stk. 3. Med bøde straffes endvidere den, der i  

 forbindelse med udbud af opvaskemaskiner til fjernsalg eller fjernudlejning  

 gennem en trykt meddelelse undlader at give korrekte oplysninger om  

 opvaskemaskinen som foreskrevet i § 5, jf. § 11.
 Stk. 4. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Ikrafttræden § 17. Bekendtgørelsen træder i  

 kraft den 1. februar 1999.
 Stk. 2. Til og med den 31. juli 1999 vil udbud til salg,  

 handel med og udstilling af opvaskemaskiner samt fordeling af trykte  

 meddelelser som nævnt i § 5, som ikke er i overensstemmelse med  

 §§ 3-11, dog være tilladt.
Energistyrelsen, den 29. januar 1999 Ib Larsen /Ulf Tvenstrup Bilag 1 Etiketten 1. Udformning Etiketten skal være den aktuelle sproglige udgave blandt de  

 følgende:
2. Oplysninger på etiketten Følgende oplysninger skal angives på etiketten:
 I	Leverandørens navn eller varemærke.
 II	Leverandørens modelidentifikation.
 III	Modellens relative energiforbrug bestemt i overensstemmelse med  

 bilag 4. Mærket anbringes ud for den relevante pil.
IV	Hvis en model har fået tildelt et EF-miljømærke i  

 henhold til Rådets forordning (EØF) nr. 880/92, kan en kopi af  

 miljømærket, hvis ordningens krav i øvrigt opfyldes,  

 anbringes her.
I vejledningen om udformning af etiketter til opvaskemaskiner,  

 som omtales nedenfor, gøres der rede for, hvorledes  

 miljømærket kan indgå i etiketten.
 V	Energiforbrug i kWh pr. opvask på normalprogram bestemt i  

 overensstemmelse med prøvningsmetoderne i de harmoniserede standarder  

 for denne apparattype, jf. § 6, stk. 3.
 VI	Opvaskeevne bestemt i overensstemmelse med bilag 4.
 VII	Tørreevne bestemt i overensstemmelse med bilag 4.
 VIII	Maskinens kapacitet i standardkuverter bestemt i overensstemmelse  

 med prøvningsmetoderne i de harmoniserede standarder for denne  

 apparattype, jf. § 6, stk. 3.
 IX	Vandforbrug i liter pr. opvask på normalprogram bestemt i  

 overensstemmelse med prøvningsmetoderne i de harmoniserede standarder  

 for denne apparattype, jf. § 6, stk. 3.
 X	Støj under anvendelse af normalprogrammet i de relevante  

 tilfælde bestemt i overensstemmelse med reglerne i  

 bekendtgørelse om frivillig mærkning af husholdningsapparater  

 med oplysning om luftbåren støj.
 De tilsvarende tekniske udtryk på andre fællesskabssprog  

 findes i bilag 5.
3. Tryk I det følgende afgrænses visse aspekter af etiketten:
 Farver:
 CMYK - Cyan, Magenta, Gult, Sort.
 Eks.: 07X0: 0% Cyan, 70% Magenta, 100% Gult, 0% Sort.
 Pile:
A: X0X0 B: 70X0 C: 30X0 D: 00X0 E: 03X0 F: 07X0 G: 0XX0 Rammefarve: X070 Al tekst med sort.
Baggrunden er hvid.
Bilag 2 Oplysningsskemaet Oplysningsskemaet skal indeholde de oplysninger, der er angivet i nr.  

 1-14.
Oplysningerne kan gives i form af et skema, der omfatter en række  

 modeller fra den samme leverandør, og skal i så fald opgives i  

 den angivne rækkefølge.
De kan også gives i tilknytning  

 til beskrivelsen af opvaskemaskinen.
 1)	Leverandørens varemærke.
 2)	Leverandørens modelidentifikation.
3)	Modellens relative energiforbrug bestemt i overensstemmelse med  

 bilag 4, udtrykt som »Relativt energiforbrug . . . på skalaen A (lavt  

 forbrug) til G (højt forbrug)«.
Angives disse oplysninger i en tabel,  

 kan de udtrykkes på anden måde, forudsat at det er klart, at  

 skalaen går fra A (lavt forbrug) til G (højt forbrug).
4)	Angives disse oplysninger i en tabel, og har nogle af  

 opvaskemaskinerne i tabellen fået tildelt et EF-miljømærke  

 i henhold til forordning (EØF) nr. 880/92, kan dette oplyses her.
I  

 så fald skal rubrikoverskriften hedde »EF-miljømærke« og  

 angivelsen være en kopi af mærket (blomsten). Denne bestemmelse  

 ændrer intet ved kravene i EF-ordningen for tildeling af  

 miljømærke.
 5)	Fabrikantens navn på, kode for eller angivelse af det  

 normalprogram, som oplysningerne på mærket og i oplysningsskemaet  

 vedrører.
6)	Energiforbrug i kWh pr. opvask på normalprogram bestemt i  

 overensstemmelse med de harmoniserede standarder, jf. § 6, stk. 3,  

 beskrevet som: »energiforbrug XYZ kWh pr. opvask på grundlag af  

 standardtest på normalprogram med maskinen tilsluttet koldt vand.
De  

 faktiske energiforbrug vil bero på, hvordan opvaskemaskinen  

 bruges«.
7)	Opvaskeevne bestemt i overensstemmelse med bilag 4. Udtrykkes som  

 »Opvaskeevne . . . på skalaen A (høj) til G (lav)«.
Den kan  

 udtrykkes på anden måde, forudsat at det er klart, at skalaen  

 går fra A (høj) til G (lav).
8)	Tørreevne bestemt i overensstemmelse med bilag 4. Udtrykkes  

 som »Tørreevne . . . på skalaen A (høj) til G (lav)«.
Den  

 kan udtrykkes på anden måde, forudsat at det er klart, at skalaen  

 går fra A (høj) til G (lav).
9)	Maskinens kapacitet i standardkuverter som defineret i bilag 1,  

 afsnit 2, nr.
VIII.
10)	Vandforbrug i liter pr. opvask på normalprogram som defineret  

 i bilag 1, afsnit 2, nr.
IX.
 11)	Varighed af normalprogram bestemt i overensstemmelse med de  

 harmoniserede standarder, jf. § 6, stk. 3.
 12)	Leverandøren kan tilføje oplysningerne i nr. 5-11 for  

 andre opvaskeprogrammer.
 13)	Anslået årligt forbrug af energi og vand svarende til  

 220 gange de forbrug, der er angivet i nr. 6 (energi) og 10 (vand). Forbruget  

 angives som »anslået årligt forbrug (220 opvaske)«.
 14)	Støj under normalprogrammet, i de relevante tilfælde  

 bestemt i overensstemmelse med reglerne i bekendtgørelse om frivillig  

 mærkning af husholdningsapparater med oplysning om luftbåren  

 støj.
 Oplysningerne på etiketten kan gives i form af en gengivelse enten i  

 farve eller i sort/hvid af etiketten.
 De tilsvarende tekniske udtryk på andre fællesskabssprog  

 findes i bilag 5.
Bilag 3 Postordresalg og fjernsalg m.v.
 Postordrekataloger og andre trykte meddelelser, som er omfattet af  

 § 5, skal indeholde følgende oplysninger i den angivne  

 rækkefølge:
1)	Relativt energiforbrug (bilag 2, nr. 3) 2)	Normalprogrammets navn (bilag 2, nr. 5) 3)	Energiforbrug (bilag 2, nr. 6) 4)	Opvaskeevne (bilag 2, nr. 7) 5)	Tørreevne (bilag 2, nr. 8) 6)	Kapacitet (bilag 1, afsnit 2, nr.
VIII) 7)	Vandforbrug (bilag 1, afsnit 2, nr.
IX) 8)	Anslået årligt forbrug (220 opvaske) (bilag 2, nr.  

 13) 9)	Støj (bilag 1, afsnit 2, nr.
X) Angives yderligere oplysninger, som er indeholdt i oplysningsskemaet,  

 udformes de som beskrevet i bilag 2 og tilføjes ovenstående  

 tabel i den rækkefølge, som er fastsat for  

 oplysningsskemaet.
 De tilsvarende tekniske udtryk på andre fællesskabssprog  

 findes i bilag 5.
Bilag 4 Relativt energiforbrug 1. En opvaskemaskines relative energiforbrug bestemmes således:
 Der beregnes et referenceforbrug CR som følger:
CR = 1,35 + 0,025 ´  

  S når S ³  

  10 eller CR = 0,45 + 0,09 ´  

  S når S £  

  9 hvor S er opvaskemaskinens kapacitet i standardkuverter (bilag 1, afsnit  

 2, nr.
VIII).
Derefter defineres et energieffektivitetsindeks EI som:  

 EI = C CR hvor C er opvaskemaskinens energiforbrug (bilag 1, afsnit 2, nr.
V).
 Det relative energiforbrug A. . .G angives derefter på grundlag af  

 tabel 1:
Tabel 1 Relativt energiforbrug Energieffektivitetsindeks EI A EI < 0,64 B 0,64 £  

  EI < 0,76 C 0,76 £  

  EI < 0,88 D 0,88 £  

  EI < 1,00 E 1,00 £  

  EI < 1,12 F 1,12 £  

  EI < 1,24 G EI ³  

  1,24 2. En opvaskemaskines opvaskeevne bestemmes efter følgende tabel  

 2:
Tabel 2 Opvaskeevne Opvaskeevne (PC) som defineret i de i § 6, stk. 3,  

 omhandlede harmoniserede standarder, under anvendelse af normalprogram A PC > 1,12 B 1,12 ³  

  PC > 1,00 C 1,00 ³  

  PC > 0,88 D 0,88 ³  

  PC > 0,76 E 0,76 ³  

  PC > 0,64 F 0,64 ³  

  PC > 0,52 G 0,52 ³  

  PC 3. En opvaskemaskines tørreevne bestemmes efter følgende  

 tabel 3:
Tabel 3 Tørreevne Tørreevne (PD) som defineret i de i § 6,  

 stk. 3, omhandlede harmoniserede standarder, under anvendelse af  

 normalprogram A PD > 1,08 B 1,08 ³  

  PD > 0,93 C 0,93 ³  

  PD > 0,78 D 0,78 ³  

  PD > 0,63 E 0,63 ³  

  PD > 0,48 F 0,48 ³  

  PD > 0,33 G 0,33 ³  

  PD Bilag 5 1)   

  Bekendtgørelsen indeholder bestemmelser, der gennemfører  

 Kommissionens direktiv 97/17/EF, EF-Tidende 1997 L 118 s. 1, jf.
Rådets  

 direktiv 92/75/EØF, EF-Tidende 1992 L 297 s. 16.
