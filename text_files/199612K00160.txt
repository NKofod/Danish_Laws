Nr LSF 160 Forslag til Lov om ændring af lov om svangerskabshygiejne og  

 fødselshjælp(Vejledning om anvendelse af svangerskabsforebyggende metoder) Fremsat af sundhedsministeren (Birte Weiss) den 5. februar 1997 Vedtaget ved tredjebehandling den 15. maj 1997 Lov nr. 462 af 10/06/1997 § 1 I lov om svangerskabshygiejne og fødselshjælp, jf. lovbekendtgørelse nr.  

 622 af 19. juli 1995, som ændret ved § 30 i lov nr. 386 af 22. maj 1996,  

 foretages følgende ændringer:
 1. I § 11, stk. 1, ændres »en læge« til: »en  

 alment praktiserende læge«.
 2. § 11, stk. 2, ophæves.
 Stk. 3-6 bliver herefter stk. 2-5.
 3. I § 11, stk. 5, der bliver stk. 4, ændres  

 »Sundhedsministeren« til: »Sundhedsstyrelsen«.
§ 2 Loven træder i kraft den 1. juli 1997.
Oprindeligt fremsat forslag § 1 I lov om svangerskabshygiejne og fødselshjælp, jf.
lovbekendtgørelse nr. 622 af 19. juli 1995, som ændret ved § 30 i lov nr. 386 af 22. maj 1996, foretages følgende ændringer:
 1. I § 11, stk. 1 , ændres »en læge« til:  

 »en alment praktiserende læge«.
 2. § 11, stk. 2 , ophæves.
 Stk. 3-6 bliver stk. 2-5.
 3. I § 11, stk. 5 , der bliver stk. 4, ændres  

 »Sundhedsministeren« til: »Sundhedsstyrelsen«.
 § 2 Loven træder i kraft den 1. juli 1997.
Bemærkninger til lovforslaget Almindelige bemærkninger 1. Baggrund og indhold Formålet med lovforslaget er at mindske den detaljerede regulering af  

 amternes forpligtelse til at tilbyde vejledning om anvendelse af  

 svangerskabsforebyggende metoder.
Siden Mødrehjælpen blev nedlagt den 1. april 1976 har det ved lov påhvilet  

 de enkelte amter samt Københavns og Frederiksberg kommuner at give adgang til  

 vejledning om anvendelse af svangerskabsforebyggende metoder hos en læge.  

 Vejledningen er gratis for klienten.
Der henvises til lov nr. 177 af 7. maj  

 1975 om ændring af lov om svangerskabshygiejne og fødselshjælp, og for så  

 vidt angår forarbejderne til Folketingstidende 1974-75 spalte 670  

 (fremsættelse), spalte 1355 (1. behandling), spalte 3852 (2. behandling), og  

 spalte 4095 (3. behandling) samt til tillæg A spalte 733 (lovforslaget),  

 tillæg B 251 (betænkning) samt tillæg C 211 (den vedtagne lov).
I 1984 blev det ved lov nr. 236 af 23. maj om ændring af lov om  

 svangerskabshygiejne og fødselshjælp præciseret, at amterne skal etablere et  

 vejledningstilbud både som sygesikringsydelse hos alment praktiserende læge  

 og på enten gynækologisk sygehusafdeling eller en dertil indrettet klinik.
Om  

 forarbejderne til denne lovændring henvises til Folketingstidende 1984-85  

 spalte 106 (fremsættelse), spalte 440 (1. behandling), spalte 6089 (2.  

 behandling) og spalte 6320 (3. behandling) samt til tillæg A spalte 521  

 (lovforslaget), tillæg B spalte 399 (betænkning) samt tillæg C spalte 341  

 (den vedtagne lov).
To forhold har betydning for, at der ikke længere findes at være behov for  

 at opretholde det gældende lovkrav.
Af en undersøgelse, som Sundhedsstyrelsen  

 gennemførte i 1995, fremgår det, at det ikke er alle amter, der overholder  

 lovgivningens krav om, at det - som alternativ til vejledning hos egen alment  

 praktiserende læge om anvendelse af svangerskabsforebyggende metoder - skal  

 være muligt at få vejledningen enten på gynækologisk sygehusafdeling eller på  

 en dertil indrettet klinik.
Hertil kommer, at de alment praktiserende læger i  

 dag generelt er bedre rustede til at vejlede om anvendelse af  

 svangerskabsforebyggende metoder og i dag også gerne påtager sig denne  

 opgave.
 Det foreslås derfor, at vejledningen fremover udelukkende skal tilbydes  

 hos alment praktiserende læger.
Imidlertid kan nogle vejledningssøgende - særligt helt unge - nære  

 modvilje mod at opsøge familielægen for at få vejledning om  

 svangerskabsforebyggende metoder.
Det bør derfor være muligt at få  

 vejledningen hos en anden alment praktiserende læge end den  

 vejledningssøgendes egen alment praktiserende læge.
Det foreslås således, at  

 amterne som alternativ valgmulighed skal give den enkelte adgang til at søge  

 svangerskabsforebyggende vejledning hos en anden alment praktiserende læge  

 end egen alment praktiserende læge.
I overensstemmelse hermed er lovforslaget udformet som en ret for alle med  

 dansk indfødsret eller bopæl her i landet til gratis vejledning om anvendelse  

 af svangerskabsforebyggende metoder hos en alment praktiserende læge.
Herved  

 er vejledningstilbuddet ikke som nu begrænset til den alment praktiserende  

 læge, som måtte være valgt af eller for den vejledningssøgende i henhold til  

 lov om offentlig sygesikring.
 2. Økonomiske og administrative konsekvenser m.v.
Lovforslaget har ingen økonomiske og administrative konsekvenser, hverken  

 for staten eller for amtskommuner og kommuner.
De merudgifter, som  

 amtskommunerne isoleret set vil få ved, at alle vejledningssøgende fremover  

 vil søge en alment praktiserende læge, skønnes at blive opvejet af  

 besparelserne ved, at vejledning ikke længere tillige skal tilbydes enten på  

 en gynækologisk sygehusafdeling eller en dertil indrettet vejledningsklinik.
 Lovforslaget har ingen erhvervsøkonomiske konsekvenser eller miljømæssige  

 konsekvenser og indeholder ingen EU-retlige aspekter.
3. Udtalelser over lovforslaget Lovforslaget har i udkast været forelagt for Amtsrådsforeningen i Danmark,  

 Sygesikringens Forhandlingsudvalg, Kommunernes Landsforening, Københavns  

 Kommune, Frederiksberg Kommune, Hovedstadens Sygehusfællesskab, Den  

 almindelige Danske Lægeforening, Praktiserende Lægers Organisation,  

 Forebyggelsespolitisk Råd, Komiteen for Sundhedsoplysning samt Foreningen Sex  

 & Samfund .
Bemærkninger til lovforslagets enkelte bestemmelser Til § 1 Til nr. 1 Efter forslaget skal alle med dansk indfødsret eller bopæl her i landet  

 have adgang til gratis vejledning om anvendelse af svangerskabsforebyggende  

 metoder hos en alment praktiserende læge.
Vejledningstilbuddet er dermed ikke  

 begrænset til den alment praktiserende læge, som måtte være valgt af eller  

 for den vejledningssøgende i henhold til lov om offentlig sygesikring.
 Denne amtslige forpligtelse til at sikre et alternativt vejledningstilsbud  

 til familielægens vil kunne opfyldes ved, at det enkelte amt indgår aftale  

 med et antal alment praktiserende læger fordelt i regionen om at varetage  

 vejledningsopgaven.
Til nr. 2 Lovkravet om, at vejledning om svangerskabsforebyggende metoder - som  

 alternativ til tilbuddet om vejledning hos praktiserende læge - skal tilbydes  

 enten på gynækologisk sygehusafdeling eller en dertil indrettet  

 vejledningsklinik, ophæves.
Der vil imidlertid ikke være noget til hinder for, at det enkelte amt  

 vælger fortsat også at tilbyde vejledning om anvendelse af  

 svangerskabsforebyggende metoder på gynækologisk sygehusafdeling eller en  

 dertil indrettet klinik.
Det enkelte amt kan ligeledes fortsat indgå aftale  

 med en privat institution om drift af vejledningsklinikker.
Til nr. 3 Bemyndigelsen til at fastsætte vejledende retningslinier for  

 tilrettelæggelsen af vejledningen om anvendelse af svangerskabsforebyggende  

 metoder har hidtil ligget hos sundhedsministeren.
Med den foreslåede ændring  

 findes det mest hensigtsmæssigt, at denne bemyndigelse ligger hos  

 Sundhedsstyrelsen som den myndighed, der også i andre sammenhænge fastsætter  

 retningslinier for lægers udøvelse af deres hverv.
 Til § 2 Det foreslås, at loven træder i kraft den 1. juli 1997,  

 således at man aftalemæssigt mellem overenskomstens parter har mulighed for  

 at indrette sig på de ændrede forhold.
Skriftlig fremsættelse Sundhedsministeren (Birte Weiss):
 Jeg tillader mig herved for Folketinget at fremsætte:
 Forslag til lov om ændring af lov om svangerskabshygiejne og  

 fødselshjælp. (Vejledning om anvendelse af svangerskabsforebyggende  

 metoder).
(Lovforslag nr.
L 160).
Med dette lovforslag foreslås det, at vejledning om anvendelse af  

 svangerskabsforebyggende metoder fremover udelukkende skal tilbydes hos en  

 alment praktiserende læge.
Lovforslaget indebærer, at amterne ikke længere  

 vil være forpligtede til samtidig at have et alternativt tilbud i form af  

 vejledning på enten gynækologisk sygehusafdeling eller en dertil indrettet  

 klinik.
 Lovforslaget mindsker således den detaljerede regulering af amternes  

 forpligtelse til at tilbyde vejledning.
 Samtidig sikrer lovforslaget ved sin udformning, at det vil være muligt at  

 få vejledning om anvendelse af svangerskabsforebyggende metoder hos en anden  

 alment praktiserende læge end den vejledningssøgendes egen alment  

 praktiserende læge.
 Idet jeg i øvrigt henviser til lovforslaget og bemærkningerne hertil, skal  

 jeg på regeringens vegne anbefale lovforslaget til Folketingets velvillige  

 behandling.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget 1. I § 11, stk. 1 , ændres »en læge« til:  

 »en alment praktiserende læge«.
 § 11. Enhver, der har dansk indfødsret eller bopæl her i landet,  

 har adgang til gratis vejledning om anvendelse af svangerskabsforebyggende  

 metoder hos en læge.
Stk. 2. - - - 2. § 11, stk. 2 , ophæves.
 Stk. 3-6 bliver stk. 2-5.
§ 11. - - - Stk. 2. Vejledningen skal tilbydes såvel hos 1) praktiserende læge som 2) efter beslutning af amtskommunerne henholdsvis Københavns og  

 Frederiksberg kommuner efter forhandling med Hovedstadens Sygehusfællesskab  

 enten på gynækologisk sygehusafdeling eller en dertil indrettet klinik.
 De nævnte kommuner kan herudover indgå aftale med en privat institution om  

 drift af vejledningsklinikker.
Stk. 3. - - - 3. I § 11, stk. 5 , der bliver stk. 4, ændres  

 »Sundhedsministeren« til: »Sundhedsstyrelsen«.
 Stk. 5. Sundhedsministeren kan fastsætte vejledende retningslinier  

 for tilrettelæggelse af vejledningen.
