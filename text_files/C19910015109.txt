(Til alle amtsråd og  

 kommunalbestyrelser) I henhold til § 17, stk. 2, i Undervisnings- og Forskningsministeriets  

 bkg. nr. 537 af 16 juli 1990 om folkeskolens specialundervisning og anden  

 specialpædagogiske bistand, jf. folkeskolelovens § 40,stk. 2, påhviler  

 udgifterne til specialundervisning i henhold til folkeskolelovens § 19, stk.  

 2, amtskommunen, bortset fra et af undervisnings- og forskningsministeren  

 fastsat beløb pr. elev, der påhviler elevens hjemstedskommune.
 Efter forhandling med Amtsrådsforeningen i Danmark og Kommunernes  

 Landsforening fastsættes det omhandlede kommunale takstbeløb for kalenderåret  

 1992 til:
 137 kr. pr. kalenderdag for elever i grundskolen og i 10. klasse.
 31 kr. pr. kalenderdag for børn, der endnu ikke har påbegyndt skolegangen  

 og for børn i børnehaveklasser.
 Det bemærkes, at takstbeløbene er beregnet eksklusiv moms, jf. lov om  

 udligning af visse kommunale og amtskommunale udgifter til merværdiafgift og  

 om det kommunale momsfond (nettomomsordningen).
Undervisnings- og Forskningsministeriet, Folkeskoleafdelingen, den 29. august  

 1991.
 p.m.v.
 e.b.
