 Skrivelse om, at der inden adoptionsbevilling foreligger ikke ved dåb  

 kan tillægges et barn i pleje med adoption for øje navn efter  

 plejeforældrene, medmindre barnet ifølge et adoptionsdekret fra hjemlandet  

 har fået tillagt navn efter plejeforældrene.
 Kirkeministeriets skrivelse af 24. juli 1988 til provsten for Vejle  

 provsti.
 I skrivelse af 18. juni 1988 har De forespurgt, om det kan tillades, at et  

 barn, der i pleje med adoption for øje, og som af plejeforældrene ønskes døbt  

 inden dansk adoptionsbevilling foreligger, ved dåben kan tillægges navn efter  

 plejeforældrene.
 I denne anledning skal man meddele, at det fremsatte spørgsmål må besvares  

 benægtende.
 Med hensyn til foretagelse af dåb skal i øvrigt bemærkes følgende:
Ønsker ægtefæller, der har et udenlandsk barn i pleje med adoption for  

 øje, at få foretaget dåb af barnet, inden dansk adoptionsbevilling er  

 udfærdiget, kan et sådant ønske normalt kun imødekommes med samtykke fra  

 barnets biologiske forældre/moder.
I praksis gælder der dog følgende  

 undtagelser fra denne regel:
1. Er barnet fra et land uden for vores kulturkreds , f.eks. et  

 fjernøstligt land, kan en anmodning fra adoptionsansøgerne (plejeforældrene)  

 om dåb af barnet dog i almindelighed imødekommes, uden at der stilles krav om  

 samtykke fra barnets biologiske forældre.
Det er herved en forudsætning, at  

 barnet i dåben nævnes med sit udenlandske navn, og at der i kirkebogens  

 forældrerubrik ved tilførslen om dåben ikke foretages notering af adopti-  

 onsansøgernes navne, men alene anføres de biologiske forældres navne.
Med  

 mindre der er tale om et hittebarn, skal de biologiske forældres navne altid  

 noteres i kirkebogens forældrerubrik.
2. I visse tilfælde foreligger der et adoptionsdekret fra barnets hjemland  

 . Uanset dette dekret har adoptionen ikke gyldighed her i landet, førend den  

 er godkendt ved en dansk adoptionsbevilling.
Har barnet ifølge  

 adoptionsdekretet fået tillagt navn efter adoptionsansøgerne, vil der dog  

 kunne foretages dåb af barnet med dette navn, uden at der stilles krav om  

 samtykke fra de biologiske forældre til dåbens foretagelse.
Det er også i  

 dette tilfælde en forudsætning, at der i kirkebogens forældrerubrik alene  

 anføres de biologiske forældres navne.
Man gør opmærksom på, at der intet er  

 til hinder for, at udstedelse af dåbsattest udskydes, indtil der er  

 udfærdiget dansk adoptionsbevilling, og denne er noteret i kirkebogen ved  

 tilførslen om dåben.
Ved anmodning om dåben skal medbringes følgende dokumentation: Barnets  

 udenlandske fødselsattest, eventuelt adoptionsdekret fra hjemlandet, barnets  

 danske personnummerbevis samt adoptionsansøgernes plejetilladelse.
Endvidere  

 må det dokumenteres/sandsynliggøres, at barnet ikke er døbt i hjemlandet.
