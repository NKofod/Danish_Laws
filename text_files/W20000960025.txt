Avance ved likvidation Reference:
ABL § 2 a (før 6/4 1995) A A/S klagede for indkomståret 1997 over, at de stedlige  

 skattemyndigheder havde forhøjet selskabets skattepligtige indkomst  

 med 21.651.300 kr.
Det fremgår af sagens oplysninger, at selskabet i 1991 etablerede et  

 datterselskab i Luxembourg ved navn B S.A.
Datterselskabet blev stiftet den  

 26. september 1991 med en samlet aktiekapital på 100 mio. kr., fordelt  

 med 10 mio.
A-aktier og 90 mio.
B-aktier.
Da et luxemburgsk selskab skal ejes  

 af mindst 2 aktionærer, tegnede C A/S 1 kr. og selskabet tegnede hele  

 den øvrige del af kapitalen.
Der blev ikke udarbejdet en  

 aktionæroverenskomst.
 Følgende fremgår af formålsbestemmelsen i  

 datterselskabets vedtægter:
 " Det er selskabets formål at foretage kapitalindskud af hvilken som  

 helst form i luxemburgske og udenlandske virksomheder, overtagelser ved  

 køb, nytegning eller på anden måde samt afhændelse  

 gennem salg, bytte eller på enhver anden måde af aktier,  

 obligationer, fordringer og andre værdipapirer af enhver slags.
 Selskabet skal ikke selv direkte udføre nogen industriel aktivitet  

 eller have et forretningssted, der er tilgængeligt for offentligheden.  

 Selskabet kan dog deltage i etablering og udvikling af hvilken som helst  

 finansiel, industriel eller handelsmæssig virksomhed og yde dem enhver  

 form for assistance, såsom lån, garantier eller på anden  

 måde.
 Selskabet kan optage lån af enhver form og kan udstede obligationer.
Generelt set kan selskabet foretage enhver form for kontrol og tilsyn og  

 udføre enhver handling, som skønnes hensigtsmæssigt for  

 opfyldelsen og udviklingen af dets formål, dog altid indenfor rammerne  

 af det regelsæt, som gælder for holdingselskaber, der er omfattet  

 af loven af 31. juli 1929. " Datterselskabets faktiske aktivitet bestod i investering i  

 værdipapirer og korte bankindskud, efter det oplyste udelukkende i DKK.
 Udviklingen i datterselskabets økonomi i perioden 1991-1996 (1.000  

 kr.):
Regnskabsår Årets overskud Afsat udbytte Udbytte i procent af resultatet Henlagt til egen kapital Henlagt i procent af resultatet 1991/1993*) 16.704 9.200 55,1 7.504 44,9 1993/94 8.873 4.900 55,2 3.973 44,8 1994/95 8.292 4.600 55,5 3.692 44,5 1995/96 15.873 10.700 67,4 5.173 32,6 1996/97 263 - - 263 - I alt 50.005 29.400 58,8 20.605 41,2 Den indre værdi pr. 6. april 1995 er opgjort til 119,683 mio. kr.
 Datterselskabet var ikke på noget tidspunkt sambeskattet med  

 moderselskabet i Danmark.
 Datterselskabet udloddede hvert år, også i  

 likvidationsåret, mere end halvdelen af sit overskud, således at  

 den udloddede del af overskuddet blev beskattet hos selskabet med  

 sædvanlig dansk selskabsskat jf. den dagældende formulering af  

 selskabsskatteloven § 13, stk. 3.
 Ved likvidationen af datterselskabet havde aktierne været ejet i  

 mere end 3 år, og selskabet selvangav alene den del af avancen, der  

 kunne henføres til ejerperioden efter 6. april 1995 jf.  

 overgangsreglerne i lov nr. 312 af 17. maj 1995 § 11, stk. 13. Avancen  

 udgjorde 921.352 kr. med tillæg af 10 %, svarende til 1.013.347 kr.
 De stedlige skattemyndigheder har forhøjet selskabets  

 skattepligtige indkomst med 21.651.300 kr.
Som begrundelse herfor har myndighederne bl.a. anført, at henset  

 til, at kapitalakkumulationen var større end det faktisk udbetalte  

 udbytte fra stiftelsen til 5. april 1995, da ville et salg af aktierne den 5.  

 april 1995 være omfattet af den dagældende § 2 a i  

 aktieavancebeskatningsloven.
Som følge deraf er aktierne efter 6.  

 april 1995 ikke omfattet af den særlige overgangsregel i § 11, stk. 13  

 i ændringsloven.
 Myndighederne har henvist til den oprindelige bestemmelse i lov nr. 565 af  

 19. december 1985, hvorved § 2 a blev indsat i aktieavancebeskatningsloven  

 samt forarbejderne hertil, L 82 af 27. november 1985.  

 Aktieavancebeskatningsloven § 2 a var formuleret således før den  

 6. april 1995:
"Fortjeneste ved afståelse af aktier udstedt af selskaber m.v., der  

 er eller har været hjemmehørende i udlandet, på  

 Færøerne eller i Grønland, medregnes ved  

 opgørelsen af den skattepligtige almindelige indkomst, hvis det  

 må antages, Ved lov nr. 312 af 17. maj 1995, § 11, stk. 13, blev bestemmelsen i  

 aktieavancebeskatningsloven § 2 a, stk. 1, nr. 1 ophævet.
 Det stedlige skattemyndigheder har endvidere henvist til bl.a.  

 Skatteministeriets cirkulære nr. 237 af 30. december 1987 pkt. 44 og  

 47, til Skatteministeriets cirkulære nr. 137 af 19. juli 1994 pkt.  

 7.2.1.1 samt til Skatteministeriets cirkulære nr. 82 af 29. maj 1997.
 Endeligt har de stedlige skattemyndigheder henvist til litteratur, der  

 omtaler bestemmelsen i aktieavancebeskatningsloven § 2 a samt ændringer  

 i relation hertil.
På baggrund af bestemmelsens ordlyd og forarbejder samt ud fra  

 ændringslovens ikrafttrædelsesbestemmelse, har de stedlige  

 skattemyndigheder vurderet, at det afgørende må være  

 stillingen for selskabet den 5. april 1995, idet det afgørende er, om  

 salget af aktierne - på grundlag af de hidtidige bestemmelser - kunne  

 sælges skattefrit.
Dette fremgår direkte af bestemmelsen i  

 ændringsloven § 11, stk. 13: "... hvis en eventuel fortjeneste ved  

 afståelse den 5. april 1995 ikke skulle medregnes ved opgørelsen  

 af den skattepligtige indkomst".  Afgørende må det herefter  

 være, hvorledes datterselskabsaktiernes status var pr. 5. april 1995.
 Subjektivt opfyldte moderselskabet værdistigningsmotivet, idet  

 moderselskabet selv bestemte størrelsen af udlodning, og der var ikke  

 driftsmæssige eller investeringsmæssige grunde, der forhindrede  

 eller talte imod udlodning af det samlede overskud.
De stedlige skattemyndigheder har anført, at selv om  

 datterselskabet årligt udloddede en betydelig del af overskuddet (mere  

 end 50 %), betyder skæringstidspunktet den 5. april 1995, der er lige  

 før regnskabsafslutningen, at der i perioden fra stiftelsen til 5.  

 april 1995 var en betydelig større kapitalakkumulation end udloddet  

 udbytte.
Det fremgår af moderselskabets egen opgørelse, at  

 datterselskabets indre værdi pr. 5. april 1995 var 119.683 t.kr.
Der  

 var således akkumuleret i alt 19.683 t.kr.
 I den mellemliggende periode var der samlet udloddet:
Regnskabsåret 1991/93 9.200 t.kr.
Regnskabsåret 1993/94 4.900 t.kr.
I alt 14.100 t.kr.
 Den faktiske kapitalakkumulation  pr. 5. april 1995 var således  

 væsentligt større end det i samme periode udloddede udbytte.
 Hovedindholdet i selskabets indsigelser overfor de stedlige  

 skattemyndigheders påtænkte beskatning efter AABL § 2 a for  

 perioden før lovændringen pr. 6. april 1995 er, at der efter  

 selskabets opfattelse skal ses på den førte udbyttepolitik i  

 selskabet og ikke den faktiske gennemførte udbytteudlodning, samt at  

 der skal ses på udbyttet for de forløbne regnskabsår,  

 uanset at udbyttet for 1994 først udbetales efter 6. april 1995.
Skattemyndighederne har hertil anført, at det jf. i teksten til  

 lovforarbejderne og cirkulæreteksterne kan tyde på, at der menes  

 selskabets udbyttepolitik.
Imidlertid er der også tænkt på  

 situationer, hvor der ejes aktier i lavskattelande og skattely mv. og hvor  

 den danske investor ikke har dominerende indflydelse på det selskab,  

 der ejes aktier i.
Her vil det til afgørelse af, om  

 værdistigningsformålet har været af betydning for  

 investeringen, skulle ses på selskabets udbyttepolitik, idet den  

 må have indflydelse på grundlaget for den danske investors  

 investering.
I den foreliggende sag er der tale om et dansk selskabs investering i et  

 100 % ejet datterselskab, hvis eneste aktivitet er investering i likvide  

 finansielle aktiver.
Udbyttet bestemmes suverænt af det danske  

 moderselskab, idet der hverken er selskabsretlige eller kommercielle  

 bindinger på muligheden for udbytteudlodning.
I den foreliggende sag,  

 er der valgt en udbytteudlodning, der ved et normalt forløb (dvs. uden  

 lovændringen den 6. april 1995) ville betyde, at lidt over halvdelen af  

 indtjeningen i datterselskabet blev udloddet, hvorefter investeringen kunne  

 holdes fri af AABL § 2 a-beskatning.
Imidlertid bygger lovændringen pr.  

 6. april 1995 på den overgangsordning, at aktiernes værdi  

 opgøres i pr. 6. april 1995, hvis selskabet ikke hidtil har  

 været omfattet af § 2 a-beskatningen.
Dermed bliver den 6. april 1995  

 af afgørende betydning.
Udbytte vedtaget efter denne dato  

 medfører blot, at der sker udbyttebeskatning i stedet for  

 aktieavancebeskatning, men udlodning efter 6. april 1995 af indtjening  

 før 6. april 1995 medfører blot, at værditilvæksten  

 efter 6. april 1995 bliver mindre, idet udbyttet udbetales ud af den  

 egenkapital der var til rådighed den 6. april 1995, idet der ikke ved  

 opgørelse af overgangsværdien pr. denne dato skulle ske  

 nedsættelse med ikke vedtaget udbytte for perioden før 6. april  

 1995.
 Ifølge skattemyndighederne betyder dette ved afgørelsen af,  

 om der er foretaget tilstrækkelig udlodning af indtjeningen for  

 perioden frem til lovændringen i april 1995, at der må henses til  

 den faktiske indtjening samt den faktiske udlodning frem til den 6. april  

 1995. Dette fremgår også af overgangsreglens udformning:
" .... kan vælge at anvende aktiernes handelsværdi den 6.  

 april 1995 i stedet for den faktiske anskaffelsessum, hvis en eventuel  

 fortjeneste ved afståelse den 5. april 1995 ikke skulle medregnes ved  

 opgørelsen af den skattepligtige indkomst ". Afgørende er  

 således, hvordan forholdet ville være bedømt ved en  

 afståelse den 5. april 1995. Her ville man ved afgørelsen af, om  

 aktieafståelsen var omfattet af aktieavancebeskatningsloven § 2 a ikke  

 skulle tage stilling ud fra, hvad der efterfølgende blev vedtaget om  

 udbytteudlodning, specielt ikke i en situation, hvor investor selv kunne  

 afgøre dette suverænt.
Da kapitalakkumulationen var betydeligt  

 større end det faktisk udbetalte udbytte fra stiftelsen og frem til  

 den 5. april 1995, ville aktierne ved et salg den 5. april 1995 være  

 omfattet af den dagældende § 2 a den 5. april 1995. Aktierne var derfor  

 ikke omfattet af den særlige overgangsbestemmelse i § 11, stk. 13 i  

 1995-ændringsloven, men derimod omfattet af aktieavancebeskatningsloven  

 § 2 a efter den 6. april 1995.
 Selskabets repræsentant har overfor Landsskatteretten nedlagt  

 påstand om, at indkomstansættelsen for indkomståret 1997  

 nedsættes med den opgjorte aktieavance på 21.651.300 kr. til  

 68.121.939 kr.
Til støtte herfor har repræsentanten særligt henvist  

 til lovgrundlaget, bl.a.
AABL § 2 a frem til 6. april 1995: I 1987 blev  

 aktieavancebeskatningslovens § 2 a, stk. 1 ved lov nr. 310 af 25. maj 1987  

 formuleret således:
" Fortjeneste ved afståelse af aktier udstedt af selskaber mv., der  

 er eller har været hjemmehørende i udlandet, på  

 Færøerne eller i Grønland, medregnes ved  

 opgørelsen af den skattepligtige almindelige indkomst, hvis det  

 må antages, Alle tre betingelser skulle således være opfyldt, for at  

 beskatning efter § 2 a kunne finde sted.
Ifølge repræsentanten er det afgørende for  

 regelanvendelsen, at begrebet "overvejende" søges nærmere  

 afgrænset.
Da der endnu ikke offentligt har dannet sig en offentlig  

 tilgængelig praksis specifikt vedrørende  

 aktieavancebeskatningsloven § 2 a, har repræsentanten søgt  

 fortolkningsbidrag i praksis vedrørende andre lovbestemmelser,  

 indeholdende samme begreb, herunder bl.a. referatet i TfS 1986.139, hvor en  

 aktievederlæggelse på 51 % opfyldte kravet om, at en  

 "overvejende" del af vederlæggelsen skulle ske i aktier.
Begrebet  

 "overvejende" fandtes også i ligningsloven § 16 H, som den blev  

 formuleret i lov nr. 487 af 12. juni 1996. Det tilhørende  

 cirkulære nr. 82 af 29. maj 1997 om international beskatning  

 fastslår i pkt. 7.2.4, at et udenlandske selskab anses for overvejende  

 at drive finansiel virksomhed, såfremt mere end 50 % af dets  

 bruttoindtægter stammer fra finansiel virksomhed, eller hvis  

 handelsværdien af dets finansielle aktiver udgør mere end 50 %  

 af handelsværdien af selskabets samlede aktivmasse.
En tilsvarende  

 bestemmelse findes i den samtidigt indførte regel i  

 selskabsskatteloven § 32, stk. 2, hvor det fremgik af selve lovbestemmelsen,  

 at begrebet "overvejende" skulle forstås som mere end 50%.
Ifølge repræsentanten fastslår disse  

 fortolkningsbidrag, at begrebet "overvejende" i overensstemmelse med  

 almindeligt sprogbrug betyder mere end halvdelen.
Og efter  

 repræsentantens opfattelse kan der derfor ikke herske tvivl om, at  

 begrebet "overvejende" også i relation til aktieavancebeskatningslovens  

 § 2 a skal fortolkes i overensstemmelse med almindeligt sprogbrug.
 Bestemmelsen i den her omhandlede udformning kan med andre ord ikke finde  

 anvendelse, medmindre skattemyndighederne ved at påpege relevante  

 indicier kan påvise, at udsigten til at opnå en lavt beskattet  

 værdistigning på aktierne så at sige har vejet tungere end  

 alle andre hensyn eller, sagt med andre ord, har været udslagsgivende  

 for beslutningen om at erhverve eller besidde de pågældende  

 aktier.
 Det eneste afgørende indicium for, hvad skatteyders formål  

 med investeringen kan tænkes at have været, er øjensynligt  

 den af det udenlandske selskab førte udlodningspolitik.
 Det fremgår såvel af Skattedepartementets cirkulære nr.  

 237 af 30. december 1987, pkt. 44 som af cirkulære nr. 137 af 19. juli  

 1994, pkt. 7.2.1.1, sidste afsnit:
"Det må således bero på en samlet vurdering af  

 selskabets aktiviteter og især udbyttepolitik i hele  

 ejerperioden, om formålet med aktieerhvervelsen og besiddelsen  

 må anses for overvejende at have været at opnå  

 værdistigning på disse." Ifølge Skattedepartementets cirkulære af 30. december 1987,  

 pkt. 47, kan konkrete omstændigheder skabe en formodning for, at  

 beskatning efter aktieavancebeskatningslovens § 2 a ikke skal finde sted:
"Det vil også være tilfældet, hvis selskabet fx.  

 fører en udbyttepolitik, der medfører, at der ikke akkumuleres  

 overskud ud over, hvad den aktive virksomhed kræver til konsolidering." Under behandling af lovforslag L 35, fremsat den 2. november 1994, udtalte  

 Skatteministeren i et svar til Folketingets skatteudvalg følgende:
"Det bemærkes i denne sammenhæng, at udbytteudlodning fra  

 datterselskabet (ABL § 2 a-selskabet) til moderselskabet kan medføre,  

 at betingelserne for anvendelse af ABL § 2 a ikke længere er tilstede.  

 " Det fremgår endvidere direkte af bemærkningerne til  

 ændringen af aktieavancebeskatningsloven i 1995, at:
"Ændringsforslaget går ud på at ophæve betingelsen  

 i aktieavancebeskatningsloven § 2 a om, at formålet med erhvervelsen  

 eller besiddelsen af aktierne i det udenlandske lavtbeskattede finansielle  

 selskab er at opnå værdistigning på disse aktier.
I  

 fremtiden skal selskabets udbyttepolitik altså ikke tillægges  

 betydning.
Herved sikres, at al kapitalakkumulation i finansielle lavt beskattede  

 selskaber bliver beskattet - også i de tilfælde, hvor en  

 væsentlig del af selskabets indkomst bliver udloddet som udbytte." Ifølge repræsentanten, er der med andre ord ikke tvivl om, at  

 udbyttepolitikken er det helt centrale indicium for, om formålet med  

 erhvervelsen eller besiddelsen af aktierne har været at opnå  

 værdistigning på disse.
Når mere end halvdelen af det  

 udenlandske selskabs indtjening udloddes til almindelig selskabsbeskatning i  

 Danmark, må dette nødvendigvis være et indicium for, at  

 hovedformålet ikke har været at opnå en lavt beskattet  

 værdistigning.
Pr. 6. april 1995 ophævedes § 2 a, stk. 1, nr. 1, således at  

 aktieavancebeskatningsloven § 2 a finder anvendelse uanset formålet med  

 erhvervelsen eller besiddelsen af de pågældende aktier.
Under  

 hensyn til, at afskaffelsen af den ovenfor diskuterede betingelse kunne  

 medføre, at aktieavancer, der hidtil havde været skattefrie, nu  

 blev skattepligtige, blev der gennemført en overgangsbestemmelse, der  

 ifølge repræsentanten sikrer, at kun den del af avancen, der kan  

 henføres til værdistigning på aktierne efter lovens  

 virkningstidspunkt, kan beskattes i Danmark.
 Overgangsreglen fremgår af lov nr. 312 af 17. maj 1995 jf. § 11,  

 stk. 13:
" Aktieavancebeskatningslovens § 2 a som affattet ved denne lovs § 4, nr.  

 1 og 2, finder anvendelse for afståelse, der foretages efter 6. april  

 1995. Skattepligtige, som skal medregne fortjeneste ved opgørelse af  

 den skattepligtige indkomst efter Aktieavancebeskatningslovens § 2 a som  

 ændret ved denne lovs § 4, nr. 1 og 2, kan vælge at anvende  

 aktiernes handelsværdi den 6. april 1995 i stedet for den faktiske  

 anskaffelsessum, hvis en eventuel fortjeneste ved afståelse den 5.  

 april 1995 ikke skulle medregnes ved opgørelsen af den skattepligtige  

 indkomst.
Aktier omfattet af 2. pkt. anses ved beregningen af  

 forhøjelsen efter aktieavancebeskatningslovens § 6, stk. 5, som  

 ændret ved dennes lov § 4, nr. 3, for anskaffet den 6. april 1995 ." Repræsentanten har i den forbindelse henvist til  

 bemærkningerne hertil, hvoraf det bl.a. fremgår at:
" Ændringerne af aktieavancebeskatningsloven § 2 a medfører  

 en mindre udvidelse af bestemmelsen.
Dels har formålet med erhvervelsen  

 af aktierne ikke længere betydning i relation til  

 aktieavancebeskatningsloven § 2 a, stk. 1, og dels udvides bestemmelserne i  

 stk. 1, nr. 2 og stk. 2, hvorefter det er en betingelse, at det udenlandske  

 selskab er lavt beskattet, til at omfatte tilfælde, hvor det  

 udenlandske selskab har mulighed for selv at aftale skatten, og  

 tilfælde, hvor skattereglerne i udlandet er indrettet efter, hvor  

 ejerne af aktierne er hjemmehørende.
 Hvis aktierne før disse ændringsforslags fremsættelse  

 kunne være afstået uden beskatning, kan aktiernes  

 handelsværdi på tidspunktet for ændringsforslagenes  

 fremsættelse anvendes som grundlag for beregningen af den  

 skattepligtige fortjeneste ved senere afståelse i stedet for  

 anskaffelsessummen.
For disse aktiers vedkommende medregnes alene den del af ejertiden, der  

 ligger efter ændringsforslagenes fremsættelse ved  

 opgørelse af procenttillægget efter aktieavancebeskatningsloven  

 § 6, stk. 5 ." I det foreliggende tilfælde, hvor den samlede udlodning i hele  

 ejerperioden androg 58,8 % konkluderede selskabet på grundlag af de  

 beskrevne retskilder, at en afståelse af aktierne i B S.A. ville  

 være skattefri efter den almindelige 3-års regel i  

 aktieavancebeskatningsloven.
Selskabet har derfor ved opgørelsen af  

 sambeskatningsindkomsten for indkomståret 1997 lagt til grund, at denne  

 overgangsregel skulle finde anvendelse ved opgørelsen af den  

 skattepligtige avance i forbindelse med likvidationen af B Holding S.A. i  

 1996. Avancen er opgjort til 1.013.487 DKK inkl. 10 %-tillægget  

 på basis af den indre værdi pr. 6. april 1995.
Endvidere har repræsentanten henvist til de stedlige  

 skattemyndigheders argumentation, hvor myndighederne ifølge  

 repræsentanten lægger helt afgørende vægt på,  

 at det samlede udbyttes størrelse frem til datoen for  

 lovændringen, hvor selskabet endnu ikke havde nået at vedtage  

 udbytte for det sidste regnskabsår.
Ifølge repræsentanten  

 har myndighederne herved implicit accepteret, at B S.A. i tilfælde af  

 højere faktisk udbytteandel af årenes overskud eller en anden  

 tidsmæssig fordeling ikke ville have været omfattet af den  

 dagældende formulering i aktieavancebeskatningsloven § 2 a.
Dette  

 harmonerer til fulde med bemærkningerne til lovændringen i 1995  

 jf. ovenfor, idet de skattemæssige konsekvenser først kunne  

 fastslås på likvidationstidspunktet.
Vedrørende de stedlige skattemyndigheders argumentation om, at der  

 i selskabet har været afsat udskudt skat for alle årene  

 vedrørende aktierne i B S.A., har repræsentanten bemærket,  

 at i overensstemmelsen med reglerne i årsregnskabsloven blev  

 hensættelsen først opløst i det år, hvor avancen  

 blev endeligt realiseret.
Skattemyndighedernes udsagn kan derfor ikke  

 tillægges nogen betydning.
Repræsentanten har endvidere anført, at som det fremgår  

 af oversigten over overskud og udbytte, da har B S.A. udloddet den  

 overvejende del af det optjente overskud svarende til knap 59 % i hele  

 ejerperioden.
Samtlige år er der udloddet mere end 55 %, hvorfor  

 begrebsdannelsen "overvejende" er opfyldt.
Skattemyndighedernes argumentation bygger på den antagelse, at man  

 kan foretage en statistisk analyse af selskabets forhold præcis den 5.  

 april 1995. Ifølge repræsentanten må sætningen i  

 overgangsbestemmelsen: " hvis en eventuel fortjeneste ved afståelse den  

 6. april 1995 ikke skulle medregnes ved opgørelsen af den  

 skattepligtige indkomst " referere til den hidtidige formulering af  

 aktieavancebeskatningsloven § 2 a og den på grundlag heraf udviklede  

 praksis.
Det vil sige, at der nødvendigvis skal ses på den  

 anlagte udbyttepolitik i hele ejerperioden (dynamisk definition) og ikke kun  

 på udbyttepolitikken på et fastfrosset tidspunkt (statisk  

 definition). Dette fremgår med al tydelighed af 1994-cirkulærets  

 sidste afsnit pkt. 7.2.1.1 hvor der hedder:
 " Det må således bero på en samlet vurdering af  

 selskabets aktiviteter og især af udbyttepolitik i hele ejerperioden,  

 om formålet med aktieerhvervelsen og besiddelsen må anses for  

 overvejende at have været at opnå værdistigning på  

 disse " .
Afslutningsvis har repræsentanten anført, at  

 skattemyndighederne begrunder deres afgørelse med, at B S.A. ikke den  

 6. april 1995 har udloddet tilstrækkeligt af det indtjente overskud  

 til, at overgangsreglen finder anvendelse.
Ifølge repræsentanten  

 betyder denne begrundelse, at B S.A. efter skattemyndighedernes opfattelse  

 alene som følge af lovændringen i 1995 blev omfattet af  

 aktieavancebeskatningsloven § 2 a.
Følgende forhold bevirker  

 imidlertid, at overgangsreglen finder anvendelse:
 1. Fra efteråret 1994 og frem til og med den 5. april 1995 kunne  

 sælge aktierne skattefrit, idet den førte udlodningspolitik  

 medførte, at den overvejende del af overskuddet blev udloddet.
 2. Bedømmelsen skal ske ud fra en dynamisk betragtning.
3. Skærpelser af beskatningen ved ændringer af  

 aktieavancebeskatningsloven er i henhold til sædvanlig dansk  

 lovgivningspraksis sket med samtidig vedtagelse af overgangsregler, der  

 friholder skattefri fortjeneste fra før ændringen for  

 beskatning.
Dette er også tilfældet i nærværende sag.
 Landsskatteretten udtalte:
 Det fremgår af ordlyden i aktieavancebeskatningsloven § 2 a,  

 således som denne var formuleret frem til den 6. april 1995, at:
" Fortjeneste ved afståelse af aktier udstedt af selskaber m.v, der  

 er eller har været hjemmehørende i udlandet, på  

 Færøerne eller i Grønland, medregnes ved  

 opgørelsen af den skattepligtige almindelige indkomst, hvis det  

 må antages, Bestemmelsens litra 1 er ophævet ved lov nr. 312 af 17. maj 1995.
 Landsskatteretten bemærker, at B S.A var hjemmehørende i  

 Luxembourg, at selskabets virksomhed overvejende har været af finansiel  

 karakter, og at det samlede afkast af denne virksomhed er beskattet  

 væsentligt lavere end efter danske beskatningsregler.
Retten bemærker videre, at den stedfundne udbytteudlodning blev  

 tilrettelagt således, at mere end halvdelen af overskuddet blev  

 udloddet.  Efter en fortolkning af ordlyden i bestemmelsens litra 1 finder  

 retten herefter ikke, at det kan antages, at formålet med erhvervelsen  

 eller besiddelsen af aktierne overvejende har været at opnå  

 værdistigning på disse.
Retten finder derfor, at aktierne var  

 omfattet af overgangsbestemmelsen i § 11, stk. 13 i lov nr. 312 af 17. maj  

 1995, således at værdien pr. 6. april 1995 skal anvendes ved  

 avanceopgørelsen.
 Den påklagede ansættelse blev ændret i overensstemmelse  

 hermed.
 *)   Det  

 første regnskabsår i datterselskabet løb fra 26.  

 september 1991 til 30. april 1993.
