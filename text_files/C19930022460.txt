 Direktoratet har i bekendtgørelse nr. 1159 af 23. december 1993 foretaget  

 en ændring af reglerne om overførsel af overskydende timer.
Bierhverv er i denne forbindelse karakteriseret ved, at der typisk er tale  

 om beskæftigelse, som medlemmet har haft/kan have sideløbende med  

 fuldtidsbeskæftigelse.
Der vil således typisk være tale om beskæftigelse af  

 et begrænset omfang og beskæftigelse, som ikke kan udbydes som  

 hovedbeskæftigelse.
 Som eksempel på bierhverv kan nævnes:
Viceværter (fritids) Kirkesangere Kontrollører (fritids) Frivillige brandmænd Det er ikke afgørende, om det konkrete arbejde kan udbydes som  

 hovedbeskæftigelse, men om arbejdet efter sin art kan anses for  

 hovedbeskæftigelse.
 Afgrænsningen af bierhverv er overensstemmende med afgrænsningen af  

 bierhverv i relation til reglerne om beregning af supplerende dagpenge.
Som bibeskæftigelse anses selvstændig virksomhed, som ikke mere end  

 midlertidigt udøves i væsentligt omfang.
Det er endvidere en betingelse, at  

 virksomheden ikke er forsikringsgrundlag for medlemmet.
Der henvises iøvrigt  

 til bekendtgørelse om udøvelse af selvstændig virksomhed som bibeskæftigelse.
