Bekendtgørelse om ikrafttræden af dele af lov om ændring af lov om fremme af vedvarende energi, lov om elforsyning, lov om naturgasforsyning og lov om Energinet.dk (Støtte til vindmøller på land, biogas og eksisterende industrielle kraft-varme-værker samt forlængelse af puljen til nye VE-teknologier m.v.) I medfør af § 5, stk. 1, i lov nr. 576 af 18. juni 2012 om ændring af lov om fremme af vedvarende energi, lov om elforsyning, lov om naturgasforsyning og lov om Energinet.dk (Støtte til vindmøller på land, biogas og eksisterende industrielle kraftvarmeværker samt forlængelse af puljen til nye VE-teknologier m.v.) fastsættes, at lovens § 1, nr. 11, § 3, nr. 1-3 og 5-9, og §§ 35 a og 35 b i lov om naturgasforsyning, som affattet ved § 3, nr. 10, træder i kraft den 1. juli 2012.
