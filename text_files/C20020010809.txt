Cirkulære om udlægning af visse  

 anmodninger om  

 bindende forhåndsbesked1) 1. Ligningsrådet har i medfør af skattestyrelseslovens  

 § 17, stk. 3, 2. pkt. truffet beslutning om at udlægge  

 kompetencen til at træffe afgørelser efter skattestyrelseslovens  

 § 20 A til de regionale told- og skattemyndigheder.
Udlægningen gælder sager om værdiansættelse, der ikke indeholder  

 fortolkningsproblemer, og sager om næring ved fast ejendom.
2. Told- og Skattestyrelsen bemyndiges til at træffe  

 afgørelse om, at kompetencen til at afgive bindende  

 forhåndsbesked om det stillede spørgsmål udlægges  

 til den stedlige regionale told- og skattemyndighed.
Bindende  

 forhåndsbesked afgives således enten af Ligningsrådet eller  

 af de regionale told- og skattemyndigheder.
 3. Anmodninger om bindende forhåndsbesked indsendes til Told- og  

 Skattestyrelsen.
 Told- og Skattestyrelsen orienterer forespørgeren om, hvilken  

 statslig myndighed, der behandler og besvarer anmodningen om bindende  

 forhåndsbesked.
 4. Told- og Skattestyrelsen kan tilbagekalde sin beslutning om  

 udlægning.
 Told- og Skattestyrelsen afgør klager over, at en sag er  

 udlagt.
 5. Den regionale told- og skattemyndighed skal indhente en udtalelse fra  

 den skatteansættende myndighed vedrørende fysiske personer og  

 dødsboer samt juridiske personer.
 Ved uenighed mellem den skatteansættende myndighed og den regionale  

 told- og skattemyndighed om, hvorledes anmodningen om den bindende  

 forhåndsbeked bør besvares, forelægges sagen for  

 Ligningsrådet til afgørelse.
 6. De regionale told- og skattemyndigheders bindende  

 forhåndsbeskeder kan påklages til Landsskatteretten, jf. herom  

 skattestyrelseslovens § 23, stk.1.
 7. Told- og Skattestyrelsen deltager på de regionale told- og  

 skattemyndigheders vegne i retsmøder i Landsskatteretten.
8. De regionale told- og skattemyndigheder skal indsende kopi af samtlige  

 bindende forhåndsbeskeder til Told- og Skattestyrelsen bl.a. med  

 henblik på en vurdering om, om afgørelsen skal  

 offentliggøres.
Told- og Skattestyrelsen orienterer  

 Ligningsrådet om afgørelsen i de udlagte sager.
 9. Cirkulæret træder i kraft den 1. november 2002. Samme dato  

 ophæves cirkulære nr. 101 af 21. juni 1996 ( TSS-cirkulære  

 1996-12), som ændret ved cirkulære nr. 87 af 12. juni 1998  

 (TSS-cirkulære 1998-12).
Told- og Skattestyrelsen, den 15. oktober  

 2002 Ole Kjær /Normann Nielsen 1)   I Told- og  

 Skattestyrelsens interne nummerrække har cirkulæret nr.  

 2002-29.
