 På foranledning af flere henvendelser om grundlaget for beregningen af den  

 særlige feriegodtgørelse ( kontant ferietillæg), der tilkommer ansatte i  

 folkekirken med ret til ferie med løn fastsættes efter forhandling med  

 finansministeriet følgende:
A.
Tjenestemænd .
 Den særlige feriegodtgørelse (1 1/2%) beregnes af samtlige i  

 optjeningsåret oppebårne indkomstskattepligtige beløb for tjenstligt arbejde  

 med fradrag af den i optjeningsåret udbetalte særlige feriegodtgørelse.  

 Derimod fradrages ikke løn udbetalt under ferie i optjeningsåret.
 Der beregnes ikke særlig feriegodtgørelse af sygelighedsbidrag eller af  

 udgiftsdækkende godtgørelser.
B.
Andre ansatte, der er berettiget til ferie med løn .
 1. For de personalegrupper med tjenestemandslignende ansættelsesvilkår,  

 der før den 1. april 1979 fulgte tjenestemændenes ferieregler, beregnes den  

 særlige feriegodtgørelse på 1 1/2% efter de for tjenestemænd gældende regler,  

 jfr. afsnit A.
 Disse personalegrupper omfatter kirketjenere, kordegne, organister,  

 kirkegårdsledere og kirkegårdsassistenter, der er ansat på  

 tjenestemandslignende vilkår.
 2. For gravere, der er ansat efter aftalen om løn- og ansættelsesvilkår  

 for stillinger som graver, foretages beregningen af den særlige  

 feriegodtgørelse på 1 1/2% på grundlag af udbetalte indkomstskattepligtige  

 beløb i optjeningsåret med fradrag af særlig feriegodtgørelse, løn udbetalt  

 under ferie og udgiftsdækkende ydelser.
 3. For andre ansatte, der er berettiget til ferie med løn, beregnes den  

 særlige feriegodtgørelse på 1% på samme grundlag som anført i pkt. 2.
 Tilsvarende gælder kirkegårdsgartnere og kirkegårdsarbejdere, der efter  

 bestemmelserne i finansministeriets overenskomst af 13. januar 1982 med SID  

 har valgt at holde ferie med løn.
 Provstiudvalgene bedes gjort bekendt med foranstående.
 P.M.V.
 E.B.
