Tilførsel af aktiver - Tilførsel af aktiver, Mellemregningskonto mellem  

 moder- og datterselskab Reference:
FUL § 15 c LV 1994 S.D.3 Et revisionsfirma ansøgte på vegne A A/S  

 Ligningsrådet om tilladelse til tilførsel af aktiver til et  

 nystiftet datterselskab.
 Det fremgik af ansøgningen, at den samlede  

 virksomhed skulle tilføres det nye datterselskab bortset fra en  

 værdipapirbeholdning på 3.927.786 kr. og likvide midler 10,495  

 mio. kr.
 Revisor havde oplyst, at det samlede vederlag for  

 virksomheden ville udgøre 500.000 kr. og det indskydende selskab ville  

 blive vederlagt fuldt ud i aktier i det modtagende selskab.
 Af den vedlagte fælles åbningsbalance pr.  

 tilførselsdatoen fremgik det, at det modtagende selskab havde en  

 egenkapital på 500.000 kr. og en bankgæld på 8.384.000  

 kr.
 Told- og Skattestyrelsen anmodede i den anledning om  

 yderligere oplysninger med hensyn til det nye datterselskabs  

 kreditmæssige situation, herunder evt. sikkerhedsstillelser, kautioner,  

 indeståelser eller lignende fra det indskydende selskab og/eller  

 hovedaktionær over for pengeinstitut.
Revisor oplyste i den forbindelse, at moderselskabet ville  

 etablere en mellemregningskonto med datterselskabet i form af udlån til  

 det nye datterselskab.
Der ville endvidere blive givet  

 tilbagetrædelsesret over for banken.
Told- og Skattestyrelsen fandt med udgangspunkt i  

 ovenstående ikke, at der var tale om en selvstændig gren af en  

 virksomhed, som kunne fungere ved hjælp af egne midler, idet  

 moderselskabet ville etablere en mellemregningskonto med datterselskabet i  

 form af udlån til det nye datterselskab.
Betingelsen i  

 fusionsskattelovens § 15 c, stk. 2, om at selskabet skal kunne fungere ved  

 hjælp af egne midler, var således ikke opfyldt, hvorfor styrelsen  

 indstillede at det ansøgte ikke skulle imødekommes.
 Ligningsrådet tiltrådte Told- og  

 Skattestyrelsens indstilling.
