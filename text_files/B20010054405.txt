Bekendtgørelse om persongrupper inden  

 for sundhedsvæsenet, der er omfattet af Sundhedsvæsenets  

 Patientklagenævns virksomhed samt om klagevejledning i statsamterne I medfør af § 15, stk. 1, og stk. 2, og § 23,  

 stk. 2, i lov om sundhedsvæsenets centralstyrelse m.v., jf.  

 lovbekendtgørelse nr. 215 af 9. april 1999, fastsættes:
Kapitel 1 Persongrupper § 1. Den faglige virksomhed, der udøves af  

 de i §§ 2 og 3 omtalte persongrupper, er omfattet af  

 Sundhedsvæsenets Patientklagenævns virksomhed.
 § 2. De ved særlige lovgivning autoriserede  

 personer inden for sundhedsvæsenet omfatter følgende  

 uddannelseskategorier:
1)	læger, jf. bekendtgørelse nr. 272 af 19. april 2001 af  

 lov om udøvelse af lægegerning, 2)	tandlæger, jf. lov nr. 276 af 26. maj 1976 om tandlæger  

 med senere ændringer, 3)	sygeplejersker, jf. bekendtgørelse nr. 759 af 14. november  

 1990 af lov om sygeplejersker, 4)	jordemødre, jf. lov nr. 671 af 13. december 1978 om  

 jordemødre med senere ændringer, 5)	terapiassistenter (ergoterapeuter og fysioterapeuter), jf.  

 bekendtgørelse nr. 631 af 30. august 1991 af lov om  

 terapiassistenter, 6)	kliniske tandteknikere, jf. lov nr. 100 af 14. marts 1979 om  

 kliniske tandteknikere med senere ændringer, 7)	fodterapeuter, jf. lov nr. 142 af 26. april 1972 om fodterapeuter  

 med senere ændringer, 8)	kiropraktorer, jf. lov nr. 415 af 6. juni 1991 om kiropraktorer  

 m.v., 9)	autoriserede psykologer for virksomhed inden for  

 sundhedsvæsenet, jf. § 13 i lov nr. 494 af 30. juni 1993 om  

 psykologer m.v., 10)	optikere, jf. lov nr. 379 af 18. maj 1994 om optikere m.v., 11)	kliniske diætister, jf. lov nr. 307 af 24. april 1996 om  

 kliniske diætister, eller 12)	tandplejere, jf. lov nr. 498 af 12. juni 1996 om  

 tandplejere.
 Stk. 2. Den faglige virksomhed, der udøves af de i  

 stk. 1, nr. 2, 6, 8, 9 og 11 nævnte persongrupper i perioden fra  

 bestået afsluttende eksamen til erhvervelse af autorisationsbevis, dvs.  

 den supplerende praktiske uddannelse, er også omfattet af  

 Sundhedsvæsenets Patientklagenævns virksomhed.
 § 3. Persongrupper, som ikke har autorisation  

 efter særlig lovgivning og som umiddelbart deltager i behandling  

 og/eller pleje af patienter inden for sundhedsvæsenet, omfatter  

 følgende uddannelseskategorier:
1)	grønlandske tandplejere, jf.
Sundhedsstyrelsens  

 cirkulære nr. 47 af 1. maj 1986 om uddannelse til grønlandsk  

 tandplejer (kigutigissasoq) i Grønland, 2)	grønlandske sundhedsmedhjælpere  

 (fødselshjælpere), jf.
Sundhedsstyrelsens cirkulære af 17.  

 juni 1980 om uddannelse til sundhedsmedhjælper i Grønland, 3)	plejere, jf.
Sundhedsstyrelsens retningslinjer af juli 1977 for  

 uddannelse af plejere, 4)	sygehjælpere, jf.
Sundhedsstyrelsens cirkulære af 20.  

 januar 1978 om uddannelse af sygehjælpere, 5)	plejehjemsassistenter, jf.
Sundhedsstyrelsens cirkulære af 26.  

 juni 1980 om plejehjemsassistenter, 6)	social- og sundhedsassistenter for så vidt angår  

 sundhedsfaglige opgaver, jf.
Undervisningsministeriets lov nr. 343 af 16. maj  

 2001 om grundlæggende social- og sundhedsuddannelser, 7)	radiografer, jf.
Undervisningsministeriets bekendtgørelse nr.  

 233 af 30. marts 2001 om radiografuddannelsen, 8)	apotekere, apoteksansatte farmaceuter, apoteksmedhjælpere,  

 apoteksassistenter (farmakonomer) og farmaceutstuderende, der har  

 gennemgået studieophold på apotek, jf. bekendtgørelse nr.  

 309 af 6. maj 1997 om apoteker og apotekspersonale, 9)	bioanalytikere, jf.
Undervisningsministeriets bekendtgørelse  

 nr. 235 af 30. marts 2001 om bioanalytikeruddannelsen, eller 10)	ambulancebehandlere og ambulancebehandlere med særlig  

 kompetence, jf. bekendtgørelse nr. 1039 af 24. november 2000 om  

 planlægning af den præhospitale indsats og uddannelse af  

 ambulancepersonale m. v.
Kapitel 2 Klagevejledning § 4. Statsamterne vejleder personer, som  

 ønsker at klage over forhold i sundhedsvæsenet.
Statsamterne  

 fremsender klager til rette myndighed.
Klager anses for indgivet på det  

 tidspunkt, hvor de modtages i statsamtet.
Kapitel 3 Ikrafttrædelsesbestemmelser § 5. Bekendtgørelsen træder i kraft  

 den 1. juli 2001.
 Stk. 2. Samtidig ophæves bekendtgørelse nr. 520  

 af 14. juni 2000 om persongrupper inden for sundhedsvæsenet, der er  

 omfattet af Sundhedsvæsenets Patientklagenævns virksomhed samt om  

 klagevejledning i statsamterne.
