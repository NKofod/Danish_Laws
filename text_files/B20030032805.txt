Bekendtgørelse om den supplerende prøve for lærere, der er  

 dimitteret fra Den Frie Lærerskole i Ollerup (Ollerupprøven) I medfør af § 2, stk. 9, og § 18, stk. 2, i lov om åben  

 uddannelse (erhvervsrettet voksenuddannelse) m.v., jf. lovbekendtgørelse nr.  

 311  

 af 13. maj 2002, fastsættes:
 § 1.  

  

 Lærere, der er dimitteret fra Den Frie Lærerskole i Ollerup, kan opnå ret til  

 ansættelse i folkeskolen på lige fod med personer, der har gennemført  

 uddannelsen til lærer i folkeskolen, ved at aflægge en supplerende prøve.
 § 2.  

  

 Den  

 studerende skal vælge to af følgende muligheder:
 1)  

 	  

    

 Prøve i liniefaget  

 dansk.
 2)  

 	  

    

 Prøve i liniefaget  

 matematik.
 3)  

 	  

    

 Prøve i et liniefag  

 efter eget valg.
 4)  

 	  

    

 Udarbejdelse af en  

 større selvstændig faglig-pædagogisk opgave i tilknytning til et liniefag  

 efter  

 eget valg.
 Stk. 2.  

  

 Den studerende  

 skal vælge enten dansk eller matematik, men kan også vælge begge fag.
 Stk. 3.  

  

 Bestemmelserne  

 for de enkelte fag og prøver fremgår af bekendtgørelsen om uddannelse af  

 lærere  

 til folkeskolen.
 § 3.  

  

 Prøverne aflægges i henhold til § 2, stk. 4, eller § 5 i lov om åben  

 uddannelse  

 og skal normalt aflægges inden for en periode på 2 år.
 Stk. 2.  

  

 Prøverne kan  

 aflægges på et lærerseminarium eller et Center for Videregående Uddannelse  

 (CVU), der udbyder uddannelsen til lærer i folkeskolen.
 Stk. 3.  

  

 Hvis et ønsket  

 liniefag ikke tilbydes ved det valgte lærerseminarium eller CVU, kan prøve i  

 dette fag aflægges ved et andet lærerseminarium eller CVU, der udbyder  

 uddannelsen til lærer i folkeskolen.
§ 4.  

  

 Den  

 studerende indstiller sig til prøve efter aftale med vedkommende  

 uddannelsesinstitution, jf. § 3, stk. 2, i de terminer, som er gældende for  

 lærerstuderende.
Den studerende kan i hver termin indstille sig i et eller  

 flere fag.
 § 5.  

  

 For  

 at bestå den samlede prøve skal karakteren i hver af de aflagte prøver være  

 mindst 6.
 Stk. 2.  

  

 I øvrigt gælder  

 bekendtgørelse om eksamen ved visse videregående uddannelser under  

 Undervisningsministeriet og Ministeriet for Videnskab, Teknologi og  

 Udvikling.
 Stk. 3.  

  

 Efter at den  

 sidste prøve er bestået, udsteder institutionen bevis for den supplerende  

 prøve  

 for lærere, der er dimitteret fra Den frie lærerskole i Ollerup, med  

 bemærkning  

 om, at den pågældende herefter i henhold til folkeskolelovens § 28, stk. 1,  

 har  

 samme adgang til at søge stilling i folkeskolen som personer, der har  

 gennemgået uddannelsen til lærer i folkeskolen.
§ 6.  

  

 Klager over et lærerseminariums eller CVUs afgørelser i henhold til  

 denne  

 bekendtgørelse kan, når klagen vedrører retlige spørgsmål, indbringes for  

 Undervisningsministeriet.
Klagen indgives til lærerseminariet eller CVUet,  

 der  

 videresender klagen til Undervisningsministeriet ledsaget af en udtalelse,  

 som  

 klageren har haft lejlighed til at kommentere inden for en frist af 1 uge.
 Stk. 2.  

  

 Fristen for  

 indgivelse af klage efter stk. 1 er 2 uger fra den dag, afgørelsen er meddelt  

 den pågældende.
 § 7.  

  

 Bekendtgørelsen træder i kraft den 19. maj 2003.
