Fremsat den  


  

 24. december 2004  


  

 2. december 2004 af  

 Keld Albrechtsen (EL), Line Barfod (EL),  

 Pernille Rosenkrantz‑Theil (EL) og  

 Søren Søndergaard (EL) Forslag til folketingsbeslutning om  

 bedre behandling af EU-sager Folketinget opfordrer Præsidiet  

 til at fremsætte forslag til ændring af Folketingets forretningsorden med  

 henblik på at sikre, -  

 	  

 at der indføres en ordning, således at Folketingets Europaudvalg  

 senest 3 måneder efter fremsættelsen af forslag til en ny EU-retsakt tager  

 stilling til et forhandlingsoplæg fra regeringen, der fastlægger Danmarks  

 principielle holdning til sagen og de eventuelle ændringer i retsakten, som  

 den  

 danske regering vil arbejde på at få gennemført.
 -  

 	  

 at Europaudvalgets stilling til regeringens forhandlingsoplæg  

 sker på baggrund af en indstilling fra det eller de berørte fagudvalg, som  

 fremsender en indstilling inden for de 3 måneder efter fremsættelsen af et  

 forslag til en ny EU-retsakt.
 -  

 	  

 at der på et senere tidspunkt under retsaktens behandling i EU efter  

 ønske fra regeringen og efter samme fremgangsmåde kan ske ændring af  

 regeringens forhandlingsmandat.
 -  

 	  

 at der indføres en offentligt tilgængelig mødeprotokol i  

 Folketingets Europaudvalg, som indeholder regeringens forhandlingsoplæg og  

 partiernes holdning hertil, dog således at regeringen kan kræve fortrolighed  

 om  

 et forhandlingsoplæg, hvis forhandlingssituationen gør det nødvendigt, og  

 således at regeringen kan kræve fortrolighed om andre landes  

 forhandlingspositioner.
Bemærkninger til forslaget Forslaget tilsigter at  

 styrke Folketingets behandling af EU-sager, således at Danmark kommer på  

 niveau  

 med Sverige og Finland med hensyn til parlamentarisk kontrol med og  

 indflydelse  

 på EU-politikken.
Danmark er i de senere år sakket vældig meget bagud på  

 dette  

 område, og det betyder, at det danske Folketing slet ikke i samme omfang som  

 den finske Riksdag er i stand til at øve indflydelse på formuleringen af  

 landets holdning til EU-sager på et tidligt tidspunkt, hvor der endnu er  

 mulighed for at øve reel indflydelse på det endelige indhold i en EU-retsakt.  

 I  

 dag tager Folketingets Europaudvalg som hovedregel først stilling til den  

 danske forhandlingsposition på så sent et tidspunkt, at muligheden for at  

 opnå  

 ændringer for længst er forpasset.
Folketingets indflydelse på sagerne er  

 derfor uhyre begrænset, og Folketinget øver faktisk ikke indflydelse på selve  

 formuleringen af den danske forhandlingsstrategi, der udformes på et tidligt  

 tidspunkt af de berørte ministerier samt Udenrigsministeriet.
En række  

 interesseorganisationer inddrages af regeringen på et tidligt tidspunkt,  


  

 »
  

 og disse organisationer har således i realiteten langt større indflydelse på  

 Danmarks forhandlingsstrategi end Folketinget.
 Nærværende forslag tager  

 samtidig sigte på at styrke fagudvalgenes behandling af EU-sagerne og sikre,  

 at  

 denne behandling finder sted på et tidligt tidspunkt i forbindelse med  

 afgivelse af en indstilling til Europaudvalget om regeringens  

 forhandlingsoplæg.
 Forslaget om en offentlig  

 tilgængelig mødeprotokol har som formål at skabe øget åbenhed og følger også  

 her den model, som anvendes i Finland og Sverige, hvor mødereferaterne   

 med visse  

 undtagelser  er tilgængelige for offentligheden kort tid efter møderne.
Skriftlig fremsættelse Keld Albrechtsen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om bedre behandling af EU-sager.
(Beslutningsforslag nr.
B 66).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
