Vejledning til bekendtgørelse om arbejdsmarkedsrådenes  

  

 anvendelse af midlerne i pulje til nyskabende initiativer Indledning Dette er en vejledning til bekendtgørelse nr. 543  

 af 19.  

 juni 2003 om arbejdsmarkedsrådenes anvendelse af midlerne i pulje til  

 nyskabende  

 initiativer (60 mill. kr. puljen). Bekendtgørelsen har hjemmel i § 36 i  

 lov om ansvaret for og styringen af den aktive beskæftigelsesindsats.
Bekendtgørelsen erstatter bekendtgørelse nr. 1007 af 11. december  

 2002 om arbejdsmarkedsrådenes anvendelse af midlerne i pulje til nyskabende  

 initiativer.
Denne vejledning erstatter vejledning nr. 161 af 11. december  

 2002  

 til bekendtgørelse om arbejdsmarkedsrådenes anvendelse af midlerne i pulje  

 til  

 nyskabende initiativer.
Bemærkninger til de enkelte bestemmelser Til § 1 Arbejdsmarkedsrådet iværksætter initiativer Det er jf. lovens § 36 blandt andet en  

 forudsætning  

 for anvendelse af puljen, at de særlige initiativer iværksættes af det  

 regionale arbejdsmarkedsråd.
Puljen er således ikke en generel støtteordning, der kan  

 anvendes af andre end arbejdsmarkedsrådet.
Projekter, der iværksættes på  

 initiativ af andre end arbejdsmarkedsrådet, kan under forudsætning af  

 arbejdsmarkedsrådets godkendelse støttes med tilskud fra puljen.
 Arbejdsformidlingen kan indgå i følgegruppe eller  

 referencegruppe for projektet eller aktiviteten.
Til § 2 Puljens anvendelsesområde  

  

 politikområder Puljen kan primært anvendes til aktiviteter inden  

 for  

 det arbejdsmarkedspolitiske område.
Der kan dog i en aktivitet indgå delaktiviteter, der er  

 tværgående i forhold til det uddannelses-, social- og erhvervspolitiske  

 område.  

 Sådanne tværgående delaktiviteter kan støttes af puljen.
De  

 arbejdsmarkedspolitiske delaktiviteter skal dog udgøre hovedparten af  

 projektet  

 for at puljen kan finansiere hele aktiviteten.
 Arbejdsmarkedspolitiske delaktiviteter i aktiviteter, der  

 primært er uddannelses-, social- eller erhvervspolitiske, kan støttes af  

 puljen.
 Aktiviteter, der alene er uddannelses-, social- og/eller  

 erhvervspolitiske, kan ikke støttes af puljen.
Til § 3 Puljens anvendelsesområde  

  

 aktivitetsområder Der kan iværksættes initiativer, der er nyskabende  

 eller  

 offensive i forhold til de aktiviteter, der i øvrigt kan iværksættes i medfør  

 af loven.
Aktiviteterne skal dog ligge inden for rammerne af lov om ansvaret  

 for og styringen af den aktive beskæftigelsesindsats, lov om en aktiv  

 beskæftigelsesindsats samt bekendtgørelsen.
 Der kan eksempelvis afholdes udgifter til aktiviteter, der  

 kan bidrage til, at virksomheder stiller tilbud til rådighed for svagere  

 ledige.
Til § 4 Anvendelsesområde aktivitets- og udgiftsområder i  

 forhold til Arbejdsformidlingens og andre institutioners ordinære opgaver Puljen kan anvendes til at finansiere driftsprægede  

 aktiviteter i forbindelse med de iværksatte aktiviteter.
Der kan eksempelvis afholdes udgifter til konferencer,  

 analyser og projekter om styrkelse af samarbejde med andre aktører (kommuner,  

 A-kasser, virksomheder m.fl.) om tværgående emner.
De øvrige aktørers  

 ordinære  

 driftsudgifter kan dog ikke finansieres af puljemidlerne.
 Der kan som led i aktiviteterne finansieres  

 metodeudviklingselementer, herunder IT-baserede metodeudviklingselementer,  

 samt  

 udvikling af IT-baserede værktøjer, der understøtter det egentlige formål med  

 aktiviteten, jf. dog bemærkningerne til § 6.
 Puljen kan dog ikke anvendes til at finansiere  

 Arbejdsformidlingens eller andre offentlige institutioners ordinære  

 driftsaktiviteter.
 Puljen kan herunder eksempelvis ikke anvendes til at  

 finansiere udgifter knyttet til Arbejdsformidlingens ordinære drift, det vil  

 sige blandt andet udgifter til information, vejledning, jobformidling,  

 virksomhedsservice, arbejdsmarkedsovervågning, administration af lovbundne  

 ydelser, tilvejebringelse af tilbud til ledige, herunder udarbejdelse af  

 jobplaner.
 Puljen kan endvidere ikke anvendes til at finansiere  

 aktiviteter som Arbejdsformidlingen kan udføre som indtægtsdækket virksomhed.
 Arbejdsmarkedsrådet kan ikke for puljemidlerne betale  

 Arbejdsformidlingen for at udføre aktiviteter som AF i øvrigt ikke kan udføre  

 som indtægtsdækket virksomhed.
 Udgifter til sekretariatsbetjening og administration af  

 puljen kan ikke afholdes over puljen, idet rådssekretariatet (i AF-regionen)  

 som led i rådsbetjeningen varetager forvaltningsopgaverne i forbindelse med  

 puljen.
 Puljen kan ikke anvendes til etablering eller drift af  

 selvstændige administrative enheder med reference til arbejdsmarkedsrådet  

 eller  

 Arbejdsformidlingen.
Puljen kan ikke anvendes til drift af IT-baserede værktøjer,  

 hvor udviklingen er finansieret af puljen.
Udgifter til drift af  

 IT-værktøjer,  

 der er udviklet for puljemidlerne, forudsættes afholdt over  

 Arbejdsformidlingens driftsbevilling.
Ved samfinansierede aktiviteter  

 forudsættes driften af de udviklede IT-værktøjer samfinansieret med øvrige  

 projektdeltagere.
Til § 5 Direkte og indirekte initiativer rettet mod målgruppen Puljen kan finansiere aktiviteter rettet såvel  

 direkte  

 som indirekte mod målgruppen.
Der kan herunder afholdes udgifter til  

 metodeudvikling.
 Adgangen til at finansiere aktiviteter for afskedigede  

 beskæftigede i opsigelsesperioden supplerer de muligheder, der følger af  

 § 102 i lov om en aktiv beskæftigelsesindsats.
 Puljen er således for så vidt angår aktiviteter for  

 afskedigede beskæftigede særligt målrettet enkeltstående og mindre  

 afskedigelser, hvor de beskæftigede fritstilles i opsigelsesperioden eller af  

 arbejdsgiver får tilladelse til at deltage i aktiviteterne, og hvor de  

 pågældende ikke er omfattet af afgrænsningen i § 102 i lov om en aktiv  

 beskæftigelsesindsats.
Til § 6 Hel eller delvis finansiering De særlige initiativer kan finansieres helt eller  

 delvist af puljen.
Aktiviteterne kan medfinansieres af andre statslige  

 institutioner, amtskommuner, kommuner, private virksomheder, selvejende  

 institutioner og organisationer samt med EU-midler.
 Der kan endvidere ske medfinansiering fra andre puljer, der  

 administreres af Arbejdsformidlingen og arbejdsmarkedsrådene, i det omfang de  

 medfinansierede aktiviteter ligger inden for disse puljers anvendelsesområde.
 Aktiviteter, der helt eller delvist kan finansieres af konto  

 17.45.01.30. IT-understøtning, borgervendt på finansloven kan ikke  

 finansieres  

 af puljen.
Til § 7 Fordeling af puljemidlerne Puljemidlerne fordeles årligt til de regionale  

 arbejdsmarkedsråd i forbindelse med den generelle udmelding af bevillingen  

 til  

 den aktive beskæftigelsesindsats.
Til § 8 Beslutning om anvendelse af midlerne Arbejdsmarkedsrådene træffer beslutning om puljens  

 anvendelse.
Rådene træffer beslutning herom på baggrund af rådssekretariatets  

 indstilling om puljens anvendelse.
 Forinden der fra puljen meddeles bevillinger til projekter  

 m.v., skal rådssekretariatet som led i sekretariatsbetjeningen sikre, at  

 arbejdsmarkedsrådets beslutninger herom træffes på et tilstrækkeligt oplyst  

 grundlag.
 Rådssekretariatet skal herunder blandt andet sikre, at det  

 er afdækket dels om der er materiel hjemmel til at iværksætte en given  

 aktivitet og dels om den påtænkte finansiering kan finde sted inden for  

 rammerne for puljens anvendelsesområde.
 Rådssekretariatet skal som led i sekretariatsbetjeningen  

 endvidere vurdere, om den påtænkte aktivitet alene skal finansieres af puljen  

 eller om aktiviteten er af så tværgående karakter, at de øvrige  

 arbejdsmarkedspolitiske, uddannelsespolitiske, socialpolitiske eller  

 erhvervspolitiske aktører m.v. bør medfinansiere aktiviteten.
 Hvert projekt skal indeholde en skriftlig begrundelse for,  

 at aktiviteten overholder lovens krav om »særlige initiativer med henblik på  

 at  

 sikre et velfungerende arbejdsmarked« samt for at aktiviteten ligger inden  

 for  

 bekendtgørelsens rammer, overvejelser om aktivitetens arbejdsmarkedspolitiske  

 effekt, samt rådssekretariatets vurdering af hjemmelsgrundlaget for  

 aktiviteten.
 Regionschefens ansvar for at påse, at arbejdsmarkedsrådets  

 beslutninger er lovlige, jf. § 9, stk. 2, i lov om ansvaret for og  

 styringen af den aktive beskæftigelsesindsats, finder også anvendelse i  

 forbindelse med arbejdsmarkedsrådets beslutninger om anvendelse af  

 puljemidlerne.
 Regionschefen drager omsorg for iværksættelse af  

 arbejdsmarkedsrådets beslutninger om anvendelse af puljemidlerne.
Anvendelse af puljen forudsætter ikke  

 Arbejdsmarkedsstyrelsens godkendelse.
Det følger af styrelsens overordnede  

 ansvar for bevillingsanvendelsen, at styrelsen som led i sin  

 tilsynsvirksomhed  

 kan gennemgå og vurdere om den faktiske og påtænkte anvendelse af midlerne  

 ligger inden for lovens og bekendtgørelsens rammer samt  

 bevillingsforudsætningerne i øvrigt.
Ad § 9 »de minimis« Initiativer, der indebærer direkte eller indirekte  

 tilskud til private virksomheder ydes inden for rammerne af EUs »de  

 minimis«  

 støtteordning.
