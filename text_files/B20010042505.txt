Bekendtgørelse om tilskud til fremme af  

 tilpasningen og udviklingen af landdistrikterne (Art. 33-ordningen) I medfør af § 2, stk. 2, jf. stk. 1, nr. 6,  

 § 3, § 16, stk. 1, § 17, stk. 2, § 18,  

 stk. 1, og 5, § 19, stk. 1 og 2, § 20, stk. 1,  

 § 22, § 24, stk. 1, § 25, stk. 1 og 2, § 26,  

 stk. 2 og 3, og § 27 i lov nr. 338 af 17. maj 2000 om støtte  

 til udviklingen af landdistrikterne (landdistriktsstøtteloven),  

 fastsættes:
Kapitel 1 Ordningens indhold § 1. Tilskud kan inden for de på de  

 årlige finanslove afsatte rammer ydes til projekter, der fremmer  

 attraktive erhvervs- og levevilkår og en bæredygtig udvikling af  

 landdistrikterne, jf. § 2, og gennemføres af offentlige  

 myndigheder eller sammenslutninger, jf. § 3, stk. 2.
 Stk. 2. Tilskud kan endvidere ydes til projekter, der  

 gennemføres af virksomheder, herunder jordbrugsbedrifter, samt  

 enkeltpersoner, hvis der er tale om projekter, der har en nyhedsværdi,  

 er reproducerbare og alment tilgængelige eller er nødvendige for  

 gennemførelsen af amtskommunens planlægning.
 Stk. 3. Amtskommuner og andre offentlige myndigheder kan  

 deltage i finansieringen af tilskud under ordningen.
§ 2. Der kan ydes tilskud til projekter inden for  

 følgende områder 1)	tilvejebringelse af basale servicefaciliteter for erhvervslivet og  

 befolkningen i landdistrikterne, jf. § 13, 2)	renovering, sanering og udvikling af mindre byer i landdistrikterne  

 samt beskyttelse og bevarelse af landdistrikternes kulturværdier, jf.  

 § 14, 3)	udvikling og forbedring af infrastruktur, der er forbundet med  

 udviklingen af jordbruget, jf. § 15, eller 4)	fremme af aktiviteter inden for turisme og håndværk, jf.  

 § 16.
 § 3. Ved en mindre by i landdistrikterne  

 forstås i denne bekendtgørelse en sammenhængende  

 bebyggelse med højst 3.000 indbyggere.
 Stk. 2. Ved sammenslutninger, der gennemfører  

 projekter, forstås i denne bekendtgørelse organisationer, der  

 består af mindst 5 fysiske eller juridiske personer, hvor projektets  

 formål indgår i formålsbestemmelserne, og hvor  

 organisationen har bindende vedtægter, rets- og handleevne.  

 Amtskommunen skal godkende organisationen som en støtteberettiget  

 sammenslutning.
Kapitel 2 Administration Myndigheder § 4. Ordningen finansieres af midler under  

 Fødevareministeriet, af midler fra amtskommuner og eventuelle andre  

 offentlige myndigheder samt af midler fra EU.
Stk. 2. Direktoratet for FødevareErhverv  

 fastlægger hvert år en fordeling på amtskommuner af  

 tilsagnsrammen under Fødevareministeriet og af EUs samlede  

 medfinansiering af ordningen.
Fordelingen sker på grundlag af  

 drøftelse med Indenrigsministeriet og Amtsrådsforeningen og  

 efter høring af det i medfør af § 5, stk. 1, nedsatte  

 udvalg.
 Stk. 3. Inden for de samlede rammer, jf. stk. 1,  

 fremsender amtskommunerne bindende indstilling om godkendelse af projekter  

 til Direktoratet for FødevareErhverv, jf. § 7, stk. 3.
 § 5. Direktoratet for FødevareErhverv  

 nedsætter et rådgivende udvalg, der bistår direktoratet med  

 administration af tilskudsordningen.
Stk. 2. Udvalget er sammensat af repræsentanter for  

 Amtsrådsforeningen, Arbejderbevægelsens Erhvervsråd,  

 Amatørernes Kunst og Kultursamråd, Dansk Industri, Det Danske  

 Handelskammer, Det Grønne Kontaktudvalg, Friluftsrådet,  

 Indenrigsministeriet, Kommunernes Landsforening, Kulturministeriet,  

 Landbrugsraadet, Landdistrikternes Fællesråd, Landsforeningen af  

 Økologiske Jordbrugere, Miljø- og Energiministeriet,  

 Sammenslutningen af Danske Småøer, Turismens  

 Fællesråd og Økologisk Landscenter.
Udvalget  

 rådgiver direktoratet ved administrationen af tilskudsordningen.
 Stk. 3. Formandskab og sekretariatsbetjening varetages af  

 Direktoratet for FødevareErhverv.
 § 6. Direktoratet for FødevareErhverv  

 foretager kontrol i forbindelse med sagsbehandling og udbetaling af  

 tilskud.
 Stk. 2. Direktoratet for FødevareErhverv,  

 Plantedirektoratet og Fødevaredirektoratet forestår den fysiske  

 kontrol.
 Stk. 3. Direktoratet for FødevareErhverv foretager den  

 efterfølgende kontrol.
 Stk. 4. Til brug for den i stk. 1 og 3 nævnte  

 kontrol indhentes fornødne oplysninger fra andre myndigheder.
 Stk. 5. De kontrollerende myndigheder udøver de i  

 lovens § 20, stk. 2 og 3, jf. lovens § 2, stk. 1, nr. 6,  

 nævnte beføjelser.
 Ansøgning om tilskud m.v.
§ 7. Ansøgning om tilskud skal  

 udfærdiges på særlige skemaer, der fås hos  

 Direktoratet for FødevareErhverv, amtskommunerne eller hos  

 Sammenslutningen af Danske Småøer.
Ansøgningen indgives  

 til den amtskommune, hvortil projektet har den nærmeste tilknytning,  

 eller hvor projektet har postadresse, hvis der er tale om tværamtslige  

 projekter.
 Stk. 2. Indgivelse af ansøgning til amtskommunen kan  

 ske, når amtskommunen har offentliggjort en regional handlingsplan for  

 tilpasning og udvikling af landdistrikterne, og der er foretaget en fordeling  

 på amtskommuner af midlerne under tilskudsordningen.
Stk. 3. Amtskommunen foretager en prioritering af de indkomne  

 ansøgninger.
Kun projekter, som amtskommunen finder har betydning for  

 gennemførelse af de i stk. 2 nævnte regionale  

 handlingsplaner for tilpasning og udvikling af landdistrikterne, kan  

 indstilles til tilsagn om tilskud.
Ved ens prioriterede ansøgninger  

 går tidligere modtagne ansøgninger forud for senere.
 Stk. 4. Amtskommunen kan i indstillingen stille krav til  

 projektets indhold, gennemførelse og færdiggørelse.
 Stk. 5. Ansøgningen skal senest være modtaget af  

 den pågældende amtskommune inden udgangen af 2005.
 § 8. Direktoratet for FødevareErhverv  

 påser, at betingelserne for at opnå tilskud efter denne  

 bekendtgørelse er opfyldt, og træffer på baggrund af  

 amtskommunens indstilling afgørelse om tilsagn om tilskud.
 § 9. Direktoratet for FødevareErhverv kan  

 fastsætte vilkår for meddelelse af tilsagn i tilsagnsskrivelsen.  

 Vilkårene skal skriftligt accepteres af ansøger.
 Stk. 2. Tilsagnsbeløbet kan ikke forhøjes, efter  

 at ansøger har accepteret tilskudsbetingelserne.
 § 10. Direktoratet for FødevareErhverv kan  

 fastsætte krav til regnskab og revision vedrørende bevilget  

 tilskud.
Kapitel 3 Betingelser for tilskud § 11. Det er en betingelse for at opnå  

 tilskud, at projekttypen, jf. § 2, er i overensstemmelse med og  

 prioriteret i amtskommunens regionale handlingsplan for tilpasning og  

 udvikling af landdistrikterne, jf. § 7, stk. 2, i de amter, hvor  

 projektet gennemføres.
 Stk. 2. Det er en betingelse for tilskud, at de  

 nødvendige tilladelser fra offentlige myndigheder kan opnås.
 Stk. 3. Direktoratet for FødevareErhverv kan  

 fastsætte vilkår for tilskudsmodtagers forpligtigelse til at  

 informere om den offentlige medfinansiering af projektet.
§ 12. Det er endvidere en betingelse for tilskud,  

 at 1)	det angives, i hvilket år eller hvilke år løbende  

 fra 16. oktober til 15. oktober anmodning om udbetaling af tilskud vil blive  

 indsendt, jf. § 22, 2)	ansøger foretager den projektrapportering, der fremgår  

 af tilsagnsskrivelsen, eller som Direktoratet for FødevareErhverv  

 eller amtskommunen anmoder om, 3)	ansøger senest 6 måneder efter tilsagnsdato skriftligt  

 har meddelt Direktoratet for FødevareErhverv, at projektet er  

 påbegyndt, eller at Direktoratet for FødevareErhverv har  

 godkendt en udsættelse, 4)	de støttede investeringer opretholdes i en periode på 5  

 år fra tidspunktet for meddelelse af tilsagn om tilskud eller som  

 fastsat i tilsagnet, og 5)	projektets formål opretholdes i en periode på 5 år  

 fra tidspunktet for meddelelse af tilsagn om tilskud eller som fastsat i  

 tilsagnet.
Kapitel 4 Tilskudsberettigede investeringer § 13. Projekter inden for tilvejebringelse af  

 basale servicefaciliteter for erhvervslivet og befolkningen i  

 landdistrikterne skal vedrøre 1)	foranstaltninger, der fremmer nødvendige servicefaciliteter  

 for jordbrugserhvervet, 2)	etablering af nye eller bevarelse af lukningstruede  

 servicefaciliteter samt etablering af fælles centre for tjenesteydelser  

 og konsulenttjenester, hvis behovet ikke allerede er dækket i  

 området, eller 3)	etablering af netværk med henblik på overførsel  

 af viden mellem virksomheder og mellem virksomheder og  

 rådgivningscentre.
§ 14. Projekter inden for renovering, sanering og  

 udvikling af mindre byer i landdistrikterne samt beskyttelse og bevarelse af  

 landdistrikternes kulturværdier skal vedrøre 1)	renovering, sanering og udvikling af mindre byer i landdistrikterne,  

 jf. § 3, stk. 1, og den eksisterende arkitektoniske kulturarv, 2)	beskyttelse og bevarelse af landdistrikternes kulturværdier i  

 øvrigt, 3)	renovering og anvendelse af tiloversblevne bygninger for at  

 værne om lokalområdets særpræg, eller 4)	kulturel aktivitet og formidling af kultur i forbindelse med  

 udvikling af landdistrikterne.
§ 15. Projekter inden for udvikling og forbedring  

 af infrastruktur, der er forbundet med udviklingen af jordbruget, skal  

 vedrøre 1)	offentlige investeringer i infrastruktur, der kan gøre  

 områderne attraktive for etablering af jordbrugsrelateret virksomhed,  

 eller 2)	fælles opbevaringsfaciliteter, hvor regionens særegne  

 karakter medfører specielle transport- eller  

 opbevaringsproblemer.
§ 16. Projekter om fremme af aktiviteter inden for  

 turisme og håndværk skal vedrøre 1)	udvikling og markedsføring af egns- eller artsspecifik  

 turisme eller håndværk, 2)	offentlighedens adgang til det åbne land, eller 3)	friluftsaktiviteter samt aktiviteter, der er prioriteret i  

 amtskommunens planlægning for udvikling af turisme og  

 kunsthåndværk.
 § 17. Der kan ydes tilskud til investeringer, der  

 er nødvendige for gennemførelse af de i §§ 13-16  

 nævnte projekter, herunder til udgifter til udarbejdelse af  

 ansøgning om tilskud.
 Stk. 2. Tilskud efter stk. 1 ydes på betingelse af,  

 at anmodningen er fremsat i ansøgningen, jf. § 7, og godkendelsen  

 fremgår af tilsagnet om tilskud.
§ 18. Der kan ikke ydes tilskud til 1)	udgifter, som ansøger har afholdt eller påtaget sig at  

 afholde, inden amtskommunen har givet tilladelse til at sætte projektet  

 i gang.
Dog kan udgifter, der har været nødvendige for at  

 udarbejde ansøgningen, anerkendes af amtskommunen eller Direktoratet  

 for FødevareErhverv, 2)	udgifter vedrørende projekter, som ansøger er  

 forpligtet til at gennemføre efter anden lovgivning, 3)	driftsudgifter, herunder værdien af eget og ansattes arbejde.  

 Dog kan der i en begrænset periode ydes tilskud til dels driftsudgifter  

 til projekter nævnt i § 13, § 14 og § 16 dels  

 omkostninger i forbindelse med ansatte konsulenter til projekter nævnt  

 i § 15, 4)	brugt og renoveret udstyr, med mindre der foreligger en  

 forhåndstilladelse fra Direktoratet for FødevareErhverv.  

 Anmodning om tilskud til køb af brugt udstyr skal være fremsat i  

 ansøgningen, jf. § 7, og godkendelsen skal fremgå af  

 tilsagnet om tilskud, 5)	investeringer eller driftsudgifter, hvor der er givet tilsagn om  

 tilskud fra anden side, med mindre Direktoratet for FødevareErhverv i  

 tilsagnsskrivelsen har dispenseret herfra, 6)	køb af fast ejendom, herunder køb af jord, 7)	finansierings-, revisions-, advokat- og bankomkostninger, med mindre  

 disse skyldes krav fra tilsagnsgivende myndighed, eller 8)	moms, medmindre denne endeligt bæres af tilskudsmodtager og  

 under betingelse af, at anmodningen herom er fremsat i ansøgningen,  

 jf. § 7, og godkendelsen fremgår af tilsagnet om  

 tilskud.
 § 19. Ændring af et projekt, hvortil  

 Direktoratet for FødevareErhverv har meddelt tilsagn om tilskud,  

 må ikke påbegyndes, inden der er indhentet godkendelse fra  

 Direktoratet for FødevareErhverv.
Stk. 2. Ændring af et projekt kan godkendes af  

 Direktoratet for FødevareErhverv som tilskudsberettiget på  

 betingelse af, at 1)	amtskommunen har indstillet ændringen, 2)	projektets samlede formål opretholdes, og 3)	de omfattede udgifter er tilskudsberettigede efter de regler, der  

 gælder på tidspunktet for ansøgning om ændring af  

 investeringen.
 Stk. 3. Tilskuddet kan ikke forhøjes i forbindelse med  

 ændring af investeringer i projektet.
Kapitel 5 Beregning af tilskud § 20. Der kan efter denne bekendtgørelse  

 ydes et tilskud på mellem 25-50 pct. af de godkendte udgifter.
 § 21. De tilskudsberettigede udgifter kan  

 være 100 pct. offentligt finansieret, forudsat en offentlig myndighed  

 er repræsenteret i ledelsen.
Kapitel 6 Udbetaling af tilskud § 22. Udbetaling af tilskud sker på baggrund  

 af ansøgerens opgørelse over afholdte udgifter.
Anmodning om  

 udbetaling af tilskud skal ske på særlige skemaer, der fås  

 hos Direktoratet for FødevareErhverv.
Stk. 2. Tilskuddet kan udbetales i indtil 3 rater.
Den sidste  

 rate skal udgøre mindst 20 pct. af det totale  

 tilsagnsbeløb.
 Stk. 3. Afsluttende udbetalingsanmodning skal være  

 modtaget i Direktoratet for FødevareErhverv senest den 1. juli  

 2006.
 Stk. 4. Det er en betingelse for udbetaling af tilskud, at  

 tilskudsmodtageren anviser en konto i et pengeinstitut, hvortil tilskuddet  

 kan overføres.
§ 23. Erklæring om projektets forløb,  

 udgiftsopgørelse og regnskab for projektet skal attesteres  

 af 1)	en registreret eller statsautoriseret revisor, eller 2)	Kommunernes Revisionsafdeling.
Kapitel 7 Underretningspligt § 24. Betingelserne for tilskud skal opfyldes i 5  

 år fra det tidspunkt, hvor tilsagn om tilskud meddeles eller som  

 fastsat i tilsagnet.
 Stk. 2. En tilskudsmodtager skal i den periode, hvor  

 betingelserne for tilskud skal opfyldes, på forlangende afgive  

 erklæring til Direktoratet for FødevareErhverv om, hvorvidt  

 betingelserne for tilskud fortsat opfyldes.
 Stk. 3. En tilskudsmodtager er forpligtet til at give  

 Direktoratet for FødevareErhverv meddelelse om forhold, der kan  

 medføre tilskuddets bortfald efter § 25.
Kapitel 8 Bortfald og tilbagebetaling af tilskud § 25. Tilsagn om tilskud og tilskud  

 bortfalder, 1)	hvis ansøger har givet urigtige eller vildledende oplysninger  

 eller har fortiet oplysninger af betydning for sagens afgørelse, 2)	hvis projektet ikke gennemføres i overensstemmelse med den  

 godkendte ansøgning, herunder hvis væsentlige dele af projektet  

 bortfalder, 3)	hvis der ikke ydes den fornødne bistand ved kontrollens  

 gennemførelse, 4)	hvis de støttede investeringer inden for en periode på  

 5 år fra tidspunktet for meddelelse af tilsagn om tilskud eller som  

 fastsat i tilsagnet ikke opretholdes, 5)	hvis projektets formål ikke opretholdes i en periode på  

 5 år fra tidspunktet for meddelelse af tilsagn om tilskud eller som  

 fastsat i tilsagnet, 6)	ved ejer- eller brugerskifte, medmindre den nye ejer eller bruger  

 efter ansøgning herom indtræder i rettigheder og forpligtelser  

 efter tilsagnet om tilskud, 7)	hvis ansøger ikke foretager den projektrapportering, der  

 fremgår af tilsagnet, eller som Direktoratet for FødevareErhverv  

 eller amtskommunen anmoder om, 8)	hvis ansøger ikke senest 6 måneder efter tilsagnsdato  

 skriftligt har meddelt Direktoratet for FødevareErhverv, at projektet  

 er påbegyndt, med mindre Direktoratet for FødevareErhverv har  

 godkendt en udsættelse, 9)	hvis ansøger tilsidesætter de fastsatte krav til  

 regnskab og revision, herunder hvis projektregnskab og bilag ikke opbevares  

 tilgængeligt i 5 år, dog mindst til 1. januar 2007, 10)	hvis ansøger ikke indsender anmodning om udbetaling af  

 tilskud inden for den angivne periode, jf. § 12, nr. 1, med mindre  

 Direktoratet for FødevareErhverv har godkendt en ændring heraf,  

 eller 11)	hvis betingelserne for tilskud ikke længere er  

 opfyldt.
 Stk. 2. Direktoratet for FødevareErhverv kan bestemme,  

 at tilskud helt eller delvist skal tilbagebetales med tillæg af renter,  

 hvis der foreligger væsentlige fejl eller forsømmelser fra  

 modtagerens side, herunder hvis modtageren har overtrådt bestemmelserne  

 i kapitel 3. Rentetillægget beregnes fra fremsættelse af kravet  

 om tilbagebetaling med den rentesats, der fremgår af renteloven.
 Stk. 3. Hvis forhold, der helt eller delvist kan  

 medføre bortfald eller tilbagebetaling af tilskud, kun vedrører  

 en enkelt tilskudsmodtager eller nogle få samarbejdende  

 tilskudsmodtagere, kan Direktoratet for FødevareErhverv bestemme, at  

 tilskuddet kan opretholdes for de øvrige tilskudsmodtagere, der er  

 omfattet af samarbejdet.
Kapitel 9 Udelukkelse § 26. En ansøger udelukkes fra at  

 ansøge om tilskud efter denne bekendtgørelse, hvis  

 ansøger med forsæt eller ved grov uagtsomhed har afgivet  

 urigtige oplysninger af betydning for modtagelse af tilskud efter denne  

 bekendtgørelse, eller efter kap. 2 i bekendtgørelse om tilskud  

 til økologisk jordbrugsproduktion m.v., eller efter kap. 20 i  

 bekendtgørelse om tilskud til miljøvenlige  

 jordbrugsforanstaltninger.
 Stk. 2. Udelukkelsen sker for det pågældende  

 kalenderår, hvis der er tale om grov uagtsomhed, medens udelukkelsen  

 også sker for det følgende år, hvis urigtige oplysninger  

 er afgivet med forsæt.
Kapitel 10 Forenelighed og sammenhæng § 27. Der kan ikke samtidig ydes støtte til  

 en og samme foranstaltning i henhold til Rådets forordning (EF) nr.  

 1257/1999 om støtte til udvikling af landdistrikterne fra Den  

 Europæiske Udviklings- og Garantifond for Landbruget (EUGFL) og om  

 ændring og ophævelse af visse forordninger og i henhold til andre  

 fællesskabsstøtteordninger.
Stk. 2. Støtte til flere foranstaltninger i  

 henhold til den i stk. 1 nævnte forordning kan kun kombineres,  

 hvis foranstaltningerne hænger sammen og er indbyrdes forenelige.
Hvis  

 det er nødvendigt, justeres støtteniveauet.
Kapitel 11 Klageadgang § 28. Direktoratet for FødevareErhvervs  

 afgørelser kan, for så vidt angår retlige  

 spørgsmål, af den, som afgørelsen er rettet til,  

 indbringes for Ministeriet for Fødevarer, Landbrug og Fiskeris  

 departement inden 4 uger efter, at afgørelsen er meddelt den  

 pågældende.
Klagen skal indsendes til Direktoratet for  

 FødevareErhverv.
Kapitel 12 Straffebestemmelser § 29. Medmindre højere straf er forskyldt  

 efter anden lovgivning straffes med bøde den, der 1)	til brug for afgørelser, der træffes i henhold til  

 loven eller de i medfør af loven fastsatte regler, afgiver urigtige  

 eller vildledende oplysninger eller fortier oplysninger af betydning for  

 afgørelsen, 2)	handler i strid med de vilkår, der er fastsat i en sådan  

 afgørelse, 3)	i øvrigt undlader at give oplysninger, som den  

 pågældende har pligt til at give i henhold til loven eller denne  

 bekendtgørelse, 4)	afgiver urigtige eller vildledende oplysninger om sådanne  

 forhold, 5)	undlader at give kontrolmyndigheden adgang til jordbrugsbedriften,  

 virksomheden eller projektet efter lovens § 20, stk. 2, eller 6)	undlader at udlevere eller indsende materiale eller at yde  

 kontrolmyndigheden bistand efter lovens 20, stk. 3.
 Stk. 2. Med bøde straffes endvidere den, der  

 overtræder bestemmelser i regler fastsat af Det Europæiske  

 Fællesskab om forhold, der er omfattet af loven eller denne  

 bekendtgørelse.
 Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Stk. 4. Skønnes overtrædelsen ikke at ville  

 medføre højere straf end bøde, kan Direktoratet for  

 FødevareErhverv tilkendegive, at sagen kan afgøres uden retslig  

 forfølgning.
Det er en betingelse herfor, at den, der har begået  

 overtrædelsen, erklærer sig skyldig i overtrædelsen og  

 erklærer sig rede til inden for en nærmere angivet frist, der  

 efter begæring kan forlænges, at betale en i tilkendegivelsen  

 angivet bøde.
Retsplejelovens § 931, stk. 2, finder  

 tilsvarende anvendelse på tilkendegivelser fra Direktoratet for  

 FødevareErhverv.
Betales bøden i rette tid, eller bliver den  

 efter stedfunden vedtagelse indrevet eller afsonet, bortfalder videre  

 forfølgning.
Kapitel 13 Ikrafttrædelse § 30. Bekendtgørelsen træder i kraft  

 den 6. juni 2001.
