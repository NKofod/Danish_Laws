1. Indledning Overenskomsten afløser dobbeltbeskatningsaftalen af 22. marts 1983 og  

 ændrer denne aftale på en række punkter såvel i materiel som i sproglig  

 henseende.
 I lighed med den tidligere aftale bygger overenskomsten i væsentlig grad  

 på OECD-modellen, men de særlige forhold, der eksisterer mellem landene, har  

 medført, at der i en særskilt protokol er optaget bestemmelser, der  

 tilgodeser disse specielle forhold.
 Her i indledningen skal nævnes protokollens afsnit III vedrørende (den  

 eventuelle) opførelse og drift af faste forbindelser over Øresund  

 (dels København-Malmø og dels Helsingør-Helsingborg). Fortjenester, avancer,  

 arbejdsvederlag og formue beskattes i den stat, hvori den pågældende person  

 er hjemmehørende - uanset hvad der i øvrigt måtte stå i artiklerne 7, 10-15,  

 19, 20 og 23.
 I vejledningen, der træder i stedet for den i Skattedepartementets  

 cirkulære af 6. januar 1984 indeholdte vejledning, redegøres der især for  

 afvigelserne fra OECD's modeloverenskomst samt for vigtige bestemmelser,  

 herunder protokolbestemmelser, der har interesse for Danmark.
2. Ikrafttræden (Artikel 31) Overenskomsten trådte i kraft den 13. december 1987 og har for så vidt  

 angår skatter, der indeholdes ved kilden, virkning for indkomst, der  

 oppebæres fra og med den 1. januar 1988 eller senere.
 Vedrørende øvrige indkomstskatter finder overenskomstens  

 bestemmelser anvendelse på skatter, som fastsættes for skatteår  

 (regnskabsår), der begynder den 1. januar 1988 eller senere.
 For så vidt angår formueskatter finder overenskomstens bestemmelser  

 anvendelse på formue, hvorpå skat pålignes på grundlag af en  

 skatteansættelse, foretaget i kalenderår, der begynder den 1. januar 1989  

 eller senere.
 Med hensyn til virkningstidspunktet for reglerne for de såkaldte  

grænsegængere mellem Danmark og Sverige henvises til omtalen af disse  

 i punkt 25.
3. De af overenskomsten omfattede skatter (Artikel 2) Overenskomsten omfatter alle de nuværende indkomst- og formueskatter i  

 Danmark og i de øvrige nordiske lande.
Det skal bemærkes, at der i opregningen af de danske (og norske) skatter  

 nu er medtaget »skatter i henhold til kulbrinteskatteloven«.
Disse  

 skatter er dog blevet anset for også at være omfattet af den tidligere  

 overenskomst, selv om de ikke var nævnt der.
 Endvidere skal nævnes »vinstdelningsskatten«, der er medtaget i  

 opregningen af svenske skatter.
»Vinstdelningsskatten« er en skat, der betales af svenske  

 selskaber.
Provenuet indgår i en lønmodtagerstyret fond, der opkøber aktier.  

 Overskuddet heraf går tilbage til staten, der anvender pengene i det sociale  

 sikringssystem.
Da skatten som anført alene betales af svenske selskaber, vil  

 en dansk creditforpligtelse kun være aktuel i forbindelse med sambeskatning.
 Om de finske kommunalskatter på Ålandsøerne - se pkt. 4 nedenfor.
4. Definitioner (Artikel 3) Definitionen omfatter for alle fem staters vedkommende disse staters  

 kontinentalsokkel.
 Færøerne og Grønland er ikke omfattet af udtrykket »Danmark«.
Åland er ikke omfattet af udtrykket »Finland« for så vidt angår  

 finsk kommunalskat.
Dette gjaldt også ifølge den tidlige aftale af 22. marts  

 1983, men den blev efterfølgende udvidet til Ålandsøerne for så vidt angår  

 finsk kommunalskat.
Tilsvarende udvidelse er ikke sket i forbindelse med den  

 ny aftale.
 Svalbard (herunder Bjørnøen), Jan Mayen og norske områder uden for Europa  

 er ikke omfattet af udtrykket »Norge«.
5. Fast driftssted (Artikel 5) Bestemmelsen i stk. 3 i den tidligere aftale, hvorefter et bygnings-,  

 anlægs- eller monteringsarbejde kun udgør et fast driftssted, hvis det varer  

 i mere end 12 måneder, er blevet udvidet, således at »arbejde« er  

 ændret til »projekt« og således, at tillige et  

 »installationsprojekt eller virksomhed, der består i planlægning,  

 kontrol, rådgivning eller anden hjælpende personaleindsats i forbindelse med  

 et sådant projekt, udgør et fast driftssted«, hvis projektet eller  

 virksomheden varer i mere end 12 måneder.
Ændringen fra »arbejde« til »projekt« er sket for at  

 markere, at fast driftssted kan foreligge, selv om en virksomhed udøves på  

 flere pladser.
Bygning-, anlægs-, installations- eller monteringsarbejde bør  

 anses som eet projekt, selv om projektet beror på flere kontrakter, under  

 forudsætning af, at virksomheden kommercielt og geografisk udgør et  

 sammenhængende hele (jf. pkt. 17 i kommentaren til artikel 5 i OECD's  

 modelkonvention).
 Det er endvidere bestemt, at virksomhed, som består i planlægning mv. i  

 forbindelse med et sådant projekt, også skal anses for at udgøre et fast  

 driftssted, såfremt virksomheden varer i mere end 12 måneder i en  

 kontraherende stat.
Der er endelig indsat et nyt stk. 4 hvorefter i det væsentlige ensartet  

 virksomhed, der udøves af forskellige foretagender, der har  

 interessefællesskab, i relation til 12 måneders-reglen skal anses for udøvet  

 af eet foretagende.
Det er en forudsætning, at virksomheden vedrører samme  

 projekt.
 I protokollens afsnit I er det bestemt, at hvis et foretagende i en af  

 staterne har flere samtidige arbejdspladser som omhandlet i artikel 5, stk.  

 3, i en anden stat, og arbejdet ved nogen af disse pladser varer mere end 12  

 måneder, skal de to stater søge at afgøre, om pladserne tilsammen udgør et  

 fast driftssted.
 Tilsvarende skal gælde, såfremt et foretagende i en stat har flere efter  

 hinanden følgende pladser i en anden stat, og tiden fra første start til  

 sidste slut overstiger 12 måneder.
 Det er gjort til en betingelse for at statuere fast driftssted, at det er  

 åbenbart, at projekterne eller virksomhederne har tilknytning til hinanden i  

 geografisk henseende.
6. Indkomst af fast ejendom (Artikel 6) OECD-modellens sætning: »skibe, både og luftfartøjer skal ikke anses  

 for fast ejendom« er fortsat udeladt.
Dette skyldes alene, at sætningen  

 er anset for overflødig.
7. Stk. 4 indeholder en bestemmelse om indkomst ved  

 anvendelsen af en brugsret til fast ejendom, når sådan brugsret er knyttet  

 til besiddelsen af aktier eller lignende i et ejendomsselskab.
Bestemmelsen  

 giver beskatningsretten til sådan indkomst til den stat, hvori ejendommen er  

 beliggende.
8. Skibs- og luftfart (artikel 8) Beskatningsretten til indkomst ved skibs- og luftfart tilkommer - i  

 overensstemmelse med OECD-modellen - den stat, i hvilken den virkelige  

 ledelse har sit sæde.
 Artiklen indeholder en regel om subsidiær beskatningsret, hvorefter  

 den stat, i hvilken foretagendet er hjemmehørende, har beskatningsretten i  

 tilfælde, hvor den anden stat ikke kan beskatte indkomsten i sin helhed.
 9. Specielle forhold omkring beskatningen af SAS, der  

 kun har betydning for Danmark, Norge og Sverige, er regulerede ved afsnit IV,  

 stk. 1 og 2 i protokollen.
 Skibe og fly, der anvendes i forbindelse med off-shore-virksomhed, er  

 omfattet af artiklens stk. 1 - se herom nærmere omtalen af artikel 21  

 nedenfor under punkt 30 (»Ad b«).
 10. Såfremt skibs- og luftfartsvirksomheden drives af  

 et foretagende med flere andelshavere, vil der under nedennævnte betingelser  

 kunne blive tale om at fravige hovedreglen i artikel 8 og i stedet fordele  

 beskatningsretten mellem de stater, hvori andelshaverne er hjemmehørende.
Betingelserne, der er anført i afsnit V i protokollen, er Tilsvarende mulighed for fordeling af beskatningsretten gælder fortjeneste  

 ved afhændelse af skibe og fly (artikel 13, stk. 4), samt andel i formue  

 bestående af skibe og fly (artikel 23, stk. 3).
11. Indbyrdes forbundne foretagender (Artikel 9) Stk. 1,  der indeholder den såkaldte  

 »arm's-length-regel«, er i overensstemmelse med OECD's model.  

 Derimod indeholder stk. 2 en afvigelse fra OECD's model, der, når en stat har  

 foretaget en regulering i henhold til den nævnte regel, pålægger den anden  

 stat at »foretage en dertil svarende regulering af det skattebeløb, som  

 er beregnet der af fortjenesten«.
Artikel 9, stk. 2, i den nordiske  

 aftale har ændret denne regels opbygning, idet den dels pålægger den stat,  

 der under anvendelse af »arm's-length-reglen« har foretaget en  

 ændret ansættelse, at underrette den anden kontraherende stats herom, og dels  

 alene pålægger den anden stat »at overveje en regulering vedrørende  

 opgørelsen af fortjenesten for det foretagende, der er hjemmehørende i denne  

 anden stat«.
De to stater kan, hvis der findes anledning dertil, træffe  

 aftale om fortjenestens fordeling.
12. Udbytte (Artikel 10) Stk. 1,  2, 3, 6, 7 og 10 er indholdsmæssigt i  

 overensstemmelse med OECD's model: Udbytte kan beskattes i modtagerens  

 bopælsstat; det kan tillige beskattes i kildestaten med henholdsvis 5 pct. i  

 moder/datterselskabsforhold og med 15 pct. i øvrigt.
Kan udbyttet henføres  

 til et fast driftssted m.v., kan det beskattes i den stat, hvori driftsstedet  

 m.v. er beliggende.
 Den tilladte 5 pct.'s beskatning i moder/datterselskabsforhold kan, når  

 det udbyttebetalende selskab er beliggende i Island eller i Norge, forhøjes  

 til højst 15 pct., når udbyttet er eller kan fradrages ved opgørelsen af  

 selskabets indkomst, se herom stk. 4 (Island) og stk. 5 (Norge).
13. Afsnit 1 og 2 i artikel 10, stk. 8, vedrører  

 beskatningen af udbytter fra datterselskab til moderselskab.
I  

 selskabsskattelovens § 13, stk. 3, er det bestemt, at lovens § 13, stk. 1,  

 nr. 2), også finder anvendelse på udbytte fra udenlandske selskaber, når  

 disses selskabsindkomst beskattes efter regler, der ligner de danske regler.  

 I det omfang denne bestemmelse finder anvendelse, er stk. 8, afsnit 2, uden  

 betydning ved beskatningen her i landet.
Den lange teksts korte mening er i øvrigt fortsat, at lovgivningen i den  

 stat, hvori moderselskabet er hjemmehørende, skal finde anvendelse, som om  

 begge selskaber var hjemmehørende der - undtagen når moderselskabet er  

 hjemmehørende i Danmark.
I disse tilfælde skal dansk lov finde anvendelse  

 »ubeskåret«.
 Opsplitningen i to afsnit skyldes alene, at Danmarks lovgivning vedrørende  

 moder/datterselskabslempelse principielt alene gælder, når datterselskabet er  

 hjemmehørende i udlandet.
14. Afsnit 3 i artikel 10, stk. 8, tilsigter at  

 hindre, at et selskab kan opnå dobbelt datterselskabslempelse.
Afsnittet har  

 ingen betydning for Danmark.
 15. Artikel 10, stk. 8, afsnit 4, vedrører udbytter  

 fra et islandsk selskab til »et selskab, der er hjemmehørende i en anden  

 kontraherende stat« - »end Danmark«, jf. stk. 8, afsnit 1.  

 Dette afsnit 4 har således ej heller betydning for Danmark.
 16. Artikel 10, stk. 9, åbner mulighed for at træffe  

 aftale om, at institutioner, der er skattefrie i den ene stat på grund af  

 deres velgørende formål, kan blive fritaget for beskatning af aktieudbytter,  

 som de modtager fra en anden stat.
17. Hvis modtageren af udbyttet er en  

 »personsammenslutning«, gælder reglen om  

 moder/datterselskabsforhold (artikel 10, stk. 3, a)) ikke.
Betydningen af  

 ordet'personsammenslutning' er angivet i artiklens stk. 11 for hver af de fem  

 stater.
18. Renter (Artikel 11) Artiklen giver ingen ret til kildebeskatning for kildestaten.
 Artiklen er i øvrigt i overensstemmelse med OECD-modellen.
19. Royalties (Artikel 12) Artiklen giver ingen ret til kildebeskatning for kildestaten og er således  

 i overensstemmelse med OECD-modellen.
Protokollens afsnit VI indeholder et tilsagn om, at royaltybestemmelsen  

 kan optages til fornyet forhandling, når nærmere angivne betingelser er  

 opfyldt.
Afsnit VI er uden betydning for tiden.
20. Kapitalgevinster (Artikel 13) Stk. 2  indeholder en speciel bestemmelse vedrørende  

 salg af aktier i selskaber , hvis væsentligste formål er at eje fast ejendom,  

 når der til aktiebesiddelsen er knyttet en brugsret.
Avance ved sådant  

 aktiesalg kan beskattes i den stat, hvori ejendommen er beliggende.
De  

 heromhandlede »ejendomsselskaber« er tillige omtalt foran under  

 pkt. 7.
21. Fortjeneste ved afhændelse af skibe eller  

 luftfartøjer (stk. 4) kan - i overensstemmelse med OECD's model - kun  

 beskattes i den stat, hvori den virkelige ledelse har sæde.
Stykket  

 indeholder, ligesom artikel 8, en bestemmelse om subsidiær  

 beskatningsret for den stat, hvori foretagendet er hjemmehørende.
Reglen  

 gælder også skibe og fly, der anvendes ved off-shore-virksomhed, se artikel  

 21, stk. 6, omtalt nedenfor under pkt. 30 (»Ad b«).
 22. Fortjeneste ved afhændelse af alle andre aktiver  

 kan - ligeledes i overensstemmelse med OECD's model - kun beskattes i den  

 stat, hvori afhænderen er hjemmehørende.
 Ifølge stk. 6 berører denne regel imidlertid ikke en stats ret til i  

 henhold til egen lovgivning at beskatte en person, der bor i en anden  

 kontraherende stat, af aktieavancer mv. i selskaber, der er hjemmehørende i  

 den førstnævnte stat.
 23. I protokollens afsnit IV er optaget en speciel  

 bestemmelse vedrørende afhændelse af SAS-aktiver.
I protokollens afsnit V er optaget en speciel bestemmelse om afhændelse af  

 skibe eller luftfartøjer, der ejes af en andelshaver i et foretagende.
Reglen  

 er udførligere omtalt ovenfor under pkt. 10.
24. Frit erhverv (Artikel 14) Artiklen er udvidet i forhold til 1983-aftalen og dermed til  

 OECD-modellen, således at ikke alene et »fast sted« i  

 arbejdsstaten, men også ophold der, der tilsammen overstiger 183 dage  

 inden for en 12 måneders periode, medfører at denne stat har  

 beskatningsretten.
Endvidere er der i bestemmelsen indsat en regel om subsidiær  

 beskatningsret.
Ifølge denne kan indkomsten altid beskattes i den stat,  

 hvori virksomheden udøves, i det omfang indkomsten er fritaget for beskatning  

 i den anden stat (bopælsstaten).
25. Personlige tjenesteydelser (Artikel 15) Hovedreglen er - som i OECD-modellen - at beskatningsretten tilkommer den  

 stat, hvori arbejdet udføres.
I artiklens stk. 2 findes den såkaldte »183-dages-regel«,  

 der er i overensstemmelse med den tilsvarende formulering i OECD-modellen,  

 bortset fra at opholdet i den anden stat ikke må overstige 183 dage inden  

 for en 12-måneders-periode (i stedet for det pågældende skatteår - eller  

 som i 1983-aftalen, kalenderår.) Uanset reglen i stk. 2 tilkommer beskatningsretten ifølge stk. 3  

 arbejdsstaten i tilfælde, hvor vederlaget er fritaget for beskatning i  

 bopælsstaten (subsidiær beskatningsret) eller, hvor der er tale om  

udleje af arbejdskraft.
 Der har mellem de nordiske lande i adskillige år været enighed om, at  

 183-dages-reglen ikke finder anvendelse i forbindelse med arbejdsudleje, men  

 reglen herom har alene været udmøntet i »overenskomst om opkrævning af  

 skat« (trækaftalen). Alle lande har imidlertid fundet det ønskeligt, at  

 reglen skulle komme til udtryk i selve dobbeltbeskatningsoverenskomsten.
 I protokollens afsnit VII, pkt. 7, er medtaget en nærmere angivelse af,  

 hvornår arbejdsudleje skal anses for at foreligge.
 I protokollens afsnit VII, stk. 2-6, og VIII, stk. 2-6, er indsat en regel  

 om beskatningen af »grænsegængere« mellem Danmark og  

 Sverige.
 Ifølge dobbeltbeskatningsaftalen fra 1983 skulle grænsegængerreglen mellem  

 de 2 lande, jf. artiklen 15, stk. 4, i den dansk-svenske  

 dobbeltbeskatningsoverenskomst af 16. november 1973, ophøre med at være  

 gældende fra udgangen af 1986.
 Reglen er imidlertid ikke alene fortsat gældende, men den er nu udvidet  

 til også at omfatte offentligt ansatte grænsegængere.  

 Grænsegængerreglen for offentligt ansatte vil dog først finde anvendelse på  

 indkomst, der erhverves fra og med den 1. januar 1990, jf. artikel 31, stk.  

 4.
 Det er en betingelse for anvendelsen af reglen, at arbejdet  

 vedvarer i en sammenhængende periode på mindst 6 måneder, at der er  

 tale om et ansættelsesforhold, som er indgået i den hensigt at være den  

 skattepligtiges hovedbeskæftigelse, samt at den skattepligtige som  

 hovedregel mindst en gang om ugen opholder sig på sin faste bopæl i den stat,  

 hvor han er hjemmehørende.
Ifølge stk. 4 tilkommer beskatningsretten til vederlag for arbejde om  

 bord på For så vidt angår vederlag for arbejde om bord på luftfartøj i  

 indenrigstrafik, der drives af SAS, tilkommer beskatningsretten til  

 vederlaget den stat, hvori arbejdstageren er hjemmehørende (protokollens  

 afsnit IV, stk. 3).
26. Kunstnere samt idræts- og sportsudøvere (Artikel  

 17) Artiklen er i stk. 1 og stk. 2 i overensstemmelse med de tilsvarende  

 bestemmelser i OECD-modellen.
 I stk. 3 indeholdes en regel om subsidiær beskatningsret: Hvis  

 indkomsten er fritaget for beskatning i den stat, hvori virksomheden udøves,  

 kan indkomsten kun beskattes i den stat, i hvilken kunstneren eller  

 sportsudøveren er hjemmehørende.
27. Pension m.m. (Artikel 18) I modsætning til OECD-modellen giver den nordiske aftale kildestaten  

 beskatningsretten til pension m.m. »Pension m.m.« omfatter såvel  

 offentlige pensioner som private pensioner, livrenter og sociale ydelser.
 Der er endvidere indsat en regel om subsidiær beskatningsret,  

 hvorefter bopælsstaten har beskatningsretten i tilfælde, hvor indkomsten ikke  

 kan beskattes i den stat, hvorfra udbetalingen sker.
I stk. 2 er indsat en ny bestemmelse om beskatning af  

underholdsbidrag, som en person, der bor i een stat, betaler til  

 ægtefælle eller børn, der bor i en anden stat.
Sådanne bidrag er fritaget for  

 beskatning i »modtagerstaten«, såfremt bidraget havde været  

 fritaget for beskatning i »yderstaten«, hvis modtageren havde boet  

 der.
 Formålet med denne regel er at hindre økonomisk dobbeltbeskatning.
 Fritagelsen sker ved anvendelse af metodebestemmelsen i artikel 25, stk.  

 1, c).
28. Offentlige hverv (Artikel 19) Artiklen er i overensstemmelse med OECD-modellen - med den væsentlige  

 undtagelse, at stk. 3 om pensioner er udeladt.
Pensioner er som anført  

 ovenfor under pkt. 27 omfattet af artikel 18, der giver beskatningsretten til  

 kildestaten.
 Der er endvidere indsat en subsidiær beskatningsregel, ifølge  

 hvilken bopælsstaten har beskatningsretten, hvis vederlaget ikke kan  

 beskattes i den stat, hvorfra det udbetales.
 Med hensyn til udvidelsen af grænsegængerreglen til også at gælde  

 for offentligt ansatte henvises til punkt 25 ovenfor.
29. Studerende og praktikanter (Artikel 20) Stk. 1  er indholdsmæssigt i nøje overensstemmelse med  

 OECD's model.
 For studerende og praktikanter er der yderligere i protokollens afsnit IX  

 indsat følgende særlige bestemmelser:
 Højst 8000 finske mark kan dog fritages for beskatning pr. kalenderår.
 Bemærk, at de under b) og c) nævnte regler ikke finder anvendelse på  

 praktikanter.
 Bemærk endvidere, at a) handler om personer, der studerer og arbejder i  

 samme stat, medens b) og c) handler om personer, der arbejder i en anden stat  

 end studiestaten.
 30. Virksomhed i forbindelse med forundersøgelse,  

 efterforskning eller udnyttelse af kulbrinteforekomster (Artikel 21).
Artiklen er bemærkelsesværdig ved samtidig at indeholde regler dels om Endvidere indeholder artiklen I forhold til den tidligere aftale er artiklens anvendelsesområde  

udvidet, idet denne i et vist omfang nu også omfatter aktiviteter i  

 land (on shore) . Rækkevidden af denne udvidelse fremgår af det  

 nedenfor under a) om fast driftssted anførte.
Ad a): Fast driftssted foreligger for en person, der 1. udøver virksomhed uden for kysten i en anden  

 stat i forbindelse med forundersøgelse, efterforskning eller udnyttelse af  

 kulbrinteforekomster (stk. 1 og 2, a)).
 2. udøver virksomhed inden for et efterforsknings-  

 eller udvindingsområde i en anden stat, der strækker sig fra et sted uden for  

 kysten og ind på landterritoriet og forudsat, at virksomheden ikke  

 udelukkende udøves på landterritoriet (stk. 2, b)).
 Såfremt virksomheden ikke overstiger 30 dage sammenlagt inden for  

 en 12-måneders-periode, skal fast driftssted dog ikke anses for at foreligge  

 (stk. 3).
 Bestemmelsen i stk. 4, der handler om virksomhed, der drives af indbyrdes  

 forbundne foretagender, tilsigter at hindre, at ovennævnte 30-dages-regel  

 omgås.
Betingelserne for at anse foretagender for »indbyrdes forbundne«  

 er nærmere præciseret i artiklens stk. 4, 2. punktum.
Betingelserne svarer  

 helt til de i artikel 9 (»indbyrdes forbundne foretagender«)  

 anførte.
Ad b): Forsyningsvirksomhed i form af transport af personel og materiel  

 med skib eller fly, drift af bugserbåde, forsyningsskibe eller andre  

 hjælpefartøjer i forbindelse med sådan virksomhed, beskattes efter de samme  

 regler, som finder anvendelse for skibe og fly i international trafik, dvs.  

 at beskatningsretten tilkommer den stat, i hvilken foretagendets virkelige  

 ledelse har sit sæde.
En subsidiær beskatningsret er tillagt den stat,  

 hvori foretagendet er hjemmehørende.
 Bestemmelsen er i forhold til den tidligere aftale udvidet på to punkter:
 Også de for skibe og fly i international trafik gældende regler vedrørende  

 beskatning af avance ved salg og beskatning af formue (henholdsvis artikel  

 13, stk. 4, og artikel 23, stk. 3) finder anvendelse på alle ovennævnte  

 forsyningsfartøjer (stk. 6).
 Ad c): Beskatningsretten til vederlag, som en arbejdstager, der er  

 hjemmehørende i en af staterne, inden for artiklens anvendelsesområde  

 modtager for arbejde i en anden stat, kan som hovedregel kun beskattes i  

 denne anden stat (arbejdsstaten) (stk. 7, a)).
 Fra denne hovedregel gælder følgende undtagelser:
Hvis arbejdet varer mindre end 30 dage inden for en 12-  

 måneders-periode, har arbejdstagerens bopælsstat beskatningsretten (stk. 7,  

 a)) - Hvis arbejdet udføres om bord på ovennævnte forsyningsbåd eller -  

 skib, kan vederlaget beskattes i den stat, hvis nationalitet fartøjet har  

 (stk. 7, c)) - Hvis arbejdet udføres om bord på ovennævnte forsyningsluftfartøj,  

 kan vederlaget kun beskattes i den stat, hvori foretagendet har sin virkelige  

 ledelse (stk. 7, d)) dvs. indholdsmæssigt samme regel som i artikel 8, stk.  

 1, 1. pkt. - Hvis arbejdet har forbindelse med udnyttelse af olieforekomster på  

 midtlinjen mellem en kontraherende stat og en anden stat, kan indkomsten  

 under nærmere angivne betingelser kun beskattes i arbejdstagerens bopælsstat.  

 Reglens anvendelse forudsætter aftale mellem de kontraherende stater (stk. 7,  

 b)).
Ad d): Som en ny bestemmelse er der i stk. 8 indsat en regel, ifølge  

 hvilken fortjeneste, der anses for erhvervet ved overflytning af  

 boreinstallationer eller hotelplatforme til et område uden for staten, er  

 fritaget for beskatning.
Ved fortjeneste forstås handelsværdien på  

 overflytningstidspunktet minus restværdien med tillæg af afskrivninger.
 Ad e): I stk. 9 er bestemt, at fortjeneste ved afhændelse af ret til  

 forundersøgelse, efterforskning eller udnyttelse af kulbrinteforekomster, ret  

 til andel i sådanne forekomster samt aktier eller andele, der kan henføres  

 til sådan ret, kan beskattes i den stat, hvori kulbrintevirksomheden udøves.
31. Formue (Artikel 23) Artiklen er stort set i overensstemmelse med OECD's model.
 Aktier i de ejendomsselskaber, som er nævnt i artikel 6, stk. 4, kan  

 beskattes i den stat, hvori ejendommen er beliggende (stk.2).
Skibe og luftfartøjer kan kun beskattes i den stat, hvori den virkelige  

 ledelse har sæde.
Kan denne stat på grund af sin lovgivning ikke beskatte  

 formuen i sin helhed, tilkommer beskatningsretten den stat, hvori  

 foretagendet er hjemmehørende. (subsidiær beskatningsret) .
 Protokollens afsnit IV indeholder den sædvanlige fordelingsregel mellem  

 Danmark, Norge og Sverige for så vidt angår SAS.
For så vidt angår skibe og luftfartøjer, der tilhører et foretagende med  

 flere andelshavere, indeholder protokollens afsnit V en fordelingsregel for  

 de tilfælde, hvor foretagendets virkelige ledelse ikke kan placeres i een  

 stat.
Reglen er omtalt ovenfor under pkt. 10.
32. Dødsbo (Artikel 24) Indkomst eller formue, som beskattes hos et dødsbo hjemmehørende i en  

 stat, kan ikke (tillige) beskattes hos arvinger hjemmehørende i en anden  

 stat.
33. Ophævelse af dobbeltbeskatning (Artikel 25) I det følgende skal kun omtales enkelte hovedregler, idet der i øvrigt  

 henvises til teksten i artikel 25.
 Ophævelse af dobbeltbeskatningen påhviler den stat, der er den pågældende  

 persons bopælsstat.
Danmark skal som bopælsstat ophæve dobbeltbeskatning enten ved at give nedslag for den i en anden stat betalte skat i henhold til en  

 creditregel af samme indhold som ligningslovens § 33 eller ved i den danske skat af indkomsten eller formuen at fradrage den del af  

 indkomstskatten, respektive formueskatten, der vedrører den i udlandet  

 erhvervede indkomst eller formue efter en »ny-exemption-regel« af  

 samme indhold som nedslagsreglen i ligningslovens § 33 A.
 »Ny-exemption-reglen« anvendes i tilfælde, hvor indkomsten  

»kun kan« beskattes i en anden aftalestat.
 Herudover er det i den nye overenskomst bestemt, at reglen (tillige) skal  

 anvendes med hensyn til indkomst, der oppebæres for personlige  

 tjenesteydelser (artikel 15) og for indkomst, der modtages for arbejde inden  

 for den af artikel 21 omfattede kulbrintevirksomhed (artikel 21, stk. 7).
34. Begrænsning af beskatningsretten (Artikel 26) Artiklen bestemmer, at indkomst og formue tilhørende en person, der er  

 hjemmehørende i een stat, ikke kan beskattes i en anden stat, medmindre  

 beskatning udtrykkeligt er tilladt.
Bestemmelsen kan synes overflødig, men er en følge af, at overenskomsten  

 gælder mere end to stater.
Artiklerne fordeler beskatningsretten mellem  

 bopælsstat og kildestat, men de hindrer for så vidt ikke, at en tredjestat  

 beskatter på et andet grundlag - fx statsborgerskab.
Artikel 26 tilsigter at  

 hindre sådanne »misforståelser«.
35. Forbud mod diskriminering (Artikel 27) Artiklens indhold er i overensstemmelse med OECD's model, idet der dog er  

 gjort visse tilføjelser for at præcisere diskrimineringsforbudets omfang.
 Forbudet medfører således ikke ret til i en kontraherende stat at opnå  

 lempelse i beskatningen af udbytter mv., der udbetales til et selskab, der er  

 hjemmehørende i en anden stat.
Faste driftssteder, der tilhører et selskab i en anden stat, kan beskattes  

 i overensstemmelse med driftsstedsstatens lovgivning.
Beskatningen skal dog  

 svare til selskabsbeskatningen i denne stat for så vidt angår selskabers  

 indkomst uden fradrag for udloddet fortjeneste (artikel 27, stk. 2, afsnit  

 4).
Norske statsborgere og personer, født i Norge af norske forældre, er  

 berettiget til visse særlige skattefordele.
Artikel 27 medfører ikke pligt  

 for Norge til at indrømme disse begunstigelser til statsborgere i en anden  

 kontraherende stat, hvis disse ikke er født i Norge af norske forældre (stk.  

 5).
36. Fremgangsmåden ved indgåelse af gensidige aftaler  

 (Artikel 28) Artiklen er i overensstemmelse med OECD's model, men den har i stk. 2 en  

 tilføjelse, hvorefter den stat, for hvilken en person har forelagt sagen, men  

 som ikke selv berøres af sagen, skal overlade sagen til en af de berørte  

 stater.
 En vigtig regel er anført i artiklens stk. 3, 2. afsnit.
- Resultatet af forhandlinger mellem staterne om fortolkning eller  

 anvendelse af denne overenskomst - - resultatet af forhandlinger om at undgå dobbeltbeskatning i tilfælde,  

 der ikke omfattes af overenskomsten - samt - resultatet af forhandlinger om spørgsmål, der skyldes uligheder i  

 staternes principper for skatteberegning eller andre grunde, skal, inden afgørelse træffes, snarest meddeles til de øvrige  

 kontraherende stater.
Hvis en af disse finder, at problemet er så  

 interessant, at samtlige stater bør drøfte det, skal sådanne forhandlinger  

 snarest muligt indledes.
 Bestemmelsens formål er klart: Man ønsker at sikre - eller i hvert fald  

 stræbe efter - at ensartede problemer løses på en ensartet måde inden for det  

 nordiske område, som overenskomsten gælder for.
 37. Dobbeltbeskatningsaftalen af 22. marts 1983 mellem  

 de fem nordiske lande skal ophøre at finde anvendelse på indkomst eller  

 formue, som den ny overenskomst finder anvendelse på (artikel 31, stk. 3).
 For offentligt ansatte grænsegængere finder overenskomsten anvendelse fra  

 1. januar 1990 (artikel 31, stk. 4).
