Fremsat den 10. januar  

 2006 af Line Barfod (EL), Jørgen Arbo-Bæhr (EL), Majbrit Berlau (EL), Per  

 Clausen (EL) og Rune Lund (EL) Forslag til folketingsbeslutning om  

 oprettelse af et nævn til sikring af offentligt ansattes ytringsfrihed Folketinget pålægger regeringen at etablere et centralt,  

 uafhængigt nævn til sikring af offentligt ansattes ytringsfrihed, hvortil  

 offentligt ansatte kan henvende sig anonymt og få rådgivning og støtte med  

 hensyn til efterfølgende navngiven benyttelse af ytringsfriheden i  

 forbindelse  

 med forhold på arbejdspladsen.
Nævnet skal ud over støttefunktionen også  

 videreudvikle metoder til at skabe og forbedre den åbne dialog i den  

 offentlige  

 sektor.
Bemærkninger til forslaget Baggrund for beslutningsforslaget Mange offentlige institutioners beslutningsprocesser er lukket  

 land for offentligheden, hvilket ofte begrundes med, at det er vigtigt at  

 give  

 en arbejdsplads og dens ledelse arbejdsro.
Men offentligheden har brug for at  

 være orienteret om følgerne af de politiske prioriteringer.
At politikerne og  

 befolkningen  

 har kendskab til, hvordan de politiske beslutninger omsættes i praksis,  

 hvordan  

 de forvaltes, og hvilke konkrete konsekvenser de har, er hele grundlaget for  

 den demokratiske proces.
Det er derfor centralt for et dynamisk demokrati, at  

 de, der oplever følgerne af de politiske beslutninger og har den faglige  

 viden  

 til at forstå, hvad der foregår, tør stå frem.
Ved at stå frem med deres  

 viden  

 er de offentligt ansatte med til at lede demokratiet i den rigtige retning  

 ved  

 at dele deres erfaringer med offentligheden.
Politisk beslutningstagning  

 foregår i blinde, hvis de, der skal udføre beslutningerne, ikke råber op om  

 beslutningernes konsekvenser.
At stå frem for offentligheden kan imidlertid være at stille sig  

 i en særdeles udsat position.
Samtidig er der i disse år et stigende behov  

 for,  

 at offentligt ansatte bringer forhold frem i lyset, som de vurderer er  

 fagligt  

 uforsvarlige, hvad f.eks. sagen om Frank Grevil tydeligt illustrerer.  

 Beslutningsforslaget lægger derfor op til, at Folketinget og regeringen  

 gennem  

 oprettelsen af et nævn til sikring af offentligt ansattes ytringsfrihed tager  

 fat på spørgsmålet om, hvordan man skaber trygge rammer for, at offentligt  

 ansatte kan leve op til deres samfundsansvar.
Nævnet anses ikke som den  

 endelige kur for problemet, men som et middel til at udvikle metoder og få  

 overblik over behovet, samtidig med at man med det samme går i gang med at  

 støtte dem, der er ved at komme i klemme.
Nævnets formål er at sikre, at  

 ytringsfriheden bliver beskyttet og benyttet, og at forebygge, at offentligt  

 ansatte  

 selvcensurerer sig og sætter hæfteplaster over munden på sig selv af  

 misforstået loyalitet eller af frygt for konsekvenserne.
Et sagsforløb omkring, at en offentligt ansat står frem for  

 offentligheden, starter typisk med, at man først bliver stemplet som  

 »brokkehoved« og så sygemelder sig og til sidst bliver fyret på grund af for  

 højt sygefravær.
Det er derfor vigtigt, at offentligt ansatte, der står frem,  

 bakkes op i deres loyalitet over for deres arbejdsopgave.
Samtidig forventes  

 et  

 arbejdsklima, hvor det er almindeligt at blande sig, når der er noget, der  

 vedkommer en selv eller vedkommer dem, som den offentligt ansatte har ansvar  

 for, for at kunne imødegå, at mennesker, der er stået frem, bliver isoleret  

 på  

 arbejdspladsen.
Det er særdeles vigtigt at skabe rammerne for en løsning af  

 konflikterne i de tilfælde, hvor dårlig ledelse eller et arbejdsmiljø præget  

 af  

 mangel på solidaritet umuliggør en løsning inden for institu-tionens egne  

 rammer.
Med stigende problemer med rekrutteringen til den offentlige sektor  

 er  

 et godt arbejdsmiljø helt centralt.
Beslutningsforslaget tilsigter ikke at  

 skabe en angiverkultur blandt offentlige ansatte, men at skabe et forum til  

 fremme af den åbne dialog og muligheden for kritik inden for det offentlige  

 samt skabe rum for konfliktløsning gennem uvildig ekstern rådgivning og  

 støtte  

 både under og efter en eventuel offentliggørelse.
Samtidig har offentligheden  

 brug for tilstrækkelig information til at kunne sikre, at den offentlige  

 sektors effektivitet ikke begrænses ved, at kolleger dækker over hinanden af  

 loyalitet, af frygt for sanktioner eller af frygt for et ry som sladrehank.
I tilfælde af uansvarlige forhold på arbejdspladsen bør en ansat  

 selvfølgelig først og fremmest kontakte den berørte person eller sin  

 umiddelbart foresatte.
Ideelt set bør problemer i offentlige institutioner  

 altid kunne løses ved, at man går den reglementerede kommandovej.
Det er  

 imidlertid fuldt forståeligt, at offentligt ansatte holder sig tilbage fra at  

 protestere til ledelsen eller til offentligheden over dårlige dispositioner  

 fra  

 ledelsens side af frygt for repressalier eller forbigåelse på arbejdspladsen.
Offentligt ansatte er ansat af os alle, og de har derfor egentlig  

 en pligt til at holde offentligheden orienteret, hvis de vurderer, at der er  

 uforsvarlige forhold på arbejdspladsen.
Som tingenes tilstand er i dag, kan  

 det  

 være særdeles svært for offentligt ansatte at leve op til deres ansvar for  

 deres arbejdsopgave, idet overordnede eller politikere forsøger at ændre  

 deres  

 loyalitet til at gælde systemet og ikke opgaven og borgerne.
Nogle steder i  

 hospitalssystemet, f.eks. på psykiatriske afdelinger, der ikke længere er  

 bemandede i weekenderne, har man således i dag en opfattelse af, at hvor man  

 tidligere sendte patienterne hjem for patienternes skyld, sender man dem nu  

 hjem for hospitalets skyld.
Egentlig mener forslagsstillerne, at man burde overveje, om  

 offentligt ansatte ikke bare har ytringsfrihed, men nærmest pligt til at  

 fortælle om uforsvarlige forhold på deres arbejdsplads, fordi deres loyalitet  

 over for de borgere, de tager sig af, og over for os alle som borgere i det  

 samfund, der betaler for den offentlige sektor, bør stå højere end  

 loyaliteten  

 over for den nærmeste chef.
Men mange af de offentligt ansatte,  

 forslagsstillerne har talt med, er meget nervøse for, at en eventuel pligt  

 vil  

 blive brugt som endnu en mulighed for at prøve at knægte de offentligt  

 ansatte.  

 Derfor har forslagsstillerne valgt i stedet at foreslå et nævn, som  

 forslagsstillerne  

 håber kan være med til at skabe en mere åben kultur på de offentlige  

 arbejdspladser  en kultur, hvor man tør diskutere fejl, og hvor det  

 bliver set  

 som positivt, at man er så engageret i sit arbejde, at man kaster sig ud i  

 den  

 offentlige debat om forholdene på arbejdspladsen.
Det vil også kunne fremme  

 den  

 demokratiske debat og proces.
Baggrund for oprettelse af et nævn til sikring  

 af offentligt ansattes ytringsfrihed Det er Ombudsmandens opgave at afgøre sager om brud på  

 ytringsfriheden inden for den offentlige forvaltning.
Det er imidlertid  

 forslagsstillernes vurdering, at det er nødvendigt med et nævn, da  

 Ombudsmandens  

 fokus er overholdelse af lovene, mens beslutningsforslaget er rettet mod en  

 forberedende afklaring med hensyn til den ansatte, der ønsker at stå frem,  

 allerede inden eventuelle sager opstår.
Der ændres således ikke ved  

 Ombudsmandens  

 opgave i beslutningsforslaget.
 I Sverige har offentligt ansatte mulighed for at indberette  

 uregelmæssigheder direkte til pressen og derefter opnå anonym  

 kildebeskyttelse.  

 Lovgrundlaget er ifølge Sveriges Riksdags hjemmeside:
 »  

 Meddelarfrihet  

 innebär att personer som arbetar inom det offentliga Sverige har rätt att  

 vända  

 sig till pressen och berätta om något som de anser är viktigt och behöver bli  

 allmänt känt.
Den  

 som publicerar materialet har inte rätt att avslöja källan om personen i  

 fråga  

 vill vara anonym.
Endast tidningens utgivare har rätt att kräva namnet men  

 har  

 absolut tystnadsplikt.
Det  

 är straffbart för det allmänna, till exempel en chef på en myndighet, att  

 försöka ta reda på vem som läckt uppgifterna till medierna.« Forslagsstillerne mener imidlertid ikke, at den svenske model i  

 tilstrækkelig grad imødekommer hverken offentlighedens behov for indblik i  

 følgerne af politiske beslutninger eller beskyttelsen af den person, der står  

 frem.  

 D  

 et vurderes, at der  

 kan være en vis risiko for arbejdsmæssige sanktioner ved at stå frem.
Derfor  

 er  

 der behov for opfølgning og støtte i et omfang, som umiddelbart overstiger  

 almindelig praksis i pressen, og som må tilfalde offentligheden, i hvis  

 interesse den offentligt ansatte har handlet.
Det foreslås derfor, at der oprettes et nævn til sikring af  

 offentligt ansattes ytringsfrihed, der skal rådgive og vejlede offentligt  

 ansatte i sager vedrørende den offentlige sektor og i offentliggørelsen af  

 relevante sager til pressen.
Offentligt ansatte skal kunne henvende sig  

 anonymt  

 til nævnet og få en indledende afklaring af, hvad det vil komme til at betyde  

 for dem at stå frem.
Efterfølgende tænkes alle henvendelser, der resulterer  

 i,  

 at en offentligt ansat står frem i offentligheden, at være med navns  

 nævnelse.  

 Nævnets rolle vil således være på én gang at sikre tilstrækkelig uafhængighed  

 i  

 behandlingen af sager, at indhente uvildige oplysninger fra alle involverede  

 parter,  

 at rådgive omkring offentliggørelse og efterfølgende at modarbejde, at den  

 offentligt ansatte bliver syndebuk for administrative prioriteringer, og at  

 støtte den ansatte i forbindelse med eventuelle tjenstlige sanktioner på  

 grund  

 af offentlige ytringer.
Det skal således være nævnets opgave at være  

 behjælpelig med, at vigtige informationer om politiske prioriteringer og om  

 den  

 offentlige sektor kommer til offentlighedens kendskab, og at støtte  

 offentliggørelsen af disse informationer Det er forslagsstillernes tanke, at nævnet vil kunne sikre  

 uvildigheden, det faglige niveau og kvaliteten af baggrundsinformationer til  

 pressen om den offentlige sektor, samtidig med at en bedre støtte vil få den  

 offentlige debat til at blomstre op.
Det er forslagsstillernes forventning at  

 en række mennesker, der ellers er forblevet tavse af frygt for følgerne, vil  

 turde stå frem for nævnet, idet de her vil kunne få kompetent vejledning og  

 få  

 støtte, såfremt der iværksættes tjenstlige sanktioner over for anmelderen som  

 følge af henvendelsen til nævnet.
I de tilfælde, hvor nævnet vurderer det  

 nødvendigt, skal nævnet som en del af støtten til den offentligt ansatte, der  

 vælger at stå frem, have mulighed for at henvise til relevant  

 psykologbistand.
Det er umuligt fuldstændig at beskytte folk, der står frem, mod  

 at blive set skævt til på arbejdspladsen, hvis nævnet i forbindelse med en  

 eventuel sag har indhentet informationer fra arbejdsgiveren, da man på en  

 lille  

 arbejdsplads ofte vil kunne regne ud, hvem anmelderen er.
Dette gælder,  

 uanset  

 om en anonym forespørgsel ender med at blive til en sag, hvor en offentligt  

 ansat står frem med navns nævnelse, eller det bare bliver ved en indledende  

 høring.
Men det er forslagsstillernes forventning, at den øgede åbenhed, som  

 nævnet vil skabe, i en vis grad vil begrænse også de kollegiale følger af at  

 stå frem.  

 Den offentlige debat vil  

 derfor blive væsentligt beriget, da offentlighe-den vil kunne få indblik i  

 problemer, der ellers udspiller sig for lukkede døre.
 Der har været overvejet forskellige modeller for et forum til  

 styrkelse af offentligt ansattes ytringsfrihed, men det vurderes, at et nævn  

 er  

 den instans, der bedst vil kunne kombinere muligheden for direkte kontakt med  

 folk og bemyndigelsen til at indhente fortrolige oplysninger fra offentlige  

 institutioner til vurdering af en given sag.
Eksempler En række sager har i den seneste tid vist behovet for en  

 mulighed for støtte i forbindelse med offentligt ansattes ytringsfrihed.
 Behovet for støtte i forbindelse med offentlige ytringer ses f.eks.  

 i sagen om Tom Skyhøj, der blev presset og forbigået, og hvis speciale blev  

 nedprioriteret som følge af, at han i en tv-udsendelse foranlediget af  

 hospitalsledelsen gjorde opmærksom på, at hospitalets økonomiske  

 dispositioner  

 var i direkte modstrid med nyere medicinsk forskning inden for  

 apopleksibehandlingen.
 Et andet eksempel af samme type er sagen om skoleleder Louis  

 Hansen, der blev fyret på grund af, at han havde skrevet et læserbrev, hvor  

 han  

 forsvarede sine underordnedes arbejdsindsats, efter at en lokalpolitiker i  

 pressen havde angrebet hans skoles faglighed.
Et eksempel på, hvordan offentligt ansatte af deres ledelser er  

 blevet tvunget til at handle i modstrid med samfundets interesser er  

 jordemødrene på Kolding Sygehus kamp for at få en anstændig normering  

 af  

 antallet af jordemødre.
Jordemødrene havde gentagne gange henvendt sig til  

 ledelsen med omfattende dokumentation om den dårlige normering, der  

 formodentlig var indirekte årsag til to spædbørns død.
Ligeledes havde  

 Sundhedsstyrelsen i et brev til Kolding Sygehus i forbindelse med et  

 spædbarns  

 død fastslået, at den dårlige normering, der fører til, at en jordemoder i 40  

 minutter ikke tjekker et spædbarns hjertelyde, er yderst kritisabel.  

 Alligevel  

 opnormerede sygehusledelsen først antallet af jordemødre, da sagen efter 3 år  

 kom i pressens søgelys.
Opbygning af et nævn til sikring af offentligt  

 ansattes ytringsfrihed Nævnet foreslås opbygget efter samme model som pressenævnet.  

 Nævnet foreslås mindst at bestå af en jurist, en presserådgiver og en  

 organisationspsykolog, suppleret med en repræsentant for det i en given sag  

 relevante fagforbund eller for foreninger eller underafdelinger under det  

 relevante fagforbund som eksempelvis Dansk Selskab til Sikring af Lægers  

 Ytringsfrihed eller Transparency International.
I den forbindelse foreslås det, at alle fagforbund opfordres til  

 at vælge en fast repræsentant til nævnet, som kan indkaldes, hvis et af  

 fagforbundets medlemmer er berørt af en sag.
Repræsentanten for fagforbundets  

 opgave i nævnet er at være behjælpelig dels med at beskytte et anmeldende  

 medlem og dels med at beskytte den anmeldte.
Herudover bør nævnet have  

 mulighed  

 for at indkalde relevante personer til rådgivning eller information i  

 forbindelse med behandlingen af konkrete sager samt pligt til at indkalde en  

 redegørelse fra alle berørte parter i en given sag.
I tilfælde af, at der er tale om direkte ulovligheder, skal  

 nævnet videregive sagen til den rette instans.
Nævnets opgave er alene at  

 støtte offentligt ansattes ytringsfrihed og at fremme offentlig orientering,  

 ikke at tage sig af ulovligheder.
 Det foreslås, at nævnet opretholder en hurtig arbejdsgang,  

 afhængigt af sagens indhold og omfang, med en maksimal samlet behandlingstid  

 på  

 et halvt år, for at undgå, at offentlige instanser gennem unødigt at forsinke  

 sagsbehandlingen modarbejder, at en sag kommer til offentlighedens kendskab.  

 I  

 den forbindelse foreslås det, at alle offentlige institutioner pålægges at  

 give  

 relevante svar på nævnets henvendelser inden for 2 måneder.
Nævnet foreslås årligt at skulle udgive en rapport om, hvordan  

 det står til med offentligt ansattes ytringsfrihed.
Denne rapport forventes  

 at  

 kunne fastholde opmærksomheden på vilkårene for offentligt ansattes  

 benyttelse  

 af ytringsfrihed og at kunne skabe fokus på tendenser inden for graden af  

 åbenhed på offentlige arbejdspladser.
 I det omfang nævnet finder, at der er hold i en offentligt  

 ansats henvendelse, skal nævnet kunne støtte den offentligt ansatte med  

 henblik  

 på at offentliggøre sagen ved efterfølgende at fungere som garant og juridisk  

 ansvarlig for rigtigheden af informationerne.
Forbedret arbejdsklima og effektivisering som  

 følge af nævnet til sikring af offentligt ansattes ytringsfrihed Arbejdsklima er en væsentlig faktor for, hvorvidt offentligt ansatte  

 bliver i deres job.
Chefjordemoder Lene Maigaard fortæller således i Tænk og  

 Test fra marts 2002, at »hvor det tidligere kunne være svært at få jordemødre  

 på grund af den geografiske beliggenhed, oplever Ringkøbing Jordemodercenter  

 i  

 disse år at kunne tiltrække jordemødre, der søger væk fra de store og meget  

 travle sygehuse«.
I samme artikel udtaler en jordemoder på Hillerød Sygehus:  

 »Det  

 generer mig enormt, at vi jordemødre ikke har ressourcer til at være hos den  

 fødende kvinde, når hun har brug for det.« Som følge af oprettelsen af nævnet  

 til sikring af offentligt ansattes ytringsfrihed forventes det, at den  

 daglige  

 arbejdsgang på offentlige arbejdspladser i forbindelse med ansattes klager  

 vil  

 blive forbedret, idet der vil komme til at herske en mere åben diskussion om  

 arbejdsgange, prioriteringer og ressourcer.
 Det er forslagsstillernes forventning, at en af følgerne af  

 bedre rammer for muligheden af at skabe offentligt fokus på uhensigtsmæssige  

 ledelsesbeslutninger vil være, at personaleflugten inden for den offentlige  

 sektor vil blive mindre, idet det er forslagsstillernes oplevelse, at mange  

 ansatte i vikarbureauer er ansat under den form, fordi de tidligere har  

 oplevet  

 problemer med ledelsen på deres arbejdsplads eller med de politiske rammer  

 for  

 arbejdspladsen og ikke længere ønsker at være ansvarlige under forhold, hvor  

 de  

 ikke føler at de kan leve op til deres ansvar.
Sanktionsmuligheder Det er ikke tanken, at nævnet skal fungere som dommer i  

 forbindelse med lovbrud.
Nævnets opgave skal derimod være at give den  

 offentligt ansatte vejledning og støtte i gråzonen af tilsløringer,  

 ansvarsforflygtigelse og grov udnyttelse af en magtposition.
Samtidig er  

 formålet  

 med nævnets virke, at offentligheden skal få større kendskab til følgerne af  

 politiske beslutninger og få indsigt i de tilfælde, hvor den praktiske  

 implementering af beslutninger har medført uhensigtsmæssige konsekvenser.
Nævnet skal således ikke have direkte sanktionsmuligheder.  

 Baggrunden for dette er, at nævnet, såfremt det finder, at der i en given sag  

 vitterlig er tale om uforsvarlige forhold, skal støtte, at den offentligt  

 ansatte tager kontakt til relevante medier.
Herigennem vil nævnet have  

 udstrakt  

 mulighed for indirekte sanktioner i form af det moralske pres, som  

 offentlighedens opmærksomhed vil skabe.
I den forbindelse er det særdeles  

 vigtigt, at nævnet udtømmende indsamler information, og at alle parter høres,  

 inden nævnet bakker en eventuel kontakt til medierne op.
Økonomi Udgifter til nævnets virksomhed, herunder udgifter til nævnets  

 sekretariat og vederlag til nævnets medlemmer samt til indkaldte rådgivere  

 foreslås afholdt af staten.
Udgifterne forventes at svare til udgifterne til  

 Pressenævnet, der ifølge Pressenævnets sekretariatschef samlet beløb sig til  

 ca. 1,4 mio. kr. i 2004.
Skriftlig fremsættelse Enhedslisten:
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om oprettelse af et nævn til sikring af offentligt  

 ansattes ytringsfrihed.
(Beslutningsforslag nr.
B 62).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
