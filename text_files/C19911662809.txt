(Til kommunalbestyrelser og amtsråd  

 samt daghøjskoler) Ifølge § 6, stk. 4, i Kulturministeriets bekendtgørelse nr. 791 af 21.  

 november 1990 om daghøjskoler fastsætter Direktoratet for Folkeoplysning,  

 Frie Grundskoler m.v. nærmere regler om statstilskud til daghøjskoler og  

 fastsætter hvert år en frist for indgivelse af ansøgning herom.
 I henhold hertil fastsættes:
 § 1.  Der ydes statstilskud til daghøjskoler, hvis  

 vedtægter er godkendt af een eller flere kommuner, der yder tilskud til  

 skolen.
§ 2.  Statstilskud ydes med et fast beløb for hver  

 udnyttet helårsplads.
Som helårsplads regnes en elevs deltagelse i  

 daghøjskolevirksomhed i 1200 timer (svarende til 30 timer om ugen i 40 uger).  

 Ved opgørelsen medregnes virksomhed - undervisning og andre aktiviteter, jf.  

 bekendtgørelsens § 1, - der indgår i et skemalagt forløb.
Endvidere medregnes  

 praktikophold, for så vidt dette kan indgå i daghøjskolekurset, jf. ligeledes  

 bekendtgørelsens § 1. Opmærksomheden henledes på, at daghøjskolevirksomhed  

 skal være tilrettelagt på ugens 5 første hverdage og omfatte mindst 5 timer  

 daglig, jf. § 23 i loven om ungdomsskoler, produktionsskoler og daghøjskoler.
Stk. 2.  Tilskudsbeløbets størrelse vil afhænge af det  

 samlede antal pladser ved daghøjskolerne og den til rådighed værende  

 finanslovbevilling.
Det kan dog højest udgøre 45 pct. af de offentlige  

 udgifter pr. helårsplads.
 § 3.  Det er en betingelse for statstilskud, at der  

 tillige ydes kommunale tilskud, således at disse sammen med eventuelle andre  

 indtægter, som skolen kan påregne, må antages at udgøre et realistisk  

 finansieringsgrundlag.
§ 4.  Ansøgning om statstilskud indgives på særlige af  

 direktoratet udarbejdede skemaer.
Et eksemplar er vedlagt dette cirkulære.  

 Yderligere eksemplarer kan rekvireres i direktoratet.
I ansøgningen gives  

 oplysning om skolens forventede antal deltagere og timetal samt fordelingen  

 på hold.
Man henleder i den forbindelse opmærksomheden på, at det enkelte  

 daghøjskoleforløb skal være af mindst 4 ugers varighed (bortset fra  

 eventuelle introduktionskurser og lignende), og at der i hvert finansår skal  

 gennemføres mindst et kursus af minimum 16 ugers varighed, jf. lovens § 23,  

 stk. 2 og 3. Ansøgningen påtegnes af vedkommende kommunalbestyrelse/amtsråd,  

 og der vedlægges et eksemplar af vedtægterne.
§ 5.  Ansøgninger om statstilskud for året 1991  

 indsendes til direktoratet senest 15. februar 1991. Dette gælder også skoler,  

 der ikke inden dette tidspunkt har opnået de fornødne kommunale godkendelser  

 af vedtægter m.v.
Der gives i så fald oplysning herom i ansøgningen, og  

 dokumentation for godkendelserne eftersendes, så snart de foreligger.  

 Dokumentationen må være direktoratet i hænde senest den 11. marts 1991, for  

 at skolen kan få andel i tilskuddet for 1991.
§ 6.  Tilskudsbeløbet pr. helårsplads vil blive  

 fastsat af direktoratet snarest muligt efter modtagelsen af skolernes  

 ansøgninger.
Skolerne vil derefter få meddelelse om, hvilket tilskud de kan  

 forvente.
For skoler, hvor der ikke foreligger dokumentation for de fornødne  

 kommunale godkendelser, vil tilsagn om tilskud blive givet med forbehold om  

 disse godkendelser.
Udbetaling af det samlede tilskud vil endvidere være  

 betinget af vedtagelse af den nødvendige bevilling hertil på finansloven.
 I forbindelse med anvisning af 3. rate vil blive foretaget endelig  

 afregning af tilskuddet.
 Med henblik herpå må skolerne inden den 15. januar 1992 indsende  

 indberetning til direktoratet om det faktiske (udnyttede) antal helårspladser  

 i 1991, jf. § 2. Ved beregningen heraf bortses dog fra fravær som følge af  

 sygdom og andet forfald.
 Skolerne må endvidere efter afslutning af årsregnskabet indsende  

 indberetning om udgiften pr. helårsplads (brutto) samt om det kommunale  

 tilskud hertil.
 Der vil blive udsendt nærmere meddelelse til skolerne om disse  

 indberetninger.
§ 8.  Ved beregningen af tilskuddet vil direktoratet  

 lægge det antal helårspladser til grund, der er opgivet af skolerne.
Hvis der  

 viser sig at være gennemført et mindre antal deltagertimer (helårspladser)  

 end forudsat i ansøgningen, nedsættes tilskuddet, og regulering foretages ved  

 den endelige afregning.
Skoler der har haft et større antal helårspladser end  

 opgivet, kan normalt ikke forvente yderligere tilskud, da tilskudsbeløbet pr.  

 plads afpasses efter det samlede antal forventede pladser.
Hvis det efter  

 afslutningen af årsregnskabet viser sig, at statstilskuddet overstiger 45  

 pct. af de offentlige udgifter pr. helårsplads, jf. § 2, vil der ligeledes  

 ske nedsættelse af tilskuddet.
