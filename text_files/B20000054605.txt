Bekendtgørelse om udbetaling af  

 efterløn eller overgangsydelse til personer, der har bopæl eller  

 arbejde i et andet EØS-land I medfør af § 74 h, stk. 2, § 74 m, stk. 6, og  

 § 75 n, stk. 2, i lov om arbejdsløshedsforsikring m.v., jf.  

 lovbekendtgørelse nr. 592 af 14. juli 1999, som ændret ved lov  

 nr. 397 af 31. maj 2000, fastsættes efter forhandling med  

 Landsarbejdsrådet:
Kapitel 1 Personkredsen § 1. Denne bekendtgørelse gælder for  

 et medlem af en dansk a-kasse, som modtager efterløn eller  

 overgangsydelse, og som har bopæl eller arbejde i et andet  

 EØS-land.
 Stk. 2. Bekendtgørelsen gælder også for en  

 modtager af efterløn eller overgangsydelse, som arbejder i et andet  

 EØS-land og som på grund af lovvalgsreglerne i forordning  

 (EØF) nr. 1408/71, ikke kan bevare medlemskabet af en dansk  

 a-kasse.
Kapitel 2 Fællesbestemmelser Udbetaling af efterløn og overgangsydelse § 2. Efterløn eller overgangsydelse  

 udbetales af a-kassen på baggrund af modtagerens erklæring  

 på et EØS-ydelseskort.
Stk. 2. Kortet skal sendes til a-kassen lige efter hver  

 udbetalingsperiode.
Er kortet ikke modtaget i a-kassen senest 3 måneder  

 efter periodens udløb, falder retten til de forfaldne ydelser bort.  

 Dette gælder dog ikke, hvis modtageren har haft en  

 fyldestgørende grund til ikke at sende kortet.
 Stk. 3. Udbetalingen sker til modtagerens konto i et  

 pengeinstitut i Danmark eller i et andet EØS-land.
Dokumentation til brug for a-kassens administration og  

 kontrol § 3. En modtager af efterløn eller  

 overgangsydelse er ansvarlig for at skaffe den fornødne dokumentation  

 for lønarbejde, drift af selvstændig virksomhed samt andre  

 former for arbejde og indtægter i det andet EØS-land.
Hvis det  

 er nødvendigt, kan a-kassen kræve, at dokumentationen er oversat  

 til dansk.
 Stk. 2. Er der tvivl om, hvorvidt et arbejde eller en  

 indtægt er af en sådan art, at der skal ske fradrag i  

 efterlønnen eller overgangsydelsen, har a-kassen ret til helt eller  

 delvist at indstille udbetalingen af ydelsen, indtil tvivlen er afklaret.
§ 4. En modtager af efterløn eller  

 overgangsydelse skal løbende sende a-kassen al relevant dokumentation  

 til brug for a-kassens udbetaling af ydelser og til kontrol af udbetalte  

 ydelser.
Dokumentationen kan f.eks. være bopælsattest,  

 skatteoplysninger, lønsedler, regnskab for selvstændig  

 virksomhed, udbetalingsmeddelelser fra pensioner o.lign, Hvis det er  

 nødvendigt, kan a-kassen kræve, at dokumentationen er oversat  

 til dansk.
Stk. 2. Får a-kassen ikke den nødvendige  

 dokumentation, har a-kassen pligt til at indstille udbetalingen af  

 efterløn eller overgangsydelse.
Udbetalingen kan genoptages, når  

 dokumentationen er modtaget.
Kapitel 3 Særlige bestemmelser for personer som er  

 nævnt i § 1, stk. 2 Reduktion af efterløn og overgangsydelse § 5. For en person, som er nævnt i § 1,  

 stk. 2, skal efterlønnen eller overgangsydelsen reduceres med et  

 beløb, der svarer til bidraget til arbejdsløshedsforsikringen  

 efter § 77, stk. 2 og 3, og bidraget til administration, der pr.  

 år udgør 1,5 gange højeste dagpenge for en dag, jf.  

 § 47. Reduktionen sker forholdsmæssigt ved hver  

 udbetaling.
Renter § 6. Hvis en person, som er nævnt i § 1,  

 stk. 2, ikke har fået udbetalt ydelsen rettidigt, gælder reglerne  

 om renter i lovens § 46.
Genoptagelse i den udbetalende a-kasse § 7. Hvis en person, som er nævnt i  

 § 1, stk. 2, har eller igen tager bopæl eller tager arbejde i  

 Danmark skal pågældende genoptages i den udbetalende a-kasse, for  

 at bevare retten til efterløn eller overgangsydelse.
Dette  

 gælder dog kun, hvis personen ikke længere er omfattet af det  

 andet EØS-lands arbejdsløshedsforsikring.
Stk. 2. En person, der skal genoptages efter stk. 1, skal  

 skriftligt anmode den udbetalende a-kasse om optagelse.
Anmodningen om  

 optagelse skal være modtaget i a-kassen inden 4 uger efter, at personen  

 har taget bopæl eller arbejde i Danmark.
For en person, som har  

 bibeholdt sin bopæl i Danmark, skal anmodningen være modtaget i  

 a-kassen inden 4 uger efter, at forsikringen i det andet EØS-land er  

 ophørt.
 Stk. 3. Hvis 4-ugers-fristen ikke overholdes, mistes retten  

 til efterløn eller overgangsydelse, med virkning fra det tidspunktet,  

 personen skulle have været genoptaget.
 Stk. 4. Direktoratet kan i særlige tilfælde  

 forlænge 4-ugers-fristen.
Pligt over for den udbetalende a-kasse § 8. En person, som er nævnt i § 1,  

 stk. 2, har pligt til, herunder ved henvendelse til den udbetalende  

 a-kasse, at holde sig orienteret om de gældende regler om  

 arbejdsløshedsforsikring mv. i loven og i de forskrifter, der knytter  

 sig til denne.
Stk. 2. En person, som er nævnt i § 1, stk. 2,  

 har pligt til straks at give besked om ændring af adresse til
den udbetalende a-kasse.
Endvidere har personen pligt til at give  

 oplysninger om alle forhold, der kan have betydning for retten til  

 efterløn eller overgangsydelse.
Tilbagebetaling og sanktioner § 9. Hvis en person, som er nævnt i § 1,  

 stk. 2, gør sig skyldig i svig eller uagtsomhed, finder reglerne i  

 bekendtgørelse om sanktion til medlemmer af en  

 arbejdsløshedskasse tilsvarende anvendelse.
Stk. 2. Hvis en person, som er nævnt i § 1,  

 stk. 2, på ny begår svig over for a-kassen mindre end 5  

 år efter en tidligere sanktion for svig stilles personen som om,  

 pågældende var blevet slettet som medlem af a-kassen efter  

 § 5 i bekendtgørelse om sanktion til medlemmer af en  

 arbejdsløshedskasse.
Det betyder, at retten til ydelser  

 bortfalder.
 Stk. 3. Ved manglende tilbagebetaling af ydelser, der er  

 modtaget med urette, kan direktoratet bestemme, at en person, som er  

 nævnt i § 1, stk. 2, skal stilles som om,  

 pågældende var blevet slettet som medlem af a-kassen efter lovens  

 § 86, stk. 9.
Kapitel 4 Ikrafttræden § 10. Bekendtgørelsen træder i kraft  

 den 1. juli 2000.1) Direktoratet for Arbejdsløshedsforsikringen,  

 den 23. juni 2000 Lisbeth Lollike /Jørgen Kappel 1)   Der udarbejdes  

 en vejledning til bekendtgørelsen.
