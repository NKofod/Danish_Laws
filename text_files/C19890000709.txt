§ 1.  Statsvirksomheder, indtægtsdækkede virksomheder  

 og helt eller delvis indtægtsfinansierede kontrol- og tilsynsvirksomheder  

 skal med virkning fra 1. januar 1989 betale en revisionsafgift til  

 Rigsrevisionen.
Afgiften skal ikke sættes i forhold til specifikke  

 revisionsydelser fra Rigsrevisionen.
 § 2.  For de i § 1 nævnte institutioner fastsættes  

 afgiften til 0,5 promille af summen af de på finansloven vedtagne udgifts- og  

 indtægtsbevillinger, divideret med 2.
 Stk. 2.  For de af de i § 1 nævnte institutioner, der  

 efter aftale i henhold til Rigsrevisionslovens § 9 med Rigsrevisionen har  

 etableret interne revisionsordninger, nedsættes afgiften efter stk. 1 med en  

 fjerdedel.
§ 3.  Afgifterne afholdes af de i § 1 nævnte  

 institutioner som driftsudgift (standardkonto 37). I finansåret 1989 afholdes  

 afgiften indenfor de på finanslov 1989 optagne bevillinger, for  

 statsvirksomhedernes vedkommende indenfor finanslovens nettotal og for  

 indtægtsdækkede virksomheders vedkommende indenfor virksomhedens forudsatte  

 nettoresultat, og afgifterne registreres i 1989 på årets  

 tillægsbevillingslovforslag.
For 1990 og følgende finansår optages afgiften  

 på de pågældende års finanslovforslag indenfor gældende bevillingsrammer,  

 nettotals- og driftsresultatsforudsætninger.
Afgiften overføres til  

 Rigsrevisionen til indtægt på standardkonto 47 inden udløbet af det  

 pågældende finansår.
