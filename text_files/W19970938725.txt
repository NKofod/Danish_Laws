De beskyldninger, som bladet havde fremsat, burde have været  

 forelagt klageren inden offentliggørelsen.
Imidlertid var der ikke  

 tale om oplysninger af en sådan faktisk forkert karakter, at klager var  

 berettiget til genmæle.
Kravet om genmæle blev derfor ikke taget  

 til følge.
Kendelse fra Pressenævnet i sag nr.  

 33/1997 En surfinstruktør har ved advokat Jens Laursen  

 klaget til Pressenævnet over, at Kolding Windsurfing Klub's blad,  

 KWK-News, har afslået at bringe et genmæle i anledning af en  

 artikel bragt i bladets oktober 1996-nummer.
 Artiklen blev bragt under overskriften "Surfskolen,  

 opsigelse" og havde følgende ordlyd:
 "Der var ved sæson-start store forventninger til  

 surfskolen i '96, og bestyrelsen besluttede at [navn] og  Lars  Poulsen  

 skulle uddannes som instruktører for klubbens regning.
[Navn] blev valgt som kontakt-person, og hans  

 telefon-nummer blev distribueret til Surf & Ski, skoler, turistforening,  

 etc.
Vore anstrengelser, bl.a. med intro-weekend og store surf-dag bar  

 desværre ikke rigtigt frugt, der var indtil juli kun 2 elever, og  

 bestyrelsen lagde skylden på det kolde forår og den sene  

 sommer.
Nu viser det sig desværre at [navn] har svigtet  

 vores tillid, og allerede i maj startede sin egen surfskole, kaldet  

 "Surfschool Kolding", og det til trods for at [navn] og  Michael  

  Nexø, lavede en mundtlig aftale, som [navn] også fik på  

 skrift, hvori han accepterede at "undervise for KWK i sæsonen '96-'97,  

 og under ingen omstændigheder drive anden undervisning i  

 lokalområdet." Nu er det store spørgsmål så: Hvad er  

 der blevet af de ca. 15 Surf & Ski siger de har henvist til [navn]? De er  

 ihvertfald ikke blevet elever i KWK's Surfskole! Dette, samt [navn]s manglende økonomiske  

 ansvarlighed, som har udmøntet sig i at han gentagne gange, trods  

 instrukser om det modsatte, har modtaget penge fra elever og grupper som har  

 betalt for undervisning, og har undladt at betale KWK, før langt  

 senere (3-8 måneder!), har tvunget bestyrelsen til at opsige [navn],  

 kræve instruktørkurset tilbagebetalt, holdt ham økonomisk  

 ansvarlig for manglede tilgang til KWK's Surfskole, og slutteligt ekskludere  

 ham.
[Navn] har som den seneste frækhed hyret en advokat,  

 for at få kr. 1000,- udbetalt, som vi har tilbageholdt som  

 dækning for instruktør-kurset.
Bestyrelsen holder naturligvis  

 fast ved beslutningen om ikke at udbetale noget, og fastholde vort krav til  

 på kr. 3.588,-." Klageren har ved brev af 14. oktober 1996 anmodet bladet  

 om at bringe et genmæle og opfordret bladet til at udfærdige et  

 udkast til genmæle.
 Klageren har efterfølgende ved brev af 12. november  

 1996 anmodet bladet om at bringe følgende genmæle:
"I oktobernummeret af Kolding Windsurfing Klub News  

 beskyldes undertegnede for at have brugt henvisninger fra Kolding Surf &  

 Ski, til bedste for Kolding Windsurfingskole, ligesom undertegnede beskyldes  

 for manglende økonomisk ansvarlighed i gentagne tilfælde.
De  

 fremsatte påstande er ukorrekte og udokumenterede.
Undertegnede har kun  

 undervist 4 elever for Kolding Windsurfingskole og ingen af disse var henvist  

 til undertegnede fra Surf & Ski, men var alle elever som Kolding  

 Windsurfingskole selv havde skaffet.
 Beskyldningerne vedrørende manglende  

 økonomisk ansvarlighed er bortset fra et enkeltstående  

 tilfælde hvor undertegnede var et par måneder bagud med betaling  

 af kr. 1.000,- helt uberettiget og ærekrænkende.
[Navn]." Klageren har til støtte for kravet om genmæle  

 anført, at artiklen indeholder uberettigede og  

 ærekrænkende oplysninger.
 Klageren har videre anført, at anmodningen om  

 genmæle blev fremsat ved brev af 14. oktober 1996 og derfor er  

 rettidig.
 Bladet har i en udtalelse anført, at tidsfristen  

 for genmæle er overskredet, idet ordlyden af genmælet ikke er  

 fremsendt senest 4 uger efter offentliggørelsen af artiklen.
 Bladet har vedrørende selve kravet om genmæle  

 gjort gældende, at artiklen udelukkende indeholder faktiske  

 oplysninger, der er beviselige og sande, og som klageren på  

 forhånd var konfronteret med.
Bladet har endelig anført, at indholdet af  

 genmælet er ukorrekt og usandt.
Det er således klagerens egen  

 fortolkning af artiklen, at bladet skulle have beskyldt ham for at bruge  

 henvisninger fra Surf & Ski til bedste for Kolding Windsurfingskole.  

 Bladet har nemlig udelukkende gengivet, hvad en medarbejder fra Surf &  

 Ski har fortalt bladet.
 Følgende nævnsmedlemmer har deltaget i sagens  

 behandling: Per Sørensen, Finn Rowold, Ulrik Holmstrup og Ole  

 Askvig.
 Pressenævnet udtaler:
 Pressenævnet bemærker indledningsvis, at  

 anmodningen om genmæle er rettidigt fremsat ved klagerens brev af 14.  

 oktober 1996.
 Pressenævnet finder, at beskyldninger om manglende  

 økonomisk ansvarlighed og om at have brugt henvisninger beregnet  

 på en surfskole i sin egen skole, er oplysninger af en karakter, der  

 bør søges forelagt for den pågældende forinden  

 offentliggørelsen.
 Der er imidlertid ikke tale om oplysninger af en  

 sådan faktisk forkert karakter, at det berettiger til et  

 genmæle.
 Afsagt torsdag den 17. april 1997.
