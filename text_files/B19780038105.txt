 I henhold til § 1, stk. 5, i lov nr. 232 af 8. juni 1966 om Danmarks  

 Biblioteksskole fastsættes følgende bestemmelser:
 Uddannelsen under sektion II, linjen for  

 bibliotekarer.
 § 1.  Uddannelsen af bibliotekarer til  

 forskningsbibliotekerne er tilrettelagt som et studium af 4 års varighed,  

 hvoraf 3 år omfatter en teoretisk undervisning ved Danmarks Biblioteksskole  

 og 1 år en praktisk uddannelse ved et uddannelsesberettiget  

 forskningsbibliotek.
 1. del.
§ 2.  1. del af den teoretiske uddannelse strækker sig  

 over tre semestre.
Undervisningen meddeles i form af forelæsninger og  

 øvelser, og endvidere indgår studiebesøg som et led i undervisningen.
 § 3.  Undervisningen på 1. del omfatter følgende fag:
håndbogskundskab, bibliografi, deskriptiv katalogisering, klassifikation, dokumentation og referencearbejde, accession, dansk bibliotekshistorie, publikumsservice.
 Der gives kursorisk undervisning i:
boghandelen, indbinding og konservering, håndskriftslæsning, studie- og læseteknik.
 Der gives introduktion til:
 speciel håndbogskundskab og bibliografi.
Stk. 2.  Der fordres dokumentation for kendskab til  

 elementært russisk og fransk på gymnasie- eller tilsvarende niveau.
For  

 studerende, som ikke kan dokumentere et sådant kendskab, tilrettelægges  

 kurser i de nævnte sprog.
 § 4.  1. dels fag afsluttes med 3 skriftlige prøver i:
 samt 3 prøver - efter rektors bestemmelse mundtlige eller skriftlige - i  

 følgende eksamensområder og fag:
 Stk. 2.  Prøverne i fagene håndbogskundskab og  

 bibliografi kan efter rektors bestemmelse afholdes som een fælles prøve,  

 således at der for opgavebesvarelsen gives een karakter, der tæller dobbelt.
Stk. 3.  Kurser i russisk og fransk afsluttes med en  

 mundtlig prøve.
Disse kursr kan, hvor praktiske forhold taler derfor, efter  

 rektors bestemmelse henlægges til et senere tidspunkt i uddannelsestiden, men  

 prøverne skal senest være bestået inden 2. dels eksamen.
 2. del.
§ 5.  2. del af den teoretiske uddannelse strækker sig  

 over tre semestre.
Undervisningen meddeles i form af forelæsninger, øvelser  

 og andre, friere studieformer.
Endvidere indgår studiebesøg som et led i  

 undervisningen.
 § 6.  Undervisningens 2. del omfatter følgende fag:
speciel håndbogskundskab og bibliografi med fagene encyklopædi, katalogiseringsproblemer, elektronisk databehandling, klassifikation, udenlandsk bibliotekshistorie, fremmedsproglig biblioteksterminologi og translitteration, boghistorie og bogfremstilling, biblioteksadministration og biblioteksbygninger.
 Der gives kursorisk undervisning i:
arkivvæsen, audio-visuelle materialer.
 § 7.  2. dels fag afsluttes med 3 skriftlige prøver i  

 speciel håndbogskundskab og bibliografi med fagenes encyklopædi inden for  

 følgende hovedfagområder:
 samt 4 prøver - efter rektors bestemmelse mundtlige eller skriftlige - i  

 følgende eksamensområder:
 Stk. 2.  Inden for speciel håndbogskundskab og  

 bibliografi med fagenes encyklopædi kan der afleveres skriftlige  

 afløsningsopgaver til afløsning af eksamen i eet enkelt fag inden for et  

 eller flere hovedfagområder.
§ 8.  Under 2. del udarbejdes en skriftlig  

 specialeopgave inden for et væsentligt biblioteksfagligt område.
Valget af  

 emnet for specialeopgaven træffes efter aftale med den pågældende faglærer og  

 undervisningslederen for sektion II inden afslutningen af 2. dels 1.  

 semester, og besvarelsen skal i to maskinskrevne eksemplarer være indleveret  

 til skolen senest den 30. april i det afsluttende semester.
Af hensyn til  

 færdiggørelsen af denne opgave kan undervisningen for de pågældende  

 studerende suspenderes i indtil 4 uger.
 Stk. 2.  En specialeopgave kan, når dens omfang eller  

 art tilsiger det, efter godkendelse af undervisningslederen og den pågældende  

 faglærer udarbejdes af indtil tre studerende.
 Eksaminatorer og censorer.
§ 9.  Eksaminatorerne ved de mundtlige prøver udpeges  

 af rektor blandt biblioteksskolens lærere.
Ved bedømmelsen af de skriftlige  

 prøver medvirker de pågældende faglærere.
§ 10.  Censorer beskikkes af ministeriet for  

 kulturelle anliggender for tre år ad gangen efter indstilling fra  

 Biblioteksskolerådet.
Ved bedømmelsen af samtlige skriftlige og mundtlige  

 prøver, herunder specialeopgaven, medvirker en censor, jfr. dog § 11, stk. 5.
 Karaktergivning.
 § 11.  Ved bedømmelsen anvendes den ved de højere  

 uddannelsesinstitutioner benyttede karakterskala, jfr. bekendtgørelse nr. 148  

 af 5. april 1971 om karaktergivning ved de højere uddannelsesinstitutioner  

 som ændret ved bekendtgørelse nr. 503 af 25. november 1971.
 Stk. 2.  Til beståelse af 1. del og afgangseksamen som  

 bibliotekar kræves en gennemsnitskvotient på mindst 6,0.
 Stk. 3.  Enkeltkarakterer, som indgår i et  

 deleksamensresultat eller det samlede eksamensresultat, må ikke være under 3.
Stk. 4.  I de tilfælde, hvor delkarakterer for flere  

 delprøver indgår i een samlet karakter for et eksamensområde, jfr. § 4, stk.  

 1, og § 7, stk. 1, bliver karakteren det tal i skalaen, som ligger nærmest  

 gennemsnittet af de opnåede delkarakterer.
En delkarakter må ikke være under  

 3.
 Stk. 5.  Afløsningsopgaver inden for speciel  

 håndbogskundskab og bibliografi med fagenes encyklopædi på 2. del, jfr. § 7,  

 stk. 2, bedømmes som »godkendt« eller »ikke godkendt« af  

 vedkommende faglærer alene.
 Stk. 6.  Prøver i russisk og fransk bedømmes som  

 »bestået« eller »ikke bestået«.
 § 12.  Bedømmelse af de studerende er individuel, også  

 i det i § 8, stk. 2, nævnte tilfælde.
 § 13.  Ved 1. del gives en karakter for hver af de  

 skriftlige og mundtlige prøver, i alt 6 karakterer.
 § 14.  Ved 2. del gives en karakter for hver af de  

 skriftlige og mundtlige prøver samt en karakter for specialeopgaven, i alt 8  

 karakterer.
 § 15.  I beregningen af det endelige eksamensresultat  

 indgår alle karaktererne fra 1. del og 2. del, i alt 14 karakterer, jfr. §§  

 13 og 14.
 Stk. 2.  Foruden de i stk. 1 nævnte karakterer anføres i  

 eksamensbeviset den beståede prøve i russisk og fransk og specialeopgavens  

 titel, samt det eller de fag, hvor afløsningsopgave måtte være godkendt, jfr.  

 § 11, stk. 5.
 Almene eksamensregler.
§ 16.  Ingen kan mere end tre gange indstille sig til  

 de enkelte prøver ved henholdsvis 1. og 2. del.
Fornyet indstilling er  

 betinget af, at den opnåede eksamenskarakter er under 6 ved den enkelte  

 prøve.
Skolerådet kan i ganske særlige tilfælde give dispensation til  

 indstilling en 4. gang.
Stk. 2.  Omprøve finder sted ved den nærmest følgende,  

 ordinære prøve i det pågældende eksamensområde eller fag.
Den studerende har  

 dog mulighed for een omprøve i de enkelte fag eller eksamensområder i  

 forlængelse af en netop afsluttet eksamen; sådan omprøve afholdes om muligt i  

 forbindelse med sygeeksamen i det pågældende fag, jfr. § 17.
 Stk. 3.  Ved en fornyet indstilling til en prøve  

 bortfalder karakteren for den tidligere prøve.
 Stk. 4.  Samtlige prøver på 1. del skal være endeligt  

 afsluttet inden den praktiske uddannelse påbegyndes, jfr. dog § 4 vedrørende  

 kurserne i russisk og fransk.
 § 17.  I tilfælde, hvor en studerende på grund af  

 sygdom eller lignende grund til forfald ikke har kunnet deltage i prøver i  

 den normale termin, lader biblioteksskolen afholde sygeeksamen.
 Den praktiske uddannelse.
 § 18.  Efter bestået 1. del gennemgår den studerende i  

 et år en praktisk uddannelse ved uddannelsesberettigede  

 forskningsbiblioteker.
 Stk. 2.  Den praktiske uddannelse skal tilrettelægges  

 sådan, at der sikres den studerende orientering inden for de væsentlige sider  

 i biblioteksarbejdet.
 Stk. 3.  I videst muligt omfang skal de studerende ved  

 udstationering af ca. 1 måneds varighed inden for den praktiske  

 uddannelsestid sikres et kendskab til arbejdet i et bibliotek af anden type  

 end praktikbiblioteket.
 § 19.  Danmarks Biblioteksskole foretager efter aftale  

 med vedkommende uddannelsesberettigede biblioteker og med hensyntagen til de  

 studerendes ønsker fordelingen af de studerende i bibliotekerne.
 Stk. 2.  Uddannelsesberettigede biblioteker er Det kgl.  

 Bibliotek, Universitetsbibliotekets 1. og 2. afdeling, Statsbiblioteket i  

 Århus, Odense Universitetsbibliotek, Roskilde Universitetsbibliotek, Ålborg  

 Universitetsbibliotek, Danmarks tekniske Bibliotek, Danmarks Veterinær- og  

 Jordbrugsbibliotek, Danmarks pædagogiske Bibliotek, handelshøjskolernes  

 biblioteker i København og Århus, Danmarks Lærerhøjskoles Bibliotek, Risø  

 Bibliotek samt andre forskningsbibliotker, som ministeriet for kulturelle  

 anliggender måtte godkende som uddannelsesberettigede.
 § 20.  Den studerendes virksomhed under den praktiske  

 uddannelse står under tilsyn af rektor og bibliotekets leder.
 Stk. 2.  Den studerende er under den praktiske  

 uddannelse aflønnet med hensyntagen til, at den studerende primært er under  

 uddannelse og først i anden række er en arbejdskraft for bibliotekerne.
§ 21.  Efter den praktiske uddannelse på et bibliotek  

 afgiver bibliotekets leder en skriftlig udtalelse til rektor om den  

 studerendes virksomhed og evner for praktisk biblioteksarbejde.
Den  

 studerende har ret til efter ønske at blive gjort bekendt med denne  

 udtalelse.
 Stk. 2.  Efter den praktiske uddannelse på et bibliotek  

 afgiver den studerende til rektor en kort, skriftlig redegørelse for  

 arbejdets forløb.
 Andre bestemmelser.
 § 22.  Ministeriet for kulturelle anliggender kan  

 dispensere fra denne bekendtgørelse, når der foreligger usædvanlige forhold,  

 der begrunder dette.
 § 23.  Bekendtgørelsen har virkning fra 1. september  

 1978.
 Stk. 2.  Studerende, der før 1. september 1978 har  

 begyndt en uddannelse på Danmarks Biblioteksskoles sektion II, linjen for  

 bibliotekarer, uddannes i overensstemmelse med bekendtgørelse nr. 462 af 18.  

 september 1969 om studie- og eksamensordning ved Danmarks Biblioteksskole,  

 sektion II, linjen for biblioteksassistenter, og cirkulære nr. 232 af 26.  

 november 1971 om praktikanttjeneste ved forskningsbiblioteker for  

 bibliotekarstuderende på Danmarks Biblioteksskoles sektion II.
 Ministeriet for kulturelle anliggender,  

 den 1. august 1978.
 Niels Matthiasen.
/äE.
Thrane.
