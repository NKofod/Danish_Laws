(VVM-pligtige anlæg) Denne vejledning knytter sig til Miljø- og Energiministeriets cirkulære om  

 planlægning og administration af anlæg til intensiv husdyrproduktion, der må  

 antages at påvirke miljøet i væsentlig grad (VVM-pligtige anlæg).
Vejledningen uddyber og redegør for formål og baggrund for cirkulærets  

 bestemmelser.
Vejledningen præciserer og beskriver de hensyn amtsrådet skal  

 varetage i de konkrete sager om regionplantillæg med VVM-redegørelse for  

 anlæg til intensiv husdyrproduktion, der må antages at påvirke miljøet i  

 væsentlig grad (VVM-pligtige anlæg) samt landzoneadministrationen heraf.  

 Vejledningen supplerer og præciserer vejledningen om tilvejebringelse af  

 regionplantillæg med VVM-redegørelse for svine- og fjerkræfarme. (* 1) 1. Cirkulærets baggrund Landbrugsproduktionen antager en stadig mere industriel karakter, hvilket  

 bevirker, at det ligesom andre store virksomheder kan have stor påvirkning af  

 naturen og miljøet.
Der sker en øget specialisering og regionalisering af  

 produktionen.
De animalske bedrifter er blevet koncentreret i bestemte  

 områder og bestemte egne af landet.
Dette bevirker, at mulighederne for en  

 videre udvikling af husdyrproduktion i de enkelte regioner er meget  

 uensartet. (* 2) De geografiske betingelser og naturgrundlaget varierer  

 således fra område til område.
Den stigende konkurrence om det åbne land, herunder problemerne med  

 landbrugets påvirkning af miljøet, har bragt det åbne lands beskyttelse i  

 fokus.
Intensiveringen af landbrugsproduktionen samt udviklingen i  

 produktionsformerne har bevirket en forringelse af en række levesteder for  

 dyr og planter og en større ensartethed i landskabet. (* 2) Samtidig kan de  

 store, moderne anlæg til intensiv husdyrproduktion i sig selv komme til at  

 fremstå som fremmede elementer i landskabet, og den i nogle egne meget  

 intensive husdyrproduktion kan medføre problemer med store overskud af  

 specielt kvælstof og fosfor, som helt eller delvist ledes til vandmiljøet og  

 sårbare naturtyper.
Landbruget er underlagt en generel regulering gennem bl.a. landbrugsloven  

 og miljøbeskyttelsesloven, som gælder for alle landbrugsejendomme og arealer  

 i det åbne land.
De har bl.a. til formål at sikre en miljømæssigt forsvarlig  

 udbringning og opbevaring af husdyrgødning.
Det er særligt de store svinefarme over 250 dyreenheder, der er  

 disharmoniske i dag, dvs. har en større gødningsproduktion, end der er jord  

 til på ejendommen.
Det er samtidig dem, der fortrinsvis ønskes placeret i  

 netop de områder, hvor husdyrtætheden og dermed gødningstrykket er størst, og  

 hvor samtidig de geologiske forhold ofte er sådan, at der er risiko for, at  

 der kun er en begrænset kapacitet for nitratreduktion i undergrunden.
Der er  

 derfor risiko for, at nitratudvaskningen i bestemte områder med særlige  

 geologiske forhold kan føre til forhøjede nitratkoncentrationer i  

 grundvandet. (* 3) Uanset om det generelle, samlede reduktionsmål for kvælstofudledningen i  

 Vandmiljøplanen måtte blive opfyldt, vil udsivning af grundvand med forhøjet  

 nitratindhold samt ammoniakfordampning fra store husdyrhold kunne forstærke  

 eksisterende problemer med næringsstofbelastningen i visse sårbare  

 vandområder.
2. Cirkulærets formål Cirkulærets formål er at sikre, at anlæg til intensiv husdyrproduktion,  

 der må antages at påvirke miljøet i væsentlig grad (VVM-pligtige anlæg), ikke  

 etableres uden, at det kan forenes med de overordnede mål for varetagelsen af  

 natur- og miljøhensyn i planlægningen, således at amtsrådet på baggrund af en  

 samlet vurdering af miljøbelastningen i et område tager de nødvendige hensyn  

 til regionplanens retningslinier og målsætninger for grundvandet,  

 overfladevandet og beskyttelsen af natur- og landskabsværdier.
3. Cirkulærets gyldighedsområde Miljø- og Energiministeriets cirkulære omfatter planlægning for alle anlæg  

 til intensiv husdyrproduktion, der må antages at påvirke miljøet i væsentlig  

 grad (VVM-pligtige anlæg) samt landzoneadministrationen heraf.
4. Regler for amternes planlægning Ved planlægningen for anlæg til intensiv husdyrproduktion, der må antages  

 at påvirke miljøet i væsentlig grad (VVM-pligtige anlæg), gælder, at  

 amtsrådet skal foretage en vurdering af anlæggets miljømæssige konsekvenser.  

 Dette indebærer bl.a. en vurdering af anlæggets placering og udformning i  

 relation til grundvand og overfladevand samt de landskabelige,  

 kulturhistoriske og biologiske værdier.
Det er anlæggets samlede virkning på  

 miljøet, der skal vurderes.
Og amtsrådet skal bl.a. i deres VVM-behandling  

 sikre, at disse anlæg er forenelige med regionplanens retningslinier og  

 målsætninger for miljø- og naturinteresserne i det givne område.
Der er tale  

 om den samme vurdering af de relevante konsekvenser, som amtsrådet skal  

 foretage i forbindelse med andre planbeslutninger.
 Cirkulæret indskærper, at regionplanens retningslinier for grundvandet,  

 overfladevandet eller beskyttelse af natur- og landskabsværdier som  

 udgangspunkt skal overholdes ved behandlingen af de VVM-pligtige anlæg til  

 husdyrproduktion.
Såfremt amtsrådet på baggrund af en samlet vurdering af miljøbelastningen  

 i et område finder, at etablering af et VVM-pligtigt anlæg til intensiv  

 husdyrproduktion vil kunne ske miljømæssigt forsvarligt, selvom anlægget ikke  

 er foreneligt med den gældende regionplan, vil amtsrådet kunne foretage de  

 nødvendige ændringer af regionplanens retningslinier og målsætninger for  

 grundvandet, overfladevandet eller beskyttelse af natur- og landskabsværdier  

 i det omfang det ikke vil være i strid med de hensyn, som regionplanlægningen  

 skal varetage.
Det indebærer, at forslaget til regionplantillæg med  

 VVM-redegørelse samtidig udtrykkeligt må indeholde de nødvendige forslag til  

 ændringer af de pågældende retningslinier og målsætninger i regionplanen.
4.1. VVM-redegørelsens indhold Efter § 5 i Miljø- og Energiministeriets bekendtgørelse nr. 847 af 30.  

 september 1994 skal VVM-redegørelsen indeholde de i bekendtgørelsens bilag 3  

 nævnte oplysninger.
Det betyder, at den VVM-redegørelse, der skal ledsage de  

 i § 3 omfattede anlæg ((anlæg til intensiv husdyrproduktion, der må antages  

 at påvirke miljøet i væsentlig grad (VVM-pligtige anlæg)) skal indeholde:
 I det følgende gennemgås, hvordan disse forhold skal behandles i  

 VVM-redegørelsen:
4.1.1. Grundvandet Regionplanerne skal indeholde retningslinier for anvendelsen og  

 beskyttelsen af vandressourcerne.
VVM-redegørelsen skal belyse, i hvilket  

 omfang håndteringen af husdyrgødning som følge af anlæggets etablering det  

 pågældende sted vil påvirke grundvandet i nitratfølsomme indvindingsområder,  

 som er eller har risiko for at blive forurenet med nitrat over de gældende  

 grænseværdier.
Ved nitratfølsomme indvindingsområder forstås nitratfølsomme  

 dele af områder med særlige drikkevandsinteresser samt de indvindingsoplande  

 til vandværker uden for områder med særlige drikkevandsinteresser, som er  

 nitratpåvirkede.
Målsætningen for beskyttelsen af disse grundvandsmagasiner  

 bør være, at nitratindholdet er under 25 mg nitrat per liter.
Viser  

 VVM-redegørelsen, at regionplanens retningslinier for grundvandsbeskyttelse,  

 herunder retningslinier for etablering af grundvandstruende virksomhed, ikke  

 kan opfyldes, kan regionplantillægget ikke vedtages endeligt.
4.1.2. Overfladevandkvaliteten Regionplanerne skal indeholde målsætninger for overfladevandkvaliteten.  

 Fremgår det af VVM-redegørelsen, at et anlæg vil kunne forhindre opfyldelsen  

 af disse målsætninger, kan regionplantillægget ikke vedtages endeligt.
4.1.3. Det omgivende landskab Regionplanerne skal indeholde retningslinier for varetagelsen af  

 bevaringsværdier, kulturhistoriske interesser og naturbeskyttelsesinteresser  

 i det åbne land, herunder udpegningen og sikringen af naturområder med  

 særlige naturbeskyttelsesinteresser.
Fremgår det af VVM-redegørelsen, at et  

 anlæg, der ønskes placeret i et sådant område, vil kunne forhindre  

 varetagelsen af disse interesser, kan regionplantillægget ikke vedtages  

 endeligt.
Selv ved anlæg, der placeres uden for de udpegede  

 beskyttelsesområder, kan amtsrådet afslå at vedtage regionplantillægget  

 endeligt, hvis VVM-redegørelsen viser, at anlægget vil være i strid med de  

 landskabelige og kulturhistoriske hensyn, som regionplanen og  

 landzonebestemmelserne tilsigter at varetage.
4.1.4. Beskyttede naturtyper I regionplanen indgår biotopbeskyttelsen som et element ved udpegningen af  

 naturområder.
Såfremt VVM-redegørelsen viser, at tilstanden af beskyttede  

 biotoper efter naturbeskyttelsesloven, hvad enten de ligger inden eller uden  

 for de særligt udpegede beskyttelsesområder, vil kunne ændres af det  

 VVM-pligtige anlæg, kan amtsrådet afslå at vedtage regionplantillægget  

 endeligt.
I modsat fald kræves dispensation efter lovgivningens almindelige  

 regler.
4.1.5. Potentielle og planlagte naturgenopretningsprojekter (især på  

 lavbundsområder) I regionplanen indgår retningslinier for lavbundsområder.
Fremgår det af  

 en VVM-redegørelse, at et anlæg vil kunne være i modstrid med disse  

 retningslinier, og dermed komme i modstrid med potentielle og planlagte  

 naturgenopretningsprojekter, herunder især af lavbundsområder med henblik på  

 naturgenopretning af vådområder og reduktion af nitratudvaskning til  

 overfladevandet, kan regionplantillægget ikke vedtages endeligt.
4.1.6. Internationale beskyttelsesområder I regionplanen indgår ligeledes retningslinier for de internationale  

 beskyttelsesområder.
Fremgår det af en VVM-redegørelse, at et anlæg vil kunne  

 være i modstrid med beskyttelsesforpligtelserne, kan regionplantillægget ikke  

 vedtages endeligt.
5. Regler for amternes landzoneadministration Beskyttelsen af jordbrugserhvervet er blandt de hensyn, der ligger bag  

 planlovens landzonebestemmelser.
Landzonebestemmelserne skal dæmme op for en  

 uhensigtsmæssig byspredning og sikre, at den sammenfattende fysiske  

 planlægning ikke efterhånden gennemhulles ved enkeltstående tilladelser, som  

 måske hver især kan synes rimelige og forsvarlige, men som kan være i strid  

 med intentionerne i regionplanlægningen.
Ved stillingtagen til en konkret ansøgning om landzonetilladelse til et  

 anlæg, der ikke med rimelighed kan placeres i byzone, skal amtsrådet bl.a.  

 tage hensyn til de forureningsmæssige gener, som virksomheden måtte kunne  

 påføre omgivelserne, herunder støj, støv, lugt, spildevands- og  

 trafikforhold.
Endvidere skal der tages hensyn til de naturmæssige,  

 rekreative og landskabelige interesser.
Stillingtagen til, om der kan gives landzonetilladelse til et anlæg til  

 intensiv husdyrproduktion, der må antages at påvirke miljøet i væsentlig grad  

 (VVM-pligtige anlæg), sker således på baggrund af en konkret vurdering af  

 hver enkelt sag i relation til omgivelserne og den planlægning, der gælder  

 for det aktuelle område.
Hvis amtet på den baggrund vurderer, at en  

 landzonetilladelse ikke bør meddeles, kan amtsrådet uden at igangsætte  

 VVM-proceduren afslå det ansøgte med henvisning til planlovens  

 landzonebestemmelser.
 Efter cirkulæret kan der ikke meddeles landzonetilladelse til anlæg til  

 intensiv husdyrproduktion, der må antages at påvirke miljøet i væsentlig grad  

 (VVM-pligtige anlæg), medmindre det i VVM-redegørelsen er godtgjort, at  

 anlæggets virkninger på omgivelserne er forenelige med de overordnede mål for  

 varetagelsen af natur-, kultur- og miljøhensyn i planlægningen.
Miljø- og Energiministeriet, den 30.  

 december 1997 Niels Østergård / Solveig Øster (* 1) Vejledning om tilvejebringelse af regionplantillæg med  

 VVM-redegørelse for svine- og fjerkræfarme, Miljø- og Energiministeriet,  

 december 1996.
 (* 2) Landbruget i planlægningen, Landbrugs- og Fiskeriministeriet,  

 september 1996.
 (* 3) Drikkevandsudvalgets Betænkning af 17. december 1997. Betænkning fra  

 Miljøstyrelsen.
