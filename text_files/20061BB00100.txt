Fremsat den 20. februar 2007 af  

 Anne Grete Holmsgaard (SF), Steen Gade (SF),  

 Ole Sohn (SF) og Kristen Touborg (SF) Forslag til folketingsbeslutning om  

 kommuners ret til at stille krav til energi- og miljøstandarder i  

  

 lokalplaner Folketinget pålægger regeringen   

 	  

 at fremsætte forslag  

 om at ændre planloven eller administrativt at udvide emnekataloget i  

 planlovens  

 § 15, så kommunerne får ret til at stille særlige krav til bygningers energi-  

 og ressourceforbrug samt krav til anvendelse af miljøvenlige materialer og  

 produkter, og   

 	  

 at sikre, at der i den  

 miljøvurdering, som kommunerne skal lave af lokalplaner m.v., indgår en  

 vurdering af det fremtidige ressourceforbrug, herunder vand, varme og el,  

 f.eks. set i forhold til gældende normer for byggeri.
Bemærkninger til forslaget Planloven regulerer de krav, som en kommune kan stille til et  

 områdes anvendelse, som f.eks. bebyggelsestæthed, bygningshøjde, beskyttelse  

 mod støj, tilslutning til kollektive forsyningsnet, bevaring af bebyggelser,  

 æstetisk udformning af bebyggelser og udformning af skiltning m.v.
Formålet med beslutningsforslaget er   

 	  

 at give kommunerne ret  

 til at stille krav, hvor man går længere end blot at følge de overordnede  

 minimumsstandarder, der gælder for energiforbrug, materialeforbrug m.v.,   

 	  

 at give et løft til  

 udviklingen af energi- og miljøvenligt byggeri, miljøvenlige byggematerialer  

 og  

 tilsvarende byggemetoder,   

 	  

 at bidrage til at nedbringe  

 energiforbruget, mængderne af miljøbelastende affald og trækket på  

 grundvandsressourcerne,  

 og   

 	  

 at synliggøre  

 ressourceforbruget i kommunerne, herunder i planlægningen.
Til trods for at det fremgår af planlovens formålsparagraf, at  

 den skal medvirke til at »værne landets natur og miljø, så  

 samfundsudviklingen  

 kan ske på et bæredygtigt grundlag«, giver den ikke kommunerne ret til at  

 stille særlige krav til noget så fundamentalt som bygningers energi- og  

 vandforbrug  

 eller krav om anvendelse af miljøvenlige materialer i byggeri.
Det begrænser  

 kommunerne helt unødigt i deres muligheder for at planlægge ressourcebevidst  

 og  

 for at profilere sig som »grønne« kommuner.
Hvorfor skal en kommune dog være  

 begrænset til at følge »dagens standard«, hvis den ønsker at sikre, at f.eks.  

 et nyt boligområde skal være et lavenergiområde, eller hvis den vil satse på  

 kombinationen af et lavt energiforbrug og anvendelse af miljøvenlige  

 materialer  

 og måske bruge det til at tiltrække borgere og erhverv? Som planloven er i dag, eller som den fortolkes, kan en kommune  

 kun stille mere vidtgående krav, hvis den selv ejer jorden.
Det betyder, at  

 kommuner, der ønsker at gå denne vej, i realiteten må gå en omvej eller helt  

 give op.
En kommune som Stenløse Kommune har håndteret manglerne i planloven  

 ved først at købe jorden til en ny bydel, tinglyse servitutter på området for  

 derefter at sælge grundene igen.
Det er fuldt lovligt, men er det rimeligt,  

 at  

 en kommune skal gå denne omvej? Hillerød Kommune har håndteret problemet ved  

 at  

 indgå et partnerskab med to store entreprenører.
Der kan være mange gode  

 grunde  

 til at indgå sådanne partnerskaber, men det virker ikke velbe-grundet, at en  

 kommune skal være afhængig af, at den kan få etableret et partnerskab, for at  

 kunne realisere sine visioner og politiske beslutninger.
Kommunernes ret til at stille krav kan enten opnås ved at ændre  

 planloven, eller ved at miljøministeren bruger bemyndigelsen i § 15, stk. 6,  

 til at udvide det såkaldte lokalplankatalog, dvs. listen over emner, som  

 reguleres gennem en lokalplan.
Skulle dette sidste  mod  

 forslagsstillernes forventning  

  ikke være tilstrækkeligt til at sikre forslagets formål, må der  

 foretages en  

 egentlig ændring af planloven.
Realdania og Miljøministeriets fælles projekt, »Fornyelse af  

 planlægningen«, udsendte sin afsluttende rapport i juni 2006. Det fremgår af  

 denne og af referatet fra det afsluttende debatmøde, at der er en ganske stor  

 interesse i kommunerne for at kunne arbejde med mere bæredygtige lokalplaner  

 og  

 gå videre end de krav, der stilles i bl.a. bygningsreglementet.
Dette er også  

 fremgået af en række arrangementer om lavenergibyggeri, som har været afholdt  

 af Dansk Byggeri, Det Økologiske Råd, Ingeniørforeningen, Akademisk  

 Arkitektforening og Erhvervsnetværk Passivhus Danmark.
I afrapporteringen fra  

 »Fornyelse af planlægningen« peges der bl.a. på muligheden for at anvende  

 bemyndigelsen  

 i planlovens § 15.
 Hoved- og delrapporterne indeholder desuden en udmærket  

 gennemgang af, hvordan en række kommuner har måttet gå over åen for at hente  

 vand i deres arbejde med at realisere lokale beslutninger om at satse mere på  

 en bæredygtig udvikling.
Omkring 40 pct. af Danmarks samlede energiforbrug går til  

 opvarmning og el i bygninger.
Med samfundets voksende behov for at spare på  

 energien er det vigtigt at satse på mange fronter for at fremme  

 lavenergibyggeri,  

 passivhuse, energirigtige renoveringer og anvendelse af miljøvenlige  

 materialer, der skåner både indeklima og det ydre miljø.
Samtidig vil en sådan satsning betyde et løft i mulighederne for  

 udvikling af såvel nye byggeelementer med f.eks. indpasning af solceller som  

 nye byggemetoder, hvor der arbejdes med både ressourceforbrug, æstetik og  

 indeklima.
En bygherre vil normalt ikke prioritere energi- og  

 miljøstandarder,  

 der går videre end de lovbundne minimumskrav, og som køber af en bolig har  

 man  

 meget få muligheder for at stille krav.
Kommunernes ret til at stille krav i  

 lokalplaner kan være med til at sætte gang i udviklingen i dansk  

 lavenergibyggeri, udvikling af markedet for mere miljøvenlige byggematerialer  

 og færdigmoduler samt udvikling af selve byggeprocessen.
De hidtidige erfaringer fra ind- og udland peger på, at  

 totaløkonomien er særdeles god.
Byggerierne vil ofte være lidt dyrere pr.  

 kvadratmeter,  

 hvis man vælger at bygge lavenergibyggeri eller passivhuse.
Erfaringer fra  

 Østrig peger dog på, at det ikke nødvendigvis behøver at være dyrere, hvis  

 man  

 planlægger omhyggeligt.
Til gengæld er driftsudgifterne væsentligt lavere.  

 Der  

 er således også en økonomisk gevinst at hente for kommunens egne  

 institutioner,  

 borgerne og virksomhederne.
Kommunerne vil desuden få fordel af, at de på  

 sigt  

 får mindre miljøskadeligt affald.
Skriftlig fremsættelse Anne Grete Holmsgaard  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om kommuners ret til at stille krav til energi- og  

 miljøstandarder i  

  

 lokalplaner.
(Beslutningsforslag nr.
B 100).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
