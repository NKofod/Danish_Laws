Vejledning om offentlig mikrobiologisk kontrol  

 af fødevarer Afsnit I Område Vejledningen er udarbejdet til brug for  

 fødevareregionerne.
Den offentlige mikrobiologiske kontrol er  

 endvidere omfattet af Fødevaredirektoratets generelle  

 Kontrolvejledning.
Vejledningen anvendes for enhver form for  

 fødevarevirksomhed.
Vejledningen anvendes således også ved  

 kontrollen på grænsekontrolsteder af animalske fødevarer,  

 som importeres fra tredjelande.
Endelig finder vejledningen anvendelse ved  

 kontrollen med den mikrobiologiske zoneopdeling af fangstområderne for  

 muslinger og toskallede bløddyr.
 Vejledningen berører ikke de særlige regler  

 om offentlig mikrobiologisk kontrol, som er fastsat fx i forbindelse med  

 salmonellahandlingsplanerne, salmonellakontrollen af fersk kød og  

 fjerkrækød til Sverige og Finland, og bakteriologisk  

 undersøgelse af slagtedyr ved kødkontrollen.
 Vejledningen anvendes fra januar 2003. Vejledningen  

 erstatter Fødevaredirektoratets "Vejledning om mikrobiologisk  

 kontrol af fødevarer" fra december 2000.
Afsnit II Indledning I løbet af årene 2000-2001 har  

 Fødevareministeriet arbejdet med modernisering og omlægning af  

 den offentlige mikrobiologiske fødevarekontrol, så ressourcerne  

 udnyttes bedre og mere målrettet mod problemområderne.
Denne  

 vejledning beskriver rammerne og principperne for den offentlige  

 mikrobiologiske kontrol bl.a. på baggrund af omlægningen.
 Vejledningen indeholder endvidere retningslinier for,  

 hvordan mikrobiologiske analyser kan bruges i kontrollen med  

 fødevarevirksomheder, og hvordan analyserne kan bruges som en  

 støtte for tilsynet.
Det internationalt anvendte begreb mikrobiologisk  

 kriterium for fødevarer bliver introduceret som et redskab til at  

 tilrettelægge mikrobiologiske analyser af fødevarer, og vil  

 blive det fremtidige grundlag for den mikrobiologiske kontrol.
Direktoratet  

 har valgt at indarbejde konceptet nu, men den fulde implementering af  

 begrebet mikrobiologisk kriterium afventer de kommende EU-regler på  

 området.
 Endelig indeholder vejledningen et fagligt afsnit om valg  

 af analyseparametre (afsnit 7), og til sidst en oversigt over regler mv.  

 (afsnit 8).
Afsnit III Rammer for offentlige mikrobiologiske kontrolanalyser Offentlige mikrobiologiske kontrolanalyser ligger inden  

 for rammerne af 1) til 4) :
 1)	Centralt koordinerede laboratorieprojekter (CKL-projekter).
 2)	Regionalt planlagte projekter   primært til kontrol med  

 detailvirksomheder.
 3)	Pulje til hver region   primært til kontrol med  

 engrosvirksomheder og med importører af ikke-animalske  

 fødevarer, men også til mistankeprøver i engros- og  

 detailleddet, ved sygdomsudbrud, forbrugerklager mv.
Ressourcefordelingen er 30% - 40% - 30%. Den procentuelle  

 fordeling udmeldes centralt fra, og fra år til år afhængig  

 af behovet.
Fødevaredirektoratet centralt administrerer analyserne  

 under centralt koordinerede projekter, mens fødevareregionerne  

 administrerer analyserne under punkterne 2) og 3) og tilrettelægger  

 prøverne efter den angivne fordelingsnøgle.
 4)	Kontrol på grænsekontrolsteder af animalske  

 fødevarer importeret fra tredjelande.
Kontrollen med animalske produkter, der importeres fra  

 tredjelande, finansieres ved særlige afgifter jf.  

 afgiftsbekendtgørelsen.
Disse prøver omtales nærmere i  

 afsnit 6.7.
 De centralt koordinerede laboratorieprojekter og de  

 regionalt planlagte projekter ligger i faste rammer med tilrettelagte  

 prøveudtagninger.
Kapitel 3.1 Centralt koordinerede laboratorieprojekter Fødevaredirektoratet centralt udarbejder i  

 samarbejde med fødevareregionerne hvert år en samlet plan for  

 det følgende års landsdækkende mikrobiologiske  

 undersøgelser (centralt koordinerede laboratorieprojekter), fx  

 undersøgelser for Salmonella og Campylobacter.  

 Fødevareafdelingerne i regionerne foretager prøveudtagning, og  

 de regionale laboratorier gennemfører undersøgelserne.
 Projekterne gennemføres i detail- og  

 engrosvirksomheder og har til formål at afdække nye  

 mikrobiologiske problemstillinger, at overvåge udviklingen af  

 mikrobiologiske risici i fødevarer, at skaffe  

 forbrugereksponeringsdata til brug i risikovurderinger og viden til at  

 håndtere de mikrobiologiske risici og kontrollere, at fastsatte  

 mikrobiologiske grænseværdier overholdes.
På direktoratets Intranet vil ligge et katalog med  

 CKL- projektbeskrivelser og rapporter.
I øvrigt henvises til den  

 generelle Kontrolvejledning afsnit 2.4, som indeholder et afsnit om  

 principperne for CKL-projekter.
Kapitel 3.2 Regionalt planlagte projekter i detailleddet En væsentlig del af den mikrobiologiske kontrol med  

 detailleddet samles i projekter, hvor fødevareregionen årligt  

 vælger indsatsområderne på baggrund af en behovsvurdering  

 og ud fra kendskab til lokalområdet.
 Der henvises til afsnit 6.2 for en nærmere  

 beskrivelse af de regionalt planlagte projekter i detailleddet.
Kapitel 3.3 Regionernes pulje til kontrolprøver i  

 engrosleddet samt til mistanke-prøver i engros- og detailleddet Hver fødevareregion råder over et antal  

 prøver om året, hvor hovedparten bør anvendes til  

 analytisk kontrol som støtte for tilsyn i engrosleddet, dvs. på  

 autoriserede virksomheder og hos importører af ikke-animalske  

 fødevarer.
 En mindre del af puljen skal dække prøver ved  

 mistanke om ulovlige forhold i engros- eller detailleddet, forbrugerklager,  

 prøver til opsporing af fødevarebårne sygdomme m.v.
 Der henvises til afsnit 6 for en nærmere beskrivelse  

 af prøverne i denne pulje.
Kapitel 3.4 Kontrol på grænsekontrolsteder af animalske  

 fødevarer importeret fra tredjelande Indtil der etableres harmoniserede regler i EU,  

 tilrettelægger Fødevaredirektoratet centralt de  

 undersøgelser (parametervalg og frekvenser), som animalske  

 fødevarer fra tredjelande skal underkastes på danske  

 grænsekontrolsteder.
 Ifølge EU-direktiv om veterinærkontrol med  

 produkter fra tredjelande skal EU-Kommissionen fremlægge forslag til  

 parametervalg og undersøgelsesfrekvenser for animalske  

 fødevarer med oprindelse i tredjelande med henblik på at  

 få ensartede regler for den mikrobiologiske, kemiske og parasitologiske  

 kontrol af animalske fødevarer, der indføres fra tredjelande.  

 Dette arbejde er endnu ikke igangsat.
Afsnit IV Principper for offentlig mikrobiologisk kontrol De overordnede grundlæggende principper for den  

 offentlige mikrobiologiske kontrol er, at kontrollen skal være  

målrettet og behovsorienteret, og den skal overvejende  

 finde sted ved kilden.
De mikrobiologiske analyser skal indgå  

 som led i et effektivt tilsynsarbejde, hvor tilsynet er det bærende  

 element i den offentlige kontrol, og hvor mikrobiologiske analyser er et  

 hjælpeværktøj til tilsynet.
Kapitel 4.1 Målrettet kontrol Den analytiske mikrobiologiske kontrol skal bruges  

 målrettet som et led i tilsynet.
Indsatsen skal rettes mod de  

 områder, hvor man har mistanke om problemer.
Der er kun et  

 begrænset antal prøver til rådighed, og det skal sikres,  

 at prøverne bliver anvendt bedst muligt.
Kapitel 4.2 Behovsorienteret kontrol Afgørelsen af hvilke prøver, der skal  

 udtages, hvor ofte der skal udtages prøver, og hvilke analyser der  

 skal gennemføres, beror på en konkret vurdering af behovet i den  

 enkelte virksomhed, branche eller for en bestemt fødevaretype.  

 Mikrobiologiske kontrolundersøgelser skal således ikke  

 udføres som rutineprøver efter faste  

 prøveudtagningsfrekvenser.
Det er vigtigt, at den offentlige mikrobiologiske kontrol  

 i de forskellige typer virksomheder hviler på ensartede principper,  

 når kontrolbehovet skal vurderes.
Der kan godt være en forskel i  

 kontrolintensiteten mellem forskellige virksomhedstyper, ligesom der kan  

 være forskel i kontrolintensiteten mellem virksomheder af samme type,  

 men forskellen skal være fagligt begrundet.
En væsentlig begrundelse for forskel i  

 kontrolintensitet er effektiviteten af virksomhedernes egenkontrol (se afsnit  

 4.4), omfanget af produktionen og den mikrobiologiske risiko ved  

 produktionen.
Kontrollen bør stå i et rimeligt forhold til  

 omfanget af den produktion, der kontrolleres.
Hvis en virksomhed har en  

 omfattende produktion, som går ud til mange forbrugere, bør det  

 indgå i vurderingen af prøveomfanget.
Omvendt kan en mindre  

 produktion også være forbundet med en mikrobiologisk risiko.
Kapitel 4.3 Kontrol ved kilden Den offentlige mikrobiologiske kontrol skal overvejende  

 finde sted ved kilden, dvs.  der hvor fødevarerne produceres.  

 Kontrollen skal dog udføres hos importørerne eller på  

 modtagelageret ved import/samhandel af ikke-animalske fødevarer i form  

 af ikke-diskriminerende stikprøvekontrol.
De mikrobiologiske undersøgelser anvendes til at  

 kontrollere den produktion og håndtering, der finder sted i  

 virksomheden.
Prøver udtaget i fx detailleddet bør  

 primært være af fødevarer, som er tilvirket i den  

 pågældende detailvirksomhed, således at prøven siger  

 noget om virksomheden og ikke om leverandøren.
 Kontrol med animalske fødevarer af  

 tredjelands-oprindelse foregår dog på grænsekontrolstederne  

 efter retningslinier angivet i cirkulære om veterinærkontrol med  

 animalske fødevarer, der indføres fra tredjelande.
Kapitel 4.4 Offentlig mikrobiologisk kontrol i forhold til  

 egenkontrol Den offentlige kontrol skal tage udgangspunkt i  

 egenkontrollen.
Hvis virksomhedens egenkontrol omfatter mikrobiologiske  

 analyser, bør det indgå i vurderingen af behovet for offentlig  

 mikrobiologisk kontrol.
Det er ud fra vurderingen af, om virksomheden  

 følger egenkontrolprogrammet, om det fungerer i praksis og er  

 tilstrækkeligt, at den tilsynsførende vurderer i hvilket omfang,  

 der skal udtages prøver til mikrobiologisk analyse.
I en virksomhed med et intensivt og effektivt  

 egenkontrolprogram med dokumentation vil der som udgangspunkt være  

 mindre behov for mikrobiologiske undersøgelser i den offentlige  

 kontrol end i en virksomhed med et mindre omfattende eller mindre  

 velfungerende egenkontrolprogram.
Tilsynsmyndigheden skal dog i alle  

 tilfælde udtage prøver for at sikre, at egenkontrolprogrammet  

 fungerer efter hensigten.
 Hvis en virksomhed ikke har et fungerende  

 egenkontrolprogram eller et egenkontrolprogram, som omfatter mikrobiologiske  

 analyser, må den tilsynsførende vurdere behovet for offentlige  

 mikrobiologiske undersøgelser ud fra forhold som produktionens omfang  

 og den mikrobiologiske risiko, der knytter sig til produkterne.
Afsnit V Anvendelse af mikrobiologiske kontrolanalyser Ved anvendelse af mikrobiologiske analyser i kontrollen  

 med fødevarevirksomheder bør en række forhold være  

 overvejet inden prøveudtagning.
 Der tages udgangspunkt i det internationalt anvendte  

 begreb mikrobiologisk kriterium som et redskab til at  

 tilrettelægge mikrobiologiske analyser af fødevarer.
Kapitel 5.1 Mikrobiologisk kriterium for fødevarer Anvendelse af mikrobiologiske kontrolanalyser bør  

 ske på grundlag af det internationalt anvendte begreb mikrobiologiske  

 kriterier.  Et  

 mikrobiologisk kriterium kan fastsættes for en bestemt mikroorganisme i  

 en fødevare, et vareparti eller en proces.
Et mikrobiologisk kriterium  

 omfatter en række elementer, som bør være tænkt  

 igennem, før prøven udtages.
Elementerne er:
 1)	Angivelse af den mikroorganisme eller det toksin, kriteriet  

 gælder for, den omhandlede fødevare og det trin i  

 produktionskæden, hvor kriteriet gøres gældende, samt  

 begrundelse for at undersøge for mikroorganismen eller toksinet.
 2)	Relevant analysemetode.
 3)	Prøveudtagningsplan, herunder prøvemængde.
 4)	En grænseværdi.
 5)	Antal prøveenheder, der skal overholde denne  

 grænseværdi.
 6)	Beskrivelse af opfølgning ved overskridelse af  

 grænseværdien.
Mikrobiologiske kriterier bør fastsættes,  

 hvor der er et behov for dette, og hvor de er praktisk anvendelige.  

 Kriterierne bør endvidere kun fastsættes, hvor der ikke er mere  

 effektive muligheder for kontrol, og hvor de medvirker til en øget  

 forbrugerbeskyttelse.
Dermed kan prøveudtagningen dirigeres til de  

 områder, hvor der er et reelt behov, og  ressourceanvendelsen kan  

 optimeres.
 Der er ikke i sig selv nogen nyhed i de enkelte elementer  

 i et mikrobiologisk kriterium, men samlingen af elementerne under ét  

 skal ses som et redskab eller en tjekliste til at tilrettelægge  

  mikrobiologiske analyser.
 Elementerne i det mikrobiologiske kriterium beskrives i  

 det efterfølgende.
Kapitel 5.2 Mikroorganisme, fødevare, procestrin m.m.
 Første trin i den mikrobiologiske analyse er at  

 gøre sig klart, hvilken mikroorganisme eller toksin der skal  

 undersøges for, hvilken fødevare eller hvilket udstyr  

 der skal undersøges, hvor i produktionskæden  

 prøven skal udtages, og begrundelsen for eller formålet  

 med at undersøge for mikroorganismen eller toksinet.
Sædvanligvis udtages prøver til  

 mikrobiologisk analyse som led i den offentlige kontrol med det overordnede  

formål at kontrollere  virksomhedens egenkontrol.
For at opfylde  

 dette formål foretages kontrol:
 ·  

 	Af, om virksomheden overholder gældende regler (fx en  

 grænseværdi).
 ·  

 	Til understøttelse af tilsynets vurderinger om produktionshygiejne  

 og kritiske processer i produktionen, herunder ved mistanke om  

 produktionsfejl.
 ·  

 	Som led i udredning af fødevarebårne  

 sygdomstilfælde.
 Hvis formålet er kontrol af  

 grænseværdier, måles der op mod en grænseværdi  

 fastsat i en bekendtgørelse eller i en vejledning.
Hvis formålet er at understøtte tilsynets  

 vurderinger af kritiske processer i produktionen, vil en prøve  

 være en stikprøve på, om virksomheden har styr på  

 håndteringen.
Det kan fx være rengøring af udstyr, som er  

 vanskeligt at skille ad, fx en slicer, hvor der tages en svaberprøve.  

 Det kan også være ved mistanke om krydskontamination fra fersk  

 kød til varmebehandlede varer, manglende rengøring af  

 redskaber, anvendelse af gamle råvarer, vækst i holdbarhedstiden,  

 dårlig hygiejne, mangelfuld nedkøling mv., og hvor eventuelle  

 fejl ikke umiddelbart kan afsløres ved tilsynet.
 Når tilsynsmyndigheden vurderer formålet med  

 at anvende en mikrobiologisk analyse, skal det overvejes, om der er andre og  

 evt. bedre måder at kontrollere på, som gør  

 prøveudtagning overflødig.
Formålet med den analytiske kontrol er ikke at  

 afsløre fejl eller brister, som kan ses ved tilsynet og straks  

 påtales, men derimod til at afsløre usynlige fejl eller brister.  

 Hvis en temperaturmåling kan afsløre et problem, så er der  

 ingen grund til at tage en mikrobiologisk prøve.
Tilsvarende har det  

 ingen værdi at udtage prøver af varer, som er kassable, fx af  

 tydeligt fordærvede varer.
Prøver med et pædagogisk formål  

 bør anvendes i meget begrænset omfang.
Her er tale om  

 prøver, som kun udtages for over for virksomhedens indehaver at  

 tydeliggøre et mikrobiologisk problem.
Man kan endvidere ikke  

 være sikker på at få det tilsigtede resultat, når der  

 udtages prøver med dette formål.
I stedet bør anvendes  

 påbud om egenkontrolprocedurer, der sikrer mod de  

 pågældende fejl, eller eventuelt en bøde for  

 overtrædelse af reglerne, jf.
Kontrolvejledningens kapitel 7.
Når formålet er lagt fast vælges en  

analyseparameter, der kan sige noget om det, man gerne vil  

 undersøge, fx krydskontamination eller den hygiejniske kvalitet.
Det  

 skal overvejes hvilken mikroorganisme, der skal analyseres for, og ikke  

 mindst om resultatet af de valgte analyseparametre vil give de ønskede  

 informationer.
Se endvidere afsnit 7 om valg af analyseparameter.
Det bør desuden ligge fast hvilket sted i  

 produktionen, det er bedst at udtage prøven så denne kan sige  

 noget om det problem, man vil undersøge.
Det bør overvejes, om  

 det er færdigvaren, der skal undersøges, eller om det er en  

 given fremstillingsproces, som har betydning for færdigvarens  

 mikrobiologiske status, der skal kontrolleres.
Fokus bør i  

 højere grad flyttes fra færdigvarerne til processerne.
Se afsnit  

 7.
Kapitel 5.3 Prøveudtagning, herunder  

 prøveudtagningsplan m.m.
Når det er besluttet hvilken mikroorganisme, der  

 skal undersøges for, bør prøveantallet og  

prøvemængden overvejes.
Hvis formålet er  

  kontrol af en lovgivningsfastsat mikrobiologisk grænseværdi,  

 skal der udtages det antal prøver, som er angivet i lovgivningen.
Det  

 er specielt vigtigt, hvis der tillades et højere indhold af den  

 pågældende mikroorganisme i nogle af prøverne.
Det  

 gælder fx for Staph. aureus og E. coli i bløde oste, jf.  

 bekendtgørelse om mikrobiologiske grænseværdier for  

 fødevarer.
 Hvis der ikke udtages det korrekte antal prøver,  

 vil det blive problematisk at følge op på analyseresultatet.
Ved undersøgelse af indførte produkter af  

 animalsk oprindelse fra tredjelande, for hvilke der ikke er fastsat  

 særlige regler, udtages som hovedregel 1 % af enhederne i et parti, dog  

 mindst 5 og højst 10 prøver.
Ved bulkvarer udtages der som  

 hovedregel mindst 5 prøver af et parti.
 Ved undersøgelse af returvarer foretages  

 prøveudtagningen i henhold til cirkulære om returnering af  

 animalske fødevarer.
I det omfang der ikke findes særlige regler eller  

 retningslinier om prøveantal, er det som udgangspunkt  

 kontrolmyndigheden, der vurderer hvor mange prøver, der er behov for  

 at udtage ved kontrollen med et bestemt parti eller i forbindelse med tilsyn  

 på virksomhederne.
I vurderingen skal bl.a. indgå overvejelser om  

 hvor mange prøver, der er behov for til at afdække et  

 mikrobiologisk problem i en produktion.
Generelt vil der være behov for  

 flere analyser, hvis formålet er at finde et patogen, som  

 erfaringsmæssigt forekommer med lav prævalens i produkttypen.  

 Omvendt vil der være behov for færre prøver, hvis der  

 undersøges for indikatorbakterier eller kimtal.
Ved fastsættelse af prøveantal, bør  

 det overvejes med hvilken sikkerhed, resultatet ønskes.
Hvis en  

 mikrobiologisk undersøgelse skal bruges til at "acceptere eller  

 forkaste" et produkt, et batch eller en given proces, bør den  

 tilsynsførende overveje, hvor sikker en afgørelse er, bl.a.  

 på baggrund af antallet af undersøgte prøver.
Antallet af undersøgte prøver har stor  

 betydning for, hvor sikker et givent resultat er   og dermed den  

 kontrolmæssige værdi.
Generelt gælder, at jo flere  

 prøver der udtages, jo større er sikkerheden for at  

 påvise en mikrobiologisk forurening eller et problem.
Et negativt  

 analyseresultat behøver omvendt ikke betyde, at der ikke er et  

 problem.
Det gælder naturligvis om at finde en balance mellem den  

 sikkerhed, man ønsker og de ressourcer, der er til rådighed.
 For yderligere oplysninger om prøveplaner kan bl.a.  

 henvises til "Guide on Sampling Plans for Analysis of Foods"  .
Ud over prøveantallet vurderes andre forhold  

 vedrørende prøveudtagning.
Det bør sikres, at der  

 anvendes det rigtige udstyr, at det er fastlagt hvordan prøven skal  

 udtages, at prøven bliver mærket korrekt, at de  

 nødvendige oplysninger indhentes osv.
Der henvises til den generelle  

 Kontrolvejledning, afsnit 6 om prøver og prøveudtagning.
Her skal blot nævnes nogle forhold, som specifikt  

 vedrører prøver til mikrobiologisk analyse.
Prøverne  

 transporteres til laboratoriet så hurtigt som muligt.
Under transporten  

 opbevares prøverne i lukket beholder, så de ikke udsættes  

 for forurening fra omgivelserne.
Prøverne opbevares under transporten  

 ved en temperatur på 0-5°C, og prøver af frosne produkter  

 opbevares nedfrosset.
Hvis prøverne sendes, skal de være pakket i  

 hel og tæt emballage.
Yderemballagen skal være tæt og  

 isolerende, fx sendes prøver af frosne produkter og kølevarer i  

 kølekasser, så det sikres, at frosne produkter ikke tøs  

 op, og at kølevarer ikke overskrider den forskriftsmæssige  

 temperatur.
Der kan lægges termologger ved produkterne.
Det modtagende  

 laboratorium informeres, hvis prøverne ankommer i forbindelse med en  

 weekend.
Prøverne analyseres normalt umiddelbart efter  

 ankomsten til laboratoriet.
En prøve kan dog analyseres på et  

 senere tidspunkt, blot det er inden for produktets holdbarhedsperiode, og  

 prøven opbevares efter forskriften indtil analyse.
Ved udtagning fx i  

 restauranter af prøver, som skal analyseres den følgende dag,  

 kan det være hensigtsmæssigt at forhøre sig om  

 produkternes holdbarhed.
Der bør ikke udtages prøver af  

 produkter, som ikke vil blive solgt eller serveret den følgende dag,  

 hvor analyserne gennemføres.
 Når der udtages flere prøver af et parti  

 eller en dagsproduktion, bør prøverne så vidt muligt  

 være jævnt fordelt over partiet eller dagsproduktionen.
Kapitel 5.4 Analysemetode Der bør være taget stilling til en relevant  

 analysemetode, inden der udtages en prøve.
 Endvidere er det vigtigt at være orienteret om de  

 enkelte analysemetoders formåen og begrænsninger.
Ved valg af analysemetode henvises til  

 Fødevaredirektoratets Metodesamling, som jævnligt  

 ajourføres.
Metodesamlingen findes på direktoratets Intranet.  

 Fødevaredirektoratet anbefaler, at fødevareregionerne anvender  

 de metoder, som er angivet i metodesamlingen, i forbindelse med den  

 offentlige kontrol med fødevarevirksomheder.
 Ved de centralt koordinerede undersøgelser kan der  

 være krav om, at regionerne bruger  bestemte metoder.
Kapitel 5.5 Grænseværdi, herunder antal  

 prøveenheder, der skal overholde grænseværdien Til den mikrobiologiske analyse skal der være  

 fastlagt en mikrobiologisk grænseværdi for den  

 pågældende mikroorganisme eller toksin i den  

 pågældende råvare, færdigvare, vareparti eller  

 proces.
 En analyse, der udtages i kontroløjemed, kan kun  

 vanskeligt  bruges, hvis der ikke er en grænseværdi.
 Der skelnes mellem bindende (regelfastsatte)  

 grænseværdier og vejledende grænseværdier.
Fødevaredirektoratets bekendtgørelse om  

 mikrobiologiske grænseværdier for fødevarer indeholder  

 regelfastsatte mikrobiologiske grænseværdier for kød-,  

 mælke-, æg- og fiskeområdet.
Grænseværdierne  

 stammer fra EU-direktiverne på de respektive områder.
Tilsvarende  

 er der grænseværdier for naturligt mineralvand m.m. i  

 varestandarden for dette område (bekendtgørelse om naturligt  

 mineralvand m.m.). Der er i egenkontrolbekendtgørelsen krav om, at  

 virksomhederne som led i egenkontrollen skal udføre  

 undersøgelse for at sikre, at disse grænseværdier er  

 overholdt.
I forlængelse af disse regler for  

 grænseværdier er der en række vejledninger med  

 retningslinier for grænseværdier.
Vejledningerne skal anvendes i  

 det omfang, der ikke findes særlige regler:
 ·  

 	Vejledning om vurdering af patogene mikroorganismer i fødevarer,  

 1999.
 ·  

 	Vejledning om vurdering af fund af Listeria monocytogenes i  

 fødevarer, 1998.
 ·  

 	Vejledning: Standarder og vejledende mikrobiologiske og visse kemiske  

 grænseværdier for fisk og fiskevarer, 1999.
 ·  

 	Vejledning om  multiresistent Salmonella DT 104, maj 1998.
 ·  

 	Vejledning om vurdering af det aerobe kimtal i fødevarer, som er  

 fremstillet eller håndteret i detailleddet, 1998.
 Såfremt der ikke foreligger en  

 grænseværdi fastsat i en vejledning eller bekendtgørelse,  

 kan Fødevareregionen imidlertid ud fra en faglig vurdering i det  

 konkrete tilfælde fastsætte en grænseværdi.
Til den mikrobiologiske grænseværdi  

 hører en vurdering af, hvor mange prøver der skal overholde  

 denne grænseværdi.
I en række tilfælde findes der  

 regler eller retningslinier for dette, fx i bekendtgørelse om  

 mikrobiologiske grænseværdier for fødevarer.
Det er meget  

 vigtigt også for opfølgningen, at der udtages det korrekte antal  

 prøver.
Kapitel 5.6 Opfølgning Når en prøve udtages til mikrobiologisk  

 kontrolanalyse, bør der være fastlagt en reaktion, således  

 at det er klart, hvordan der skal ageres på en overskridelse af  

 grænseværdien.
I kontrolmæssig sammenhæng skal det  

 være overvejet hvordan, der skal ageres på resultatet af de  

 valgte analyseparametre i relation til gældende lovgivning,  

 vejledninger mv.
Opfølgningen kan fx omfatte påbud om udvidede  

 egenkontrolprocedurer, forbud mod salg, beslaglæggelse eller  

 tilbagekaldelse fra senere omsætningsled.
Se desuden afsnit 7 om sagsopfølgning i den  

 generelle Kontrolvejledning.
Der  henvises endvidere til listen over  

 vejledninger i afsnit 5.5.
Afsnit VI Prøver i forskellige virksomhedstyper og på  

 grænsekontrolsteder Dette afsnit indeholder vejledning om anvendelse af  

 mikrobiologiske analyser i forskellige typer af fødevarevirksomheder  

 og på grænsekontrolsteder.
Mikrobiologiske undersøgelser i den offentlige  

 kontrol er relevante for engros- og detailvirksomheder med tilvirkning og i  

 import- og samhandelsleddet.
Anvendelse af mikrobiologiske  

 undersøgelser i kontrollen er under normale omstændigheder  

 mindre relevant i engros- og detailvirksomheder uden tilvirkning og uden  

 import eller samhandel.
Når særlige forhold taler for det - fx  

 ved mistanke til produkterne - kan prøver til mikrobiologisk  

 undersøgelse naturligvis udtages i alle led.
Kapitel 6.1 Prøver i detailleddet I detailleddet er egenkontrolprogrammerne mere enkle end i  

 de store produktionsvirksomheder, og egenkontrollen vil normalt ikke omfatte  

 mikrobiologiske analyser.
I takt med at egenkontrolprogrammer indføres  

 i detailvirksomhederne,  anvendes de offentlige mikrobiologiske  

 undersøgelser også her som et redskab til kontrol af, at  

 egenkontrollen fungerer.
 I den mikrobiologiske kontrol i detailleddet administrerer  

 regionerne to kategorier prøver, som nævnt i afsnit 3.2 og  

 3.3:
 ·  

 	Prøver til regionale kontrolprojekter i detailleddet.
 ·  

 	Mistankeprøver.
Kapitel 6.2 Prøver til regionale projekter i detailleddet Fødevareregionerne udpeger og planlægger selv  

 de regionalt planlagte projekter i detailleddet inden for den tildelte  

 budgetramme.
Fødevareafdelingerne vælger årligt  

 indsatsområderne på baggrund af en behovsvurdering.
Fordelen ved  

 projekter ligger i muligheden for at tilrettelægge  

 prøveudtagning og ikke mindst sagsopfølgningen på  

 forhånd.
 For at opnå en målrettet kontrol skal  

 kontrolprojekterne sigte direkte efter områder, hvor problemerne  

 på baggrund af erfaringerne fra tilsynet må forventes at  

 være størst.
 Ved planlægning af regionale projekter udarbejdes en  

 projektbeskrivelse med beskrivelse af formål, omfang, hvilke  

 fødevarer eller udstyr der skal tages prøver af,  

 analyseparametre, antal prøveenheder, grænseværdi,  

 opfølgning, tidspunkt, offentliggørelse mm.
Der er mulighed for, at flere regioner kan gå sammen  

 om et projekt.
Med henblik på erfaringsudveksling skal regionerne  

 følge konceptet fra CKL-projekterne og lægge et katalog med  

  projektbeskrivelser og projektrapporten på Intranettet.
 Kontrolprojekterne kan fx omfatte:
 ·  

 	En bestemt branche.
 ·  

 	De mest problematiske virksomheder i en bestemt branche.
 ·  

 	Et bestemt lovgivningsområde, fx kontrol af Listeria i  

 pålægsvarer.
 ·  

 	Sæsonorienterede produktioner/produkter, fx kontrol af softice,  

 udstiks-is.
 ·  

 	Bestemte varetyper.
 ·  

 	Bestemte processer i bestemte virksomheder.
Kapitel 6.3 Mistankeprøver  i detail- og engrosleddet Som omtalt i afsnit 3.3 råder hver region over en  

 pulje, der også dækker mistankeprøver, og det vil  

 være regionen, der vurderer hvornår og hvordan  

 mistankeprøverne skal bruges i kontrollen.
Mistankeprøver kan bruges i detailleddet  

 såvel som i engrosleddet, når en tilsynsførende  

 på et tilsyn får mistanke om, at der er en fejl eller  

 overtrædelse, og at der er behov for udtagning af en prøve til  

 at få afklaret problemet.
Det vil være få prøver,  

 der ligger inden for denne kategori.
 Der udtages også mistankeprøver i forbindelse  

 med opsporing af fødevarebåren sygdom og forbrugerklager.
 Ved mistankeprøver bør det stadig sikres, at  

 analyseparametre, antal prøveenheder, grænseværdi samt  

 muligheden for opfølgning m.v. har været vurderet på  

 forhånd.
Kapitel 6.4 Prøver i engrosleddet Ved engrosvirksomhed forstås salg eller behandling  

 af fødevarer med henblik på salg til andre end den endelige  

 forbruger.
Eksempler på engrosvirksomheder er slagterier,  

 kødopskæringsvirksomheder, salatfabrikker, mejerier,  

 spirevirksomheder, chokoladefabrikker, brødfabrikker m.m.
I engrosleddet er indførelse af egenkontrol  

 længst fremme og vil for mange virksomheder også omfatte  

 mikrobiologiske analyser.
Den offentlige kontrol skal tage udgangspunkt i  

 egenkontrollen og efter en konkret vurdering af behovet inddrage  

 mikrobiologiske undersøgelser i kontrollen.
Ved kontrol på en autoriseret virksomhed vil man  

 ofte udvælge en produktion og fokusere på de kritiske  

 kontrolpunkter.
I første omgang vurderes det, om dokumentationen er i  

 orden, fx ved gennemgang af virksomhedernes analyser.
I modsat fald  

 bør det overvejes at udtage prøver.
 Puljen af prøver benyttes således også  

 til fx at kontrollere pålideligheden af analysecertifikater og  

 leverandørerklæringer   det vil sige som et led i kontrollen med  

 virksomhedens egenkontrol.
 I engrosvirksomheder med tilvirkning vil det normalt  

 være relevant at inddrage mikrobiologiske undersøgelser i  

 kontrollen en eller flere gange om året.
 For mistankeprøver i engrosleddet se afsnit  

 6.3.
Kapitel 6.5 Prøver hos modtagere af fødevarer fra  

 andre EU-lande m.fl.
Kontrol af animalske fødevarer, der modtages  

 ved samhandel, er omfattet af reglerne i  

 veterinærkontrolbekendtgørelsen.
Efter  

 veterinærkontrolbekendtgørelsen skal fødevareregionerne  

 foretage ikke-diskriminerende stikprøvekontrol af indførte  

 partier af animalske fødevarer.
Dvs. at den kontrol, der foretages af  

 samhandelsvarer, ikke må  være mere eller mindre intensiv end  

 den, der foretages af samme slags varer i Danmark, og at kontrollen  

 udføres i forhold til antal partier, der indføres fra hvert  

 EU-land.
For ikke-animalske fødevarer, der modtages  

 ved samhandel, er der ikke særlige regler.
Myndighedsudøvelsen  

 skal også i disse situationer foregå under iagttagelse af  

 Fødevareloven og dennes principper.
Dog kan konstaterede specifikke  

 problemer give anledning til særlige beslutninger om kontrol.
Kontrollen herunder udtagning af prøver af  

 både animalske og ikke-animalske fødevarer, der modtages ved  

 samhandel, foretages hos modtagelageret.
I en del tilfælde har  

 importøren og dennes modtagelagre adresse i forskellige  

 fødevareregioners område.
Det vil da normalt være den  

 fødevareregion, der har kontrol med importøren, som har det  

 bedste overblik over arten og omfanget af de indførte produkter og  

 kendskab til egenkontrollen.
Fødevareregionen, hvor importøren  

 har adresse, må i disse tilfælde koordinere den mikrobiologiske  

 kontrol på de forskellige lagre i det omfang, der er behov for det.
Se  

 den generelle Kontrolvejledning afsnit 2.6.
Den mikrobiologiske kontrol udføres i et omfang,  

 som svarer til niveauet for tilsvarende danske virksomheder.
De  

 mikrobiologiske undersøgelser gennemføres også her efter  

 en konkret vurdering af behovet, og importørens egenkontrol inddrages  

 i vurderingen, herunder eventuelle krav til leverandøren og  

 dokumentation for opfyldelse af kravene.
Hvis importøren har et  

 effektivt egenkontrolprogram, er der ligesom ved andre typer virksomheder  

 ikke det store behov for analytisk kontrol.
Tilsynsmyndigheden skal dog  

 udtage stikprøver for at kontrollere, at egenkontrolprogrammet er  

 tilstrækkeligt og fungerer.
Også mængden af indførte  

 fødevarer og den mikrobiologiske risiko, som knytter sig til  

 produkterne, indgår i vurderingen af behovet for mikrobiologisk  

 kontrol.
Kapitel 6.6 Prøver hos importører af ikke-animalske  

 fødevarer fra tredjelande Kontrollen med import af ikke-animalske  

 fødevarer foretages hos importøren eller på lageret.  

 Den mikrobiologiske kontrol gennemføres efter en konkret vurdering af  

 behovet.
Dog kan der være særlige krav i henhold til  

 Fællesskabslovgivningen - implementeret i  

 "Restriktionsbekendtgørelsen" - om undersøgelse for  

 specifikke problemer.
Importørens egenkontrol inddrages i vurderingen,  

 herunder eventuelle krav til leverandøren og dokumentation for  

 opfyldelse af kravene.
Også mængden af importerede  

 fødevarer og den mikrobiologiske risiko, som knytter sig til  

 fødevarerne, indgår her i vurderingen af behovet for  

 mikrobiologisk kontrol.
Kapitel 6.7 Prøver udtaget på grænsekontrolsteder  

 af animalske fødevarer fra tredjelande Kontrollen med import af animalske fødevarer  

 er omfattet af veterinærkontrolbekendtgørelsen.
Efter  

 bekendtgørelsen skal de animalske fødevarer indføres  

 gennem godkendte grænsekontrolsteder.
Kontrollen med importen sker  

 på grænsekontrolstederne, herunder udtagning af prøver,  

 medmindre der er tale om kanaliseret import (direkte til virksomheden), hvor  

 den fysiske kontrol foretages på bestemmelsesvirksomheden af den  

 stedlige fødevareregion.
 Behovet for mikrobiologiske undersøgelser i  

 kontrollen vurderes på baggrund af erfaringer med den mikrobiologiske  

 risiko, der knytter sig til produkterne, og erfaringer om afsenderlande og  

 -virksomheder.
 Der henvises i øvrigt til regeloversigten i afsnit  

 8.
Afsnit VII Valg af analyseparameter Som nævnt i afsnit 5 er det vigtigt, at man forud  

 for prøveudtagningen gør sig klart, hvad formålet med  

 prøveudtagningen og analysen er, og at dette afspejler sig i valget af  

 analyseparametre.
 I nogle tilfælde ligger valget af analyseparameter  

fast på forhånd:
 Ved mikrobiologiske analyser, der anvendes til kontrol af  

 mikrobiologiske grænseværdier, eller i forbindelse med centralt  

 koordinerede og regionalt styrede projekter ligger valget af analyseparametre  

 sædvanligvis fast i den eksisterende lovgivning på området,  

 eller valget er vurderet og fastlagt i de projektbeskrivelser, der ligger til  

 grund for de aktuelle  projekter.
Bekendtgørelse om mikrobiologiske  

 grænseværdier for fødevarer definerer analyseparametre og  

 tilhørende grænseværdier inden for en række  

 specifikke fødevarer som fx mælkeprodukter, ægprodukter,  

 hakket kød, tilberedt kød, levende toskallede bløddyr  

 m.m.
Bekendtgørelsen gælder ikke for produkter fremstillet i  

 detailvirksomheder.
 Hertil kommer at der i  egenkontrolbekendtgørelsen  

 er fastsat regler for, hvad egenkontrollen - som minimum - skal omfatte,  

 herunder hvilke mikrobiologiske undersøgelser, der skal  

 gennemføres.  I bilagene til denne bekendtgørelse er der  

 anført krav om mikrobiologiske undersøgelser for bl.a.  

 fiskehelkonserves og kødhelkonserves - dog uden fastsatte  

 analyseparametre eller grænseværdier.
 Ved eftersporing af fødevarebårne  

 sygdomstilfælde vil parametervalget være bestemt af den/de  

 mikroorganismer, der mistænkes som årsag til de aktuelle  

 sygdomstilfælde.
Hvis der ikke er særlige regler i lovgivningen eller  

 fastlagte projektbeskrivelser, er det tilsynsmyndigheden selv, der beslutter  

 hvilke mikrobiologiske analyseparametre, der er relevante i en given  

 situation.
Dette forudsætter kendskab til  relevante grupper af  

 mikroorganismer, forekomsten af patogene mikroorganismer etc.
 Til hjælp ved valg af analyseparametre kan der tages  

 udgangspunkt i de efterfølgende afsnit om mikroorganismer, forekomst i  

 fødevarer m.v.
Kapitel 7.1 Mikroorganismer For beskrivelse af forskellige mikroorganismers forekomst,  

 vækstbetingelser m.v. kan der generelt henvises til  faglitteraturen  

 på området.
Herudover kan der henvises til gennemgangen for  

 udvalgte patogene mikroorganismer i Fødevaredirektoratets Vejledning  

 om vurdering af patogene mikroorganismer i fødevarer,  

 Listeriavejledningen,  Salmonella DT 104 vejledningen, vejledning om  

 undersøgelse af fisk og fiskevarer, samt til kimtalsvejledningen og  

 den generelle Kontrolvejledning.
På direktoratets hjemmeside ( www.fdir.dk ligger data om forekomst i fødevarer,  

 risikovurdering for Campylobacter etc.
Her findes også direktoratets  

 årlige rapporter over indberettede tilfælde af  

 fødevarebårne sygdomme.
På Dansk Zoonosecenters hjemmeside  

 ( www.dzc.dk) findes bl.a. en beskrivelse af  

 zoonoseudviklingen.
På Statens Serum Instituts hjemmeside under  

 overvågning ( www.ssi.dk kan man finde data for  

 forekomst og udbrud af bakterielle humane mave-tarm infektioner i Danmark (  

www.mave-tarm.dk) FACE="Arial"> Endelig kan henvises til den internationale litteratur  

 "Microorganisms in Foods 5, Characteristics of Microbial  

 Pathogens." Kapitel 7.2 Mikrobiologi for fødevaregrupper I den generelle Kontrolvejledning kan der under  

 beskrivelsen af de mikrobiologiske forhold i forskellige  

 fødevaregrupper samt i oversigten i vejledningens bilag 19 findes  

 inspiration til valg af relevante analyseparametre.
Endelig kan der henvises  

 til den internationale litteratur på området fx  

 "Microorganisms in Foods 6, Microbial Ecology of Food  

 Commodities." Ved valg af analyseparametre bør der foretages en  

 konkret vurdering af den mikrobiologiske risiko, der kan være forbundet  

 med den enkelte proces eller det enkelte produkt, herunder en vurdering af  

 bl.a. følgende :
 ·  

 	Mikrobiologisk kontamination af råvaren/naturlig forekomst.
 ·  

 	Tilvirkningsform/-proces (fx hakning, slicing).
 ·  

 	Konserveringsprincipper (fx varmebehandling, vandaktivitet).
 ·  

 	Håndtering efter varmebehandling.
 ·  

 	Holdbarhed   mulighed for vækst inden for holdbarhedstiden.
 ·  

 	Opbevaringsforhold (herunder pakkemetode og lign.).
 ·  

 	Målgruppe (fx spædbørn).
 ·  

 	Produktionens omfang.
Kapitel 7.3 Anvendelse af mikrobiologiske analyseparametre Det er vigtigt i den konkrete situation at vurdere,  

 hvordan brugen af mikrobiologiske analyser kan understøtte tilsynet.
I  

 tilsynsfunktionen vil man i visse tilfælde kunne supplere sine  

 informationer om forskellige produktionstrin i en virksomhed ved hjælp  

 af målrettede mikrobiologiske analyser.
Problemer, der relateres til  

 køling, holdbarhed, varmebehandling samt kryds- og rekontamination og  

 rengøring, vil i visse tilfælde kunne belyses yderligere ved  

 brug af mikrobiologiske analyser.
 For i tilsynssammenhæng at få et optimalt  

 udbytte af mikrobiologiske undersøgelser er det vigtigt at være  

 orienteret om de enkelte analysemetoders muligheder - og ikke mindst deres  

 begrænsninger.
Nedenfor gives eksempler, hvor man kan overveje behovet  

 for at anvende mikrobiologiske analyser.
Overvejelserne skal alene ses som  

 eksempler på anvendelse af mikrobiologiske analyser, og skal ikke ses  

 som krav om, at man skal undersøge for disse parametre.
Krydskontamination.
Varmebehandlede produkter  

 bør som udgangspunkt være "sterile" eller meget  

 lavkimholdige.
Ved mistanke om overslæb eller krydskontamination fra  

 råvarer til varmebehandlede varer må man tage udgangspunkt i  

 kendskabet til råvarens mikrobiologi.
Rekontamination af varmebehandlede produkter kan evt.  

 undersøges ved hjælp af parametrene Enterobacteriaceae eller  

 "koliforme bakterier". Kontamination fra produktionsudstyr kan evt.  

 undersøges ved hjælp af kimtal eller enterokokker.
Kimtallet  

 dækker bredt for enterobacteriaceae, mælkesyrebakterier,  

 stafylokokker m.fl.
Koliforme bakterier.
Generelt betragtes koliforme bakterier som en  

 del af slægten Enterobacteriaceae, men gruppen "koliforme  

 bakterier" er mindre godt defineret.
Et analyseresultat for  

 "Koliforme bakterier" må ikke anvendes som indikation  

 på fækal forurening, men parameteren kan anvendes som udtryk for  

 fx korrekt varmebehandling, og i visse tilfælde krydskontamination  

 mellem rå og varmebehandlede produkter.
Termotolerante koliforme bakterier.
Gruppen af termotolerante  

 koliforme bakterier indeholder for en stor del bakterier af fækal  

 oprindelse.
Den mest sikre indikator på frisk fækal forurening  

 må antages at være E. coli.
E. coli kan som følge af  

 ugunstige miljøpåvirkninger uddø i løbet af  

 få dage.
Ved produkter med mere end nogle få dages levetid  

 bør det overvejes i stedet at analysere for Enterococcus  

 ("fækale Streptokokker"), der typisk overlever længere  

 under ikke-optimale forhold.
Rengøringskontrol.
Anvendelse af  

 mikrobiologiske analyser vil kunne anvendes ved undersøgelser af  

 overflader samt for redskaber/udstyr.
For overflader generelt vil man kunne analysere for aerobt  

 kimtal, som omfatter  en tilpas bred gruppe af bakterier.
Effekten af  

 rengøring og desinfektion kan undersøges ved hjælp af et  

 aerobt kimtal, men også enterokokker vil være en egnet parameter  

 som følge af disses resistens over for  

 miljøpåvirkninger.
Enterococcus ("fækale streptokokker"). Alle bakterier i  

 denne gruppe forekommer som del af tarmfloraen i varmblodede dyr.
Dog skal  

 man være påpasselig med blot at vurdere "fækal  

 forurening" ved påvisning af enterokokker, da disse bakterier i  

 visse tilfælde kan etableres og opformeres i produktionsmiljøet  

   og derfor snarere er en indikation på utilstrækkelig  

 rengøring og desinfektion.
Enterokokker overlever væsentligt  

 bedre på overflader og produkter end E. coli og gruppen af koliforme  

 bakterier.
Korrekt nedkøling.
Det er vanskeligt at  

 kontrollere en korrekt nedkølingsprocedure (maks. 3 timer fra 65ºC til  

 10ºC) ved hjælp af mikrobiologiske undersøgelser.
Efter korrekt  

 varmebehandling vil det ikke være muligt ved brug af mikrobiologiske  

 analyser at påvise, om afkølingsfasen strækker sig over 3  

 eller fx 5 timer.
Alvorlig overskridelse af den fastlagte  

 nedkølingstid vil i visse tilfælde kunne eftervises ved fx  

 forekomst af sporedannende bakterier som Bacillus og Clostridium spp. -  

 specielt i forbindelse med varmebehandlede færdigretter (fx  

 gryderetter, supper og saucer). I mange tilfælde vil fejl i  

 nedkølingsprocedurer dog med fordel kunne påvises ved brug af  

  temperatur-tid registreringer ved hjælp af logger.
Korrekt opvarmning/varmebehandling/pasteurisering.
Ved  

 varmebehandling "nulstilles" bakteriefloraen til dels.
Det er  

 derfor vanskeligt at afsløre marginale fejl i fastsatte temperatur-tid  

 kombinationer ved anvendelse af mikrobiologiske analyser.
Det vil være  

 mere effektivt at anvende registrering af anvendte temperatur-tid  

 kombinatoner fx ved brug af termologgere.
Visse varmebehandlingsprocedurer består af  

 temperatur-tid kombinationer sammensat med henblik på elimination af  

 bestemte bakterier eller grupper af bakterier.
Det gælder fx konserves  

 og Clostridium botulinum samt pasteuriseret mælk og koliforme  

 bakterier.
Korrekt fastsat holdbarhed.
For  

 pålægsvarer som fx kødpølse, rullepølse,  

 postej m.m. kan det give mening at anvende mikrobiologiske analyser som  

 støtte for kontrollen af holdbarhed.
Kimtal vil være et godt  

 valg af parameter.
For visse produkter - fx pålægsvarer - pakket  

 i modificeret atmosfære kan det være relevant at undersøge  

 for niveauet af mælkesyrebakterier.
"Kimtallet" eller "Totalkimtallet" eller  

 "aerobt kimtal" omfatter resultatet "antallet af levende  

 aerobe mikroorganismer". Resultatet afspejler således ikke det  

 absolutte antal bakterier og dækker ikke fx mikroaerofile og anaerobe  

 bakterier m. fl.
Ikke desto mindre repræsenterer kimtallet nok det  

 "bredeste" bud på antallet af bakterier i en prøve.  

 Endvidere vil man ved aflæsning kunne få et indtryk af  

 fordelingen mellem Gram positive- og negative bakterier.
 Aerobe kimtal kan ikke belyse forekomsten af specielle grupper af  

 mikroorganismer   herunder indikatorer på fækal forurening og  

 sygdomsfremkaldende bakterier.  Et kimtal giver et estimat på det  

 generelle kontaminationsniveau og vil kunne anvendes ved bl.a. vurdering af  

 varmebehandlingsgrad, rekontaminering, rengøring og eventuelt  

 holdbarhedsmæssige forhold.
I relation til fersk fisk vil det ofte være det  

 organoleptiske indtryk, der er det vigtigste.
Vælger man at  

 undersøge fersk fisk med henblik på holdbarhed, bør der  

 fokuseres på relevante specifikke fordærvelsesbakterier.
For  

 ikke-modificeret-atmosfære-pakkede produkter vil der kunne  

 undersøges for svovlbrintedannende bakterier (Shewanella  

 putrefaciens), og for produkter pakket i modificeret atmosfære vil det  

 være relevant at undersøge for især Photobacterium  

 phosphoreum.
Mælkesyrebakterier er et meget bredt begreb.
Gruppen omfatter  

 lactobaciller, carnobakterier, pediococcer, lactococcer og Leuconostoc,  

 hvorimod tilhørsforholdene for bl.a. enterococcer, aerococcer og  

 bifidobakterier diskuteres.
Carnobakterier er en erkendt vigtig  

 fordærvelsesbakterie på især kødprodukter.
Disse  

 mælkesyrebakterier er almindeligt forekommende (ofte i høje tal)  

 i en del spiseklare produkter.
Afsnit VIII Oversigt over regler m.v. nævnt i vejledningen Bekendtgørelser:
·  

 	Restriktionsbekendtgørelsen.
Bekendtgørelse nr. 892 af 1.  

 november 2002 om indførsel af fødevarer m.v. fra visse lande  

 med særlige restriktioner.
 ·  

 	Bekendtgørelse nr. 826 af 3. oktober 2002 om mikrobiologiske  

 grænseværdier for fødevarer.
 ·  

 	Bekendtgørelse nr. 723 af 25. juli 2000 om veterinærkontrol  

 ved indførsel af animalske fødevarer (med senere  

 ændringer).
·  

 	Afgiftsbekendtgørelsen.
Bekendtgørelse nr. 615 af 22. juli  

 2002 om betaling for kontrol af fødevarer og levende dyr m.v. (med  

 senere ændringer).
 ·  

 	Bekendtgørelse nr. 356 af 3. juni 2002 om naturligt mineralvand,  

 kildevand og emballeret drikkevand.
·  

 	Egenkontrolbekendtgørelsen.
Bekendtgørelse nr. 352 af 30.  

 maj 2002 om egenkontrol i fødevarevirksomheder m.v.
 Cirkulærer:
·  

 	Returvarecirkulæret.
Cirkulære af 13. juni 2002 om  

 returnering af animalske fødevarer.
 ·  

 	Cirkulære om veterinærkontrol med animalske fødevarer,  

 der indføres fra tredjelande.
 Vejledninger:
 ·  

 	Den generelle Kontrolvejledning, som også findes på  

 Fødevaredirektoratets Intranet.
·  

 	Egenkontrolvejledningen.
Vejledning nr. 22 af 8. marts 2002 om  

 egenkontrol i fødevarevirksomheder m.v.
·  

 	Patogenvejledningen.
Vejledning om vurdering af patogene mikroorganismer  

 i fødevarer, 1999.
·  

 	Listeriavejledningen.
Vejledning om vurdering af fund af Listeria  

 monocytogenes i fødevarer, juni 1998.
·  

 	Kimtalsvejledningen.
Vejledning om vurdering af det aerobe kimtal i  

 fødevarer, som er fremstillet eller håndteret i detailleddet,  

 1998.
 ·  

 	Vejledning: Standarder og vejledende mikrobiologiske samt visse kemiske  

 grænseværdier for fisk og fiskevarer, 1. november 1999, med  

 rettelser af 7. marts 2002.
·  

 	DT104 vejledningen.
Vejledning om Salmonella DT 104, maj 1998.
 Diverse:
 ·  

 	EU-direktiv om veterinærkontrol med produkter fra tredjelande:  

 Rådets direktiv 97/78/EF af 18. december 1997 om fastsættelse af  

 principperne for tilrettelæggelse af veterinærkontrollen for  

 tredjelandsprodukter, der føres ind i Fællesskabet.
 ·  

 	Fødevaredirektoratets Kemiske og Mikrobiologiske Metodesamling, 3.  

 version 11. oktober 2002, opdateres løbende.
 ·  

 	Samhandels- og importkontrol, laboratorieundersøgelser, 15.  

 december 1999 (forventes ophævet).
