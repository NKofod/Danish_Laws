 1. Ligningsrådet har i medfør af skattestyrelseslovens  

 § 17, stk. 4, 2. pkt. truffet beslutning om at udlægge kompetencen til at  

 træffe afgørelser efter § 1, stk. 1 i lov om forhåndsbesked til told- og  

 skatteregionerne.
Udlægningen gælder - sager om værdiansættelse, der ikke indeholder fortolkningsproblemer, og - sager om næring ved fast ejendom.
2. Told- og Skattestyrelsen bemyndiges til at træffe  

 afgørelse om, at kompetencen til at afgive bindende forhåndsbesked om det  

 stillede spørgsmål udlægges til den stedlige told- og skatteregion.
Det skal  

 i den forbindelse præciseres, at bindende forhåndsbeskeder således afgives  

 enten af Ligningsrådet eller af told- og skatteregionerne.
 3. Anmodninger om bindende forhåndsbesked indsendes  

 til Told- og Skattestyrelsen.
 Told- og Skattestyrelsen orienterer forespørgeren om, hvilken statslig  

 myndighed, der vil behandle anmodningen om bindende forhåndsbesked.
 4. Told- og Skattestyrelsen anfører i  

 fremsendelsesskrivelsen til told- og skatteregionen, om anmodningen om  

 bindende forhåndsbesked sendes til regionen til afgørelse eller blot til  

 udarbejdelse af sagsfremstilling og svarudkast med henblik på senere  

 forelæggelse for Ligningsrådet.
 5. Told- og Skattestyrelsen kan tilbagekalde sin  

 beslutning om udlægning.
 Told- og Skattestyrelsen afgør klager over, at en sag er udlagt.
 6. Hvis regionen og kommunen er uenige om, hvorledes  

 den bindende forhåndsbesked bør besvares, forelægges sagen for Ligningsrådet  

 til afgørelse.
 7. Told- og skatteregionernes bindende  

 forhåndsbeskeder kan påklages til Landsskatteretten, jf. herom  

 skatteministerens bekendtgørelse nr. 95 af 22. februar 1996, § 13 A, pkt. 2.
 8. Told- og Skattestyrelsen deltager på regionens  

 vegne i retsmøder i Landsskatteretten i de udvalgte sager.
9. Told- og skatteregionerne skal indsende kopi af  

 samtlige bindende forhåndsbeskeder til Told- og Skattestyrelsen bl.a. med  

 henblik på vurdering af, om afgørelsen skal offentliggøres.
Told- og  

 Skattestyrelsen orienterer Ligningsrådet om afgørelsen i de udlagte sager.
 10. Cirkulæret træder i kraft den 17. juni 1996.
