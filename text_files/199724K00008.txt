Nr BTL 8 Betænkning over Forslag til lov om ændring af lov om saltvandsfiskeri  

 (Erhvervsfiskerregistrering, rekreativt fiskeri, kontrol og  

 straffebestemmelser)   

 Nr L 8 1997-98. 2. samling Afgivet af Udvalget for Fødevarer, Landbrug og Fiskeri Afgivet: 19980429 Udvalget har behandlet lovforslaget i nogle møder og har herunder stillet  

 spørgsmål til fødevareministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Danmarks Fiskeriforening, Landsforbundet Danske Lystfiskere og Flintegård, Henrik, Hirtshals.
 Der er af fødevareministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (udvalget med undtagelse af Dansk  

 Folkepartis og Enhedslistens medlemmer) lovforslaget til  vedtagelse  

 med det af fødevareministeren stillede ændringsforslag.
Flertallet noterer sig, at ministeren i sit svar på spørgsmål 6 har  

 oplyst, at han ikke finder, at Landsforbundet Danske Lystfiskere bør optages  

 som medlem i § 12 audvalget på nuværende tidspunkt.
Flertallet noterer sig i  

 denne forbindelse ministerens oplysninger om, at der i handlingsplanen for  

 det rekreative fiskeri er lagt op til, at der fremover kan fastsættes mere  

 lokale regler for det rekreative fiskeri, og at disse lokale regler  

 forudsættes udarbejdet på grundlag af forslag fra lokale arbejdsgrupper, der  

 som udgangspunkt er sammensat af lokale repræsentanter fra de organisationer  

 og myndigheder, der er medlemmer af § 12 audvalget og  

 Ferskvandsfiskeriudvalget, men at i øvrigt alle interesserede, herunder  

 Landsforbundet Danske Lystfiskere, bør have adgang til at blive hørt.
 Flertallet ønsker, at alle interesserede, herunder Landsforbundet Danske  

 Lystfiskere og andre organisationer med tilknytning til det rekreative  

 fiskeri, i det omfang organisationerne har interesse i et lokalområde, får  

 mulighed for at gøre deres synspunkter gældende i forbindelse med arbejdet i  

 de lokale arbejdsgrupper og derved deltage i rådgivningen om de lokale  

 regelsæt, der skal gennemføres.
 Et mindretal (Dansk Folkepartis medlem af udvalget) indstiller  

 lovforslaget til forkastelse ved 3. behandling.
 Et andet mindretal (Enhedslistens medlem af udvalget) vil redegøre  

 for sin stilling til lovforslaget ved 2. behandling.
Æ n d r i n g s f o r s l a g Til § 1 Af fødevareministeren, tiltrådt af et flertal (udvalget med  

 undtagelse af DF og EL):
 1) I den under nr. 23 foreslåede affattelse af § 42,  

 stk. 1, nr. 1,  ændres »§ 39« til: »§ 38, stk. 5,».
B e m æ r k n i n g e r Til nr. 1 Der er tale om berigtigelse af en paragrafhenvisning.
Erling Christensen (S) Hugo Sørensen (S) Erik Mortensen (S) Margot  

 Torp (S) Jørn Jespersen (SF) fmd.
Kristen Touborg (SF) Annie Lunde  

 Hansen (CD) Vibeke Peschardt (RV) Keld Albrechtsen (EL) Christian Mejdahl (V)  

 Jens Kirk (V) Mariann Fischer Boel (V) Peter Hansen-Nord (V) Lene Espersen  

 (KF) nfmd.
Henning Grove (KF) Christian H.
Hansen (DF) Ole M.
Nielsen  

 (KRF) Fremskridtspartiet havde ikke medlemmer i udvalget.
