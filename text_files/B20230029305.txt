Bekendtgørelse om ændring af bekendtgørelse om sygedagpengeforsikring for selvstændige erhvervsdrivende og private arbejdsgivere § 1 I bekendtgørelse nr. 1096 af 4. november 2019 om sygedagpengeforsikring for selvstændige erhvervsdrivende og private arbejdsgivere, som ændret ved bekendtgørelse nr. 260 af 24. marts 2020 og bekendtgørelse nr. 317 af 30. marts 2020, foretages følgende ændringer:
 1. Efter § 12 c indsættes før overskriften før § 13:
»Opkrævning af præmie for perioden 1. april 2023-31. marts 2024 § 12 d.
Udbetaling Danmark opkræver i maj måned 2023 præmie for perioden 1. april 2023 til 31. marts 2024. Præmien skal betales inden 4 uger fra datoen på opkrævningen.
Stk. 2. Betales præmien ikke rettidigt, udsendes en rykker for betaling af præmien.
Ved udsendelse af rykker skal der betales et gebyr på 50 kr.
Præmie og rykkergebyr skal betales inden 2 uger fra datoen på rykkeren.
 Stk. 3. Betales præmie og rykkergebyr ikke rettidigt, bliver den forsikrede udelukket af ordningen med virkning fra den 31. juli 2023.
 Stk. 4. Efter udelukkelse af forsikringsordningen pr. 31. juli 2023 fremsendes en opkrævning dækkende perioden fra 1. april 2023 til 31. juli 2023. Betales denne opkrævning ikke inden 4 uger fra datoen på opkrævningen, fremsendes det skyldige beløb til inddrivelse hos restanceinddrivelsesmyndigheden.
§ 12 e.
Skyldige beløb efter § 12 d, herunder eventuelle renter og gebyrer, kan inddrives efter reglerne for inddrivelse af personlige skatter.« 2. I § 14 indsættes som stk. 5:
»Stk. 5. Forsikrede, der udelukkes den 31. juli 2023 på grund af restance efter § 12 d, stk. 3, kan genoptages med 3 måneders ventetid, hvis restancen er blevet betalt, og anmodningen om genoptagelse finder sted inden den 31. august 2023.« 3. I § 15, stk. 1, og § 30, stk. 1, udgår »via et VAS-advis«.
§ 2 Bekendtgørelsen træder i kraft den 20. marts 2023.
