 I medfør af den landbrugsministeren ved lov nr. 497 af 8. december 1949 om  

 tillæg til lov nr. 164 af 11. maj 1935 om skove, § 1 meddelte bemyndigelse  

 sættes bestemmelserne i skovlovens § 10, stk. 3, herved ud af kraft for  

 Slagelse retskreds' vedkommende, således at skøder på ejendomme i denne  

 retskreds fremtidig kan anmeldes til tinglysning uden erklæring om  

 skovforholdene og uden skovtilsynets påtegning.
 Ethvert køb af skov eller fredskovspligtig grund skal dog som hidtil  

 straks af køberen ved anbefalet brev meddeles skovtilsynet, og før dette er  

 sket, må køberen intet hugge eller lade hugge i skoven.
 Landbrugsministeriet, den 12. marts  

 1959.
 Karl Skytte.
/N.
Wermuth.
