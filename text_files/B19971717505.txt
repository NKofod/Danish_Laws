 I medfør af § 32, § 75, stk. 2, § 78 og § 82 i lov om luftfart, jf.  

 lovbekendtgørelse nr. 162 af 7. marts 1994, fastsætter Statens Luftfartsvæsen  

 herved efter bemyndigelse fra Trafikministeriet, jf. bekendtgørelse nr. 138  

 af 17. februar 1997 om delegation af beføjelser til Statens Luftfartsvæsen og  

 om kundgørelse af de af luftfartsvæsenet udfærdigede forskrifter, følgende:
1. Referencedokumenter 1.1 BL 1-12, Bestemmelser om luftdygtighedsbevis og flyvetilladelse samt  

 luftdygtighedskrav, generelt, seneste udgave.
 1.2 BL 3-22, Bestemmelse om rundflyvningsflyvepladser, flyvemaskine,  

 seneste udgave.
 1.3 BL 3-31, Selvvalg af helikopterflyvepladser, seneste udgave.
 1.4 BL 3-36, Bestemmelser om flyvepladser på vandområder for  

 søflyvemaskiner m.v., seneste udgave.
 1.5 BL 5-12, Bestemmelser om flyvechefer, seneste udgave.
 1.6 BL 5-14, Præstationsnormer for flyvemaskiner, hvis maksimalt tilladte  

 startvægt overstiger 5.700 kg, og som anvendes til rute- eller  

 charterflyvning, seneste udgave.
 1.7 BL 5-15, Præstationsnormer for flyvemaskiner, hvis maksimalt tilladte  

 startvægt ikke overstiger 5.700 kg, og som anvendes til taxaflyvning, seneste  

 udgave.
 1.8 BL 5-50, Bestemmelser om godkendelse af luftfartsforetagender til at  

 udføre erhvervsmæssig lufttrafik i henhold til JAR-OPS 1 og/eller JAR-OPS 3,  

 seneste udgave.
2. Definitioner Flyveplads, offentlig (Aerodrome, public):
 En flyveplads, der er godkendt af Statens Luftfartsvæsen, og som på  

 nærmere fastsatte vilkår er åben for offentligheden.
 Rundflyvning (Sightseeing flight):
 Flyvning, der udføres med start og landing på samme flyveplads, og  

 hvorunder der medføres passagerer mod betaling.
3. Anvendelsesområde 3.1 Denne BL fastsætter bestemmelser for rundflyvning med dansk  

 registrerede luftfartøjer.
 3.2 Denne BL fastsætter endvidere bestemmelser for rundflyvning med  

 udenlandsk registrerede luftfartøjer, der opererer i henhold til en dansk  

 driftstilladelse, jf. luftfartslovens § 4, stk. 2.
4. Ansvar 4.1 Luftfartsforetagendet skal sikre, a. at der foreligger tilladelse fra Statens Luftfartsvæsen, jf. afsnit 5,  

 og b. at vilkårene i pkt. 5.3 overholdes.
4.2 Flyvechefen skal sikre, a. at driftshåndbogen, når det er nødvendigt, revideres for at sikre, at  

 alle oplysninger er ført ajour.
Revisioner skal fremsendes til det berørte  

 personel samt til Statens Luftfartsvæsen, b. at bestemmelserne i afsnit 6 overholdes, c. at rundflyvning kun udføres fra pladser af den art, der er nævnt i pkt.  

 7.1, d. at der under rundflyvning er truffet de foranstaltninger, der er nævnt  

 i pkt. 7.2, e. at underretning til Statens Luftfartsvæsen sker i overensstemmelse med  

 pkt. 7.3, samt f. at rundflyvningen i øvrigt finder sted i overensstemmelse med gældende  

 forskrifter, herunder den driftshåndbog, der er udfærdiget for  

 luftfartsforetagendet.
 4.3 Luftfartøjschefen skal sikre, at de operationelle bestemmelser i  

 afsnit 9 overholdes.
5. Tilladelse 5.1 Rundflyvning må kun udføres efter tilladelse fra Statens  

 Luftfartsvæsen.
 5.1.1 Foretagender, som har licens til at udføre erhvervsmæssig transport  

 af passagerer, post og/eller fragt kan dog uden særlig tilladelse udføre  

 rundflyvning, hvis rundflyvning er omfattet af foretagendets driftshåndbog.
5.2 Tilladelsen er betinget af, a. at ansøgeren opfylder de gældende vilkår i luftfartslovens § 7, stk. 1,  

 for at kunne få registreret et luftfartøj her i landet, b. at ansøgerens hovedkontor/hjemsted i retlig henseende er beliggende i  

 Danmark, c. at ansøgeren enten er registreret eneejer af eller i henhold til  

 lejeaftale, der skal godkendes af Statens Luftfartsvæsen, har eneret (fuld  

 dispositionsret) over mindst et luftfartøj, der er egnet til og i praksis  

 anvendes til den pågældende form for flyvning, (det bærende luftfartøj), d. at det må antages, at ansøgeren er i stand til behørigt at drive  

 virksomheden, e. at ansøgeren ikke har betydelig forfalden gæld til det offentlige,  

 hvorved forstås beløb i størrelsesordenen 50.000 kr. og derover, jf.  

 luftfartslovens § 146 a., stk. 1, f. at ansøgeren har ansat en flyvechef, jf. pkt. 8.1, og g. at ansøgeren fremsender en driftshåndbog udarbejdet i overensstemmelse  

 med JAR-OPS 1 og/eller JAR-OPS 3, jf.
BL 5-50.
 5.2.1 Den lejeaftale, der er nævnt i pkt. 5.2 c., skal opfylde følgende  

 vilkår:
a.
Lejeren skal have eneret til at bruge luftfartøjet i sin virksomhed  

 (fuld dispositionsret).
b.
Lejeperioden skal være på mindst 2 år, og et eventuelt opsigelsesvarsel  

 på mindst 6 måneder.
c.
Lejeren skal have det fulde økonomiske ansvar for luftfartøjets  

 operation og vedligeholdelse.
d.
Lejeafgiften skal udgøre et fast beløb, der er uafhængigt af det antal  

 timer, som lejeren opererer luftfartøjet.
 Anm.: Ud over en fast lejeafgift kan der aftales et mindre  

 timetillæg.
 5.3 For tilladelsen gælder følgende vilkår:
a.
Virksomheden skal drives i overensstemmelse med de til enhver tid  

 gældende EF-forordninger samt danske love og bestemmelser.
b.
Virksomheden skal drives i henhold til den driftshåndbog, som ligger  

 til grund for godkendelsen.
c.
I virksomheden må der kun benyttes dansk registrerede luftfartøjer,  

 medmindre Statens Luftfartsvæsen undtagelsesvis tillader andet.
For hvert af  

 de anvendte luftfartøjer skal der være tegnet forsikring til dækning af  

 ansvaret for erstatning for skade på person eller ting uden for luftfartøjet,  

 jf. luftfartslovens § 130, samt en passagerforsikring, der dækker det ansvar,  

 der er nævnt i luftfartslovens § 111 (§ 111 a.). Dokumentation herfor skal  

 foreligge i Statens Luftfartsvæsen i en form, der er godkendt af  

 luftfartsvæsenet.
d.
Virksomheden er undergivet Statens Luftfartsvæsens tilsyn.
Indehaveren  

 skal efterkomme påbud fra Statens Luftfartsvæsen og meddele Statens  

 Luftfartsvæsen enhver oplysning, der er relevant for udøvelsen af tilsynet.  

 Statens Luftfartsvæsens tilsynsførende personale skal have uhindret adgang  

 til indehaverens lokaliteter, luftfartøjer, dokumenter m.v. i den  

 udstrækning, dette er nødvendigt for udøvelsen af tilsynet.
Statens  

 Luftfartsvæsens personale skal i forbindelse med udøvelsen af tilsynet have  

 fri befordring med virksomhedens luftfartøjer under deres benyttelse.
e.
Med henblik på bedømmelse af luftfartsforetagendets økonomi kan Statens  

 Luftfartsvæsen kræve foretagendets regnskaber indsendt til gennemsyn.
f.
Etablering af fælles drift med andre luftfartsforetagender må ikke ske  

 uden Statens Luftfartsvæsens tilladelse.
g.
Hvis et af de bærende luftfartøjer, jf. pkt. 5.2 c., ikke er  

 luftdygtigt for en periode af mere end en måned, skal Statens Luftfartsvæsen  

 underrettes herom.
h.
Statens Luftfartsvæsen skal på forhånd underrettes om ændringer i  

 foretagendets juridiske status, herunder ejerforhold.
5.4 Tilladelsen meddeles på bestemt tid, nrmalt for 5 år, og kan gøres  

 afhængig af yderligere vilkår, hvis dette skønnes påkrævet.
Statens  

 Luftfartsvæsen kan endvidere i tilladelsens løbetid foretage sådanne  

 ændringer i de gældende vilkår og bestemmelser, herunder fastsætte yderligere  

 vilkår og bestemmelser, som anses for nødvendige for at sikre, at  

 virksomheden drives på en for almenheden hensigtsmæssig og betryggende måde.
5.5 Tilladelsen vil blive tilbagekaldt, hvis a. indehaveren anmoder derom, b. indehaveren ikke længere opfylder betingelserne for opnåelse af  

 tilladelse, og forholdet ikke bliver rettet inden for en frist, der  

 fastsættes af Statens Luftfartsvæsen, c. der under udøvelsen af virksomheden finder væsentlig tilsidesættelse  

 sted af bestemmelserne i denne BL eller af gældende love og bestemmelser for  

 virksomheden, d. det må antages, at indehaveren ikke er i stand til behørigt at  

 opretholde den tilladte virksomhed, e. foretagendet har indstillet driften i 12 måneder eller ikke har  

 påbegyndt driften 12 måneder, efter tilladelsen er udstedt, f. indehaveren træder i likvidation, undergives konkursbehandling eller  

 standser sine betalinger.
Boet eller i tilfælde af anmeldt  

 betalingsstandsning, Botilsynet, kan dog efter tilladelse fra Statens  

 Luftfartsvæsen midlertidigt fortsætte virksomheden med henblik på afvikling,  

 afhændelse eller finansiel rekonstruktion af virksomheden, g. der sker væsentlige ændringer i foretagendets ejerforhold, herunder  

 ændringer i bestyrelse og direktion, som medfører, at foretagendet ikke  

 længere opfylder de gældende vilkår i luftfartslovens § 7, stk. 1, for at  

 kunne registrere et luftfartøj her i landet, h. virksomhedens hovedaktionær, hovedanpartshaver eller administrerende  

 direktør bliver straffet for overtrædelse af straffeloven eller  

 luftfartsloven, og overtrædelsen skønnes at udgøre en fare for misbrug af  

 virksomhedens adgang til at drive luftfartsvirksomhed, eller i. indehaveren har betydelig forfalden gæld til det offentlige, hvorved  

 forstås beløb i størrelsesordenen 100.000 kr. og derover, jf. luftfartslovens  

 § 146 a., stk. 2.
6. Materiel 6.1 Luftfartøjerne skal opfylde kravene i BL 1-12, afsnit 7.
 6.2 Rundflyvning må kun udføres med luftfartøjer, som er optaget i  

 driftshåndbogen, og som luftfartsforetagendet har fuld dispositionsret over.  

 Dispositionsretten til luftfartøjer, som foretagendet ikke er registreret  

 ejer af, og som ikke er omfattet af pkt. 5.2 c., skal dokumenteres over for  

 Statens Luftfartsvæsen på en særlig formular (rådighedserklæring), jf. bilag  

 1.
 6.3 Når et luftfartøj er optaget i et luftfartsforetagendes driftshåndbog,  

 må det ikke anvendes af andre foretagender til erhvervsmæssig luftfart,  

 bortset fra de tilfælde, der er nævnt i pkt. 6.3.1 og pkt. 6.3.2.
6.3.1 Luftfartøjet kan for en periode af indtil 8 dage overlades til et  

 andet luftfartsforetagende til brug for erhvervsmæssig lufttransport af  

 passagerer, post og/eller fragt eller rundflyvning, hvis dette  

 luftfartsforetagende opererer samme luftfartøjstype.
Aftale herom skal indgås  

 på en særlig formular (leje-/låneerklæring), jf. bilag 2, og indsendes til  

 Statens Luftfartsvæsen til godkendelse.
6.3.2 Luftfartøjet kan desuden for en periode af indtil 8 dage overlades  

 til et andet luftfartsforetagende til brug for anden erhvervsmæssig luftfart  

 eller til skoleflyvning.
For hver periode skal der oprettes en aftale i 2  

 eksemplarer, et til hver af parterne.
Aftalen skal på forlangende forevises  

 for Statens Luftfartsvæsen og skal efter sit indhold overholde følgende  

 vilkår:
a.
Det operationelle ansvar overgår til den nye bruger.
b.
Ansvaret for vedligeholdelse af luftfartøjet forbliver hos den  

 oprindelige bruger.
c.
Ansvaret for, at luftfartøjet er luftdygtigt før hver flyvning,  

 påhviler den nye bruger.
7. Flyvepladser 7.1 Rundflyvning må kun foregå fra a. offentlige flyvepladser, b. flyvepladser, der er godkendt til rundflyvning, jf.
BL 3-22, c. søflyvepladser, jf.
BL 3-36, og d. for helikoptere tillige godkendte helikopterflyvepladser og selvvalgte  

 helikopterflyvepladser, jf.
BL 3-31.
7.2 I forbindelse med rundflyvning skal det sikres, a. at tilskuere holdes uden for de afspærringer, som kræves ved  

 rundflyvning, b. at passagerer føres til og fra luftfartøjet af luftfartøjschefen eller  

 en person, der er udpeget af denne, samt c. at der er personale til stede under rundflyvningen til betjening af det  

 krævede materiel og udstyr.
 7.3 Benyttelse af selvvalgte helikopterflyvepladser til rundflyvning skal  

 ske i overensstemmelse med BL 3-31. Endvidere skal der i dette tilfælde ske  

 underretning til Statens Luftfartsvæsen senest 4 hverdage før rundflyvningen.
 Anm.: Det påhviler den, der ønsker at benytte en selvvalgt  

 helikopterflyveplads til rundflyvning, at indhente fornøden tilladelse i  

 henhold til miljøbeskyttelsesloven.
8. Personel 8.1 Flyvechefen skal være godkendt i henhold til BL 5-12.
 8.2 En pilot, der udfører rundflyvning, skal mindst være indehaver af  

 trafikflyvercertifikat af III klasse.
9. Operationelle bestemmelser 9.1 Rundflyvning, som skal foregå uden for et område, der dækkes af en  

 cirkel med centrum i pladsens midte og med en radius på maksimalt 50 km, skal  

 udføres i overensstemmelse med driftsforskrifterne.
 9.2 Rundflyvning, som skal foregå inden for et område, der dækkes af en  

 cirkel med centrum i pladsens midte og med en radius på maksimalt 50 km, skal  

 udføres i overensstemmelse med følgende vilkår:
a.
Under rundflyvning skal der på et hvilket som helst tidspunkt af  

 flyvningen medføres en brændstofreserve, der for flyvemaskiner svarer til  

 mindst 45 minutters flyvning, og for helikoptere til mindst 15 minutters  

 flyvning.
b.
For flyvemaskiner gælder bestemmelserne for start og landing i BL 5-14,  

 henholdsvis BL 5-15.
c.
Under rundflyvning skal der medføres redningsveste til alle ombord,  

 anbragt let tilgængeligt fra hver plads.
d.
Rundflyvning skal planlægges og gennemføres, så omgivelserne forstyrres  

 mindst muligt.
Hvis det konstateres, at flyvningen er til gene, skal der  

 træffes sådanne rimelige forholdsregler, som kan begrænse generne.
10. Dispensation Statens Luftfartsvæsen kan i ganske særlige tilfælde dispensere fra  

 bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
11. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
12. Straf 12.1 Udøvelse af rundflyvning uden tilladelse straffes i medfør af  

 luftfartslovens § 149, stk. 4, med bøde eller hæfte.
 12.2 Overtrædelse af bestemmelser i pkt. 5.3 og af vilkår fastsat i medfør  

 af pkt. 5.4 straffes i medfør af luftfartslovens § 149, stk. 13, med bøde  

 eller hæfte.
 12.3 Overtrædelse af bestemmelserne i afsnit 6, 7 eller 9 straffes i  

 medfør af luftfartslovens § 149, stk. 8, med bøde, hæfte eller fængsel i  

 indtil 2 år.
 12.4 Overtrædelse af bestemmelserne i afsnit 8 straffes i medfør af  

 luftfartslovens § 149, stk. 3, med bøde, hæfte eller fængsel i indtil 2 år.
 12.5 For overtrædelser begået af selskaber m.v. (juridiske personer) kan  

 der pålægges strafansvar efter reglerne i straffelovens 5. kapitel, jf.  

 luftfartslovens § 149, stk. 14.
13. Ikrafttræden 13.1 Denne BL træder i kraft den 1. august 1997.
 13.2 Samtidig ophæves BL 5-4, 4. udgave af 25. juli 1989.
