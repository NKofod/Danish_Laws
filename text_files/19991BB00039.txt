Fremsat den 17. november 1999 af  

 Pernille Sams (KF) og Flemming Hansen (KF) Forslag til folketingsbeslutning om lempelse af reglerne om tjenesterejsendes skattefri  

 rejsegodtgørelse Folketinget pålægger regeringen at  

 fremsætte lovforslag, der hæver niveauet for skattefrie  

 rejsegodtgørelser, således at satserne hæves til det  

 niveau, som gjaldt indtil 1. april 1999. Lovforslaget skal endvidere  

 genindføre de tidligere regler om skattefri godtgørelse for  

 logi med et niveau svarende til det, der gjaldt indtil 1. april 1999.
Bemærkninger til forslaget Forslaget er med nogle ændringer en  

 genfremsættelse af beslutningsforslag nr.
B 142 om lempelse af reglerne  

 om tjenesterejsendes skattefri rejsegodtgørelse fra  

 folketingsåret 1998-99. Der henvises om B 142 til Folketingstidende,  

 tillæg A 5360 og 5362 og FF 7203.
 Regeringen har den 4. november 1999 fremsat lovforslag nr.  

 L 88 om bl.a. ændrede satser og regler for skattefrie  

 rejsegodtgørelser samt skattefritagelse for sparet hjemmeforbrug til  

 kost i forbindelse med tjenesterejser m.v.
Regeringens forslag lægger op til en lempelse af de  

 nugældende regler og satser.
Det Konservative Folkeparti ser forslagene  

 som en imødekommelse af konservative synspunkter, men finder, at de  

 foreslåede lempelser på en række punkter ikke er  

 tilstrækkelige set i forhold til reglerne frem til 1. april 1999.
 Det Konservative Folkeparti foreslår følgende  

 ændringer i forhold til regeringens lovforslag:
Regeringen foreslår at genindføre det  

 skattefri fradrag for overnatning.
Regeringens foreslåede sats på  

 100 kr. bør efter Det Konservative Folkepartis opfattelse hæves  

 til det niveau, som gjaldt indtil 1. april 1999 (For Tyskland ca. 216  

 kr.).
Regeringen foreslår at hæve de skattefrie  

 diæter til 336 kr. pr. 1. januar 2000. Dette vil være en  

 forbedring i forhold de nugældende regler.
Det Konservative Folkeparti  

 ønsker at hæve satsen til det niveau, der var gældende  

 indtil 1. april 1999 (For Tyskland ca. 420 kr.).
 Det Konservative Folkeparti ønsker at sikre dansk  

 konkurrenceevne mod forringelser som følge af ensidige danske  

 opstramninger i reglerne for udbetaling af skattefrie  

 rejsegodtgørelser til dækning af tjenesterejsendes udgifter til  

 kost og logi uden dokumentation.
Undersøgelser fra en lang række  

 organisationer og virksomheder viser samstemmende, at de danske satser for  

 skattefri rejsegodtgørelse efter 1. april 1999 ligger væsentligt  

 under de satser, som gælder for f.eks. tyske og svenske virksomheder.  

 Der er ingen grund til at formode, at tjenesterejsende fra Danmark skulle  

 have færre omkostninger end tjenesterejsende fra øvrige lande.  

 Endvidere betyder nye krav om dokumentation af udgifter unødigt  

 administrativt arbejde for både de ansatte og virksomhederne, ligesom  

 det i praksis ofte vil være vanskeligt overhovedet at få en  

 kvittering eller anden dokumentation for mindre fornødenheder,  

 herunder drikkepenge.
Opstramningerne betyder reelt, at dansk konkurrenceevne  

 efter 1. april 1999 er forværret unødigt.
 Indtil 1997 havde ansatte, der rejste efter regning i  

 udlandet, mulighed for skattefrit at modtage 60 pct. af Ligningsrådets  

 satser for skattefri rejsegodtgørelse til dækning af  

 udokumenterede merudgifter forbundet med arbejdsophold borte fra hjemmet.
Et folketingsflertal besluttede i 1997 (lov nr. 452 af 10.  

 juni 1997), bl.a. på baggrund af Skatteministeriets rapport Lovændringen medførte bl.a., at reglen om, at  

 en arbejdsgiver foruden dækning efter regning skattefrit kan udbetale  

 60 pct. af Ligningsrådets satser for skattefri rejsegodtgørelse  

 til ansatte ved rejser i udlandet, fra og med 1. juli 1997 blev reduceret  

 til, at kun højst 30 pct. af satsen kan udbetales skattefrit og det  

 tilmed på generelt lavere satser.
 Lovændringen indebar endvidere, at de hidtidige  

 satser for alle lande og erhvervsgrupper fra og med 1. april 1999 nedtrappes,  

 således at en fælles grundsats på 256 kr. pr. dag  

 (1997-priser) er gældende for alle pr. 1. januar 2001.  

 Ligningsrådet har dog mulighed for derefter at hæve  

 standardsatsen med 100 kr. for tjenesterejser i lande, hvor  

 omkostningsniveauet ligger betydeligt over det danske.
Fra 1. april 1999 kan udgifter til logi i modsætning  

 til tidligere kun dækkes efter regning.
Logiudgifterne skal  

 således nu dækkes efter regning eller ved, at arbejdsgiveren  

 stiller frit logi til rådighed.
Afskaffelsen af skattefri  

 rejsegodtgørelse for logi vil i mange tilfælde betyde  

 øgede udgifter til hotelophold for virksomheder.
Den gamle ordning gav  

 medarbejderne et økonomisk incitament til at vælge  

 overnatningsfaciliteter af moderat standard.
 Samlet risikerer forringelserne at ville føre til  

 et væsentligt fald i dansk eksport, når virksomhederne og de  

 rejsende eksportmedarbejdere, bygningshåndværkere m.fl. er  

 underlagt vanskeligere arbejdsbetingelser end deres udenlandske  

 konkurrenter.
Forundersøgelserne fra Skatteministeriet og  

 Arbejderbevægelsens Erhvervsråd var en central del af  

 Folketingets beslutningsgrundlag for lovændringerne i 1997. I rapporten  

 indgik bl.a. analyser af prisniveauet i udvalgte lande.
Analyserne inddrog  

 imidlertid ikke vore nabolandes regler for skattefri rejsegodtgørelse.  

 Efterfølgende har det vist sig, at reglerne for tjenesterejsende fra  

 bl.a.
Sverige, Norge, Tyskland og Holland generelt er mere gunstige end de  

 danske regler.
Danmark har således påført sig et  

 uhensigtsmæssigt tab af konkurrenceevne i kraft af, at udenlandske  

 konkurrenter fremover har mulighed for at tilbyde medarbejderne højere  

 godtgørelsessatser uden dokumentation.
Skriftlig fremsættelse Pernille Sams (KF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om lempelse af  

 reglerne om tjenesterejsendes skattefri rejsegodtgørelse.
(Beslutningsforslag nr.
B 39).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
