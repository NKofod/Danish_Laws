Bekendtgørelse om uddannelsen til  

 hospitalsteknisk assistent I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 hospitalsteknisk assistent inden for et af følgende  

 specialer:
 1)	Audiologiassistent.
 2)	Neurofysiologiassistent.
Uddannelsens mål § 2. Den uddannede hospitalstekniske assistent  

 skal selvstændigt kunne planlægge, tilrettelægge og  

 udføre varierende arbejdsfunktioner såsom at foretage  

 patientundersøgelser, anvende det til de forskellige audiologiske og  

 neurofysiologiske undersøgelser knyttede apparatur, vurdere  

 undersøgelsesresultater samt varetage administrative funktioner  

 forbundet med de nævnte arbejdsfunktioner.
Den hospitalstekniske  

 assistent skal være i stand til selvstændigt og i samarbejde med  

 andre at arbejde afpasset efter den konkrete arbejdssituation.
Den  

 hospitalstekniske assistent skal kunne varetage arbejdsfunktionerne under  

 hensyntagen til de inden for området gældende etiske aspekter.  

 Inden for det valgte speciale skal den hospitalstekniske assistent med  

 effektivitet, fleksibilitet og kvalitet udføre de særlige  

 funktioner, som karakteriserer specialet.
Efter endt uddannelse skal den  

 hospitalstekniske assistent kunne omstille sig i takt med udviklingen  

 på et fleksibelt og foranderligt arbejdsmarked.
 Stk. 2. Den uddannede hospitalstekniske assistent skal kunne  

 udføre arbejdsfunktionerne under iagttagelse af hensyn til patienter,  

 hygiejne og sikkerhed.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Service, jf. § 14, stk. 2,  

 i lov om erhvervsuddannelser.
 Stk. 2. Det faglige udvalg for uddannelsen er Det faglige  

 Udvalg for Hospitalsteknisk Assistentuddannelse.
 § 4. Uddannelsen varer 2 år og 6  

 måneder, jf. dog §§ 7-9.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 25 ugers obligatorisk skoleundervisning.
Eleven kan indlede uddannelsen  

 på skole med et grundforløb eller i en praktikvirksomhed.
 Stk. 3. Den obligatoriske skoleundervisning i  

 hovedforløbet er opbygget af skoleperioder på henholdsvis 10, 10  

 og 5 uger, der omfatter grundfag, områdefag, bundne specialefag og  

 valgfag samt valgfri specialefag, der eventuelt kan etableres som  

 særlige skoleperioder.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen efter stk. 1-3 fraviges  

 ved voksenuddannelsesforløb, jf. §§ 7-8.
 § 5. Speciale, jf. § 1, vælges ved  

 indgåelse af uddannelsesaftale med en virksomhed, der er godkendt som  

 praktikvirksomhed inden for det pågældende speciale.
 § 6. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt de områdefag i  

 grundforløbet, der er særlige for hovedforløbet, jf.  

 § 10.
Voksenuddannelsesforløb § 7. Elever, der er fyldt 25 år, kan  

 få afkortning af uddannelsestiden med mindst 9 måneder, hvis de  

 tidligere har haft relevant erhvervserfaring i forhold til det valgte  

 speciale i mindst 2 år.
Det er en forudsætning, at eleven efter  

 skolens vurdering vil kunne gennemføre skoleundervisningen.
Skolen  

 afgør, hvor lang afkortningen skal være, efter samråd med  

 det lokale uddannelsesudvalg.
Stk. 2. For elever med uddannelsesaftale kan skolen efter  

 samråd med det faglige udvalg tilrettelægge et særligt  

 uddannelsesforløb bestående af perioder med henholdsvis  

 skoleundervisning og praktikuddannelse.
Den samlede varighed af  

 skoleundervisningen, må ikke overstige 25 uger.
Skolen  

 tilrettelægger undervisningen i uddannelsen efter elevens  

 forudsætninger og behov, idet eleven skal opnå de angivne  

 mål for undervisningen.
Undervisningen skal omfatte valgfag svarende  

 til uddannelsens længde.
 Stk. 3. Skolen kan efter samråd med det lokale  

 uddannelsesudvalg dispensere fra alders- og beskæftigelseskravet i  

 stk. 1, hvis skolen ud fra en samlet vurdering og efter samråd med  

 eleven og praktikvirksomheden skønner, at eleven har de  

 fornødne forudsætninger for at gennemføre  

 uddannelsesforløbet.
§ 8. Elever, der har de nødvendige  

 forudsætninger, kan gennemføre et supplerende kursus, jf.  

 hovedbekendtgørelsens § 20, stk. 1, på indtil 20 uger,  

 der træder i stedet for grundforløbet.
Skolen kan herunder  

 foretage afklaring af elevens praktiske og teoretiske kvalifikationer med  

 henblik på afgørelse om merit i uddannelsesforløbet i et  

 forløb på indtil 2 uger, jf. hovedbekendtgørelsens  

 § 20, stk. 2. For elever med uddannelsesaftale er kurset omfattet  

 af uddannelsesaftalen.
 Stk. 2. Suppleringskurset og herunder afklaringen kan  

 gennemføres uden uddannelsesaftale.
Fritagelse for dele af uddannelsen § 9. Elever kan fritages for dele af  

 uddannelsen, jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen), og efter  

 anvisningerne i vejledningen til bekendtgørelsen.
Kapitel 3 Skoleundervisningen § 10. Grundforløbet omfatter  

 følgende områdefag, der er særlige for  

 hovedforløbet:
1) Elementær sygepleje og sundhedsvæsen Niveau: begynder Målet er, at eleven skal kende til sundhedsvæsenets  

 opbygning og den hospitalstekniske assistents rolle som fagperson.
2) Teknik Niveau: begynder Målet er, at eleven skal have kendskab til det mest anvendte  

 apparatur inden for området, herunder den bagvedliggende teknik.
3) Anatomi og fysiologi 2 Niveau: begynder Målet er, at eleven skal have indsigt i de dele af den  

 menneskelige anatomi, der er relevant for  

 beskæftigelsesområdet.
4) Kommunikation, etik og normer Niveau: begynder Målet er, at eleven skal have forståelse af  

 kommunikationens betydning i samarbejdsrelationer og konfliktløsninger  

 i en virksomhed eller institution og skal kunne bidrage til løsning af  

 problemstillinger samt skal have forståelse af samarbejdets betydning  

 for kvalitet og trivsel på arbejdspladsen.
 Stk. 2. De områdefag, der er nævnt i stk. 1,  

 varer i alt 5 uger.
 § 11. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Engelsk (niveau F).
 2)	Fysik (niveau F).
 3)	Informationsteknologi (niveau E).
 4)	Psykologi (1 uge).
 § 12. Undervisningen i hovedforløbet  

 omfatter følgende områdefag:
1) Sygepleje og sundhedsvæsen Niveau: rutine Målet er, at eleven skal have indsigt i og forståelse af  

 sundhedsvæsenets kerneområder og funktioner samt egen rolle som  

 fagperson, herunder indsigt i og forståelse af udøvelsen af eget  

 fag inden for rammerne af systemet og fagområdet, og skal evne at  

 handle derefter.
Eleven skal have kendskab til den fagligt rettede  

 farmakologi.
2) Anatomi og fysiologi 3 Niveau: avanceret Målet er, at eleven skal kende til ørets og  

 nervesystemets opbygning og sygelige tilstande samt disses symptomer og skal  

 være i stand til at anvende sin viden ved  

 undersøgelser.
3) Mikrobiologi Niveau: begynder Målet er, at eleven skal have viden om mikroorganismers  

 betydning for sundhed og sygdom samt skal forstå hygiejniske principper  

 og infektionsforebyggende foranstaltninger.
4) Teknik 2 Niveau: rutine Målet er, at eleven skal have indsigt i funktion og anvendelse  

 af computersystemer og apparatur inden for området, herunder den  

 bagvedliggende teknik.
 Stk. 2. Undervisningen i områdefag i  

 hovedforløbet varer i alt 7 uger.
 § 13. Til specialet Audiologiassistent er knyttet  

 følgende bundne specialefag:
1) Audiometri Niveau: avanceret Målet er, at eleven skal kende bestemmelser og analyser af  

 lydperception og balancefunktion ved hjælp af forskellige prøve-  

 og undersøgelsesmetoder og skal forstå motiverne bag  

 udvælgelse af disse enkeltprøver i forbindelse med belysning af  

 patientens sygdom.
Eleven skal selvstændigt kunne udføre de  

 enkelte prøver.
2) Høreapparat Niveau: avanceret Målet er, at eleven skal kende til de forskellige  

 hjælpemidler, herunder den teoretiske baggrund for udformning,  

 materialevalg, anvendelsesområder samt teknisk konstruktion.
Eleven  

 skal være i stand til at foretage teknisk høreapparattilpasning  

 og skal forstå aspekterne ved forskellige beregningsmetoder.
3) Patologi Niveau: rutine Målet er, at eleven skal have kendskab til forskellige former  

 for hørenedsættelse og høretab, herunder årsagerne  

 til disse samt deres udvikling.
 Stk. 2. Undervisningen i de i stk. 1 nævnte  

 specialefag varer i alt 5,5 uger.
 § 14. Til specialet Neurofysiologiassistent er  

 knyttet følgende bundne specialefag:
1) Elektrofysiologi Niveau: avanceret Målet er, at eleven skal have viden om elektrofysiologiske  

 undersøgelser og er i stand til at vurdere  

 undersøgelsesresultater.
Desuden skal eleven have kendskab til  

 medicinsk databehandling.
2) Neurologi Niveau: avanceret Målet er, at eleven skal have viden om nervesystemets opbygning  

 og funktion og om de vigtigste neurofysiologiske sygdomme og skal have  

 kendskab til diagnose og behandling af anfaldslidelser og skal kende til  

 perifere nervesygdomme og primære muskellidelser.
3) Neurofysiologi Niveau: avanceret Målet er, at eleven skal kende til de dele af menneskets  

 anatomi, der har særlig betydning for neurofysiologiassistentens  

 arbejde.
 Stk. 2. Undervisningen i de i stk. 1 nævnte  

 specialefag varer i alt 5,5 uger.
§ 15. Undervisningen i hovedforløbet  

 omfatter desuden valgfri specialefag, der har følgende overordnede  

 mål og rammer: Eleven skal i samarbejde med sin  

 praktikvirksomhed have mulighed for at sammensætte sin uddannelse ud  

 fra såvel egne som virksomhedens ønsker.
Eleven skal inden  

 påbegyndelsen af 2. skoleperiode i hovedforløbet have valgt  

 valgfri specialefag, jf. anvisningerne i vejledningen til  

 bekendtgørelsen.
Til underbygning af elevens specialevalg vil de valgfri specialefag
blive udbudt således, at det er muligt for eleven at  

 specialisere sig inden for enten audiologi- eller neurofysiologispecialet.  

 Ydermere giver det eleven mulighed for at dygtiggøre sig inden for de  

 fagområder, som eleven i samarbejde med praktikvirksomheden  

 ønsker.
 Stk. 2. De valgfri specialefag varer i alt 2 uger.
§ 16. Undervisningen i hovedforløbet omfatter endvidere  

 valgfag.
Undervisningen følger reglerne for valgfag, jf.  

 hovedbekendtgørelsen.
 Stk. 2. Valgfag varer i alt 3,5 uger.
Praktikuddannelsen § 17. Praktikuddannelsen omfatter følgende  

 arbejdsområder og funktioner:
 1)	Patientundersøgelser.
 2)	Anvendelse af det til de forskellige audiologiske og  

 neurofysiologiske undersøgelser knyttede apparatur.
 3)	Vurdering af undersøgelsesresultater.
 4)	Varetagelse af administrative funktioner forbundet med de  

 nævnte arbejdsfunktioner.
 § 18. Målene med praktikuddannelsen  

 er:
 1)	Eleven skal på avanceret niveau kunne arbejde med  

 vurderinger og helheder ud fra uddannelsens mål.
 2)	Eleven skal på rutineniveau kunne anvende sin viden og kunne  

 analysere på arbejdet ud fra uddannelsens mål.
 3)	Eleven skal have kendskab til og forståelse af sit arbejde ud  

 fra uddannelsens mål.
 4)	Eleven skal desuden kunne samarbejde og løse nye  

 problemstillinger.
 Stk. 2. Målet med praktikuddannelsen inden for specialet  

 audiologiassistent er desuden:
 1)	Eleven skal kunne foretage tone- og taleaudiometriske  

 undersøgelser og impedansundersøgelser samt specielle  

 audiologiske undersøgelser, herunder evoked response audiometri.
 2)	Eleven skal kunne udføre  

 vestibulærundersøgelser.
 3)	Eleven skal kunne foretage teknisk høreapparattilpasning.
 4)	Eleven skal kunne give patienten vejledning i brug af  

 høreapparat.
 Stk. 3. Målet med praktikuddannelsen inden for specialet  

 neurofysiologiassistent er desuden:
 1)	Eleven skal kunne udføre og vurdere elektroencefalografiske  

 og evoked response undersøgelser.
 2)	Eleven skal kunne assistere ved elektromyografiske og  

 elektroneuronografiske undersøgelser.
 3)	Eleven skal kunne yde førstehjælp og skal have kendskab  

 til genoplivning.
 § 19. I praktikuddannelsen på  

 voksenuddannelsesforløbet tages der udgangspunkt i elevens  

 forudgående erhvervserfaring.
 Uddannelsesbog mv.
 § 20. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 21. Bekendtgørelsen om karakterskala  

 anvendes. 13-skalaen anvendes, jf. dog stk. 2.
 Stk. 2. Ved valgfri specialefag, der er fælles for  

 arbejdsmarkedsuddannelser og erhvervsuddannelser, kan anvendes andre  

 betegnelser, hvis det fremgår af de nærmere retningslinier for  

 faget.
Skolens bedømmelse § 22. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag gives en afsluttende standpunktskarakter.
 Afsluttende prøver m.v.
§ 23. Den afsluttende prøve i område-  

 og specialefag, der samtidig udgør en svendeprøve,
finder sted i sidste skoleperiode.
Prøven er mundtlig og varer 30  

 minutter.
Der gives en forberedelsestid på 1 time.
I forberedelsestiden  

 og til prøven må eleven medbringe alle skriftlige og trykte  

 hjælpemidler.
 Stk. 2. Opgaverne stilles af skolen efter reglerne i  

 eksamensbekendtgørelsen.
 Stk. 3. Ved indkaldelsen af elever til den skoleperiode, hvori  

 den afsluttende eksamen afholdes, sender skolen en liste over de  

 pågældende elever med angivelse af elevernes praktiksted til det  

 faglige udvalg.
 Stk. 4. Det faglige udvalg udpeger herefter de censorer, der  

 er nævnt i stk. 5, og giver skolen meddelelse om, hvem der er  

 udpeget.
 Stk. 5. Elevens præstation bedømmes af en  

 lærer, udpeget af skolen, og 2 censorer.
Sygeeksamen og ny eksamen § 24. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne m.v.
Skolebevis og afsluttende praktikerklæring § 25. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført.
 Stk. 2. For at udstede skolebevis skal følgende  

 betingelser være opfyldt:
 1)	Eleven skal have opnået mindst karakteren 6 som gennemsnit af  

 samtlige afsluttende karakterer i grundfag og valgfag på  

 hovedforløbet.
 2)	Eleven skal have opnået mindst karakteren 6 som gennemsnit af  

 samtlige afsluttende karakterer i område- og specialefag på  

 hovedforløbet.
 3)	Den prøve, der er omtalt i § 23, skal være  

 bestået med mindst karakteren 6.
 § 26. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 27. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 25, og afsluttende praktikerklæring  

 for praktikuddannelsen er udstedt, jf. § 26.
Kapitel 5 Ikrafttrædelses- og overgangsbestemmelser § 28. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 669  

 af 11. juli 1996 om uddannelsen til hospitalsteknisk assistent.
 Stk. 3. Den i stk. 2 nævnte bekendtgørelse  

 finder dog anvendelse for elever med uddannelsesaftale, der er begyndt  

 på 3. skoleperiode på ikrafttrædelsestidspunktet.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
