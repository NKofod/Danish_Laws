En 80-årig kvinde indlægges med medicinforgiftning og dør nogle uger  

 senere.
Der klagedes over utilstrækkelig pleje, som beboer i en beskyttet  

 bolig samt over manglende reaktion og orientering om patientens tilstand fra  

 diverse tilsynsførende læger.
Nævnet beklagede, at plejeformen i den  

 beskyttede bolig inden indlæggelsen ikke havde været et relevant tilbud til  

 patienten.
5.4.2. Samarbejde mellem sundhedspersonale og det sociale system om beboer i beskyttet bolig.
 Datter klager over, at hendes 80-årige mor ikke har fået tilstrækkelig  

 pleje, som beboer i en beskyttet bolig, samt at tilsynsførende læge og  

 speciallæge i psykiatri ikke har reageret på moderens tilstand og på  

 tilfredsstillende måde orienteret et tilhørende plejehjems personale om  

 patientens tilstand.
 Moderen blev indlagt på sygehus med medicinforgiftning (semap) og døde  

 nogle uger senere.
 Sundhedsstyrelsen udtalte, at man udfra en efterfølgende  

 betragtning kunne konstatere, at moderens tilstand har været for dårlig til  

 plejeformen i en beskyttet bolig, men at der ikke fandtes grundlag for kritik  

 efter lægeloven og sygeplejerskeloven af den behandling og pleje, som moderen  

 havde modtaget.
 Patientklagenævnet tilsluttede sig for så vidt  

Sundhedsstyrelsens  udtalelse, men formulerede sin afgørelse således,  

 at det blev tilkendegivet overfor de pågældende sundhedspersoner, at  

 plejeformen i beskyttet bolig i de seneste måneder før indlæggelsen på  

 sygehuset, efter Patientklagenævnets opfattelse, ikke havde været et  

 relevant tilbud til moderen.
