 P, der modtog højeste førtidspension og bistandstillæg som følge af en  

 svær synsnedsættelse, fandtes ikke berettiget til støtte til bil.
 Ankestyrelsen fandt ikke, at P's funktionsevne var nedsat i så  

 væsentlig grad som forudsat i Socialministeriets bekendtgørelse.
 REDEGØRELSE FOR SAGEN:
 Den 57-årige P fik i 1985 tilkendt højeste førtidspension med  

 bistandstillæg på grund af en øjenlidelse.
 P manglede højre øje, og synsstyrken på venstre øje var med korrektion  

 nedsat til 0,5/60.
P boede alene i en lejlighed.
Bilen skulle føres af en bekendt, der boede  

 et stykke væk.
P havde ikke bil forud for ansøgningen, som var begrundet med  

 sociale og helbredsmæssige forhold.
 AFGØRELSEN, DER KLAGES OVER:
 Revaliderings- og pensionsnævnet fandt, at der ikke forelå en sådan  

 indskrænkning i P's evne til at færdes, at hun opfyldte de helbredsmæssige  

 betingelser for støtte.
 KLAGEN TIL ANKESTYRELSEN:
 Afgørelsen blev anket af P, der henviste til kørselsbehov til  

 fritidsundervisning og familiebesøg.
 LOVGRUNDLAG:
 Bistandslovens § 58.
 § 1 og § 2 i Socialministeriets bekendtgørelse nr. 886 af 11. december  

 1986 om støtte til køb af bil efter bistandslovens § 58.
 ANKESTYRELSENS AFGØRELSE:
 På baggrund af oplysningerne om P's helbredsmæssige og øvrige forhold  

 skønnes hun ikke berettiget til støtte til køb af bil.
 Ankestyrelsen har ved afgørelsen særligt lagt vægt på, at P's  

 funktionsevne ikke er nedsat i så væsentlig grad som forudsat i ovennævnte  

 bestemmelser.
 Ankestyrelsen tiltræder således revaliderings- og pensionsnævnets  

 afgørelse.
