Klage  

 over at speciallæge i øjensygdomme efter operationer for grå stær ikke  

 udfærdigede anvisninger, som gjorde det muligt for patienten at få tilpasset  

 sine briller hos en optiker Nævnet fandt ikke grundlag for at kritisere  

 speciallægen.
Nævnet oplyste, at udmåling til brilleglas tidligst kan  

 foretages  

 6 uger efter en operation for grå stær.
Da speciallægen alene så patienten  

 til  

 en kontrolundersøgelse dagen efter operationen, var det nævnets opfattelse,  

 at  

 det ikke kunne anses som udtryk for manglende omhu og samvittighedsfuldhed,  

 at  

 speciallægen ikke udfærdigede anvisninger, som gjorde det muligt for  

 patienten  

 at få tilpasset sine briller hos en optiker.
Nævnet kunne i øvrigt oplyse, at  

 udmåling til nye brilleglas efter en operation for grå stær almindeligvis  

 sker  

 hos enten den øjenlæge, som har henvist til operationen, eller hos patientens  

 optiker.
Der blev ligeledes klaget over, at speciallægen ikke  

 gav en korrekt og tilstrækkelig information om risiko for komplikationer og  

 bivirkninger, inden patienten blev opereret for grå stær på begge øjne.  

 Nævnet  

 fandt ikke anledning til kritik af informationen.
Nævnet fandt dog, at  

 speciallægen burde have journalført den givne information.
