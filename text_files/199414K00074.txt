Nr BTL 74 Betænkning over Forslag til lov om ændring af lov om en børnefamilieydelse  

 (Forhøjelse af børnefamilieydelsen for de 0-2-årige)   

 Nr L 74 1994-95, 1. samling Afgivet af Skatteudvalget Afgivet: 19941209 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
 Mindretallet kan ikke støtte lovforslaget om at øge børnefamilieydelsen  

 med 1.000 kr. årligt, da Fremskridtspartiet er imod ordningen med  

 børnefamilieydelsen.
 Efter Fremskridtspartiets mening bør ordningen ændres til en  

 fradragsmodel, hvor man i de enkelte familier får mulighed for at overføre  

 børnenes personfradrag til forældrene.
 Fremskridtspartiet ser dog en positiv udvikling i, at man samtidig med  

 dette lovforslag har ændret søskenderabatordningen, således at en større del  

 af midlerne på området går til forældrene frem for til institutionerne.
 Dette vil sikre forældre en lidt større frihed til at bestemme, om børn  

 skal passes i offentlige institutioner eller på anden måde.
