Advarsel til vognmand, der gentagne gange havde overtrådt køre- og  

 hviletidsbestemmelserne Direktoratet har fra politimesteren i Holstebro modtaget indberetning om,  

 at De den 17. august 1988 har vedtaget et bødeforlæg på 26.000 kr. for  

 overtrædelse af køre- og hviletidsbestemmelserne m.v..
 Sagen vedrører 4 overtrædelser af bestemmelserne om daglig køretid, 5  

 overtrædelser af bestemmelserne om uafbrudt køretid, 10 overtrædelser af  

 bestemmelserne om daglig hviletid, 5 tilfælde, hvor chaufførernes kørsel med  

 nærmere angivne busser ikke nærmere kunne dokumenteres samt 2 tilfælde af  

 manglende udskiftning af diagramark, ialt 26 overtrædelser.
 Overtrædelserne er begået af Dem og 7 chauffører i perioden 2. - 14. juni  

 1987. De er konstateret ved Arbejdstilsynets kontrolundersøgelse hos  

 virksomheden.
 Ifølge § 14, stk. 2, i lov om buskørsel kan en tilladelse til turist- og  

 bestillingskørsel tilbagekaldes, såfremt indehaveren i udøvelsen af sin  

 virksomhed har gjort sig skyldig i forhold, der giver grund til at antage, at  

 han ikke fremtidig vil drive virksomheden på forsvarlig måde.
 Rådet fandt ikke grundlag for at tilbagekalde tilladelsen, men besluttede,  

 at der skulle gives Dem en alvorlig advarsel.
