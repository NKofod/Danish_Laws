Nr BSF 85 Forslag til folketingsbeslutning om økologisk drift af alle offentligt  

 ejede jorder, herunder bortforpagtede Fremsat af Bent Hindrup Andersen (EL) Keld Albrechtsen (EL) Frank Aaen  

 (EL) den 24. februar 1995 Folketinget opfordrer regeringen til at sikre økologisk drift af alle  

 offentligt ejede jorder samt at aftaler om bortforpagtning af offentlig ejede  

 jorder opsiges med henblik på genforhandling betinget af økologisk drift.
Bemærkninger til forslaget Beslutningsforslaget er et led i Enhedslistens økologiplan for dansk  

 landbrug.
Alle offentligt ejede jorder og skove skal drives efter økologiske  

 principper.
Den danske stat må gå foran i demonstrationen af, at økologisk  

 drift miljømæssigt og samfundsøkonomisk er den mest fornuftige løsning.
Tilsvarende skal kommuner drive offentlige anlæg økologisk.
Mange kommuner  

 er allerede gået i gang hermed, men det skal nu gøres obligatorisk.
For at sikre, at offentligt ejede, men bortforpagtede, jorder drives efter  

 samme principper, skal de indgåede forpagtningsaftaler opsiges med henblik på  

 genforhandling.
Nye forpagtningsaftaler skal indeholde en betingelse om  

 økologisk drift.
