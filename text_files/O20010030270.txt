 Resumé  



  

 To journalister på en radiostation klagede til ombudsmanden over at  

 Udvalgene vedrørende Videnskabelig Uredelighed havde afslået et ønske om  

 aktindsigt.  

 Ombudsmanden sendte klagen til Forskningsministeriet til behandling.  

 Forskningsministeriet returnerede klagen med den begrundelse at ministeriet  

 ikke havde kompetence til at behandle klager over Udvalgene vedrørende  

 Videnskabelig Uredelighed.
 På baggrund af  

 § 4 m i lov  

 om forskningsrådgivning og forarbejderne hertil mente ombudsmanden at  

 Forskningsministeriet var kompetent til at behandle klager over udvalgene.  

 Ombudsmanden henstillede derfor at ministeriet tog stilling til klagen.  

 (J.nr.  

 1999-2401-701).
Klage over afslag på aktindsigt hos Udvalgene vedrørende  

 Videnskabelig Uredelighed.
Rekurs En radiostation, A, bad en  

 speciallæge, B, om at gennemgå det videnskabelige materiale der lå til grund  

 for godkendelsen af lægemidlet X.
På baggrund af sin gennemgang bad B UVVU  

 (Udvalgene vedrørende Videnskabelig Uredelighed) om at vurdere om der forelå  

 videnskabelig uredelighed i forbindelse med udarbejdelsen af det pågældende  

 materiale.
I brev af 17. juni 1999 bad  

 A om aktindsigt i de dokumenter der knytter sig til nævnets behandling  

 af de  

 spørgsmål speciallæge (B) havde stillet UVVU om de videnskabelige  

 rapporter  

 der blev anvendt til godkendelsen af lægemidlet X.
A bad om at få indsigt  

 både  

 i eksisterende dokumenter og i dokumenter der senere måtte fremkomme (løbende  

 aktindsigt). A anførte endvidere at anmodningen ikke omfattede de rapporter  

 som  

 B havde vedlagt sit brev til UVVU.
 UVVU bekræftede den 18. juni  

 1999 modtagelsen af As anmodning og meddelte at henvendelsen var blevet  

 overgivet til UVVUs formand, og at A snarest muligt ville høre nærmere.  

 UVVU  

 besvarede i brev af 28. juni 1999 As henvendelse således:
 Forskningsstyrelsen, der  

 varetager sekretariatsfunktionen for udvalgene, har forelagt Deres anmodning  

 for udvalgenes formand.
 Styrelsen kan herefter  

 oplyse, at ud over interne arbejdspapirer, herunder vedrørende det arbejde,  

 der  

 foregår i det nedsatte ad hoc-udvalg, indeholder sagen alene, ud over klagen  

 som man går ud fra, De er bekendt med, de i kopi vedlagte skrivelser af 25.  

 februar og 13. april 1999 fra henholdsvis (C) A/S og overlæge (D).
Man går ud fra, at De ikke  

 ønsker kopi af de i skrivelserne nævnte bilag. I breve af 16. og 17. juli  

 1999 besvarede UVVUs sekretariat As telefoniske henvendelse af 8.  

 juli 1999  

 hvorved A havde bedt om aktindsigt i materiale sendt fra UVVU til parterne i  

 sagen.
Af brevet af 17. juli 1999 fremgår følgende:
 Det kan oplyses, at  

 Udvalget vedrørende sundhedsvidenskabelig forskning i foråret besluttede at  

 nedsætte et eksternt fagkyndigt ad hoc-udvalg, der fik til opgave at  

 udarbejde  

 en redegørelse i sagen.
Denne redegørelse blev den  

 6. juli 1999 sendt til sagens parter med henblik på eventuel korrektion af  

 faktiske oplysninger.
Ad hoc-udvalgets redegørelse udtrykker ikke UVVUs  

 afgørelse, og vil sammen med parternes eventuelle kommentarer og ad  

 hoc-udvalgets bemærkninger hertil være en del af grundlaget for UVVUs  

 afgørelse.
Det i dag nedlagte Udvalget  

 Vedrørende Videnskabelig Uredelighed, der var nedsat af Statens  

 Sundhedsvidenskabelige Forskningsråd, fulgte den praksis ikke at give  

 aktindsigt i sager, der var under behandling i udvalget.
Begrundelsen for  

 denne  

 praksis var dels hensynet til udvalgets arbejdsmuligheder, dels hensynet til  

 indklagede.
Udvalget vedrørende  

 sundhedsvidenskabelig forskning ønsker ud fra samme betragtninger at følge  

 det  

 tidligere udvalgs praksis på området.
Når ad hoc-udvalgets redegørelse  

 udsendes  

 til parterne for eventuel kommentering, henstilles det derfor, at  

 redegørelsen  

 betragtes som fortroligt materiale.
Når UVVUs afgørelse foreligger, er  

 det  

 derimod parternes ansvar, hvad der sker med afgørelsen.
 Jeg må på denne baggrund  

 meddele, at UVVU ikke finder at kunne imødekomme Deres anmodning.
 A klagede den 26. juli 1999  

 til mig over UVVUs afslag på aktindsigt.
A anførte bl.a. at UVVU i sin  

 afgørelse hverken havde henvist til offentlighedsloven eller  

 forvaltningsloven.  

 A anførte endvidere at A ikke mente at afslaget ud fra de begrundelser  

 udvalgene havde meddelt, havde hjemmel i offentlighedsloven, bl.a. fordi  

 indklagede var henholdsvis en virksomhed og en forskergruppe.
A anførte  

 endelig  

 at A mente at den praksis som UVVU havde henvist til i sin begrundelse, var  

 beklagelig idet den betød at UVVU ville hindre offentligheden kendskab til  

 baggrunden for UVVUs afgørelser.
 Jeg sendte under henvisning  

 til § 4 m i lovbekendtgørelse nr. 676 af 19. august 1997 om  

 forskningsrådgivning As klage videre til Forskningsministeriet.  

 Ministeriet  

 besvarede i brev af 13. august 1999 til mig min oversendelse således:
 Forskningsministeriet skal i  

 den anledning oplyse, at der i den tidligere forskningsrådslovgivning, jf.  

 lov  

 nr. 346 af 24. maj 1989 om forskningsråd, som ændret ved § 15, stk. 2, i lov  

 nr. 120 af 4. marts 1996, ikke var optaget nogen bestemmelse om klageadgang  

 til  

 ministeriet.
På den baggrund påpegede en række retslærde, at da der var tale  

 om  

 et rådssystem, var der ikke rekurs til ministeriet, jf. det almindelige  

 forvaltningsretlige udgangspunkt bl.a. refereret i Jon Andersen,  

 Forvaltningsret, 2. udg., 1993, p. 183.
Forskningsministeriet valgte  

 derfor ved fremsættelsen af forslag til lov om ændring af Danmarks  

 Forskningsråd og offentlige forskningsudvalg og ændring af lov om  

 Forskningspolitisk Råd og forskningsråd og om ophævelse af lov om  

 forskningsråd  

 at indsætte en bestemmelse om klageadgang til ministeriet, jf. § 4 m i lov om  

 forskningsrådgivning m.v., jf. lovbekendtgørelse nr. 676 af 19. august 1997.  

 Man valgte dog en fakultativ klageadgang, idet loven bemyndigede ministeren  

 til  

 at etablere en klageadgang ved bekendtgørelse, jf. lovens formulering:  

 Efter  

 regler fastsat af forskningsministeren kan klager over retlige spørgsmål i  

 forbindelse med afgørelser truffet af de statslige forskningsråd,  

 Forskningsforum eller udvalg nedsat heraf indbringes for ministeren. Idet de statslige  

 forskningsråd ikke i deres midte råder over juridisk sagkundskab (bortset fra  

 Statens  

 Samfundsvidenskabelige Forskningsråd) har Forskningsministeriet fundet det  

 rigtigst, at der etableres en klagevej til ministeriet for så vidt angår  

 retlige spørgsmål.
For så vidt angår Udvalgene vedrørende Videnskabelig  

 Uredelighed er udgangspunktet det modsatte, idet udvalgene har en landsdommer  

 som formand, jf. § 8, stk. 2, i bekendtgørelse nr. 933 af 15. december 1998.  

 Derfor undlod man i denne bekendtgørelse at etablere en klagevej til  

 ministeriet, da man fandt, at borgernes retssikkerhed i tilstrækkelig grad  

 var  

 tilgodeset ved sammensætningen af udvalgene, og idet formanden alene havde  

 afgørelsen i retlige spørgsmål, jf. § 9, stk. 5.
 Det er derfor  

 Forskningsministeriets opfattelse, at vi ikke er klageinstans for afgørelser  

 truffet af Udvalgene vedrørende Videnskabelig Uredelighed eller deres  

 formand.  

 Forskningsministeriet erkender, at dette ville være retsinformatorisk  

 klarere,  

 hvis det af bekendtgørelsen udtrykkeligt var fremgået, at udvalgenes og deres  

 formands afgørelser ikke kunne indbringes for anden administrativ myndighed.  

 Forskningsministeriet vil foretage denne præcisering ved førstkommende  

 lejlighed.
Kopi heraf sendt til (A)  

 efter ønske derfra. A bad mig herefter den 16.  

 august 1999 om at behandle klagen over UVVUs afslag på anmodningen om  

 aktindsigt.
I anledning af As klage  

 modtog jeg udtalelser af 6. og 21. oktober 1999 fra henholdsvis UVVU og  

 Forskningsministeriet.
UVVU har bl.a. anført følgende i sin udtalelse:
Rekursadgang til Forskningsministeriet I betænkning nr. 1317, 1996  

 om Forskningsrådenes sagsbehandling m.m. udtales side 66 næstsidste afsnit:  

 Det bemærkes, at der ikke er adgang til at rekurrere forskningsrådets  

 afgørelser af habilitetsspørgsmål (eller andre spørgsmål) til  

 Forskningsministeriet eller andre administrative myndigheder. § 4 m i Lov om  

 forskningsrådgivning mv., lovbekendtgørelse nr. 676 af 19. august 1997 har  

 følgende ordlyd: Efter regler fastsat af forskningsministeren kan  

 klager over  

 retlige spørgsmål i forbindelse med afgørelser truffet af de statslige  

 forskningsråd,  

 Forskningsforum eller udvalg nedsat heraf indbringes for ministeren. I forarbejderne til § 4 m  

 udtales: Bestemmelsen lovfæster den hidtidige praksis, hvorefter de  

 statslige  

 forskningsråds faglige afgørelser ikke kan indbringes for anden administrativ  

 myndighed, men at forskningsministeren har legalitetskontrollen og kan  

 behandle  

 klager over retlige spørgsmål  

.  

  

  Motiverne til § 4 m har ikke  

 relevans i forhold til UVVU og bestemmelsen må i overensstemmelse med  

 lovteksten i § 4 m og det refererede synspunkt i betænkning nr. 1317 side 66  

 forstås således, at der, for så vidt angår retlige spørgsmål, ved  

 lovændringen  

 i 1997 blev givet en fakultativ adgang for ministeren til at etablere  

 rekursadgang for afgørelser truffet af de statslige forskningsråd og udvalg  

 nedsat af Forskningsforum.
Der er netop ikke i  

 bekendtgørelse nr. 933 af 15. december 1998 etableret rekursadgang for  

 afgørelser truffet af UVVU.
Dette harmonerer med den selvstændighed og  

 sammensætning, UVVU under hensyn til arbejdets karakter har fået.
Der er  

 herefter ikke grundlag for at antage, at UVVUs afgørelser nu skulle  

 kunne  

 påankes til ministeriet, heller ikke for så vidt angår overholdelse af  

 sagsbehandlingsregler. Forskningsministeriet  

 anførte bl.a. følgende i sin udtalelse:
Oprettelse af UVVU har fra  

 begyndelsen bygget på et ønske om et uvildigt, eksternt organ.
Dette skyldtes  

 først og fremmest erkendelsen af, at det er meget vanskeligt at håndtere  

 sager  

 om uredelighed inden for en institutions egne vægge, da sådanne sager ofte er  

 overordentligt  

 belastende for de involverede personer.
Der var ikke klageadgang, ligesom  

 ministeriet aldrig har behandlet sager herom.
 Udvalgets tidligere  

 sammensætning fremgår af de vedlagte vedtægters §§ 5 og 6. I dag er udvalgene  

 sammensat, som det fremgår af bekendtgørelse om Udvalgene vedrørende  

 Videnskabelig Uredelighed, § 8, stk. 2:
Formanden skal være  

 landsdommer.
De udpegede medlemmer og deres suppleanter skal være anerkendte  

 forskere, der tilsammen bedst muligt dækker de statslige forskningsråds  

 fagområder.  

 Formanden og medlemmerne beskikkes i deres personlige egenskab. UVVUs opgave er at behandle  

 sager vedrørende videnskabelig uredelighed.
Sager kan rejses ved klage eller  

 kan angå en person der vil renses fra verserende rygter, jf. bekg. § 2.  

 Rådene  

 tager ikke sager op af egen drift.
Rådene træffer så vidt muligt afgørelse i  

 enighed og formanden afgør spørgsmål af retlig karakter, § 9. Når en sag om  

 videnskabelig uredelighed er afsluttet, udarbejder det enkelte råd en  

 udtalelse  

 med en stillingtagen til den rejste klage, som meddeles sagens parter, § 4,  

 stk. 5. Rådene offentliggør hvert år en rapport indeholdende bl.a.  

 beskrivelse  

 af de behandlede sager i anonymiseret form, § 7.
Idet UVVU ved deres  

 sammensætning og virke er kollegiale organer (se Bent Christensen,  

 Forvaltningsret.
Opgaver Hjemmel Organisation, 2. udgave, 1997, p. 65), er  

 der  

  

 ikke  

  

 en sædvanebestemt klageadgang til  

 departementet eller anden forvaltningsmyndighed inden for  

 Forskningsministeriets ressortområde, (jf.
Jon Andersen, Forvaltningsret.  

 Sagsbehandling Hjemmel Prøvelse, 2. udgave, 1993, pp. 182-183).
Forskningsministeriet har  

 ingen instruktionsbeføjelser over UVVU.
Da der ikke er nogen sædvanebestemt  

 klageadgang til Forskningsministeriet, kan en sådan alene etableres, hvis der  

 positivt er fastsat en hjemmel herfor.
Det har aldrig været ønsket at  

 etablere  

 en klageadgang til ministeriet for disse udvalg.
 Gældende lov for forskningsrådgivning.
I § 4 m i LBK nr. 676 af 19.  

 august 1997 om forskningsådgivning gives Forskningsministeren mulighed for at  

 fastsætte regler om klageadgang for så vidt angår retlige spørgsmål.
Dette er  

 en kodificering af den tidligere mangeårige praksis for så vidt angår  

 forskningsrådene, idet ministeriet hidtil har behandlet klager over retlige  

 spørgsmål i forbindelse med deres sagsbehandling.
Baggrunden var, at der i den  

 tidligere forskningsrådslovgivning, jf. lov nr. 346 af 24. maj 1989 om  

 forskningsråd, som ændret ved § 15, stk. 2, i lov nr. 120 af 4. marts 1996,  

 ikke var optaget nogen bestemmelse om klageadgang til ministeriet.
Dette gav  

 anledning til kritik af, at ministeriet rent faktisk behandlede klager over  

 retlige spørgsmål, jf. bl.a.
Betænkning nr. 1317 om Forskningsrådenes  

 sagsbehandling m.m., 1996, p. 66.
Lovens mulighed for at  

 fastsætte klageadgang er ikke udnyttet ved udformningen af bekendtgørelsen om  

 Udvalgene vedrørende Videnskabelig Uredelighed.
Bekendtgørelsens affattelse  

 følger dermed tidligere praksis for UVVUs arbejde.
Yderligere kan det påpeges,  

 at der ved sammensætningen af udvalget er indarbejdet en  

 retssikkerhedsgaranti,  

 idet udvalgenes formand skal være landsdommer, jf. § 8, stk. 2, og dermed  

 repræsenterer juridisk fagkundskab på højt niveau.
Det følger af § 9, stk. 5,  

 i  

 bekendtgørelsen at afgørelser af retlige spørgsmål træffes af formanden.  

 Denne  

 juridiske sagkundskab i selve udvalget adskiller UVVU fra de statslige  

 forskningsråd.
Bemærkningerne til § 4 m i  

 lov om forskningsrådgivning, som indeholder en henvisning til tidligere  

 praksis, angår derfor ikke UVVUs arbejde, da udvalgene på tidspunktet  

 for  

 lovens vedtagelse, endnu ikke var oprettede. Ved breve af 15. oktober og  

 1. november 1999 sendte jeg henholdsvis udtalelsen fra UVVU og udtalelsen fra  

 Forskningsministeriet til A med henblik på at A fik lejlighed til at  

 fremkomme  

 med eventuelle bemærkninger til udtalelserne.
Jeg modtog ikke nogen  

 bemærkninger fra A, men den 6. december 1999 kontaktede en af mine  

 medarbejdere  

 telefonisk A og fik oplyst at A formentlig havde fået det ønskede materiale.
 Under min afsluttende  

 gennemgang af sagen bad jeg den 29. september 2000 telefonisk  

 Forskningsministeriet om at svare på følgende to spørgsmål:
Har ministeriet udstedt  

 bekendtgørelser hvorefter der er klageadgang fra et eller flere af de  

 statslige  

 forskningsråd? Har ministeriet afvist at behandle  

 klager over udvalget på området før lovændringen i 1997: Udvalget vedrørende  

 Videnskabelig Uredelighed? For så vidt angår det første  

 spørgsmål, besvarede ministeriet dette benægtende under ovennævnte  

 telefonsamtale.
Det andet spørgsmål besvarede ministeriet telefonisk den 19.  

 oktober 2000 med at ministeriet ikke kunne se at have modtaget klager over  

 det  

 tidligere udvalg.
 I brev af 6. oktober 2000  

 underrettede jeg A om at jeg havde stillet Forskningsministeriet de  

 ovennævnte  

 spørgsmål.
Den 5. december 2000 gav jeg  

 i en redegørelse udtryk for min foreløbige retsopfattelse.
Jeg skrev bl.a.:
Ombudsmandens foreløbige redegørelse Jeg har koncentreret min undersøgelse om spørgsmålet om hvorvidt der er  

 klageadgang fra udvalgene til Forskningsministeriet.
Jeg har derimod ikke  

 taget stilling til udvalgenes afslag på aktindsigt.
Det retlige grundlag Bestemmelser om oprettelse og sammensætning af UVVU findes i lov om  

 forskningsrådgivning (lovbekendtgørelse nr. 676 af 19. august 1997) og  

 bekendtgørelse nr. 933 af 15. december 1998 om Udvalgene vedrørende  

 Videnskabelig Uredelighed.
Forskrifterne indeholder bl.a. følgende  

 bestemmelser:
 Lovbekendtgørelsen:
 § 1.  

  

 Til fremme og koordinering af dansk forskning oprettes Danmarks  

 Forskningsråd, seks statslige forskningsråd og et tilhørende Forskningsforum  

 og et antal forskningsudvalg.
 Stk. 2.  

  

 Forskningsministeren opretter Danmarks Forskningsråd.
Stk. 3.  

  

 Forskningsministeren opretter seks statslige forskningsråd og et tilhørende  

 Forskningsforum.
Der oprettes statslige forskningsråd inden for områderne  

 humaniora, jordbrugs- og veterinærvidenskab, naturvidenskab,  

 samfundsvidenskab, sundhedsvidenskab og teknisk videnskab.
 Stk. 4.  

  

 Øvrige ministre opretter offentlige forskningsudvalg i samråd med  

 forskningsministeren.
§ 4 e.  

  

 Forskningsforum skal påtage sig opgaver af fælles interesse og betydning for  

 de statslige forskningsråds tværgående og strategiske virke.
Forskningsforum  

 kan give de enkelte statslige forskningsråd pålæg i alle tværgående sager.
 Stk. 2.  

  

 Opgaverne omfatter støtte til dansk forskning og faglig  

 rådgivning i forskningsanliggender.
 Stk. 3.  

  

 Forskningsforum afgiver hvert år til forskningsministeren  

 en rapport på de statslige forskningsråds vegne om rådenes virke.  

 Forskningsforum fremlægger rapporten på et årligt seminar.
Stk. 4.  

  

 Forskningsforum kan selv oprette eller opretter efter  

 anmodning fra forskningsministeren permanente eller tidsbegrænsede udvalg med  

 særlige opgaver.
Ministeren kan fastsætte regler for udvalg, der oprettes  

 efter  

 anmodning fra denne.
§ 4 m.  

  

 Efter regler fastsat af forskningsministeren kan klager over  

 retlige spørgsmål i forbindelse med afgørelser truffet af de statslige  

 forskningsråd, Forskningsforum eller udvalg nedsat heraf indbringes for  

 ministeren. Bekendtgørelsen:
§ 1.  

  

 Forskningsforum opretter tre udvalg vedrørende videnskabelig  

 uredelighed inden for dansk forskning: Et udvalg for naturvidenskabelig,  

 jordbrugs- og veterinærvidenskabelig og teknisk-videnskabelig forskning, et  

 udvalg for sundhedsvidenskabelig forskning og et udvalg for  

 samfundsvidenskabelig  

 og humanistisk forskning.
Udvalgene har en fælles formand, der bl.a. har til  

 opgave at sikre ensartethed i udtalelserne på tværs af forskningsområder.
 Stk. 2.  

  

 Udvalgenes navn er Udvalgene vedrørende Videnskabelig  

 Uredelighed.
§ 2.  

  

 Udvalgene vedrørende Videnskabelig Uredelighed har til opgave  

 at behandle sager vedrørende videnskabelig uredelighed, der rejses ved klage  

 til udvalgene.
En person kan anmode om at få en sag behandlet med henblik på  

 at  

 blive renset for verserende rygter.
Stk. 2.  

  

 Sagen skal have betydning for dansk forskning.
Må det på  

 forhånd anses for usandsynligt, at der kan gives klager medhold, afvises  

 sagen.
 § 4.  

  

 Formanden fordeler klagerne til behandling i udvalgene.
Stk. 2.  

  

 Det enkelte udvalg træffer beslutning om, hvorvidt en sag  

 skal behandles eller afvises.
Udvalget underretter den indklagede om klagen  

 og  

 om, hvorvidt det vil behandle klagen.
Stk. 3.  

  

 Parterne i en sag om videnskabelig uredelighed kan lade sig  

 bistå af bisiddere.
Klageren kan lade sig bistå af bisiddere, såfremt han/hun  

 er part i sagen.
 Stk. 4.  

  

 Udvalget undersøger selv klagen, herunder tilvejebringer  

 alle relevante oplysninger i sagen.
§ 8.  

  

 Udvalgene består hver af en formand og 2, 4 eller 6 medlemmer  

 efter Forskningsforums bestemmelse.
Endvidere udpeges suppleanter for  

 medlemmerne.
Stk. 2.  

  

 Formanden skal være landsdommer.
De udpegede medlemmer og  

 deres suppleanter skal være anerkendte forskere, der tilsammen bedst muligt  

 dækker de statslige forskningsråds fagområder.
Formanden og medlemmerne  

 beskikkes  

 i deres personlige egenskab.
Stk. 3.  

  

 Formanden beskikkes af forskningsministeren.
Medlemmerne og  

 suppleanterne beskikkes af Forskningsforum efter høring af de statslige  

 forskningsråd.
Stk. 4.  

  

 Medlemmerne og suppleanterne beskikkes for en periode af 4  

 år og kan genbeskikkes i 2 år.
Hvis et medlem afgår i en beskikkelsesperiode,  

 kan det medlem, der beskikkes i stedet, beskikkes for mindre end 4 år.
 § 9.  

  

 Det enkelte udvalg kan beslutte, at det ved undersøgelsen af  

 en sag skal bistås af en eller flere eksterne sagkyndige.
 Stk. 2.  

  

 Ved et medlems forfald indtræder suppleanten.
 Stk. 3.  

  

 Udvalgene er beslutningsdygtige, når formanden og  

 medlemmerne eller disses suppleanter er tilstede.
Stk. 4.  

  

 Udvalgenes beslutninger søges truffet i enighed.
Kan  

 enighed ikke opnås, træffes beslutningerne ved almindelig flertalsbeslutning.  

 Et dissentierende medlem kan forlange, at hans/hendes dissens fremgår af  

 beslutningen.
Stk. 5.  

  

 I retlige spørgsmål træffes afgørelse af formanden. Bestemmelserne om de  

 statslige forskningsråd og Forskningsforum, herunder bestemmelserne i lovens  

 §§  

 4 e og 4 m blev indsat ved lov nr. 390 af 10. juni 1997 der trådte i kraft  

 den  

 1. august 1997 og byggede på lovforslag nr.
L 193 fremsat den 12. marts 1997  

 af  

 forskningsministeren.
Lovforslaget indeholder bl.a. følgende  

 (Folketingstidende  

 1996-97, tillæg A, s. 4028ff):
  

  

 Til § 4 e Til stk. 4 Forskningsforum giver  

 mulighed for at nedsætte særlige udvalg, der skal løse særlige tværgående  

 opgaver, der ikke umiddelbart er knyttet til fonds- eller  

 rådgivningsfunktionen,  

 men som i øvrigt har interesse for forskningsverdenen.
Tilsvarende kan  

 forskningsministeren pålægge Forskningsforum at oprette sådanne udvalg.  

 Udvalgene kan både være permanente og tidsbegrænsede.
 Som eksempler kan peges på  

 forskningsetik og redelighed inden for forskningen eller det udvalg, der  

 udarbejdede betænkning nr. 1317 om forskningsrådenes sagsbehandling m.m.
Det foreslås, at  

 forskningsministeren kan fastsætte nærmere regler for sådanne udvalg, fx hvad  

 angår deres sammensætning og sagsbehandling.
Udvalgene kan i praksis få  

 tillagt  

 ganske stor kompetence, fx hvor de på etikområdet afgiver udtalelser om  

 enkeltpersoners videnskabelige virke.
Det er derfor naturligt, at der  

 fastsættes regler, der indeholder de nødvendige retssikkerhedsmæssige  

 garantier.
Til § 4 m Bestemmelsen lovfæster den  

 hidtidige praksis, hvorefter de statslige forskningsråds faglige afgørelser  

 ikke kan indbringes for anden administrativ myndighed, men at  

 forskningsministeren har legalitetskontrollen og kan behandle klager over  

 retlige spørgsmål. Betænkning nr. 1317, 1996,  

 om Forskningsrådenes sagsbehandling m.m. som Forskningsministeriet har  

 henvist  

 til, indeholder på s. 66 bl.a. følgende:
Det bemærkes, at der ikke  

 er adgang til at rekurrere forskningsrådets afgørelser af habilitetspørgsmål  

 (eller andre spørgsmål) til Forskningsministeriet eller andre administrative  

 myndigheder. Før lovændringen i 1997  

 eksisterede bl.a.
Danmarks Forskningsråd og et antal forskningsudvalg og seks  

 forskningsråd (jf. lov nr. 346 af 24. maj 1989 om Forskningspolitisk Råd og  

 forskningsråd og lov nr. 120 af 4. marts 1996 om Danmarks Forskningsråd og  

 offentlige forskningsudvalg og ændring af lov om Forskningspolitisk Råd og  

 forskningsråd). Herudover eksisterede det tidligere udvalg på området:  

 Udvalget  

 vedrørende Videnskabelig Uredelighed.
Udvalget vedrørende Videnskabelig  

 Uredelighed var ifølge vedtægterne nedsat af Statens Sundhedsvidenskabelige  

 Forskningsråd og havde hjemsted i forskningsrådene der tillige varetog  

 udvalgets sekretariatsforretninger.
Udvalget havde ifølge vedtægterne en  

 sammensætning og arbejdsform der ligner det nuværende UVVU.
Forskningsministeriet har,  

 jf. udtalelsen af 21. oktober 1999, på baggrund af en mangeårig praksis  

 behandlet klager over retlige spørgsmål i forbindelse med forskningsrådenes  

 sagsbehandling.
Dog har ministeriet oplyst over for mig at man, så vidt ses,  

 ikke har haft klager over det tidligere Udvalg vedrørende Videnskabelig  

 Uredelighed.
Ministeriet har desuden oplyst at det forhold at ministeriet  

 behandlede disse klager, gav anledning til kritik, jf. betænkning nr. 1317,  

 1996, s. 66.
Fra min behandling af en  

 anden sag er jeg bekendt med at Forskningsministeriet også efter lovændringen  

 i  

 1997 har behandlet klager over Det Humanistiske Forskningsråds afgørelser for  

 så vidt angår retlige spørgsmål, ministeriets sag j.nr. 218. I den pågældende  

 sag havde Det Humanistiske Forskningsråd i sit afslag til ansøgeren bl.a.  

 anført: Klager over retlige spørgsmål i forbindelse med denne afgørelse  

 kan  

 jf. lovens § 4 m indgives til Forskningsministeren. Der er ikke for så vidt  

 angår forskningsrådenes virksomhed, udstedt nogen bekendtgørelse hvori der er  

 fastsat regler om klageadgang fra råd til minister, jf. ministeriets  

 telefoniske oplysninger til en af mine medarbejdere den 29. september 2000.
Min vurdering Det fremgår af  

 bestemmelserne om UVVUs sammensætning at medlemmerne udpeges i deres  

 personlige egenskab, og at medlemmerne, der  bortset fra formanden  

  skal være  

 anerkendte forskere inden for bestemte områder, beskikkes for en afgrænset  

 periode.
Det fremgår endvidere af reglerne om UVVUs arbejde at  

 afgørelserne   

 hvis enighed ikke kan opnås i UVVU  træffes ved afstemning, og at et  

 medlem  

 der ikke er enig i flertallets opfattelse, kan kræve at pågældendes  

 opfattelse  

 fremgår af afgørelsen.
Lovgivningen indeholder i øvrigt ikke bestemmelser der  

 antyder at UVVU skulle være en del af det almindelige administrative hierarki  

 inden for Forskningsministeriet og dermed underlagt forskningsministerens  

 instruktionsbeføjelse.
Det kan derfor ikke give mig  

 anledning til bemærkninger at Forskningsministeriet mener at der er tale om  

 en  

 særlig forvaltningsmyndighed der ikke er en del af det almindelige  

 hierarkiske  

 over-/underordnelsesforhold.
Udgangspunktet er herefter som anført af  

 ministeriet at der ikke er en egentlig klageadgang over UVVUs  

 afgørelser til  

 ministeriet eller en anden administrativ myndighed.
Det kræver derfor en  

 særlig  

 hjemmel i lovgivningen hvis der skal være klagemulighed.
Ved min behandling af sagen  

 har jeg ikke taget stilling til om Forskningsministeriet inden lovændringen i  

 1997 på andet grundlag var berettiget til at behandle disse typer klager.
Jeg  

 har således alene konstateret at Forskningsministeriet rent faktisk  

 behandlede  

 disse klager uden egentlig lovhjemmel indtil 1997.
Afgørende for om der  på  

 det nuværende lovgrundlag  således er en egentlig klageadgang til  

 Forskningsministeriet, beror derfor på en fortolkning af lovens § 4 m.
Jeg  

 har  

 forstået Forskningsministeriet sådan at ministeriet mener at bestemmelsen i  

 lovens § 4 m er en ren hjemmelsbestemmelse der ikke i selv giver klageadgang,  

 men kræver at forskningsministeren udnytter sin beføjelse til at fastsætte at  

 det skal være muligt at klage over UVVU.
 Jeg vil ikke afvise at  

 ministeriets forståelse af bestemmelsen kan støttes på en læsning af  

 bestemmelsens ordlyd, men det er min umiddelbare opfattelse at bestemmelsen  

 må  

 læses som en bestemmelse der i sig selv fastsætter at der er klageadgang, men  

 overlader det til forskningsministeren at fastsætte nærmere formelle regler  

 herom, f.eks. om hvortil klagen skal indgives.
Efter min opfattelse  

 understøttes sidstnævnte forståelse af bestemmelsen endvidere af at  

 bemærkningerne til § 4 m angiver at bestemmelsen lovfæster den hidtidige  

 praksis om klageadgang.
Denne praksis gik netop ud på at der i hvert tilfælde  

 for så vidt angår forskningsrådene, havde etableret sig en klageadgang  

 vedrørende retlige spørgsmål til ministeriet.
Der er ingen grund til at  

 antage  

 at denne henvisning alene skulle sigte til en videreførelse af praksis om  

 klageadgang for så vidt angår forskningsrådene, idet bestemmelsen i lovens §  

 4  

 m netop giver fælles klageregler for afgørelser truffet af bl.a.  

 forskningsrådene og udvalg nedsat af Forskningsforum.
I den forbindelse skal  

 jeg ligeledes pege på at Forskningsministeriet over for mig har oplyst at  

 ministeriet ikke før lovændringen i 1997 ses at have modtaget klager over det  

 daværende Udvalg vedrørende Videnskabelig Uredelighed.
Forskningsministeriet  

 kan således ikke ved at behandle klager over UVVU siges at bryde med den  

 praksis som ministeriet fulgte for så vidt angår Udvalget vedrørende  

 Videnskabelig Uredelighed.
Jeg mener endvidere at min  

 opfattelse af at bestemmelsen i sig selv fastsætter klageadgang, understøttes  

 af Forskningsministeriets egen praksis for så vidt angår klager over de  

 statslige forskningsråd.
Som ovenfor nævnt har ministeriet efter den 1.  

 august  

 1997 behandlet klager over i hvert fald Det Humanistiske Forskningsråd,  

 uagtet  

 at ministeriet ikke har udstedt en bekendtgørelse hvori der er fastsat regler  

 om klageadgang fra forskningsrådet til ministeriet.
 Det som  

 Forskningsministeriet har anført om at bemærkningerne til bestemmelsen ikke  

 angår UVVU idet UVVU ikke var oprettet på tidspunktet for vedtagelsen af lov  

 nr. 390 af 10. juni 1997, og at UVVU adskiller sig fra de statslige  

 forskningsråd idet UVVUs formand skal være landsdommer, kan efter min  

 opfattelse ikke tillægges afgørende betydning i denne sammenhæng.
Det er på den baggrund min foreløbige  

 opfattelse at lovens § 4 m i sig selv fastslår at der kan klages til  

 Forskningsministeriet over retlige spørgsmål i forbindelse med afgørelser  

 truffet af de statslige forskningsråd, Forskningsforum eller udvalg nedsat  

 heraf, herunder UVVU.
Jeg mener derfor ikke at Forskningsministeriet burde  

 have  

 afvist klagen over UVVUs afslag på aktindsigt. UVVU er i brev af 5. februar  

 2001 fremkommet med sine bemærkninger til min foreløbige redegørelse.
UVVU  

 har  

 bl.a. anført følgende:
 I redegørelsen giver  

 ombudsmanden udtryk for den foreløbige opfattelse, at § 4 m i lov om  

 Forskningsrådgivning indeholder hjemmel til, at der  uanset at der ikke  

 i  

 øvrigt er klageadgang over UVVUs afgørelser  kan klages over  

 retslige  

 spørgsmål til Forskningsministeren.
 Ombudsmandens foreløbige  

 standpunkt er i modstrid med såvel UVVUs som Forskningsministeriets  

 fortolkning af denne regel.
 UVVU kan herved henvise til  

 det over for ombudsmanden tidligere anførte, men skal specielt vedrørende  

 standpunkterne i den foreløbige beretning bemærke følgende:
Det bør indgå i  

 fortolkningen, at hjemmelen for etableringen af UVVU adskiller sig  

 fuldstændig  

 fra grundlaget for Forskningsrådene.
Forskningsrådene har hjemmel i lovens §  

 1.  

 UVVU har derimod hjemmel i § 4 e, stk. 4. Bestemmelsen giver ministeren  

 bemyndigelse til at fastsætte regler for et sådant udvalg.
Bestemmelsen blev  

 netop indsat med henblik på oprettelse af UVVU, og dette udvalgs virksomhed  

 reguleres fuldtud ved de regler, ministeren fastsætter.
 Ved udfærdigelsen af  

 bekendtgørelse nr. 933 af 15. december 1998 om UVVU var forskningsministeren  

 bekendt med det hidtidige UVVUs praksis med hensyn til aktindsigt i  

 verserende  

 sager og ønskede, som det fremgår af ministeriets svar til ombudsmanden, ikke  

 at gøre ændringer heri.
Den saglige begrundelse for  

 ministeriets sondring mellem Forskningsrådene og UVVU vedrørende  

 legalitetskontrol er der samtidig redegjort for.
UVVU kan tilføje, at man  

 tillægger det afgørende betydning, at disse sager af hensyn til  

 samarbejdsklimaet i de videnskabelige miljøer kan gennemføres hurtigt, og man  

 finder ikke der er saglige hensyn, der tilsiger, at ministeriet skal kunne  

 udøve legalitetskontrol over for UVVUs sagsbehandling.
Folketingets Ombudsmand vil  

 som det fremgår af den foreløbige redegørelse s. 12 ikke afvise, at lovens §  

 4  

 m kan læses som en bemyndigelsesbestemmelse, og ikke som en bestemmelse, der  

 i  

 sig selv fastslår legalitetskontrol.
Uanset om man ud fra den praksis,  

 ministeriet har haft over for forskningsråd, måtte komme til, at ministeriet  

 har hjemmel til at udøve legalitetskontrol med disse råds sagsbehandling,  

 forekommer det ikke naturligt  endsige tvingende  imod  

 ministeriets  

 intentioner at lade en sådan fortolkning få afsmittende virkning i forhold  

 til  

 UVVU.
UVVU anser det på baggrund  

 af det anførte for givet, at ministeren i de regler vedrørende UVVU, der  

 fastsættes i medfør af lovens § 4 e, stk. 4, 2. pkt., kan bestemme at heller  

 ikke afgørelser af retlig karakter kan påklages til ministeren.
Som det  

 fremgår  

 af Forskningsministeriets skrivelse af 13. august 1999, er man indstillet på  

 at  

 foretage en sådan præcisering ved førstkommende lejlighed.
For at undgå tvivl i  

 fremtidige sager vil UVVU finde en sådan løsning saglig, hensigtsmæssig og  

 juridisk korrekt. IT- og Forskningsministeriet  

 har i et brev af 8. februar 2001 anført følgende:
Med henvisning til  

 ombudsmandens foreløbige redegørelse af 5. december 2000 har IT- og  

 Forskningsministeriet fået forelagt formanden for UVVU, ( )s besvarelse  

 af 5.  

 februar 2001 vedrørende ombudsmandens foreløbige redegørelse.
Ministeriet kan  

 tilslutte sig formandens udtalelse.
Herudover skal ministeriet  

 bemærke, at det ikke har været lovgivers intention, at der skulle være  

 klageadgang til ministeriet over UVVUs afgørelser, men at ministeriet  

 er  

 indstillet på at tage ombudsmandens fortolkning af bestemmelsens sproglige  

 indhold til efterretning.
Ministeriet vil på den baggrund søge lovteksten  

 præciseret ved først givne lejlighed. Ombudsmandens endelige udtalelse Idet jeg i det hele henholder mig til den retsopfattelse som jeg gav  

 udtryk for i min foreløbige redegørelse af 5. december 2000, skal jeg udtale  

 følgende:
 Det er min opfattelse at § 4 m i lov om forskningsrådgivning i sig selv  

 fastslår at der kan klages til nu IT- og Forskningsministeriet over retlige  

 spørgsmål i forbindelse med afgørelser truffet af de statslige forskningsråd,  

 Forskningsforum eller udvalg nedsat heraf, herunder UVVU.
 Jeg mener derfor ikke at Forskningsministeriet burde have afvist klagen over  

 UVVUs afslag på aktindsigt, og jeg har derfor henstillet til IT- og  

 Forskningsministeriet at ministeriet nu behandler klagen over afslaget på  

 aktindsigt.
 For så vidt angår de betragtninger som UVVU og IT- og Forskningsministeriet  

 har anført, bemærker jeg følgende:
For mig at se ligger der i enhver adgang til at få prøvet en afgørelse en  

 væsentlig retssikkerhedsgaranti.
Dette gælder også i et tilfælde som det  

 foreliggende.
 De betragtninger som UVVU og ministeriet er fremkommet med, har efter min  

 opfattelse ikke en sådan karakter at der er grundlag for at tilsidesætte en  

 naturlig forståelse af loven og dens forarbejder om en sådan  

 retssikkerhedsgaranti.
 Hertil kommer at jeg har noteret mig at ministeriet er indstillet på at tage  

 min retsopfattelse til efterretning, og at ministeriet agter at få præciseret  

 lovteksten ved førstkommende lejlighed.
Jeg bemærker at jeg ikke har taget stilling til spørgsmålet om hvorvidt  

 lovens § 4 e, stk. 4, 2. pkt., er tilstrækkelig hjemmel for at  

 forskningsministeren i en bekendtgørelse kan fravige den rekursmulighed der  

 er etableret ved lovens § 4 m. IT- og Forskningsministeriet meddelte mig i brev af 11. juni 2001 at  

 ministeriet havde aftalt med A at  

 ministeriet ikke tog stilling til afslaget på aktindsigt.
Jeg meddelte  

 herefter  

 ministeriet at jeg ikke foretog mig mere i sagen.
