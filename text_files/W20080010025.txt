Skrivelse om, hvorvidt et byrådsmedlem, der har vedtaget en bøde og førerretsfrakendelse, jf. færdselslovens § 53, stk. 1, er valgbar (Valgbarhedsnævnets skrivelse af 28. oktober 2008 til et byråd) Ved brev af 7. august 2008 har X Byråd i henhold til § 101, stk. 4, i lov om kommunale og regionale valg, indberettet til Valgbarhedsnævnet, at byrådsmedlem N.N. har vedtaget en bøde og førerretsfrakendelse, jf. færdselslovens 117, jf. § 53, stk. 1.
 Det fremgår af sagen, at den pågældende udenretligt har vedtaget X Politis tilkendelse om bøde og førerretsfrakendelse for spirituskørsel eller færdselslovens § 117, jf. § 53, stk. 1 ved den  kl. 20.50 at have ført en personbil ad  i  efter at have indtaget spiritus i et sådant omfang, at alkoholkoncentrationen i blodet under eller efter kørslen oversteg 0,50 promille.
 En blodprøve udtaget samme dag kl. 21.24 viste en alkoholkoncentration i blodet på mindst 1,49 promille.
 Forseelsen er straffet med en bøde på 61.000 kr. og ubetinget frakendelse af førerretten i 3 år.
 I den anledning skal man meddele, at Valgbarhedsnævnet har fundet, at de begåede handlinger i almindeligt omdømme gør den pågældende uværdig til at være medlem af kommunale råd, jf. den kommunale og regionale valglovs § 4.
 Den pågældende kan derfor ikke anses for valgbar.
