Bekendtgørelse om ændring af bekendtgørelse om ansvarsforsikring for jernbanevirksomheder og jernbaneinfrastrukturforvaltere § 1 I bekendtgørelse nr. 1461 af 15. december 2009 om ansvarsforsikring for jernbanevirksomheder og jernbaneinfrastrukturforvaltere, som ændret ved bekendtgørelse nr. 1359 af 2. december 2010, foretages følgende ændringer:
 1. Bekendtgørelsens titel affattes således:
 »Bekendtgørelse om ansvarsforsikring for jernbanevirksomheder, jernbaneinfrastrukturforvaltere og virksomheder, som er certificeret i henhold til jernbanelovens § 11«.
 2. Indledningen affattes således:
»I medfør af § 53, stk. 4, i jernbaneloven, jf. lov nr. 686 af 27. maj 2015, fastsættes efter bemyndigelse i henhold til § 4, stk. 1, i bekendtgørelse nr. 1525 af 13. december 2019 om Trafik-, Bygge- og Boligstyrelsens opgaver og beføjelser, klageadgang og kundgørelse af visse af Trafik-, Bygge- og Boligstyrelsens forskrifter.« 3. Overalt i bekendtgørelsen ændres »Trafikstyrelsen« til: »Trafik-, Bygge- og Boligstyrelsen«.
 4. § 1 affattes således:
»§ 1. Denne bekendtgørelse fastsætter regler om ansvarsforsikring for jernbanevirksomheder, jernbaneinfrastrukturforvaltere og virksomheder, som er certificeret i henhold til jernbanelovens § 11.« 5. I § 2, stk. 1, ændres »jf. lov om jernbane § 17, stk. 1.« til: »jf. jernbaneloven § 53, stk. 1.« 6. I § 4, stk. 2, indsættes efter »trafikalt behov«: »(veteranbaner)«.
7. I § 5 ændres »§§ 13-15.« til: »§§ 49-51.« 8. I § 5 indsættes efter 1. pkt. som nyt punktum: »Tilsvarende gælder for de ansvarsforsikringer, der tegnes af virksomheder, som er certificeret i henhold til jernbanelovens § 11.« 9. § 6 affattes således:
»§ 6. Kapaciteten hos en jernbanevirksomhed, en jernbaneinfrastrukturforvalter eller en virksomhed, som er certificeret i henhold til jernbanelovens § 11, til at udrede en eventuel selvrisiko i forbindelse med en skade, må ikke berøre skadelidtes eller efterladtes ret til erstatning efter forsikringen.« 10. § 7, stk. 1 og 2, affattes således:
 »§ 7. Jernbanevirksomheder, jernbaneinfrastrukturforvaltere og virksomheder, som er certificeret i henhold til jernbanelovens § 11, har pligt til over for Trafik-, Bygge- og Boligstyrelsen at dokumentere, at deres ansvarsforsikring opfylder kravene i denne bekendtgørelse.
Stk. 2. Som dokumentation kan anvendes Trafik-, Bygge- og Boligstyrelsens forsikringsattest.« 11. § 8 affattes således:
»§ 8. Jernbanevirksomheden, jernbaneinfrastrukturforvalteren eller virksomheden, der er certificeret i henhold til jernbanelovens § 11, skal ved fornyelse af forsikringen dokumentere de nye forsikringsforhold over for Trafik-, Bygge- og Boligstyrelsen senest 4 uger før den gældende forsikring ophører.« § 2 Bekendtgørelsen træder i kraft den 16. juni 2020.
