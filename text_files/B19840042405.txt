 I henhold til § 2, stk. 3, nr. 2, i lov nr. 362 af 13. juni 1973 om  

 styrelse af højere uddannelsesinstitutioner som ændret ved lov nr. 328 af 10.  

 juni 1976, jfr. § 1 i lov nr. 50 af 25. februar 1963 om Danmarks  

 Lærerhøjskole som ændret ved lov nr. 205 af 31. maj 1968, fastsættes:
 § 1.  For Danmarks Lærerhøjskoles virksomhed i  

 København, Københavns, Frederiksborg, Roskilde og Bornholms amter samt for  

 lærerhøjskolens afdelinger i Esbjerg, Haderslev, Odense, Skive, Vordingborg,  

 Aalborg og Århus oprettes repræsentantskaber, som har til opgave at formidle  

 ønsker og synspunkter om lærerhøjskolens uddannelsesvirksomhed.
 Stk. 2.  Repræsentantskaberne nedsættes af  

 lærerhøjskolens rektor og sammensættes som anført i §§ 2 og 3.
 § 2.  Repræsentantskabet for virksomheden i København  

 og i Københavns, Frederiksborg, Roskilde og Bornholms amter sammensættes  

 således:
a.
En repræsentant valgt af amtsrådet, enten et af rådets medlemmer eller  

 forvaltningschefen for undervisnings- og kulturområdet.
b.
Amtskonsulenten for folkeskolen.
c.
En repræsentant valgt af kommuneforeningerne.
a.
To repræsentanter valgt af amtscentrallederne for undervisningsmidler.
b.
En repræsentant valgt af amtskonsulenterne for fritidsundervisningen.
c.
En repræsentant valgt af amtsskolepsykologerne.
a.
En repræsentant valgt af skoledirektørerne og de ledende  

 skoleinspektører i hvert amt.
b.
En repræsentant valgt af de skoleinspektører, der ikke tillige er  

 ledende skoleinspektører.
c.
En repræsentant valgt af lederne af de skolepsykologiske kontorer.
d.
En repræsentant valgt af ungdomsskolelederne.
a.
En repræsentant for skoledirektionen.
b.
Skoledirektøren.
c.
En viceskoledirektør, som skal repræsentere specialundervisningen.
d.
En skoleinspektør.
e.
En repræsentant for fælleslærerrådet.
f.
Formanden for og fire lærere valgt af Københavns Lærerforening.
Stk. 2.  Medlemmerne af repræsentantskabet beskikkes for  

 4 år ad gangen.
Beskikkelsesperioderne er de samme som de kommunale  

 valgperioder.
 § 3.  Repræsentantskaberne for afdelingerne i Esbjerg,  

 Haderslev, Odense, Skive, Vordingborg, Aalborg og Århus sammensættes således:
b.
En repræsentant for hver lærerkreds inden for området.
Lærerkredse med  

 mere end 500 medlemmer vælger dog to repræsentanter.
 Repræsentanterne vælges af de enkelte kredsstyrelser.
a.
To repræsentanter valgt af amtsrådet blandt dets medlemmer.
b.
Forvaltningschefen for undervisnings- og kulturområdet.
c.
Amtskonsulenten for folkeskolen, amtscentrallederen for  

 undervisningsmidler, amtskonsulenten for fritidsundervisningen og  

 amtsskolepsykologen.
d.
To repræsentanter valgt af kommuneforeningerne.
a.
En repræsentant valgt af skoledirektørerne.
b.
En repræsentant valgt af de ledende skoleinspektører.
c.
En repræsentant valgt af de skoleinspektører, der ikke tillige er  

 ledende skoleinspektører.
d.
En repræsentant valgt af lederne af de skolepsykologiske kontorer.
e.
En repræsentant valgt af ungdomsskolelederne.
Stk. 2.  Medlemmerne af repræsentantskaberne beskikkes  

 for 4 år ad gangen.
Beskikkelsesperioderne er de samme som de kommunale  

 valgperioder.
 § 4.  Hvert repræsentantskab vælger af sin midte en  

 formand, en næstformand og en sekretær.
Stk. 2.  Hvert repræsentantskab holder møde mindst en  

 gang om året og i øvrigt, når formanden anser det for påkrævet, eller mindst  

 en tredjedel af repræsentantskabets medlemmer kræver det.
Formanden indkalder  

 til mødet med fire ugers varsel.
Mødets dagsorden sendes til medlemmerne og  

 de øvrige mødedeltagere, jfr. §§ 8 og 9, inden mødet.
 § 5.  Der afholdes hvert år i november måned et  

 årsmøde til drøftelse af fælles problemer.
 Stk. 2.  Fra hvert repræsentantskab deltager formanden,  

 næstformanden og sekretæren samt indtil tre andre medlemmer i årsmødet.
 Stk. 3.  Til årsmødet indbydes endvidere repræsentanter  

 for Danmarks Lærerforening og for De studerendes Råd ved Danmarks  

 Lærerhøjskole, udpeget af præsidiet, ligesom der kan indbydes repræsentanter  

 for myndigheder og for andre organisationer.
Stk. 4.  På det første årsmøde i  

 repræsentantskabsperioden vælger årsmødet blandt repræsentantskabernes  

 medlemmer en formand, en næstformand og en sekretær, der fungerer i resten af  

 perioden.
Formanden indkalder til mødet med 4 ugers varsel.
Mødets dagsorden  

 sendes til medlemmerne og de øvrige mødedeltagere inden mødet.
I øvrigt  

 fastsætter årsmødet selv sin forretningsorden.
 Stk. 5.  Vælger årsmødet blandt repræsentantskabernes  

 medlemmer en formand, der er indstillet til sit repræsentantskab af en  

 repræsentationsgruppe, har denne gruppe ret til i formandens valgperiode at  

 indstille yderligere et medlem til vedkommende repræsentantskab.
 § 6.  Repræsentantskabsmedlemmertantskabsmedlemmer,  

 der deltager i repræsentantskabsmøder og årsmøder, får udbetalt time- og  

 dagpenge og befordringsgodtgørelse efter de for statens tjenestemænd gældende  

 regler og satser.
§ 7.  Afdelingsinspektøren deltager i  

 repræsentantskabets møder og i årsmødet, jfr. §§ 4 og 5, og har ret til at  

 udtale sig, men ingen stemmeret.
I møderne i repræsentantskabet for København  

 og Københavns, Frederiksborg, Roskilde og Bornholms amter deltager endvidere  

 den pædagogiske inspektør.
 Stk. 2.  Afdelingsinspektøren afgiver en gang om året  

 over for repræsentantskabet en beretning om afdelingens virksomhed.  

 Beretningen om virksomheden i København og Københavns, Frederiksborg,  

 Roskilde og Bornholms amter afgives af afdelingsinspektøren og den  

 pædagogiske inspektør.
 § 8.  Lærerhøjskolens rektor, pædagogiske inspektør og  

 administrator kan deltage i repræsentantskabernes møder og i årsmødet og har  

 ret til at udtale sig, men ingen stemmeret, jfr. §§ 4 og 5.
 § 9.  Til repræsentantskabets møder indbydes De  

 studerendes Råd og repræsentanter for lærerne.
 Stk. 2.  Endvidere kan indbydes repræsentanter for andre  

 institutioner, som lærerhøjskolen har samarbejde med inden for hvert  

 repræsentantskabs område.
 § 10.  Bekendtgørelsen træder i kraft den 1. oktober  

 1984.
 Stk. 2.  Beskikkelsesperioden for de repræsentanter, der  

 efter den hidtidige bekendtgørelse er beskikket indtil 31. december 1984,  

 forlænges til 31. december 1985. Beskikkelse i henhold til bekendtgørelsens §  

 2, stk. 1, nr. 4, litra d, og § 3, stk. 1, nr. 3, litra e, af repræsentanter  

 for ungdomsskolelederne foretages første gang til 31. december 1985.
 Stk. 3.  Bekendtgørelse nr. 301 af 8. juni 1976 om  

 repræsentantskaber ved Danmarks Lærerhøjskole ophæves.
Undervisningsministeriet, den 16. august  

 1984 P.M.V.
 E.B.
