Vejledning om ordination af metadon og andre euforiserende  

 stoffer som led i behandling af indsatte stofmisbrugere  

 (substitutionsbehandling) (Til  

 Kriminalforsorgens anstalter afdelinger, pensioner, arrestinspektører og  

 arresthusene) Denne vejledning er udarbejdet efter drøftelse med  

 Sundhedsstyrelsen i henhold til § 5 f, stk. 4 i lov nr. 435 af 14. juni 1005  

 om  

 ændring af lov om sygehusvæsenet og lov om udøvelse af lægegerning.
 I den nævnte lovbestemmelse bemyndiges Justitsministeriet til  

 efter drøftelse med Sundhedsstyrelsen at fastsætte nærmere regler for  

 samarbejdet mellem Kriminalforsorgens læger og læger ansat i kommunale  

 lægestillinger samt i lægestillinger ved Hovedstadens Sygehusfællesskab.
 Det er præciseret i lovbemærkningerne, at det skal tilstræbes,  

 at behandlingen af indsatte i arresthusene som udgangspunkt finder sted i  

 overensstemmelse med den almindeligt gældende ordning udenfor  

 Kriminalforsorgen.
Behandlingsplan Det er forudsat, at spørgsmålet om fortsættelse, ophør eller  

 iværksættelse af behandling med metadon eller lignende midler  

 (substitutionsbehandling) indgår som integreret led i den sociale  

 behandlingsplan, der udarbejdes for den enkelte stofmisbruger.
Formålet er at  

 sikre kontinuitet i behandlingen og sammenhæng med den forudsatte supplerende  

 behandlingstilbud, som amterne i samarbejde med kommunerne er forpligtet at  

 stille til rådighed.
Kriminalforsorgens institution skal derfor så tidligt  

 som  

 muligt rejse sagen overfor de relevante myndigheder.
Stofmisbrugere i arresthusene Det er i overensstemmelse med lovbemærkningerne udgangspunktet,  

 at den kommunalt ansatte læge efter drøftelse med arresthuslægen træffer  

 beslutning om eventuel substitutionsbehandling af stofmisbrugere indsat i  

 arresthusene.
Den kommunalt ansatte læge tager samtidig og efter samråd med  

 arresthuslægen stilling til gennemførelsen af nødvendige  

 kontrolforanstaltninger m.v., jf.
Sundhedsstyrelsens cirkulære om ordination  

 af  

 afhængighedsskabende midler m.v.
 Det forudsættes, at der kan indgås aftaler mellem det enkelte  

 amt, Københavns  

    

  

 og Frederiksberg  

 Kommuner og arresthusene, hvorefter forpligtelser vedrørende ordination af  

 metadon m.v., som nævnt ovenfor, kan tilrettelægges lokalt.
Behandling af indsatte i arresthus, der iværksættes af kommunalt  

 ansatte læger, påhviler ifølge lov bemærkningerne økonomisk amterne,  

 Københavns  

 og Frederiksberg Kommuner.
Dette gælder også eventuelle forudgående og  

 sideløbende undersøgelser, kontrolforanstaltninger, sidemedicin m.v. i  

 tilknytning til ordinationen.
Stofmisbrugere i Kriminalforsorgens anstalter og  

 Københavns Fængsler Det er ikke beskrevet i den ovennævnte lov eller dens  

 bemærkninger, hvordan behandlingen af indsatte i fængslerne tilrettelægges,  

 så  

 den bedst muligt harmonerer med intentionerne bag den ovennævnte lovændring.
 Af hensyn til kontinuiteten og sammenhængen i behandlingen af  

 stofmisbrugeren er et nært og forpligtet samarbejde mellem Kriminalforsorgen  

 og  

 det amtskommunale behandlingssystem nødvendigt.
Det er i dag i de fleste fængsler normal praksis, at  

 fængselslæger iværksætter substitutionsbehandling af indsatte i  

 Kriminalforsorgens anstalter og Københavns Fængsler.
Fængselslægen kan forud  

 for sin beslutning om, hvilken behandling, der skal tilbydes den enkelte  

 stofmisbruger, drøfte spørgsmålet med vedkommende læge i det almindelige  

 behandlingssystem.
Såfremt det skønnes hensigtsmæssigt kan kompetencen til  

 ordination m.v. imidlertid også for så vidt angår indsatte i fængslerne  

 placeres i det amtskommunale behandlingssystem.
Dette kan aftales generelt  

 eller i konkrete sager med vedkommende amt eller kommune.
Det er en  

 forudsætning, at de konkrete sager drøftes mellem fængselslægen og den  

 kommunalt ansatte læge, og at beslutningen om substitutionsbehandling indgår  

 som et integreret led i en samlet behandlingsplan.
Kriminalforsorgen afholder udgiften til ordination, udlevering  

 og kontrol af metadon eller lignende for indsatte, der ikke har adgang til  

 ydelser i henhold til lov om offentlig sygesikring, jf.
Socialministeriets  

 bekendtgørelse af 17. marts 1976 om begrænsningen i adgang til ydelser efter  

 sygesikringslovens ydelser for visse persongrupper (hvilende  

 sygesikringsret).  

 For så vidt angår indsatte, der har adgang til sygesikringslovens ydelser,  

 afholder Kriminalforsorgen den del af udgiften, der ikke dækkes ved tilskud  

 fra  

 den offentlige sygesikring.
Ansvar for den lægelige behandling Fælles for arresthusene og fængslerne gælder det, at  

 Kriminalforsorgens læge har det overordnede ansvar for den lægelige  

 behandling  

 af de indsatte.
Såfremt Kriminalforsorgens læge for eksempel finder, at  

 særlige  

 grunde taler imod, at der ordineres metadon eller lignende til en konkret  

 stofmisbruger, kan lægen bestemme, at den pågældende ikke skal behandles med  

 metadon uanset, at en sådan behandling anbefales af den amtskommunalt ansatte  

 læge.
Øvrige spørgsmål Med hensyn til øvrige spørgsmål, herunder udvælgelsen af  

 stofmisbrugere til længerevarende substitutionsbehandling, henvises til  

 Sundhedsstyrelsens cirkulære om ordination af afhængighedsskabende  

 lægemidler.  

 Det bemærkes, at de ovenfor beskrevne regler om samarbejde kun gælder for så  

 vidt angår vedvarende behandling af stofmisbrugere med metadon eller  

 lignende.  

 Abstinensbehandling efter brug af opioider kan derfor altid iværksættes af  

 Kriminalforsorgens læger uden forudgående drøftelse med de amtskommunalt  

 ansatte læger.
