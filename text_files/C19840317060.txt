Til § 1 Arbejdsløshedslovens § 75 g, i henhold til hvilken bekendtgørelsen er  

 udstedt, giver arbejdsministeren bemyndigelse til at fastsætte regler om,  

 hvilken betydning arbejde og indtægt i efterlønsperioden skal have for  

 efterlønnens størrelse.
Bestemmelsen giver således bemyndigelse til at  

 fastsætte regler om fradrag i efterlønnen.
Reglerne om ret til at udføre arbejde i efterlønsperioden findes derimod i  

 lovens § 75 c og de regler, som arbejdsdirektøren kan udstede i henhold  

 hertil.
Der er således disse regler, der bestemmer, hvor meget der må  

 arbejdes (200 timer), hvilken form for beskæftigelse der skal betragtes som  

 arbejde, og konsekvenserne af overskridelse af 200 timers reglen.
 Arbejdsministerens bekendtgørelse giver således kun svar på, om der skal  

 ske fradrag, og må for så vidt angår bestemmelserne om arbejde sammenholdes  

 med § 75 c og arbejdsdirektoratets bestemmelser.
Til § 2 I bekendtgørelsens § 2 afgøres, hvornår der skal ske fradrag for udøvelsen  

 af hverv, der enten er borgerlige ombud eller i øvrigt varetages i det  

 offentliges interesse.
 Reglen er, at der kun kan ske fradrag, hvis der er en egentlig aflønning  

 forbundet med hvervet.
Til § 3 Ifølge bestemmelsen skal der ske fradrag for deltagelse i  

 bestyrelsesarbejde for selskaber af forskellig art.
Til § 4 Det er i bestemmelsen præciseret, at også feriepenge, der udbetales  

 umiddelbart før overgengen til efterløn, medfører fradrag i efterlønnem.
Det  

 bemærkes, at det efter ferieloven er en betingelse for udbetaling af  

 feriegodtgørelse, at det attesteres, at ferien afholdes umiddelbart efter  

 udbetalingstidspunktet.
Ferien ligger derfor i efterlønsperioden, og  

 situationen må sidestilles med den situation, hvor feriepengene først  

 udbetales efter overgangen til efterløn.
 I det ferieår, hvor overgang til efterløn finder sted, er  

 efterlønsmodtagere underkastet de almindelige regler om feriens afholdelse og  

 udbetaling af feriegodtgørelse.
 I det eller de efterfølgende ferieår har efterlønsmodtagere ved en ændring  

 af ferieloven pr. 1. april 1984 fået ret til at få udbetalt feriegodtgørelsen  

 til det pågældende ferieår ved ferieårets begyndelse, uanset om ferie holdes.
 På baggrund af denne mulighed for i det eller de efterfølgende ferieår at  

 få feriegodtgørelsen indbetalt ved ferieårets begyndelse - det vil sige pr.  

 2. maj - er det fundet hensigtsmæssigt, at fradraget finder sted pr. denne  

 dato for alle efterlønsmodtageres vedkommende.
Til § 5 I § 5, stk. 1, bestemmes, at indtægter, der stammer fra et arbejdsforhold  

 før efterlønsperioden, men som udbetales i efterlønsperioden, ikke medfører  

 fradrag - dog undtaget feriepenge, jfr. § 4, og pension, jfr. § 6.
Stk. 2  bestemmer, at der ikke skal ske fradrag for en  

 række indtægter, som stammer fra en tidligere afsluttet virksomhed, som efter  

 sin art kan medføre udbetalinger over en lang årrække.
I bestemmelsen er  

 nævnt patentafgifter, biblioteksafgifter, KODA-afgifter og vederlag for  

 genudsendelse, genopførelse og anden form for genanvendelse af bøger,  

 fotografier, teaterstykker og film.
Eventuelle andre indtægter af lignende  

 art skal behandles efter samme retningslinier.
 Det er en forudsætning for, at der ikke skal ske fradrag, at den handling,  

 som normalt »omsætter« et sådant arbejde, har fundet sted før  

 efterlønsperiodens begyndelse (f.eks. førsteudgivelsen af en bog).
 Indtægter, der stammer fra virksomhed af denne art, som helt eller delvis  

 udføres i efterlønsperioden, behandles efter arbejdsdirektoratets regler i  

 henhold til § 75 c.
Til § 6 Løbende udbetalinger fra pensionsordninger, der er et led i tidligere  

 ansættelsesforhold, og som delvis er finansieret gennem bidrag fra  

 arbejdsgiveren, medfører fradrag i efterlønnen.
 Reglen finder også anvendelse på den samlede pension i tilfælde, hvor  

 medlemmet i en del af arbejdsperioden selv har betalt hele pensionsbidraget,  

 for eksempel fordi medlemmet i en periode har været selvstændig eller har  

 haft et arbejdsforhold, der ikke indeholdt en pensionsordning.
 Hvis arbejdsgiveren alene på den ansattes vegne har foretaget  

 indbetalingen af den ansattes pensionsbidrag, medfører pensionen ikke  

 fradrag.
 Hvor beløb fra en faglig organisation eller lignende eller en tidligere  

 arbejdsgiver udbetales løbende som en fast ydelse og på denne måde kan  

 sidestilles med en pension, skal der ske fradrag.
Til § 7 I denne bestemmelse er opregnet en række indtægter, som ikke medfører  

 fradrag.
Hvis en efterlønsmodtager har en indtægt, som ikke er nævnt i  

 bestemmelsen, må det undersøges om der er tale om en arbejdsfri indtægt, der  

 kan sidestilles med de nævnte.
Til § 8 Ved beregningen af fradrag kan nedenståendeformel anvendes:
Pensionsindtægt (pr. uge) ------------------------- = timetal omregningssats (timesats) timetal = X Hos fuldtidsforsikrede fradrages på ugebasis:
 X/40 af efterlønnen.
 Hos deltidsforsikrede fradrages på ugebasis:
 X/(40 x 2/3) af efterlønnen.
