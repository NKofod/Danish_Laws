Ansøgning om registrering af varemærket M Mainland Scandinavian  

 Development Group A/S afslået, da mærket indeholdt et virksomhedsnavn, der  

 tilhørte en anden end ansøger, der var opført som Provinsbyg A/S.
Et af  

 ansøger indsendt resume fra Erhvervs- og Selskabsstyrelsen angik  

 selskabsnavnet Mainland Scandinavian Development Group ApS, og ikke A/S.
År 1994, den 10. juni afsagde Patentankenævnet (Grønning-Nielsen, Hans Chr.
Thomsen, Finn Mikkelsen) følgende  KENDELSE i sagen j.nr.
V 50/92: Klage fra Provinsbyg A/S, Viborg, v/advokatfirmaet  

 Vagn Holt & Morten L.
Wagner, Viborg over Patentdirektoratets afgørelse  

 af 7. oktober 1992 af vare- mærkeansøgning nr.
VA 6523 1990.
 Den 27. august 1990 indleverede klageren en ansøgning om registrering af  

 varemærket M Mainland Scandinavian Development Group A/S (figurmærke) for  

 alle tjenesteydelser i klasse 37.
 I brev af 18. februar 1991 udtalte Patentdirektoratet følgende:
 »Mærket er fundet uegnet til registrering, da det indeholder noget,  

 der er egnet til at opfattes som anden mands firma/navn, og hjemmel hertil  

 ikke er godtgjort, jfr. bestemmelsen i § 14, stk. 1, nr. 4 i varemærkeloven,  

 jfr. lovbekendtgørelse nr. 249 af 17 april 1989.
Opmærksomheden henledes iøvrigt på 2 registrerede aktieselskaber: Mainland  

 A/S nr. 110.054 og Mainland Scandinavian Development Group A/S nr.  

 171.533.« Klageren skrev i denne anledning den 3. februar 1992 til direktoratet:
 »Ved skrivelse af 18. februar 1991 har Patentdirektoratet meddelt, at  

 mærket er fundet uegnet til registrering, da det indeholder noget, der er  

 egnet til at opfattes som anden mands firma/navn, og hjemmel hertil ikke er  

 godtgjort, jfr. bestemmelsen i § 14, stk. 1, nr. 4 i Varemærkeloven, jfr.  

 lovbekendtgørelse nr. 249 af 17. april 1989.
 Der er herefter henvist til 2 registrerede aktieselskaber: Mainland A/S  

 nr. 110.054 og Mainland Scandinavian Development Group A/S nr. 171.533.
 Vedrørende Mainland A/S nr. 110.054 er der så vidt vides tale om et  

 aktieselskab med hjemsted i Glyngøre.
 Selskabet beskæftiger sig med fiskekonserves.
 Selskabet har hjemsted på adressen Bredgade 49-59, 9870 Glyngøre.
 Ved en henvendelse til nummeroplysningen kan det imidlertid konstateres,  

 at selskabet ikke er opført med telefon på denne adresse, hvorimod selskabet  

 Glyngøre Limfjord A/S står tilmeldt på adressen Bredgade 49-59 med telf.nr.  

 97 73 15 00.
 Det er min opfattelse, at selskabet Mainland A/S er et stilleselskab, der  

 ikke foretager aktiv markedsføring af navnet.
 Med hensyn til de 2 selskabers branche eksisterer der ikke en sådan  

 ensartethed, at konkurrenceretlige betragtninger kan føre til, at varemærket  

 ikke kan registreres.
Med hensyn til Mainland Development Group A/S nr. 171.533 er det netop  

 dette selskabs varemærke, som ønskes registreret.« Patentdirektoratet fastholdt i brev af 21. maj 1992, at mærket var uegnet  

 til registrering og udtalte endvidere:
 »Under henvisning til Deres breve af henholdsvis 03 feb og 06 maj  

 1992 kan oplyses, at modholdet Mainland A/S nr. 110.054 frafaldes, da  

 selskabet er opløst ved fusion.
 Af oplysninger fra Erhvervs- og Selskabsstyrelsen fremgår, at  

 selskabsnavnet Mainland Scandinavian Development Group A/S ikke længere  

 eksisterer, da selskabet har skiftet navn til ASX 13213 A/S den 18 dec 1990.
I ansøgningen om varemærket er mærkeindehaveren oplyst at være Provinsbyg  

 A/S.
Et sådant selskab er ikke registreret i Erhvervs- og Selskabsstyrelsen.  

 Ifølge oplysninger fra Erhvervs- og Selskabsstyrelsen blev Provinsbyg ApS nr.  

 171.533 omdannet den 26 okt 1990 til A/S 171.533 Mainland Scandinavian  

 Development Group A/S, der ændrede navn til ASX 13213 A/S den 18 dec 1990.
Det kan herefter konstateres, at det anmeldte mærke vedrører anmelderens  

 eget selskab, men er ukorrekt, hvorfor mærket er uegnet til  

 registrering.« Den 7. oktober 1992 afslog direktoratet ansøgningen under henvisning til  

 varemærkelovens § 14, nr. 4, idet »mærket indeholder noget, der kan  

 opfattes som et virksomhedsnavn. og De ikke har dokumenteret hjemmel til at  

 benytte dette navn som varemærke.« Denne afgørelse har klageren ved brev af 7. december 1992 indbragt for  

 Patentankenævnet med påstand om, at direktoratets afgørelse omstødes.
 I ankebegrundelsen skriver anklageren bl.a.:
»Jeg vedlægger til Deres orientering kopi af sammenskrevet resume fra  

 Erhvervs- og Selskabsstyrelsen, som jeg har modtaget d.d. vedr. selskabet  

 Mainland Scandinavian Development Group ApS, hvilket navn tilhører min klient, som i sin  

 koncern, Provinsbyg, ejer et stort antal selskaber, bl.a. dette.
Følgelig skulle det herved være dokumenteret, at min klient er berettiget  

 til at benytte omhandlede navn.« I anledning af klagen har direktoratet ved brev af 1. juni 1993 afgivet  

 følgende udtalelse:
»....Ansøgningen blev i skrivelse herfra af 07 okt 1992 afslået, da  

 mærket indeholder noget, der kan opfattes som anden mands virksomhedsnavn, og  

 da der ikke var blevet dokumenteret hjemmel til at benytte dette navn som  

 varemærke.
Der var henvist til bestemmelsen i § 14, nr. 4 i varemærkelov af  

 06 jun 1991.
Forinden dette afslag, var der i skrivelse til ansøger af 21 maj 1992,  

 meddelt denne, at det var Provinsbyg A/S, der stod som ansøger.
Et sådant  

 selskab var ikke registreret i Erhvervs- & Selskabsstyrelsen.
Iøvrigt  

 havde direktoratet fra Erhvervs- & Selskabsstyrelsen fået oplysning om,  

 at selskabsnavnet Mainland Scandinavian Development Group A/S, der var  

 optaget i mærket, ikke længere eksisterede.
Direktoratet kan ganske henholde sig til ovennævnte skrivelser, idet  

 opmærksomheden skal henledes på, at det sammenskrevne resume klageren har  

 indsendt fra Erhvervs- & Selskabsstyrelsen, angår selskabsnavnet Mainland  

 Scandinavian Development Group ApS og ikke det selskab , der er optaget i  

 mærket, nemlig Mainland Scandinavian Development Group A/S.« Ankenævnet har behandlet sagen på sit møde den 7. marts 1994.
 Klageren gav ikke møde.
 Ankenævnet skal udtale:
I henhold til de af Direktoratet anførte grunde og idet det for Ankenævnet  

 anførte ikke findes at kunne føre til andet resultat bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
Finn Mikkelsen.
