Pressenævnets kendelse i sag nr. 11-70/78 Resumé Klager  en person  klagede over overskriften Schæferhunde amok i blodrus.
Dræberhund aflivet efter angreb på ekstrabladet.dk Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da [Klager] efter det oplyste ikke er ejeren af de to schæferlignende hunde, har han ikke en sådan interesse, at der er grundlag for at behandle klagen.
Klagen afvises herefter, jf. medieansvarsloven § 43, stk. 2, nr. 2.
[Klager] har klaget til Pressenævnet over overskriften Schæferhunde amok i blodrus.
Dræberhund aflivet efter angreb og artiklen Schæferhunde dræber flere høns på ekstrabladet.dk den 21. april 2011, idet han mener, at god presseskik er tilsidesat.
 [Klager] har til støtte for klagen bl.a. anført, at artiklen går efter schæferhunde som race og prøver at blæse historien op til en hetz.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da [Klager] efter det oplyste ikke er ejeren af de to schæferlignende hunde, har han ikke en sådan interesse, at der er grundlag for at behandle klagen.
Klagen afvises herefter, jf. medieansvarsloven § 43, stk. 2, nr. 2.
