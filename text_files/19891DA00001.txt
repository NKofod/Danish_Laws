Nr BTB 1 Betænkning over Forslag til folketingsbeslutning om overførsel af visse  

 lægemidler til receptpligt og tilskudsberettigelse   

 Nr B 1 1989-90, 1. samling Afgivet af Sundhedsudvalget Afgivet: 19900508 Udvalget har behandlet beslutningsforslaget i en række møder og har herunder stillet spørgsmål til sundhedsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra Komiteen mod lov om medicintilskud og Pensionisternes Fællesråd.
 Der er af et flertal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Centrum-Demokraternes og Kristeligt Folkepartis medlemmer af  

 udvalget) forslaget til vedtagelse med de stillede ændringsforslag.
 Et mindretal (Det Konservative Folkepartis, Venstres,  

 Fremskridtspartiets og Det Radikale Venstres medlemmer af udvalget)  

 indstiller forslaget til forkastelse ved 2. (sidste) behandling.
Ændringsforslag Af et flertal (S, SF, CD og KRF):
Til titlen 1) Titlen affattes således:
» Forslag til folketingsbeslutning om genindførelse af tilskud til visse lægemidler » Til teksten 2) Teksten affattes således:
»Folketinget opfordrer regeringen til senest den 1. januar 1991 - at optage de præparater, som den 27. marts 1989 ophørte med at være  

 receptpligtige og tilskudsberettigede, på den i lov om offentlig sygesikring  

 § 7, stk. 3, nævnte fortegnelse, - at optage de håndkøbspræparater, der den 27. marts 1989 ophørte med at  

 være tilskudsberettigede, på den i lov om offentlig sygesikring § 7, stk. 3,  

 nævnte fortegnelse og - at optage de præparater, der den 27. marts 1989 ophørte med at være  

 tilskudsberettigede, men fortsat er receptpligtige, på den i lov om offentlig  

 sygesikring § 7, stk. 2, nævnte fortegnelse.« Bemærkninger Til nr. 1 og 2 Ændringsforslagene indebærer, at der kan ydes tilskud til lægemidler inden  

 for grupperne mavesårsmedicin, astma/allergimedicin, gigtmedicin og medicin  

 mod svampelidelser til patienter, der behandles for en varig lidelse, som  

 kræver fortsat medicinsk behandling, og til patienter, der modtager social  

 pension.
Ved beslutningen den 27. marts 1989 om at overføre lægemidler inden for de  

 nævnte medicingrupper fra receptpligt til håndkøb, blev der samtidig truffet  

 beslutning om, at visse analoge præparater ikke kunne overføres til håndkøb  

 med den begrundelse, at præparaterne kun havde være kort tid på det danske  

 marked.
Disse præparater kan ikke optages på fortegnelsen i  

 sygesikringslovens § 7, stk. 3, der alene omhandler håndkøbsmedicin.
Det  

 foreslås derfor for denne gruppe lægemidler, at de gøres tilskudsberettigede  

 efter sygesikringslovens § 7, stk. 2. Det forudsættes samtidig, at disse  

 præparater på det tidspunkt, hvor det måtte blive besluttet at overføre dem  

 til håndkøb, gøres tilskudsberettigede efter sygesikringslovens § 7, stk. 3.
