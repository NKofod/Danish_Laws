Betænkning afgivet af Erhvervsudvalget den 20. maj 2021 Betænkning over Forslag til lov om fondsmæglerselskaber og investeringsservice og -aktiviteter [af erhvervsministeren (Simon Kollerup)]:
1. Ændringsforslag Erhvervsministeren har stillet 63 ændringsforslag til lovforslaget.
2. Evaluering Erhvervsministeren har i besvarelsen af spørgsmål 1 givet tilsagn om, at der i overensstemmelse med aftalen i den finansielle forligskreds 3 år efter ikrafttrædelsestidspunktet for lovforslaget udarbejdes en evaluering af, om der er fundet den rette balance mellem direktivnær implementering og videreførelse af de nationale særregler, der ikke vedrører aflønning.
Ministeren har oplyst, at den finansielle forligskreds vil blive inddraget i og orienteret om evalueringen.
Ministeren har endvidere i sit svar på spørgsmål 2 oplyst, at der i forbindelse med evalueringen vil være anledning til at gennemføre et nabotjek på relevante områder, og at resultatet heraf kan indgå i evalueringen.
3. Indstillinger Udvalget indstiller lovforslaget til vedtagelse med de stillede ændringsforslag.
 Nye Borgerlige, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 3 Af erhvervsministeren, tiltrådt af udvalget:
 1) Efter »stk. 3 og 4,« indsættes: »§ 232, § 233, stk. 4, og §§ 259 og 262-264«.
[Videreførelse af gældende ret] Til § 4 2) I stk. 1 indsættes efter »§§ 77,«: »78,«, og efter »§ 238, stk. 3,« indsættes: »§ 242, stk. 1, 2 og 4-7,«.
[Videreførelse af gældende ret] Til § 6 3) I 1. pkt. ændres »§§ 251 og 252« til: »§§ 251, 252, 259 og 262-264«.
[Videreførelse af gældende ret] Til § 8 4) I stk. 1 og 2 indsættes efter »247«: », 259«.
[Videreførelse af gældende ret] Til § 9 5) Henvisningen »stk. 1,« udgår, og efter »§§« indsættes: »259 og«.
[Videreførelse af gældende ret] Til § 28 6) I stk. 3 ændres »agent til« til: »agent udpeget af«.
[Sproglig korrektion] Til § 50 7) I stk. 2, nr. 1, ændres »væsentlige mellem- til langsigtede risici« til: »væsentlige risici på mellemlang til lang sigt«.
[Præcisering] 8) I stk. 3, nr. 1, ændres »evaluering af mellem- til langsigtede resultater,« til: »evaluering af resultater på mellemlang til lang sigt,«.
[Præcisering] Til § 61 9) I stk. 4, nr. 2, indsættes efter »omfattet af«: »denne lovs«.
[Præcisering] Til § 71 10) I stk. 5 ændres »stk. 1-6« til: »stk. 1-4«.
[Korrektion] Til § 76 11) I 2. pkt. indsættes efter »varetage sit hverv«: »eller sin stilling«.
[Præcisering] Til § 78 12) Efter »et fondsmæglerselskab« indsættes: »eller en fondsmæglerholdingvirksomhed«, og »dets« ændres til: »dens«.
[Videreførelse af gældende ret] Til § 109 13) I stk. 1, nr. 3, litra b, 1. pkt., ændres »herunder« til: »og der som minimum indeholder oplysninger om«.
[Præcisering] 14) I stk. 4, nr. 2, ændres »Den pågældende« til: »Modtageren af udbetalingen«.
[Præcisering] Til § 120 15) I stk. 1, 1. pkt., ændres »kapitalgrundlag, likvide aktiver« til: »kapitalgrundlag og likvide aktiver«, og »kapitalgrundlag af« ændres til: »kapitalgrundlag og likvide aktiver af«.
[Præcisering] Til § 122 16) I stk. 1 indsættes som 2. pkt.:
»Det vejledende niveau af yderligere kapitalgrundlag skal fastsættes under hensyntagen til proportionalitetsprincippet og til størrelsen, den systemiske betydning, arten, omfanget og kompleksiteten af de aktiviteter, som udføres af fondsmæglerselskabet.« [Præcisering] Til § 155 17) I stk. 1 og stk. 2, 1. pkt., indsættes efter »til Finanstilsynet«: »ved digital kommunikation«.
[Videreførelse af gældende ret] Til § 195 18) I stk. 1 ændres »en af situationerne« til: »situationen«.
[Sproglig korrektion] Til § 205 19) I nr. 4, litra a, ændres tre steder »stk. 1« til: »bestemmelsen«.
[Korrektion] Til § 217 20) I stk. 1, 1. pkt., indsættes efter »nævnte investeringsservice og -aktiviteter,«: »en fondsmæglerholdingvirksomhed, en blandet holdingvirksomhed, en blandet finansiel holdingvirksomhed eller et finansieringsinstitut«.
[Videreførelse af gældende ret] 21) I stk. 2 indsættes efter »Fondsmæglerselskabet«: », fondsmæglerholdingvirksomheden, den blandede holdingvirksomhed, den blandede finansielle holdingvirksomhed eller finansieringsinstituttet«.
[Videreførelse af gældende ret] 22) I stk. 4, 1. pkt., indsættes efter »fondsmæglerselskabet«: », fondsmæglerholdingvirksomheden, den blandede holdingvirksomhed, den blandede finansielle holdingvirksomhed eller finansieringsinstituttet«, og i stk. 5 indsættes efter »fondsmæglerselskabet«: », fondsmæglerholdingvirksomheden, den blandede holdingvirksomhed, den blandede finansielle holdingvirksomhed eller finansieringsinstituttet«, og efter »fondsmæglerselskabets« indsættes: », fondsmæglerholdingvirksomhedens, den blandede holdingvirksomheds, den blandede finansielle holdingvirksomheds eller finansieringsinstituttets«.
[Videreførelse af gældende ret] Til § 233 23) I stk. 4 indsættes efter »tilhørende«: »en filial eller en tilknyttet agent etableret her i landet eller en«.
[Korrektion som følge af ændringsforslag nr. 1] Til § 236 24) I stk. 3  ændres »§ 14, stk. 7, §§ 64, 64 a-64 c, 70, 70 a, 71 og 72 a, § 75, stk. 3, §§ 75 a-75 c, 79 a, 80 a-80 c, 75 a-75 c, 77 a-77 i, 124, 125 a-h, 142, 143, 143 a, 144, 170, 171, 175 og 200, regler udstedt i medfør heraf samt kapitel 21-25 i lov om finansiel virksomhed« til: »§ 14, stk. 7, §§ 64, 64 a-64 c, 70, 70 a, 71 og 72 a, § 75, stk. 3, §§ 75 a-75 c, 77 a-77 i, 79 a, 80 a-80 c, 124, 125 a-125 h, 142, 143, 143 a, 144, 170, 171, 175 og 200 i lov om finansiel virksomhed og regler udstedt i medfør heraf samt kapitel 21-25 i lov om finansiel virksomhed.« [Korrektion af rækkefølge på oplistede bestemmelser] Til § 242 25) I stk. 1 indsættes efter »et fondsmæglerselskab«: »eller en fondsmæglerholdingvirksomhed«, og »i fondsmæglerselskabet« udgår.
[Videreførelse af gældende ret] 26) I stk. 2 indsættes efter »et fondsmæglerselskab«: »eller en fondsmæglerholdingvirksomhed«.
[Videreførelse af gældende ret] 27) I stk. 5, 1. pkt., og stk. 7, 1. pkt., indsættes efter »fondsmæglerselskabet«: »eller fondsmæglerholdingvirksomheden«.
[Videreførelse af gældende ret] 28) I stk. 7, 1. og 2. pkt., indsættes efter »fondsmæglerselskabets«: »eller fondsmæglerholdingvirksomhedens«.
[Videreførelse af gældende ret] Til § 256 29) Stk. 1, nr. 20, affattes således:
 »20) Det kompetente medlem af Naalakkersuisut som led i ansvaret for den økonomiske stabilitet i Grønland og til brug for krisehåndtering af fondsmæglerselskaber i Grønland«.
[Justering af tavshedspligten som følge af ressortomlægning i Grønland] 30) I stk. 1, nr. 22, ændres »Grønlands landsstyre« til »Naalakkersuisut«.
[Sproglig korrektion] Til § 259 31) I stk. 1 og 2 indsættes efter »fondsmæglerholdingvirksomheden,«: »den tilknyttede agent etableret her i landet,«.
[Videreførelse af gældende ret] Til § 276 32) Som nr. 6 og 7 indsættes:
 »6) Europa-Parlamentets og Rådets forordning 2019/1238/EU af 20. juni 2019 om et paneuropæisk personligt pensionsprodukt.
7) Europa-Parlamentets og Rådets forordning 2019/2088/EU af 27. november 2019 om bæredygtighedsrelaterede oplysninger i sektoren for finansielle tjenesteydelser.« [Videreførelse af gældende ret] Til § 297 33) Efter nr. 3 indsættes som nyt nummer:
»01. I § 1, stk. 1, ændres »stk. 2-13 og 16.« til: »stk. 2-12 og 15.«« [Korrektion af henvisning] 34) Nr. 13 affattes således:
»13. I § 1, stk. 15, der bliver stk. 14, ændres »nr. 7« til: »nr. 6«, i stk. 16, der bliver stk. 15, udgår »§ 125, stk. 1,«, og i stk. 17, der bliver stk. 16, ændres »nr. 30 og 31« til: »nr. 28 og 29«.« [Korrektion af henvisning] 35) I den under nr. 17 foreslåede affattelse af § 5, stk. 1, nr. 2, ændres i litra b »bilag I til Europa-Parlamentets og Rådets direktiv 2014/65/EU,« til: »bilag 1 i lov om fondsmæglerselskaber og investeringsservice og -aktiviteter,«.
[Korrektion af henvisning] 36) I den under nr. 17 foreslåede affattelse af § 5, stk. 1, nr. 2, ændres i litra b, nr. ii, »bilag I til Europa-Parlamentets og Rådets direktiv 2014/65/EU,« til: »bilag 1 i lov om fondsmæglerselskaber og investeringsservice og -aktiviteter,«.
[Korrektion af henvisning] 37) I den under nr. 17 foreslåede affattelse af § 5, stk. 1, nr. 2 ændres i  litra b, nr. iii, »bilag I til Europa-Parlamentets og Rådets direktiv 2014/65/EU,« til: »bilag 1 i lov om fondsmæglerselskaber og investeringsservice og -aktiviteter,«.
[Korrektion af henvisning] 38) Nr. 19 affattes således:
 »19. § 5, stk. 1, nr. 4, der bliver nr. 3, affattes således:
»3) Investeringsservice og investeringsaktivitet: Aktiviteter som nævnt i bilag 1, afsnit A, i lov om fondsmæglerselskaber og investeringsservice og -aktiviteter i forbindelse med de instrumenter, der er anført i samme lovs bilag 2.«« [Korrektion af henvisninger] 39) Nr. 28 affattes således:
»28. I § 5, stk. 1, nr. 54, der bliver nr. 51, § 272, stk. 1, 1. pkt., og § 355, stk. 2, nr. 10, ændres », et realkreditinstitut eller et fondsmæglerselskab I« til: »eller et realkreditinstitut«.« [Konsekvensrettelse] 40) Nr. 32 affattes således:
»32. I § 5, stk. 6, nr. 1, udgår »§ 125, stk. 3,«, og i nr. 4 udgår »125,«.« [Konsekvensrettelse] 41) Nr. 54 affattes således:
»54. I § 14 a, stk. 1, 3. pkt., ændres »§ 7, stk. 1, § 8, stk. 1, og § 9, stk. 1,« til: »§ 7, stk. 1, og § 8, stk. 1,«.« [Korrektion af henvisninger] 42) Nr. 77 affattes således:
»77. I § 43, stk. 4, 1. pkt., ændres », fondsmæglerselskaber, filialer af udenlandske pengeinstitutter og investeringsselskaber samt tilknyttede agenter omfattet af § 9 a, der yder rådgivning om finansielle instrumenter« til: »og filialer af udenlandske pengeinstitutter«.« [Sproglig korrektion] 43) Efter nr. 82 indsættes som nyt nummer:
»02. I § 71, stk. 3, 1. pkt., der bliver stk. 2, 1. pkt., ændres »jf. stk. 1-3.« til: »jf. stk. 1.«« [Konsekvensrettelse] 44) Nr. 83 affattes således:
»83. I § 71, a, stk. 1, 1. pkt., ændres », et realkreditinstitut og et fondsmæglerselskab I« til: »og et realkreditinstitut«.« [Konsekvensrettelse] 45) Nr. 84 affattes således:
»84. I § 71 b, stk. 1, 1. pkt., udgår », et fondsmæglerselskab I«.« [Lovteknisk ændring] 46) Nr. 103 affattes således:
»103. I § 125 a, stk. 1, og § 125 b, stk. 1, ændres », et realkreditinstitut og et fondsmæglerselskab I, hvis fondsmæglerselskabet I har tilladelse til at udøve de aktiviteter, der er nævnt i bilag 4, afsnit A, nr. 3 og 6,« til: »og et realkreditinstitut«.« [Lovteknisk ændring] 47) Efter nr. 103 indsættes som nyt nummer:
»03. I § 125 a, stk. 1, udgår », jf. dog stk. 2«.« [Konsekvensrettelse] 48) Nr. 109 affattes således:
»109. I § 125 d, stk. 2, 2. pkt., ændres », realkreditinstitut eller fondsmæglerselskab I, hvis fondsmæglerselskabet I har tilladelse til de aktiviteter, der er nævnt i bilag 4, afsnit A, nr. 3 og 6,« til: »eller realkreditinstitut«.« [Lovteknisk ændring] 49) Nr. 110 affattes således:
»110. I § 125 e, stk. 1, 1. pkt., ændres », et realkreditinstitut eller et fondsmæglerselskab I, hvis fondsmæglerselskabet I har tilladelse til at udøve de aktiviteter, der er nævnt i bilag 4, afsnit A, nr. 3 og 6« til: »eller et realkreditinstitut«.« [Sproglig korrektion] 50) Efter nr. 110 indsættes som nyt nummer:
»04. I § 125 e, stk. 1, 2. pkt., ændres », realkreditinstitut eller fondsmæglerselskab I, hvis fondsmæglerselskabet I har tilladelse til at udøve de aktiviteter, der er nævnt i bilag 4, afsnit A, nr. 3 og 6,« til: »eller realkreditinstitut«.« [Lovteknisk ændring] 51) Efter nr. 113 indsættes som nyt nummer:
»05. I § 125 f, stk. 9, ændres », et realkreditinstitut og et fondsmæglerselskab I, hvis fondsmæglerselskabet I har tilladelse til de aktiviteter, der er nævnt i bilag 4, afsnit A, nr. 3 og 6,« til: »og et realkreditinstitut«.« [Lovteknisk ændring] 52) Nr. 114 affattes således:
»114. I § 125 h, stk. 1, 3. pkt., og § 308, stk. 1, 2. pkt., ændres », realkreditinstitutter og fondsmæglerselskaber I, hvis fondsmæglerselskabet I har tilladelse til at udøve de aktiviteter, der er nævnt i bilag 4, afsnit A, nr. 3 og 6« til: »og realkreditinstitutter«.« [Korrektion af henvisninger og sprog] 53) Efter nr. 126 indsættes som nye numre:
 »06. I § 157 a, stk. 1, og § 157 b, stk. 1, ændres »§ 157, stk. 1, 2. pkt.,« til: »§ 157, stk. 1, 1. pkt.,«.
07. I § 170, stk. 1, 1. pkt., ændres », jf. dog stk. 2 og 3« til: », jf. dog stk. 3«.« [Konsekvensrettelse] 54) Efter nr. 131 indsættes som nyt nummer:
»08. I § 174, stk. 1, ændres », 147 og 156« til: »og 147«.« [Konsekvensrettelse] 55) Nr. 140 affattes således:
»140. I § 177 a, stk. 1, § 182 b, stk. 1, 1. pkt., § 224 a, stk. 3, § 260, stk. 1, 1. pkt., § 266, stk. 1, 3. pkt., § 271, stk. 1, to steder i § 274, stk. 1, og i § 276, stk. 1, og § 344, stk. 8, udgår », et fondsmæglerselskab I«.« [Korrektion af henvisning] 56) Efter nr. 168 indsættes som nyt nummer:
»09. I § 313, stk. 1, udgår », fondsmæglerselskab I«.« [Lovteknisk ændring] 57) Nr. 181 affattes således:
»181. I § 355, stk. 2, nr. 12, udgår »§ 9, stk. 1 og 3,«, og »§ 10, stk. 1 og 5,« ændres til: »§ 10, stk. 1 og 6,«.« [Konsekvensrettelse] 58) Nr. 185 affattes således:
»185. I § 373, stk. 1, udgår »§ 9, stk. 1-3 og 5-7,«, »§ 10, stk. 1, 2, 5 og 6,« ændres til: »§ 10, stk. 1, 2, 6 og 7,«, »§§ 27 og 28,« ændres til: »§ 28,«, og », 156« udgår.« [Konsekvensrettelse] 59) Nr. 187 affattes således:
»187. I § 373, stk. 2, 1. pkt., ændres »§ 71, stk. 1 og 2,« til: »§ 71, stk. 1,«, og », § 72, stk. 1 og 2, og stk. 3, 3. pkt.,« og »§ 77 e, stk. 1,« udgår.« [Konsekvensrettelse] 60) Nr. 188 affattes således:
»188. I § 373, stk. 9, udgår »§ 9, stk. 1 og 2,«, »§ 72, stk. 2, nr. 3 og 4,« og »§ 156,«, »§ 170, stk. 1-3 og 5« ændres til: »§ 170, stk. 1, 2 og 5«, og »§ 173, stk. 1-3,« udgår.« [Konsekvensrettelse] Til § 300 61) Nr. 13 affattes således:
»13. I § 191, stk. 1, ændres », jf. § 30 i lov om finansiel virksomhed, eller yder tjenesteydelser, jf. § 31 i lov om finansiel virksomhed« til: »eller yder tjenesteydelser, jf. §§ 42 og 43 i lov om fondsmæglerselskaber og investeringsservice og -aktiviteter«.« [Korrektion af henvisning] Til § 305 62) Nr. 12 affattes således:
»12. I § 20, stk. 2, 1. pkt., og stk. 3, 1. pkt., indsættes efter »§ 61 i lov om finansiel virksomhed«: »eller §§ 59, 61 eller 62 i lov om fondsmæglerselskaber og investeringsservice og -aktiviteter«.« [Korrektion af trykfejl] 63) Nr. 14 affattes således:
»14. I § 44, stk. 4, indsættes efter »§ 61 i lov om finansiel virksomhed«: »eller §§ 59, 61 eller 62 i lov om fondsmæglerselskaber og investeringsservice og -aktiviteter«.« [Korrektion af trykfejl] Bemærkninger Til nr. 1 § 3 indeholder en opregning af de regler, som gælder for tilknyttede agenter, der er etableret i Danmark.
Det foreslås at tilføje § 232, § 233, stk. 4, og §§ 259 og 262-264 til de regler, der er opregnet i § 3.
Tilføjelsen er en videreførelse af de nuværende regler for tilknyttede agenter.
Den sikrer, at der fortsat er den fornødne gennemsigtighed omkring Finanstilsynets undersøgelsesbeføjelser og kommunikationen med Finanstilsynet, og at adressater for afgørelser fra Finanstilsynet, herunder tilknyttede agenter etableret her i landet i relation til bl.a. registrering, har partsstatus.
Til nr. 2 § 4, stk. 1, indeholder en opregning af de regler, der gælder for fondsmæglerholdingvirksomheder.
Det foreslås at tilføje § 78 og § 242, stk. 1, 2 og 4-7, til de regler, der er opregnet i § 4, stk. 1.
Tilføjelsen er en videreførelse af gældende ret.
Fondsmæglerholdingvirksomheder skal således fortsat være underlagt krav til bestyrelsens kollektive egnethed, ligesom fondsmæglerholdingvirksomheder af Finanstilsynet kan få afsat ledelsesmedlemmer under visse betingelser.
Til nr. 3 § 6 indeholder en opregning af de regler, der gælder for investeringsselskaber, kreditinstitutter og administrationsselskaber, der er meddelt tilladelse til at yde eller udføre investeringsservice og -aktiviteter i et land inden for Den Europæiske Union eller i et land, som Unionen har indgået aftale med på det finansielle område, og som udøver grænseoverskridende tjenesteydelser med investeringsservice og -aktiviteter her i landet.
Det foreslås at tilføje §§ 259 og 262-264 til de regler, der er opregnet i § 6, 1. pkt.
Tilføjelsen er en videreførelse af gældende ret.
Tilføjelsen af § 259 sikrer, at der fortsat er den fornødne gennemsigtighed omkring, at adressater for afgørelser fra Finanstilsynet, herunder investeringsselskaber, kreditinstitutter og administrationsselskaber, har partsstatus, og tilføjelsen af §§ 262-264 sikrer, hvordan kommunikation med Finanstilsynet skal ske.
Til nr. 4 § 8 indeholder en opregning af de regler, der gælder for investeringsselskaber og kreditinstitutter, der er meddelt tilladelse i et land uden for Den Europæiske Union, som Unionen ikke har indgået aftale med på det finansielle område, og for hvilket land Europa-Kommissionen ikke har vedtaget en afgørelse som omhandlet i artikel 47, stk. 1, i Europa-Parlamentets og Rådets forordning (EU) nr. 600/2014 af 15. maj 2014 om markeder for finansielle instrumenter, eller hvor en sådan afgørelse ikke længere er gyldig, og som udøver grænseoverskridende tjenesteydelser med investeringsservice og -aktiviteter med eller uden accessoriske tjenesteydelser udøvet her i landet.
Det foreslås at tilføje § 259 til de regler, der er opregnet i § 8, stk. 1 og 2. Tilføjelsen af § 259 i § 8, stk. 1 og 2, sikrer, at der fortsat er den fornødne gennemsigtighed omkring, at adressater for afgørelser fra Finanstilsynet, herunder investeringsselskaber og kreditinstitutter, har partsstatus.
Tilføjelserne er en videreførelse af gældende ret.
Til nr. 5 § 9 indeholder en opregning af de regler, der gælder for leverandører og underleverandører til outsourcingvirksomheder.
Det foreslås i § 9, at den specifikke henvisning til stk. 1 i § 232 udgår, idet der rettelig skal henvises til § 232 i sin helhed.
Det foreslås desuden at tilføje § 259 til de regler, der er opregnet i § 9. Tilføjelsen af § 259 sikrer, at der fortsat er den fornødne gennemsigtighed omkring, at adressater for afgørelser fra Finanstilsynet, herunder leverandører og underleverandører, har partsstatus.
Tilføjelsen er en videreførelse af gældende ret.
Til nr. 6 § 28 indeholder regler om tilknyttede agenter.
Det foreslås at tydeliggøre i stk. 3, at der er tale om en tilknyttet agent udpeget af et fondsmæglerselskab. Ændringen er en sproglig korrektion.
Der er tale om en videreførelse af gældende ret.
Til nr. 7 § 50 indeholder regler om aktionærrettigheder.
Det foreslås at ændre stk. 2, nr. 1, således at det bliver tydeliggjort, at der menes væsentlige risici på mellemlang og lang sigt.
Der er tale om en sproglig tilpasning.
Til nr. 8 § 50 indeholder regler om aktionærrettigheder.
Det foreslås at ændre stk. 3, nr. 1, således at det bliver tydeliggjort, at der menes evaluering af resultater på mellemlang og lang sigt.
Der er tale om en sproglig tilpasning.
Til nr. 9 § 61, stk. 4, nr. 2, opregner forskellige retsakter, og den foreslåede ændring af bestemmelsens ordlyd ved at indsætte »denne lovs« sikrer behørig adskillelse mellem henvisningen til § 13 i lov om fondsmæglerselskaber og investeringsservice og -aktiviteter og henvisningen til bestemmelserne i lov om finansiel virksomhed. Ændringen er af præciserende karakter.
Til nr. 10 I det fremsatte § 71, stk. 5, henvises der til »stk. 1-6«.
Der er fem stykker i § 71. I § 71, stk. 5, skal der alene henvises til de fire øvrige stykker.
Der foretages derfor en korrektion af henvisningen i § 71, stk. 5, så der rettelig henvises til »stk. 1-4«.
Til nr. 11 § 76, 2. pkt., fastlægger, at et ledelsesmedlem løbende skal vurdere, hvorvidt vedkommende har afsat tilstrækkelig tid til at varetage sit hverv.
Imidlertid dækker et ledelsesmedlem både over bestyrelses- og direktionsmedlemmer, hvorefter der skal refereres til såvel varetagelse af et hverv som bestyrelsesmedlem som varetagelse af en stilling som direktionsmedlem.
Der er tale om en sproglig præcisering, som sikrer, at det er tydeligt, at både bestyrelsesmedlemmer og direktionsmedlemmer afsætter tilstrækkelig tid til at varetage deres hverv eller deres stilling.
Der er tale om videreførelse af gældende ret.
Til nr. 12 § 78 indeholder regler om bestyrelsens kollektive egnethed.
Det foreslås, at bestyrelser i fondsmæglerholdingvirksomheder skal være omfattet af § 78. Ændringsforslaget viderefører gældende ret.
Med ændringen gøres det klart, at bestyrelser i fondsmæglerholdingvirksomheder ligesom bestyrelser i fondsmæglerselskaber er omfattet af bestemmelsen om kollektiv egnethed.
I forlængelse heraf foreslås det at lave en sproglig ændring ved at ændre »dets« til »dens«, idet bestemmelsen refererer til bestyrelsen i et fondsmæglerselskab eller en fondsmæglerholdingvirksomhed.
Til nr. 13 § 109 indeholder regler om aflønning af ledelsen og væsentlige risikotagere.
Det foreslås, at det i § 109, stk. 1, nr. 3, litra b, 1. pkt., sprogligt præciseres, hvilke krav der er til den anbefaling, virksomheden skal udarbejde til det øverste organ i overensstemmelse med bestemmelsen. Ændringen er af præciserende karakter, da den er med til at tydeliggøre kravene til anbefalingen.
Til nr. 14 § 109 indeholder regler om aflønning af ledelsen og væsentlige risikotagere.
Det foreslås at ændre § 109, stk. 4, nr. 2, med en sproglig præcisering, så det i stedet er modtageren af udbetalingen af udskudte variable løndele, der refereres til. Ændringen er af præciserende karakter, da den alene tydeliggør, at det er modtageren af udbetalingen, der skal have efterlevet kravene til egnethed og hæderlighed og ikke have deltaget i eller have været ansvarlig for en adfærd, der har resulteret i betydelige tab for virksomheden.
Til nr. 15 § 120 indeholder regler om det individuelle solvensbehov.
Det foreslås at foretage sproglige præciseringer for at sikre en mere direktivnær implementering.
Det er i bestemmelsen anført, at et fondsmæglerselskab skal have tilstrækkeligt kapitalgrundlag, likvide aktiver og interne procedurer til risikomåling og risikostyring til løbende vurdering og opretholdelse af et kapitalgrundlag af en størrelse, type og fordeling, som er passende til at dække de risici, som fondsmæglerselskabet kan udgøre for andre, og som fondsmæglerselskabet er eller kan blive eksponeret mod.
De sproglige ændringer består i at indsætte henvisning til likvide aktiver i andet led af sætningen, da likvide aktiver også skal være af en størrelse, type og fordeling, der er passende til at dække de risici, som fondsmæglerselskabet kan udgøre for andre, og som fondsmæglerselskabet er eller kan blive eksponeret mod.
Til nr. 16 § 122 indeholder regler om vejledning om yderligere kapitalgrundlag.
Det foreslås at indsætte et 2. pkt. i § 122, stk. 1, der beskriver, under hvilke forudsætninger Finanstilsynet vil fastsætte det vejledende niveau af yderligere kapitalgrundlag.
Dette vil ske under hensyntagen til proportionalitetsprincippet, størrelsen, den systemiske betydning, arten, omfanget og kompleksiteten af de aktiviteter, som udføres af fondsmæglerselskabet.
Til nr. 17 § 155 indeholder regler om indsendelse af årsrapporter.
Ved ændring af § 155, stk. 1 og stk. 2, 1. pkt., foreslås det, at indsendelse til Finanstilsynet skal ske ved digital kommunikation. Ændringen opretholder den gældende retstilstand.
Med ændringen bliver det gjort klart, at årsrapporten og protokollatet skal indsendes til Finanstilsynet ved anvendelse af digital kommunikation.
Til nr. 18 § 195 indeholder regler om afviklingshindringer.
Det foreslås at ændre »en af situationerne« til »situationen«. Ændringen foretages, fordi der i bestemmelsen ikke omtales flere situationer, men blot én.
Der er tale om en sproglig korrektion.
Til nr. 19 § 205 indeholder regler om nedskrivningsegnede passiver.
I nr. 4, litra a, er der tre henvisninger til stk. 1, der skal ændres, da der kun er ét stykke i § 205, hvorfor det ikke er muligt at henvise til stk. 1 som foreskrevet i bestemmelsen.
Henvisningerne til stk. 1 er dermed misvisende og skal korrigeres.
Til nr. 20-22 § 217 indeholder regler om kontraktmæssig anerkendelse af Finanstilsynets og Finansiel Stabilitets nedskrivnings- og konverteringsbeføjelser.
Det foreslås at ændre § 217, stk. 1, 1. pkt., stk. 2, stk. 4, 1. pkt., og stk. 5, for at opretholde den gældende retstilstand i lov om finansiel virksomhed.
Med ændringerne bliver fondsmæglerholdingvirksomheder, blandede holdingvirksomheder, blandede finansielle holdingvirksomheder og finansieringsinstitutter omfattet af bestemmelserne.
Til nr. 23 Ifølge § 233 kan Finanstilsynet få fysisk adgang til forretningslokaler under nogle nærmere bestemte betingelser.
Det foreslås i § 233, stk. 4, at indsætte filialer og tilknyttede agenter etableret her i landet som følge af ændringsforslag nr. 1. Ændringen er videreførelse af gældende ret i forhold til Finanstilsynets undersøgelsesbeføjelser.
Til nr. 24 § 236 oplister i stk. 3 de bestemmelser i lov om finansiel virksomhed, der finder anvendelse for et fondsmæglerselskab omfattet af bestemmelsens stk. 1. Det foreslås i § 236, stk. 3, at berigtige kronologien i de oplistede bestemmelser ved at ændre hele oplistningen af de pågældende bestemmelser.
Til nr. 25-28 § 242 indeholder beføjelser til Finanstilsynet til at kræve, at et ledelsesmedlem bliver afsat eller nedlægger sit hverv.
Det foreslås i § 242, stk. 1, 2, 5 og 7, at indsætte fondsmæglerholdingvirksomheder.
Indsættelsen opretholder gældende retstilstand.
Med ændringen gøres det klart, at fondsmæglerholdingvirksomheder ligesom fondsmæglerselskaber er omfattet af bestemmelsen om Finanstilsynets mulighed for afsættelse af ledelsesmedlemmer.
Til nr. 29 og 30 § 256 indeholder en opregning af de forskellige enheder, som Finanstilsynets ansatte kan dele fortrolige oplysninger med på trods af deres skærpede tavshedspligt, jf. § 255. Det foreslås, at stk. 1, nr. 20, ændres, således at det fremgår, at fortrolige oplysninger kan deles med det medlem af Naalakkersuisut, som lovens faglige område sorterer under. Ændringen foretages, da den medlemspost, der henvises til i lovforslagets § 256, stk. 1, nr. 20, ikke længere eksisterer.
Bestemmelsen bliver således sikret mod ressortomlægninger såvel som oprettelse og nedlæggelse af poster i Naalakkersuisut.
 Det foreslås i nr. 20 og 22, at henvisningen til »Grønlands Landsstyre« ændres til »Naalakkersuisut«. Ændringen sker, som følge af at det officielle navn for den grønlandske regering er Naalakkersuisut.
Til nr. 31 § 259 indeholder regler om, hvilke virksomheder der kan anses som parter i henhold til loven.
Det foreslås i § 259, stk. 1 og 2, at indsætte tilknyttede agenter etableret her i landet. Ændringen sikrer, at tilknyttede agenter etableret her i landet kan have partsstatus. Ændringen viderefører den gældende retstilstand.
Til nr. 32 Ifølge § 276 kan erhvervsministeren fastsætte nærmere regler, som er nødvendige i henhold til EU-retlige forpligtelser.
Det foreslås i § 276 at indsætte to nye numre, der henviser til Europa-Parlamentets og Rådets forordning 2019/1238/EU af 20. juni 2019 om et paneuropæisk personligt pensionsprodukt og Europa-Parlamentets og Rådets forordning 2019/2088/EU af 27. november 2019 om bæredygtighedsrelaterede oplysninger i sektoren for finansielle tjenesteydelser. Ændringen viderefører den gældende retstilstand.
Til nr. 33 Med § 297, nr. 12, ophæves § 1, stk. 9. Det medfører, at eventuelle henvisninger til § 1, stk. 1, nr. 10-16, skal konsekvensændres.
Det foreslås derfor, at henvisningen i § 1, stk. 1, til »stk. 2-13 og 16.« ændres til »stk. 2-12 og 15.«.
Der foretages ikke en materiel ændring.
Til nr. 34 Med § 297, nr. 102, ophæves § 125. Det indebærer, at henvisninger til § 125 som konsekvens skal ophæves.
Det foreslås derfor med den nye affattelse af nr. 13, at henvisningen til § 125, stk. 1, i § 1, stk. 16, der bliver stk. 15, udgår.
Der foretages ikke en materiel ændring.
Til nr. 35-37 Med § 297, nr. 17, nyaffattes § 5, stk. 1, nr. 2. Bestemmelsen er en definition af begrebet kreditinstitut.
I denne nyaffattelse er der tre steder henvisninger til bilag I til Europa-Parlamentets og Rådets direktiv 2014/65/EU.
Disse henvisninger skulle rettelig have været til bilag 1 i lov om fondsmæglerselskaber og investeringsservice og -aktiviteter.
Bilaget oplister investeringsaktiviteter.
Det foreslås derfor, at henvisningerne til »bilag I til Europa-Parlamentets og Rådets direktiv 2014/65/EU,« i § 5, stk. 1, nr. 2, litra b, litra b, nr. i, og litra b, nr. ii, ændres til »bilag 1 i lov om fondsmæglerselskaber og investeringsservice og -aktiviteter,«.
De korrekte henvisninger sikrer, at definitionen af kreditinstitut er korrekt.
Der foretages ikke en materiel ændring.
Til nr. 38 Med § 297, nr. 18, ophæves § 5, stk. 1, nr. 3. Det indebærer, at eventuelle henvisninger til efterfølgende numre i § 5, stk. 1, som konsekvens skal ændres.
Det foreslås derfor at korrigere ændringen i § 297, nr. 19, så det rettelig fremgår, at det er § 5, stk. 1, nr. 4, der bliver nr. 3, der nyaffattes.
I nyaffattelsen i lovforslagets § 297, nr. 19, er der henvisning til lovens bilag 5. Denne henvisning skal rettelig være til bilag 2. Der foreslås derfor, at henvisningen til bilag 5 i § 5, stk. 1, nr. 4, der bliver stk. 3, ændres til bilag 2. Der foretages ikke en materiel ændring.
Til nr. 39 Det foreslås i § 297, nr. 28, at i § 5, stk. 1, nr. 54, der bliver nr. 51, § 271, stk. 1, § 272, stk. 1, 1. pkt., og § 355, stk. 2, nr. 10, ændres », et realkreditinstitut eller et fondsmæglerselskab I« til: »eller et realkreditinstitut«. Ændringen til § 271, stk. 1, fremgår allerede af det foreslåede § 297, nr. 163. Det foreslås derfor, at ændringen til § 271, stk. 1, udgår af § 297, nr. 28. Der foretages ikke en materiel ændring.
Til nr. 40 Med § 297, nr. 102, ophæves § 125. Det indebærer, at henvisninger til § 125 som konsekvens skal ophæves.
Det foreslås derfor, at henvisningen til § 125 i § 5, stk. 6, nr. 1 og 4, som konsekvens udgår.
Der foretages ikke en materiel ændring.
Til nr. 41 Med § 297, nr. 41, ophæves § 9. Det indebærer, at eventuelle henvisninger til § 9 som konsekvens skal udgå.
I lovforslagets § 297, nr. 54, foreslås det, at henvisningen til § 9, skal udgå i § 14 a, stk. 1, 2. pkt.
Der er ingen henvisning til § 9 i § 14 a, stk. 1, 2. pkt., men det er der i § 14 a, stk. 1, 3. pkt.
Denne henvisning skal udgå som konsekvens af § 297, nr. 41. Det foreslås derfor at ændre § 297, nr. 54, således at det fremgår, at det er § 14 a, stk. 1, 3. pkt.
Der foretages ikke en materiel ændring.
Til nr. 42 Det foreslås i § 297, nr. 77, at henvisningerne til fondsmæglerselskaber, filialer af udenlandske investeringsselskaber og tilknyttede agenter skal udgå i § 43, stk. 4, 1. pkt., som konsekvens af lovforslaget om en ny lov om fondsmæglerselskaber og investeringsservice og -aktiviteter. Ændringen ville have medført en sproglig uforståelig udformning af § 43, stk. 4, 1. pkt.
Det foreslås derfor at lave en sproglig korrektion af § 297, nr. 77. Der foretages ikke en materiel ændring.
Til nr. 43 Det foreslås i § 297, nr. 82, at § 71, stk. 2, ophæves.
Henvisninger til § 71, stk. 2, skal derfor som konsekvens udgå.
Det foreslås derfor at ændre henvisningen til § 71, stk. 1-3, i § 71, stk. 3, 1. pkt., der bliver stk. 2, 1. pkt.
Der foretages ikke en materiel ændring.
Til nr. 44 Det foreslås i § 297, nr. 83, at begrebet et fondsmæglerselskab udgår af § 71 a, stk. 1, 1. pkt.
Der er alene henvisning til »et fondsmæglerselskab I« i § 71 a, stk. 1, 1. pkt.
Det foreslås derfor at korrigere nr. 83, så »et fondsmæglerselskab« ændres til »et fondsmæglerselskab I«.
Der foretages ikke en materiel ændring.
Til nr. 45 Det foreslås i § 297, nr. 84, at begrebet fondsmæglerselskab I udgår i § 71 b, stk. 1, 1. pkt., og § 313, stk. 1. Af lovtekniske årsager kan disse to bestemmelser ikke ændres i ét ændringsnummer.
Det foreslås derfor, at ændringen til § 313, stk. 1, foretages i et særskilt nummer.
Der henvises til ændringsforslag nr. 56. Det foreslås desuden en sproglig korrektion af ændringen til § 71 b, stk. 1, 1. pkt.
Der foretages ikke en materiel ændring.
Til nr. 46 Det foreslås i § 297, nr. 103, at leddet »et fondsmæglerselskab I, hvis fondsmæglerselskabet I har tilladelse til at udøve de aktiviteter, der er nævnt i bilag 4, afsnit A, nr. 3 og 6,« udgår i § 125 a, stk. 1, § 125 b, stk. 1, og § 125 f, stk. 9. Af lovtekniske årsager kan disse tre bestemmelser ikke ændres i ét ændringsnummer.
Det foreslås derfor, at ændringen af § 125 f, stk. 9, foretages i et særskilt nummer.
Der henvises til ændringsforslag nr. 51. Der foretages ikke en materiel ændring.
Til nr. 47 Det foreslås i § 297, nr. 104, at § 125 a, stk. 2, ophæves.
Henvisninger til § 125 a, stk. 2, skal derfor som konsekvens udgå.
Det foreslås derfor, at henvisningen til stk. 2 i § 125 a, stk. 1, ophæves som konsekvens af § 297, nr. 104. Der foretages ikke en materiel ændring.
Til nr. 48 Det foreslås i § 297, nr. 109, at leddet »et fondsmæglerselskab I, hvis fondsmæglerselskabet I har tilladelse til de aktiviteter, der er nævnt i bilag 4, afsnit A, nr. 3 og 6,« udgår af § 125 d, stk. 2. 2. pkt., og § 125 e, stk. 1, 2. pkt.
Af lovtekniske årsager kan disse to bestemmelser ikke ændres i ét ændringsnummer.
Det foreslås derfor, at ændringen til § 125 e, stk. 1, 2. pkt., foretages i et særskilt nummer.
Der henvises til ændringsforslag nr. 50. Der foretages ikke en materiel ændring.
Til nr. 49 Det foreslås i § 297, nr. 110, at leddet »et fondsmæglerselskab I, hvis fondsmæglerselskabet I har tilladelse til de aktiviteter, der er nævnt i bilag 4, afsnit A, nr. 3 og 6,« udgår i § 125 e, stk. 1, 1. pkt.
Formuleringen af ændringen i nr. 110 stemmer ikke overens med formuleringen af § 125 e, stk. 1, 1. pkt.
Der foretages en sproglig korrektion af nr. 110. Der foretages ikke en materiel ændring.
Til nr. 50 Det foreslås, at henvisningen til leddet »et fondsmæglerselskab I, hvis fondsmæglerselskabet I har tilladelse til at udøve de aktiviteter, der er nævnt i bilag 4, afsnit A, nr. 3 og 6,« udgår i § 125 e, stk. 1, 2. pkt.
Forslaget sker af lovtekniske årsager som beskrevet i nr. 48 i dette ændringsforslag.
Der foretages ikke en materiel ændring.
Til nr. 51 Det foreslås, at henvisningen til leddet »et fondsmæglerselskab I, hvis fondsmæglerselskabet I har tilladelse til de aktiviteter, der er nævnt i bilag 4, afsnit A, nr. 3 og 6,« udgår i § 125 f, stk. 9. Forslaget sker af lovtekniske årsager som beskrevet i ændringsforslag nr. 46. Der foretages ikke en materiel ændring.
Til nr. 52 Det foreslås i § 297, nr. 114, at leddet »et fondsmæglerselskab I, hvis fondsmæglerselskabet I har tilladelse til de aktiviteter, der er nævnt i bilag 4, afsnit A, nr. 3 og 6,« udgår i § 125 h, stk. 1, 3. pkt., og § 308, stk. 1, 2. pkt.
Formuleringen af ændringen i nr. 114 stemmer ikke overens med formuleringen af de bestemmelser, der skal ændres.
Der foretages derfor en sproglig korrektion af nr. 114. Det fremgår desuden af nr. 114, at det er i § 125 h, stk. 1, 2. pkt., at ovennævnte led skal udgå.
Det er i § 125 h, stk. 1, 3. pkt., at det skal udgå.
Derfor foretages en ændring af henvisningen til § 125 h, i nr. 114. Der foretages ikke en materiel ændring.
Til nr. 53 Det foreslås i § 297, nr. 126, at § 156 og § 157, stk. 1, 1. pkt., og stk. 2, ophæves.
Henvisninger til § 156 og § 157, stk. 1, 1. pkt., og stk. 2, skal derfor som konsekvens udgå.
Henvisninger til punktummer efter 1.  pkt. i § 157, stk. 1, skal som konsekvens rettes.
Det foreslås derfor, at henvisningen til § 157, stk. 1, 2. pkt., ændres til § 157, stk. 1, 1. pkt., i § 157 a, stk. 1, og § 157 b, stk. 1.
Det foreslås desuden i § 297, nr. 127, at § 170, stk. 2, ophæves.
Henvisninger til § 170, stk. 2, skal derfor som konsekvens udgå.
Det foreslås derfor, at henvisningen til stk. 2 i § 170, stk. 1, 1. pkt., udgår.
 Der foretages ikke en materiel ændring.
Til nr. 54 Det foreslås i § 297, nr. 126, at § 156 og § 157, stk. 1, 1. pkt., og stk. 2, ophæves.
Henvisninger til § 156 og § 157, stk. 1, 1. pkt., og stk. 2, skal derfor som konsekvens udgå.
Det foreslås derfor, at henvisning til § 156 i § 174, stk. 1, udgår.
Der foretages ikke en materiel ændring.
Til nr. 55 Begrebet fondsmæglerselskab I skal ikke længere anvendes i lovgivningen.
Det er derfor foreslået i § 297, nr. 140, at begrebet fondsmæglerselskab I skal udgå i bl.a. § 271 i lov om finansiel virksomhed.
Begrebet er omtalt flere steder i § 271, der indeholder seks stykker.
Det foreslås derfor at rette henvisningen, så det fremgår, at det er § 271, stk. 1, der skal ændres.
Der foretages ikke en materiel ændring.
Til nr. 56 Det foreslås i § 297, nr. 84, at begrebet fondsmæglerselskab I udgår i § 71 b, stk. 1, 1. pkt. og § 313 stk. 1. Af lovtekniske årsager kan disse to bestemmelser ikke ændres i ét ændringsnummer.
Det foreslås derfor, at ændringen til § 313, stk. 1, foretages i et særskilt nummer.
Det foreslås, at begrebet fondsmæglerselskab I udgår i § 313, stk. 1. Der henvises til ændringsforslag nr. 45. Der foretages ikke en materiel ændring.
Til nr. 57 Det foreslås i § 297, nr. 42, at indsætte et nyt stykke efter stk. 2 i § 10. Henvisninger til efterfølgende stykker i § 10 skal som konsekvens heraf ændres.
Det foreslås derfor, at henvisningen til § 10, stk. 5, ændres til § 10, stk. 6, i § 355, stk. 2, nr. 12. Der foretages ikke en materiel ændring.
Til nr. 58 Det foreslås i § 297, nr. 42, at indsætte et nyt stykke efter stk. 2 i § 10. Henvisninger til efterfølgende stykker i § 10 skal som konsekvens heraf ændres.
Det foreslås derfor, at henvisningen til § 10, stk. 5 og 6, ændres til § 10, stk. 6 og 7, i § 373, stk. 1. Der foretages ikke en materiel ændring.
Det foreslås i § 297, nr. 59, at § 27 ophæves.
Henvisninger til § 27 skal derfor som konsekvens udgå.
Det foreslås derfor, at henvisningen til § 27 i § 373, stk. 1, udgår.
Der foretages ikke en materiel ændring.
Det foreslås i § 297, nr. 126, at § 156 og § 157, stk. 1, 1. pkt., og stk. 2, ophæves.
Henvisninger til § 156 og § 157, stk. 1, 1. pkt., og stk. 2, skal derfor som konsekvens udgå.
Det foreslås derfor, at henvisningen til § 156 udgår i § 373, stk. 1. Der foretages ikke en materiel ændring.
Til nr. 59 Det foreslås i § 297, nr. 86, at § 72 ophæves.
Henvisninger til § 72 skal derfor som konsekvens udgå.
Det følger af lovforslagets § 297, nr. 187, at henvisningen til § 72, stk. 1 og 2, ophæves i § 373, stk. 2, 1. pkt.
I § 373, stk. 2, 1. pkt., henvises der imidlertid også til § 72, stk. 3, 3. pkt.
Det foreslås derfor, at henvisningen til 72, stk. 3, 3. pkt., tillige udgår.
Der foretages ikke en materiel ændring.
Til nr. 60 Det foreslås i § 297, nr. 127, at § 173 ophæves.
Henvisninger til § 173 skal derfor som konsekvens udgå.
Det foreslås derfor, at henvisningen til § 173 udgår i § 373, stk. 9. Der foretages ikke en materiel ændring.
Til nr. 61 Det foreslås i § 300, nr. 13, at », jf. § 30 i lov om finansiel virksomhed, eller yder tjenesteydelser, jf. § 31 i lov om finansiel virksomhed« ændres til »eller yder tjenesteydelser, jf. §§ 42 og 43 i lov om fondsmæglerselskaber« i § 191, stk. 1, i lov om kapitalmarkeder.
Denne lovs titel er »lov om fondsmæglerselskaber og investeringsservice og -aktiviteter«.
Det foreslås derfor, at der i § 300, nr. 13, ændres til »eller yder tjenesteydelser, jf. §§ 42 og 43 i lov om fondsmæglerselskaber og investeringsservice og -aktiviteter« i § 191, stk. 1, i lov om kapitalmarkeder.
Der foretages ikke en materiel ændring.
Til nr. 62 Det foreslås at foretage en tilpasning af den foreslåede ændring af § 20, stk. 2, 1. pkt., og stk. 3, 1. pkt., så opremsningen i bestemmelsen står korrekt, når de foreslåede ændringer gennemføres.
Præciseringen medfører ikke en materiel ændring.
Til nr. 63 Det foreslås at foretage en tilpasning af den foreslåede ændring af § 44, stk. 4, så opremsningen i bestemmelsen står korrekt, når de foreslåede ændringer gennemføres.
Præciseringen medfører ikke en materiel ændring.
5. Udvalgsarbejdet Lovforslaget blev fremsat den 7. april 2021 og var til 1. behandling den 16. april 2021. Lovforslaget blev efter 1. behandling henvist til behandling i Erhvervsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring, og erhvervsministeren sendte den 18. november 2021 dette udkast til udvalget, jf.
ERU alm. del  bilag 77. Den 8. april 2021 sendte erhvervsministeren høringssvarene og et høringsnotat til udvalget.
Bilag Under udvalgsarbejdet er der omdelt 4 bilag på lovforslaget.
Spørgsmål Udvalget har under udvalgsarbejdet stillet 2 spørgsmål til erhvervsministeren til skriftlig besvarelse, som ministeren har besvaret.
Birgitte Vind (S) Christian Rabjerg Madsen (S) Camilla Fabricius (S) Thomas Jensen (S) Henrik Møller (S) Kasper Roug (S) nfmd.
Malte Larsen (S) Orla Hav (S) Rasmus Stoklund (S) Katrine Robsøe (RV) Samira Nawa (RV) Theresa Berg Andersen (SF) Ina Strøjer-Schmidt (SF) Victoria Velasquez (EL) Rune Lund (EL) Uffe Elbæk (UFG) Torsten Schack Pedersen (V) Kenneth Mikkelsen (V) Anni Matthiesen (V) fmd.
Anne Honoré Østergaard (V) Thomas Danielsen (V) Heidi Bank (V) Tommy Ahlers (V) Hans Kristian Skibby (DF) Mette Hjermind Dencker (DF) Mona Juul (KF) Niels Flemming Hansen (KF) Rasmus Jarlov (KF) Alex Vanopslagh (LA) Nye Borgerlige, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
