Vejledning om ferie I bekendtgørelse nr. 1285 af 14. december 2004 er der  

 fastsat nærmere regler om ferie.
I denne vejledning beskrives  

 bekendtgørelsens  

 regler.
Nogle af disse er uddybet med nærmere retningslinjer.
Til kapitel 2 Optjening og afholdelse af betalt ferie på  

 baggrund af dage i en 5 dages uge Til § 3 En lønmodtager optjener ret til betalt ferie efter  

 reglen i § 3, stk. 1, i den måned, hvor lønmodtageren enten bliver  

 ansat eller fratræder.
En lønmodtager optjener ret til betalt ferie i hele  

 ansættelsesperioden, selvom lønmodtageren rent faktisk ikke udfører arbejde.  

 Dette betyder, at dage i en weekend, fridage eller sygedage, hvor  

 lønmodtageren  

 har ret til hel eller delvis løn, indgår i opgørelsen efter § 3.  

 Ligeledes  

 indgår dage, hvor lønmodtageren holder ferie efter ferieloven.
Lønmodtageren  

 optjener ret til betalt ferie i de øvrige måneder efter lovens § 7,  

 stk. 1.
 En lønmodtager optjener tilsvarende ret til betalt ferie efter  

 reglen, hvis der i en kalendermåned er dage, hvor lønmodtageren ikke optjener  

 ret til betalt ferie efter lovens § 7, stk. 2-4, jf. § 3,  

 stk. 2. Dette gælder eksempelvis, hvis en lønmodtager er sygemeldt i  

 flere  

 dage i en måned, og pågældende ikke har ret til løn under sygdom eller ret  

 til  

 sygeferiegodtgørelse efter lovens § 25.
En lønmodtager, som arbejder på deltid, og som er ansat i hele  

 kalendermåneder, er derimod ikke omfattet af reglen uanset arbejdstidens  

 placering.
Her skal beregningen ske efter lovens § 7, stk. 1, med  

 2,08 feriedag pr. måneds ansættelse.
 Eksempel 1:
En lønmodtager bliver ansat den 15. marts.  

 Lønmodtageren  

 er ansat med løn under sygdom og løn på søgnehelligdage.
Lønmodtageren vil  

 for  

 marts måned optjene 16 dage x 0,07 feriedag, i alt 1,12 feriedag.
 Eksempel 2:
En lønmodtager er ansat i hele januar.  

 Lønmodtageren,  

 som ikke har ret til løn under sygdom eller sygeferiegodtgørelse, er syg fra  

 mandag til onsdag i en uge.
Lønmodtageren vil for januar måned optjene 31  

 dage  

 minus de 3 dage, hvor lønmodtageren ikke optjener ret til betalt ferie, altså  

 28 dage x 0,07 feriedag, i alt 1,96 feriedag.
Til kapitel 3 Optjening og afholdelse af ferie m.v. i en 6  

 dages uge Ferielovens regler tager udgangspunkt i, at  

 lønmodtageren arbejder i en 5 dages uge.
Antallet af dage, som en lønmodtager  

 optjener og afholder m.v., skal omregnes til en 6 dages uge for at tilpasse  

 lovens regler til lønmodtagere, der arbejder i en 6 dages uge.
Til § 4 Eksempler på omregning:
 En elev med uddannelsesaftale efter lov om erhvervsuddannelser har  

 ret til betalt ferie i 25 dage i det første og andet hele ferieår efter  

 lovens  

 § 9, stk. 1. En elev, som arbejder i en 6 dages uge, har ret til  

 betalt ferie i 25 x 6/5 dage, det vil sige 30 dage i det første og andet hele  

 ferieår.
Efter lovens § 10 kan lovens § 7,  

 stk. 1,  

 fraviges således, at en lønmodtager optjener ferien i timer.
En lønmodtager,  

 der har været ansat i et helt optjeningsår, har dog optjent mindst 20 dages  

 ferie.
En lønmodtager, der er ansat i en 6 dages uge, har optjent mindst 24  

 dages ferie.
Til § 5 En lønmodtager optjener ret til betalt ferie efter  

 samme  

 principper som omtalt i vejledningen til § 3, når lønmodtageren arbejder  

 i  

 en 6 dages uge, og denne ikke optjener ret til betalt ferie i alle dagene i  

 en  

 kalendermåned.
Til § 6 Eksempler på omregning:
En lønmodtager har ret til 25 dages ferie om året efter lovens  

 § 8, stk. 1, uanset om der er optjent ret til betalt ferie.
En  

 lønmodtager, som arbejder i en 6 dages uge, har således ret til 6/5 gange 25  

 dage om året, altså 30 dage.
 En lønmodtager holder ferie med 5 dage om ugen  

 efter  

 lovens § 12, stk. 2. En lønmodtager holder ferie med 6 dage om  

 ugen,  

 når lønmodtageren arbejder i en 6 dages uge.
 Hovedferien udgør 15 dage efter lovens § 14,  

 stk. 1. Hovedferien udgør 18 dage, når lønmodtageren arbejder i en 6  

 dages  

 uge.
Til §§ 9 og 10 Der er kun tale om regulering af antallet af dage  

 og  

 ikke summen af de samlede feriepenge.
Antallet af feriedage skal omregnes til  

 en 6 dages uge, når en lønmodtager har optjent ret til betalt ferie i en 5  

 dages uge, og lønmodtageren skal holde ferien i en 6 dages uge.
Hvis en  

 lønmodtager skal holde ferie i en 5 dages uge, og retten til betalt ferie er  

 optjent i en 6 dages uge, skal antallet af feriedage omregnes til en 5 dages  

 uge.
Til § 11 Arbejdsgiveren, FerieKonto eller den, der i medfør  

 af  

 lovens § 31 administrerer en feriekortordning, udbetaler feriepenge  

 efter lovens § 30, stk. 4, for feriedage ud over 30 dage, når en  

 lønmodtager, der arbejder i en 6 dages uge, fratræder, og der er overført  

 ferie.
 Arbejdsgiveren, FerieKonto eller den, der i medfør af lovens  

 § 31 administrerer en feriekortordning, skal udbetale feriepenge efter  

 lovens § 34 a for ferie ud over 24 dage, når en lønmodtager arbejder i  

 en  

 6 dages uge.
Til kapitel 4 Sygdom og konflikt Til § 12 Det fremgår af bestemmelsen, at en lønmodtager, som  

 ikke  

 har påbegyndt sin ferie på grund af sygdom, har ret til at holde resten af  

 den  

 planlagte ferie, efter at lønmodtageren har meldt sig rask i overensstemmelse  

 med de almindelige ansættelsesretlige regler.
Der er tale om en ret til at  

 holde resten af ferien og ikke en pligt.
Hvis lønmodtageren vil holde hele  

 den  

 planlagte ferie i forlængelse af raskmeldingen, skal dette aftales med  

 arbejdsgiveren.
Arbejdsgiveren kan fastsætte ny ferie, hvis lønmodtageren vælger  

 ikke at holde ferie, men i stedet vælger at stille sin arbejdskraft til  

 rådighed for arbejdsgiveren.
De almindelige regler for fastsættelse af ferie  

 gælder.
Arbejdsgiveren kan dog fastsætte hovedferien med et kortere varsel  

 end  

 3 måneder, hvis et varsel på 3 måneder for hovedferien vil betyde, at  

 lønmodtageren ikke kan holde hovedferien i ferieperioden.
Dette følger af  

 bestemmelsens stk. 2.
 Eksempel 1:
En lønmodtager er syg i den første uge af en planlagt 2 ugers  

 ferie.
Lønmodtageren holder den anden uges ferie i forlængelse af sin  

 raskmelding.
Lønmodtageren har herefter ret til endnu 1 uges ferie.
 Eksempel 2:
En lønmodtager har planlagt at holde 3 ugers hovedferie fra den 1.  

 august.
Lønmodtageren bliver syg inden ferien starter.
Lønmodtageren bliver  

 rask den 10. august og ønsker ikke at holde resten af ferien i forlængelse af  

 sin sygdom.
Arbejdsgiveren kan varsle hele hovedferien holdt inden den 30.  

 september i umiddelbar forlængelse af lønmodtagerens raskmelding, selvom  

 varslet er mindre end 1 måned.
Til § 13, stk. 1 Der er tale om en feriehindring, hvis en  

 lønmodtager  

 deltager i en lovlig strejke eller lockout på tidspunktet for den planlagte  

 feries begyndelse.
Dette følger af bekendtgørelsens § 24, stk. 1,  

 nr.  

 10.
Til § 13, stk. 2 Arbejdsgiveren skal fastsætte et nyt tidspunkt for  

 ferien, når en konflikt er ophørt, hvis en lønmodtager ikke har kunnet holde  

 den planlagte ferie på grund af konflikten.
Arbejdsgiveren skal fastsætte den  

 nye ferie efter lovens almindelige regler.
Det er hele den sammenhængende  

 ferie, der annulleres, og som skal fastsættes på ny.
Det gælder, uanset om  

 konflikten kun har varet f.eks. en uge af den planlagte ferie.
Til § 13, stk. 3 Det kan være vanskeligt at fastsætte ny hovedferie  

 efter  

 stk. 1 og 2, hvis en strejke eller lockout ligger i ferieperioden.
Det  

 vil  

 være en konkret vurdering, om konflikten giver sådanne problemer, at det er  

 nødvendigt at tillade, at arbejdsgiveren kan varsle hovedferien holdt uden  

 for  

 ferieperioden.
Hovedferien vil kunne lægges indtil ferieårets udløb, hvis  

 betingelserne for en tilladelse i øvrigt er opfyldt.
En tilladelse vil  

 afhængig  

 af de konkrete forhold kunne gives på nærmere angivne vilkår.
Det afgørende  

 for  

 bestemmelsens anvendelse er, om konflikten ligger i ferieperioden.
Det er  

 uden  

 betydning, om den er påbegyndt eller slutter uden for ferieperioden.
En tilladelse kan være begrundet i samfundsmæssige hensyn.
Det kan  

 f.eks. være, at udrykningskørsel ikke kan gennemføres i forsvarligt eller  

 lovligt omfang, hvis ny hovedferie skal fastsættes før den 30. september for  

 samtlige de lønmodtagere, der ikke kunne påbegynde planlagt ferie på grund af  

 konflikten eller på grund af deltagelse i nødberedskab under konflikten.
En tilladelse vil også kunne komme på tale, hvis driftsmæssige  

 eller økonomiske hensyn taler derfor.
Det kan f.eks. være tilfældet, hvor  

 konflikten og dermed placering af ny hovedferie i ferieperioden medfører, at  

 planlagt kontraktmæssigt arbejde ikke kan udføres til tiden.
En tilladelse vil desuden kunne komme på tale, hvis en konflikt  

 strækker sig over en længere periode, da en længerevarende konflikt kan give  

 større planlægningsvanskeligheder end en kortvarig.
På samme måde kan  

 planlægningsvanskelighederne stige, jo længere henne i ferieperioden  

 konflikten  

 ligger.
 En tilladelse vil kunne gives til et eller flere faglige områder  

 eller til enkeltvirksomheder, afhængig af hvem konflikten rammer.
Til § 13, stk. 4 Tilladelsen til deling af hovedferien kan gives  

 således,  

 at begge perioder kan ligge i eller uden for ferieperioden, eller således at  

 den længste del ligger i ferieperioden og den korteste udenfor eller omvendt.
Til kapitel 5 Indbetaling og indberetning til FerieKonto Til § 14 Bestemmelsen regulerer, hvornår en arbejdsgiver  

 skal  

 indbetale feriegodtgørelse og sygeferiegodtgørelse til FerieKonto.
Sidste  

 rettidige betalingsdag er den 10. i måneden efter kvartalets udløb.
Det  

 betyder  

 eksempelvis, at arbejdsgiveren skal indbetale feriegodtgørelse eller  

 sygeferiegodtgørelse, der er optjent i januar til marts, senest den 10.  

 april.
Arbejdsgiveren skal fradrage beregnet A-skat m.v., før denne  

 indbetaler feriegodtgørelsen eller sygeferiegodtgørelsen til FerieKonto.  

 Beregning af A-skat m.v. følger de til enhver tid gældende regler, som er  

 fastsat af Skatteministeriet.
Spørgsmål om beregning af A-skat m.v. skal  

 derfor  

 rettes til skattemyndighederne.
 Arbejdsgiveren skal tilbageholde i feriegodtgørelsen eller  

 sygeferiegodtgørelsen i de særlige tilfælde, hvor offentlige myndigheder m.v.  

 har bedt om det.
 En arbejdsgiver kan undlade at indbetale til FerieKonto, hvis  

 betingelserne for at modregne eller tilbageholde i en lønmodtagers krav på  

 løn  

 under ferie, ferietillæg, feriegodtgørelse eller sygeferiegodtgørelse efter  

 lovens § 39, stk. 1 og 2, er opfyldt.
Til § 15 Arbejdsgiveren kan bl.a. indbetale feriegodtgørelse  

 og  

 sygeferiegodtgørelse via internettet.
Selvbetjeningen foregår på  

 www.arbejdsgiver.net.
Arbejdsgiveren skal følge de anvisninger, der fremgår  

 af  

 hjemmesiden.
FerieKonto sender en indberetningsliste til arbejdsgiveren.  

 Indberetningslisten er udfyldt med navne og personnumre på de lønmodtagere,  

 som  

 arbejdsgiveren har indberettet for i det forudgående kvartal.
Arbejdsgiveren  

 kan på samme måde som ved indbetaling indberette via internettet.
 Se i øvrigt pjecen »Information om feriepenge«, som bl.a. kan  

 hentes på FerieKontos hjemmeside www.feriekonto.dk  

.
Til § 16 Arbejdsgiveren skal beregne feriegodtgørelse til  

 lønmodtageren, når denne fratræder.
Arbejdsgiveren skal fradrage beregnet  

 A-skat m.v., før beløbet indbetales til FerieKonto.
Beregning af A-skat  

 følger  

 de til enhver tid gældende regler, som er fastsat af Skatteministeriet.  

 Spørgsmål om beregning af A-skat m.v. skal derfor rettes til  

 skattemyndighederne.
 Arbejdsgiveren skal tilbageholde i feriegodtgørelsen i de  

 særlige tilfælde, hvor offentlige myndigheder m.v. har bedt om det.
 En arbejdsgiver kan undlade at indbetale til FerieKonto, hvis  

 betingelserne for at modregne eller tilbageholde i en lønmodtagers krav på  

 løn  

 under ferie, ferietillæg eller feriegodtgørelse efter lovens § 39,  

 stk. 1 og 2, er opfyldt.
 Arbejdsgiveren skal indbetale feriegodtgørelse senest den 10. i  

 måneden efter fritstillingsperiodens udløb, hvis en lønmodtager er  

 fritstillet  

 i opsigelsesperioden.
Til § 17 Arbejdsgiveren kan få indbetalingskortet på  

 posthuset.  

 Hvis lønmodtageren ved sin fratræden ikke har holdt al optjent ferie for det  

 løbende ferieår, skal arbejdsgiveren angive antallet af resterende feriedage,  

 samt feriegodtgørelsens størrelse svarende hertil.
Arbejdsgiveren skal også  

 oplyse, hvor mange feriedage, der er optjent i det løbende optjeningsår, samt  

 feriegodtgørelsens størrelse svarende dertil.
 Se i øvrigt pjecen »Information om feriepenge«, som bl.a. kan  

 hentes på FerieKontos hjemmeside www.feriekonto.dk.
Til kapitel 6 Udsendelse af feriekontobeviser Til § 18 Det fremgår af feriekontobevisets opgørelsesdel,  

 hvilke  

 arbejdsgivere der har indbetalt feriegodtgørelse, hvilke beløb arbejdsgiverne  

 har indbetalt, størrelsen af det samlede indbetalte beløb og det samlede  

 antal  

 feriedage.
Det fremgår også af feriekontobeviset, at der maksimalt er  

 mulighed for at angive, at der er 25 feriedage til rådighed.
Lønmodtageren  

 får  

 derfor besked om overførte feriedage ud over de 25 feriedage i et særskilt  

 brev.
 Lønmodtagere, hvis samlede feriepenge for et optjeningsår udgør  

 1.000 kr. eller derunder, får en meddelelse om, at FerieKonto automatisk  

 overfører feriepengene, jf. lovens § 30, stk. 3, til den sidst  

 oplyste bankkonto ved ferieårets start den 1. maj.
Til kapitel 7 Information ved udsendelse af feriekontobeviser  

 og feriekort Til § 19 Reglen skal sikre, at lønmodtageren har kendskab  

 til  

 muligheden for at få udbetalt feriepenge efter lovens kapitel 5 a.
 Arbejdsgiveren, Feriekonto eller den, der i medfør af lovens  

 § 31 administrerer en feriekortordning, kan f.eks. informere  

 lønmodtageren om muligheden for udbetaling på et feriekontobevis, på et  

 feriekort eller i et brev.
Til kapitel 8 Attestation af feriekontobeviser og udbetaling  

 fra FerieKonto Til § 20 Selvstændige erhvervsdrivende skal enten have  

 feriekontobeviset attesteret af den kommunale forvaltning eller selv  

 underskrive  

 en særlig erklæring, som kan hentes på FerieKontos hjemmeside.
Se  

 vejledningen  

 til § 22. Tjenestemænd, der er på rådighedsløn, er ikke ansatte og skal  

 derfor have attesteret feriekontobeviset af den kommunale forvaltning.
FerieKonto kan udbetale feriegodtgørelsen frem til ferieårets  

 udløb, hvis lønmodtageren ikke har fået udbetalt feriegodtgørelse i  

 forbindelse  

 med afholdelse af ferien.
Lønmodtageren skal da have feriekontobeviset  

 attesteret af den, som skulle have attesteret feriekontobeviset på  

 ferietidspunktet.
Til § 21 FerieKonto udbetaler kun for én ferieperiode ad  

 gangen.  

 Feriekonto sender et nyt feriekontobevis med opgørelse af restbeløbet og det  

 resterende antal feriedage, hvis lønmodtageren ikke får udbetalt hele den  

 samlede feriegodtgørelse på én gang.
Hver gang lønmodtageren skal holde  

 ferie,  

 skal lønmodtageren derfor udfylde et nyt feriekontobevis og sende det til  

 FerieKonto med oplysning om antal feriedage og feriens begyndelse.
Til kapitel 9 Erklæring fra en selvstændig erhvervsdrivende Til § 22 Den selvstændige erhvervsdrivende kan som  

 alternativ til  

 at få sit feriebevis attesteret anvende en skriftlig erklæring.
 FerieKonto har på sin hjemmeside www.feriekonto.dk en blanket, som  

 den selvstændige erhvervsdrivende med feriekontobevis kan udfylde og sende  

 til  

 FerieKonto.
Til kapitel 10 Udbetaling af feriepenge uden at ferien holdes Til § 23, stk. 1 En lønmodtager skal dokumentere, at arbejdsmarkedet  

 er  

 forladt, før lønmodtageren har ret til at få feriepengene udbetalt efter  

 lovens  

 § 30, stk. 1, nr. 1. Dokumentation kan være i form af en afgørelse  

 om  

 tilkendelse af alders- eller førtidspension, udbetalings- eller  

 reguleringsmeddelelse, afgørelse fra en a-kasse om ret til at gå på efterløn,  

 jf. dog nedenfor, eller dokumentation fra anden instans, som udbetaler  

 alderspension, oprettet som led i et ansættelsesforhold eller lignende.
Der gælder flere parallelle regler om arbejde for personer på  

 efterløn.
En person, som får efterløn efter reglerne om den fleksible  

 efterløn,  

 har fri adgang til lønarbejde (mod fradrag i efterlønnen). En sådan person  

 anses derfor ikke for at have forladt arbejdsmarkedet helt.
Det betyder, at  

 personer, som går på efterløn efter reglerne om den fleksible efterløn, på  

 anden vis skal dokumentere at have forladt arbejdsmarkedet.
En person, som  

 får  

 efterløn efter reglerne om ret til at arbejde i 200 timer årligt uden fradrag  

 i  

 efterlønnen (den gamle efterlønsordning), anses for helt at have forladt  

 arbejdsmarkedet.
En person, som er tilkendt revalidering, delpension, eller som er  

 omfattet af reglerne om overgangsydelse, anses ikke for at have forladt  

 arbejdsmarkedet helt.
Det gælder også en person, som er i fleksjob eller  

 skånejob efter reglerne i lov om en aktiv beskæftigelsesindsats, og hvor  

 arbejdsgiveren betaler fuld sædvanlig løn.
 En person, der er fyldt 65 år, har ret til folkepension.  

 Aldersgrænsen er dog 67 år, hvis personen er fyldt 60 år før den 1. juli  

 1999.
Til § 23, stk. 3 Bestemmelsen fastslår, at en arbejdsgiver,  

 FerieKonto  

 eller den, der administrerer en feriekortordning efter lovens § 31, vil  

 hæfte for feriepenge, som er udbetalt med urette til lønmodtageren, som  

 efterfølgende skal indbetales til Arbejdsmarkedets Feriefond efter § 37,  

 stk. 1, hvis den, der udbetaler feriepengene ved eller burde vide, at  

 lønmodtageren ikke opfylder betingelserne efter stk. 1 og 2. Det  

 betyder,  

 at den, der skal udbetale feriepengene, ikke ansvarsfrit kan udbetale  

 beløbet,  

 hvis lønmodtageren eksempelvis slet ikke fremlægger dokumentation, men blot  

 mundtligt erklærer at have forladt arbejdsmarkedet af en af de i bestemmelsen  

 nævnte årsager.
Ansvar kan også komme på tale i den situation, hvor  

 lønmodtageren fremviser dokumentation, og den, der skal udbetale  

 feriepengene,  

 enten ved eller burde vide, at lønmodtagerens dokumentation ikke er  

 fyldestgørende eller ligefrem ukorrekt.
Arbejdsgiveren, FerieKonto eller den, der i medfør af lovens  

 § 31 administrerer en feriekortordning, skal derimod ikke nærmere  

 undersøge de oplysninger, som fremgår af dokumentationen.
En arbejdsgiver  

 m.v.  

 vil således ikke være ansvarlig, hvis lønmodtageren fremviser dokumentation,  

 som enten er opnået på forkert grundlag, eller som indeholder urigtige  

 oplysninger.
 En arbejdsgiver m.v., som ifalder ansvar efter stk. 3, vil  

 efter omstændighederne kunne få beløbet tilbagebetalt fra lønmodtageren efter  

 de almindelige erstatningsretlige regler.
Til § 24 Arbejdsgiveren, FerieKonto eller den, der i medfør  

 af  

 lovens § 31 administrerer en feriekortordning, kan udbetale feriepenge  

 ved enten ferieperiodens udløb den 30. september eller ved ferieårets udløb  

 den  

 30. april, hvis en lønmodtager har haft en feriehindring, som fremgår af  

 bestemmelsens stk. 1. En arbejdsgiver og en lønmodtager kan i stedet  

 aftale at overføre ferien til næste ferieår, hvis lønmodtageren er omfattet  

 af  

 en kollektiv overenskomst, der giver adgang til dette, jf. lovens § 40.
Bemærkninger til de enkelte feriehindringer Til nr. 4.
Det er uden betydning, om personen har arbejde i udlandet.
Det  

 afgørende er, at personen ikke må være omfattet af ferieloven.
I de  

 situationer, hvor en person er udstationeret af en dansk arbejdsgiver, og  

 hvor  

 ferieloven gælder i kraft af udstationeringsreglerne eller ved aftale, kan  

 pågældendes udlandsophold ikke anses som en feriehindring.
Opholdets længde  

 er  

 i den forbindelse uden betydning.
 Til nr. 6.
 Der skal være tale om, at personen er selvforsørgende.
 Til nr. 7.
Der skal være tale om en person, som ved valg eller udnævnelse  

 mister sin status som lønmodtager.
Der kan ud over de nævnte politiske hverv  

 være tale om tillidshverv som formand, kasserer eller lignende i faglige  

 organisationer samt borgerligt ombud.
Det er en betingelse, at der er tale om  

 et hverv, som træder i stedet for en beskæftigelse på fuld sædvanlig tid.
 Til nr. 9.
Feriehindringen vedrører f.eks. personer, der anbringes på en  

 psykiatrisk afdeling efter reglerne i lov om frihedsberøvelse og anden tvang  

 i  

 psykiatrien.
En person, der frivilligt er indlagt på en psykiatrisk  

 institution, vil ikke være omfattet af denne feriehindring, men derimod nr.  

 1.
 Til nr. 11 - 13.
 Forsvarsministeriet har videredelegeret kompetencen, jf. lovens  

 § 3, stk. 3, vedrørende feriehindringer til Arbejdsdirektoratet.  

 Arbejdsdirektoratet har på denne baggrund fastsat reglerne i § 24,  

 stk. 1, nr. 11-13.
Feriehindringen i nr. 12 vedrører kvinder ansat på kontrakt på  

 værnepligtslignende vilkår.
Disse kvinder er værnepligtige i relation til  

 § 24.
Feriehindringen i nr. 13 vedrører personer, som deltager i  

 aktiviteter via en kontrakt om rådighed med forsvarets reaktionsstyrker eller  

 SHIRBRIG (Stand-by Forces High Readiness Brigade). Det er personer, som ikke  

 i  

 øvrigt er fast ansat i forsvaret.
Disse styrker kan blive udsendt til  

 fredsbevarende og humanitære opgaver med kort varsel.
Aktiviteter, der følger  

 af en rådighedskontrakt med Den Danske Internationale Brigade eller med  

 reaktionsstyrkeenheder i søværnet og flyvevåbenet, er eksempler på dette.
 Til nr. 14.
 Feriehindringen vedrører den situation, hvor en lønmodtager ikke  

 kan holde ferie, fordi der ikke er midler til at holde ferie for. Årsagen  

 skal  

 være en tvist om ret til feriepenge eller størrelsen deraf.
 Til nr. 15.
Kommunens tilkendelse af en ydelse efter serviceloven vil i sig  

 selv være tilstrækkeligt til, at en arbejdsgiver, FerieKonto eller den, der i  

 medfør af lovens § 31 administrerer en feriekortordning, kan udbetale  

 feriepenge på grund af denne feriehindring.
Det er den, der får tilkendt  

 ydelsen, som kan være omfattet af feriehindringen.
 Eksempel:
Efter servicelovens § 77 kan en kommune yde tilskud til  

 dækning af udgifter ved ansættelse af hjælpere til pleje, overvågning og  

 ledsagelse til personer med betydelig og varigt nedsat fysisk eller psykisk  

 funktionsevne.
Hvis en person, der har fået tilskud efter § 77, ansætter  

 sin ægtefælle som hjælper, vil ægtefællen ikke kunne påberåbe sig en  

 feriehindring efter nr. 15, da det ikke er ægtefællen, som har fået tilkendt  

 ydelsen.
 Til nr. 16.
 Det er en betingelse, at lønmodtageren er fritaget fra sin  

 arbejdsforpligtelse over for arbejdsgiveren i orlovsperioden.
Til stk. 2 Ifølge lov om dagpenge ved sygdom eller fødsel er  

 det  

 muligt at afvikle barselorlov eller orlov til adoption samtidig med, at  

 lønmodtageren genoptager arbejdet på nedsat tid.
Læs mere på  

 Arbejdsdirektoratets hjemmeside www.adir.dk/ferie under »Vejledning om barsel  

 og ferie«.
Til stk. 3 Det fremgår af lovens § 14, at lønmodtageren  

 har  

 krav på at holde hovedferie 3 uger i sammenhæng, og at lønmodtageren har krav  

 på at holde den i ferieperioden.
 Arbejdsgiveren, FerieKonto eller den, der i medfør af lovens  

 § 31 administrerer en feriekortordning, kan udbetale feriepenge  

 svarende til 3 ugers ferie efter ferieperiodens udløb den 30. september, hvis  

 en lønmodtager ikke har haft mulighed for at holde ferie 3 uger i sammenhæng  

 på  

 grund af en feriehindring op til ferieperiodens udløb.
 Lønmodtageren kan dog vælge at holde ferien på et senere tidspunkt  

 i ferieåret.
 Eksempel 1:
En lønmodtager er sygemeldt frem til den 20. september.  

 Lønmodtageren har krav på at holde 3 ugers hovedferie i sammenhæng, hvilket  

 ikke er muligt inden den 30. september.
Arbejdsgiveren, FerieKonto eller den,  

 der i medfør af lovens § 31 administrerer en feriekortordning, kan  

 udbetale feriepenge svarende til 3 ugers ferie efter ferieperiodens udløb den  

 30. september, hvis lønmodtageren ikke ønsker at holde ferien på et senere  

 tidspunkt i ferieåret.
 Eksempel 2:
 En lønmodtager er sygemeldt frem til den 3. september.  

 Arbejdsgiveren, FerieKonto eller den, der i medfør af lovens § 31  

 administrerer en feriekortordning, kan ikke udbetale feriepengene for  

 hovedferien til lønmodtageren, da lønmodtageren stadig kan nå at holde 3 uger  

 i  

 sammenhæng inden udløbet af ferieperioden.
Til stk. 4 Feriepenge kan som hovedregel først udbetales ved  

 ferieårets udløb, jf. stk. 3, når det er endeligt konstateret, at en  

 lønmodtager ikke har kunnet holde ferie på grund af en eller flere af de  

 nævnte  

 feriehindringer.
Det er alene de feriedage, der ikke er plads til at holde  

 umiddelbart op til ferieårets udløb, der kan ske udbetaling for.
Det er  

 derfor  

 udgangspunktet, at lønmodtageren må afvente, om feriehindringen rent faktisk  

 også kommer til at virke som en konkret hindring for ferie.
Til stk. 5 Arbejdsgiveren, FerieKonto eller den, der i medfør  

 af  

 lovens § 31 administrerer en  

 feriekortordning,  

 kan vælge at udbetale feriepengene til lønmodtageren før enten ferieperiodens  

 eller ferieårets udløb.
Lønmodtageren skal i så fald fremlægge dokumentation  

 for, at feriehindringen varer perioden ud, hvis denne ønsker at få  

 feriepengene  

 udbetalt enten inden ferieperiodens udløb efter stk. 3 eller inden  

 ferieårets udløb efter stk. 4.
Dokumentation kan være en erklæring fra f.eks. læge eller sygehus  

 om, at sygdommen varer perioden ud.
Dokumentationen kan også være en  

 erklæring  

 fra en institution under kriminalforsorgen, hvis personen er indsat i resten  

 af  

 ferieperioden eller op til ferieårets udløb.
Til stk. 6 Bestemmelsen fastslår, at en arbejdsgiver,  

 FerieKonto  

 eller den, der i medfør af lovens §31 administrerer en feriekortordning, vil  

 hæfte for feriepenge, som er udbetalt med urette til lønmodtageren, og som  

 efterfølgende skal indbetales til Arbejdsmarkedets Feriefond efter lovens  

 § 37, stk. 1, hvis den, der udbetaler feriepengene, ved eller burde  

 vide, at lønmodtageren ikke opfylder betingelserne efter stk. 1 - 5.
Det kan f.eks. være den situation, hvor en arbejdsgiver udbetaler  

 feriepenge til en lønmodtager, hvor lønmodtageren har været forhindret i at  

 holde ferien af andre grunde end de i stk. 1 nævnte.
Det kan også være  

 den  

 situation, at arbejdsgiveren udbetaler feriepenge for flere dage end de dage,  

 hvor lønmodtageren har haft en feriehindring.
FerieKonto eller den, der i medfør af lovens § 31  

 administrerer en feriekortordning, vil kunne ifalde ansvar, hvis  

 feriebeviset ikke er behørigt attesteret.
Der er imidlertid ikke pligt til  

 nærmere at undersøge de faktiske forhold.
En lønmodtager, som uretmæssigt  

 skaffer sig attestation, vil derfor hæfte alene, hvis FerieKonto eller den,  

 der  

 i medfør af lovens § 31 administrerer en feriekortordning, ikke ved  

 eller burde vide, at feriebeviset ikke er attesteret korrekt.
Udbetaling før tid Arbejdsgiveren, FerieKonto eller den, der i medfør  

 af  

 lovens § 31 administrerer en feriekortordning, vil kunne ifalde ansvar,  

 hvis lønmodtageren slet ikke viser dokumentation, men blot mundtligt  

 erklærer,  

 at feriehindringen varer enten ferieperioden eller ferieåret ud.
Den, der  

 skal  

 udbetale feriepengene, vil desuden kunne ifalde ansvar, hvis lønmodtageren  

 fremviser dokumentation, og den, der skal udbetale feriepengene, enten ved  

 eller burde vide, at lønmodtagerens dokumentation ikke er fyldestgørende  

 eller  

 ukorrekt.
 En arbejdsgiver m.v. vil således ikke være ansvarlig, hvis  

 lønmodtageren fremviser dokumentation, som enten er opnået på forkert  

 grundlag,  

 eller som indeholder urigtige oplysninger.
 En arbejdsgiver m.v. vil efter omstændighederne kunne få beløbet  

 tilbagebetalt fra lønmodtageren efter de almindelige erstatningsretlige  

 regler.
Til kapitel 11 Automatisk udbetaling af uhævede feriepenge  

 efter ferieårets udløb Til § 25 Arbejdsgiveren, FerieKonto eller den, der i medfør  

 af  

 lovens § 31 administrerer en feriekortordning, er forpligtet til at  

 udbetale beløb efter lovens § 34 a til lønmodtageren.
Stk. 1 giver  

 den, der skal udbetale beløbet, adgang til at undlade udbetaling, hvis der er  

 rimelig grund til det.
Rimelig grund kan f.eks. være, at lønmodtageren ikke  

 har  

 oplyst et kontonummer, selvom arbejdsgiveren har bedt om det.
Pengemangel er  

 ikke rimelig grund til at undlade udbetaling.
 Stk. 2 er en ansvarsregel, hvorefter en arbejdsgiver,  

 FerieKonto eller den, der i medfør af lovens § 31 administrerer en  

 feriekortordning,  

 ikke kan afregne uhævede feriepenge til Arbejdsmarkedets Feriefond eller et  

 andet ferieformål, jf. lovens § 36, stk. 2 og 3, for derved at  

 undgå  

 selv at skulle udbetale beløb efter lovens § 34 a til lønmodtageren.  

 Den,  

 der skal udbetale beløb efter lovens § 34 a, må betale beløbet på ny til  

 lønmodtageren, hvis beløbet er overført til Arbejdsmarkedets Feriefond eller  

 et  

 andet ferieformål, jf. lovens § 36, stk. 2 og 3.
 En lønmodtager, som med urette ikke har fået beløb udbetalt efter  

 lovens § 34 a, må rejse kravet over for arbejdsgiveren, inden kravet  

 forældes efter lovens § 35.
Til § 26 Arbejdsgiveren, FerieKonto eller den, der i medfør  

 af  

 lovens § 31 administrerer en feriekortordning, vil normalt overføre  

 pengene til lønmodtagerens bankkonto.
Den, der skal udbetale feriepengene,  

 kan  

 ikke udbetale på anden måde, f.eks. via check, hvis udbetaling normalt sker  

 ved  

 bankoverførsel.
Lønmodtageren eller arbejdsgiveren kan således ikke kræve, at  

 feriepengene  

 udbetales på anden måde end normalt.
Den, der skal udbetale beløb efter  

 lovens  

 § 34 a, skal sende brevet om overførslen til lønmodtagerens sidste  

 kendte  

 adresse.
 Hvis brevet til lønmodtageren kommer retur fra postvæsenet med  

 oplysning om lønmodtagerens nye adresse, skal brevet sendes til denne  

 adresse.  

 Arbejdsgiveren, FerieKonto eller den, der i medfør af lovens § 31  

 administrerer en feriekortordning, er ikke forpligtet til at finde  

 lønmodtagerens nye adresse, hvis postvæsenet returnerer brevet uden oplysning  

 om ny adresse.
Til kapitel 12 Udbetaling af uhævede feriepenge efter  

 ansøgning Til § 28 Arbejdsdirektoratets blanket om udbetaling med  

 tilhørende vejledning findes på www.adir.dk/ferie, www.feriekonto.dk og  

 www.virk.dk.
En arbejdsgiver eller den, der i medfør af lovens § 31  

 administrerer en feriekortordning, kan selv udfærdige en blanket, som  

 eksempelvis tilgodeser den enkelte virksomheds særlige behov.
Blanketten skal  

 for at blive godkendt af Arbejdsdirektoratet som minimum indeholde de samme  

 oplysninger som Arbejdsdirektoratets blanket.
Til § 30 Lønmodtageren kan kun få udbetalt uhævede  

 feriepenge fra  

 én feriekortordning, som administreres i medfør af lovens § 31, eller  

 fra ét feriekontobevis.
Dette gælder uanset antallet af ansættelsesforhold.
Til § 31, stk. 1 En lønmodtager kan godt få udbetalt uhævede  

 feriepenge  

 fra flere ophørte ansættelsesforhold, hvis lønmodtageren har haft flere  

 ansættelsesforhold i optjeningsåret.
En lønmodtager kan også få udbetalt  

 uhævede feriepenge for den 5. ferieuge fra flere forskellige  

 ansættelsesforhold.
Til § 31, stk. 2 Hver ansættelsesperiode kan højst tælle med én gang  

 i  

 opgørelsen af de 9½ måned, hvis lønmodtageren har haft flere  

 ansættelsesforhold  

 samtidig.
 Eksempel 1:
 En lønmodtager har to ansættelsesforhold i et optjeningsår.  

 Ansættelsesforhold A løber fra den 1. februar til den 30. september (8  

 måneder). Ansættelsesforhold B løber fra den 1. september til den 31.  

 december  

 (4 måneder).
Ansættelsesperioderne udgør sammenlagt 12 måneder.
September måned  

 kan dog kun tælles med én gang, da lønmodtageren har været ansat i begge  

 ansættelsesforhold i denne måned.
Lønmodtageren kan derfor højst medregne 11  

 måneders ansættelse, da lønmodtageren kun har haft beskæftigelse fra den 1.  

 februar til den 31. december i optjeningsåret.
Lønmodtageren kan få udbetalt  

 feriepenge for optjent ferie, der vedrører beskæftigelse udover 9½ måneds  

 samlet beskæftigelse, dvs. for 1½ måned.
 Lønmodtageren kan dog vælge i stedet at få udbetalt feriepenge for  

 ansættelsesforhold A, da dette er ophørt inden udløbet af ferieåret.  

 Lønmodtageren vil også kunne få udbetalt feriepenge for ansættelsesforhold B,  

 hvis dette også er ophørt inden ferieårets udløb.
 Eksempel 2:
 En lønmodtager har tre ansættelsesforhold i et optjeningsår.  

 Ansættelsesforhold A løber fra den 1. januar til den 31. december (12  

 måneder).  

 Ansættelsesforhold B løber fra den 1. februar til den 31. juli (6 måneder).  

 Ansættelsesforhold C løber fra den 1. august til den 31. december (5  

 måneder).
Ansættelsesperioderne er sammenlagt 23 måneder.
Perioden fra den  

 1. februar til den 31. december kan dog kun tælles med én gang, da  

 lønmodtageren har haft to ansættelsesforhold i denne periode.
Lønmodtageren kan få udbetalt feriepenge for optjent ferie for  

 beskæftigelse i 2½ måned vedrørende ansættelsesforhold A, da dette strækker  

 sig  

 ud over 9½ måneds varighed.
Lønmodtageren kan få udbetalt feriepenge for  

 optjent ferie for beskæftigelse i 1½ måned vedrørende ansættelsesforhold B og  

 C, da disse sammenlagt strækker sig ud over 9½ måneds varighed.
Lønmodtageren  

 kan derfor få udbetalt uhævede feriepenge for optjent ferie for i alt 4  

 måneders beskæftigelse.
Lønmodtageren kan dog vælge at få udbetalt uhævede feriepenge for  

 ansættelsesforhold B, da dette er ophørt.
Lønmodtageren kan få udbetalt  

 uhævede  

 feriepenge fra flere ansættelsesforhold, hvis ansættelsesforholdene er ophørt  

 inden udgangen af ferieåret.
Lønmodtageren vil derfor også kunne få udbetalt  

 uhævede feriepenge fra ansættelsesforhold A og C, hvis disse er ophørt inden  

 ferieårets udløb.
Til § 32 En arbejdsgiver, FerieKonto eller den, der i medfør  

 af  

 lovens § 31 administrerer en feriekortordning, kan ikke afregne uhævede  

 feriepenge til Arbejdsmarkedets Feriefond eller til et andet ferieformål, jf.  

 lovens § 36, stk. 2 og 3, for derved at undgå selv at skulle  

 udbetale  

 beløb efter lovens § 34 b til lønmodtageren.
Arbejdsgiveren, FerieKonto eller den, der i medfør af lovens  

 § 31 administrerer en feriekortordning, er således forpligtet til at  

 udbetale beløb efter lovens § 34 b til lønmodtageren.
Den, der skal  

 udbetale beløb efter lovens § 34 b, må betale beløbet på ny til  

 lønmodtageren, hvis beløbet er overført til en feriefond, og lønmodtageren i  

 rette tid har søgt arbejdsgiveren eller den, der i medfør af lovens § 31  

 administrerer en feriekortordning, om udbetalingen.
Til § 33 Bestemmelsen fastslår, at en arbejdsgiver,  

 FerieKonto  

 eller den, der i medfør af lovens § 31 administrerer en  

 feriekortordning,  

 vil hæfte for feriepenge, som efterfølgende skal indbetales til  

 Arbejdsmarkedets  

 Feriefond efter lovens § 37, stk. 2, hvis den, der udbetaler  

 feriepengene ved eller burde vide, at lønmodtageren her fået udbetalt  

 feriepenge i strid med reglerne.
Arbejdsgiveren m.v. skal imidlertid ikke  

 kontrollere rigtigheden af lønmodtagerens oplysninger.
 Eksempel 1:
 En lønmodtager har på blanketten oplyst at have modtaget  

 offentlige ydelser, som nævnt i lovens § 34 b, stk. 4, i ferieåret  

 for flere dage end lønmodtageren har dage med uhævede feriepenge.  

 Arbejdsgiveren vil hæfte for indbetalingen til Arbejdsmarkedets Feriefond,  

 hvis  

 feriepengene er udbetalt med urette.
 Eksempel 2:
En lønmodtager undlader at udfylde en rubrik på blanketten om  

 uhævede feriepenge.
Arbejdsgiveren udbetaler alligevel feriepengene, selv om  

 arbejdsgiveren ved, at der mangler oplysninger.
Arbejdsgiveren vil hæfte for  

 indbetalingen til Arbejdsmarkedets Feriefond, hvis feriepengene er udbetalt  

 med  

 urette.
 Eksempel 3:
En lønmodtager har oplyst, at denne ikke har modtaget offentlige  

 ydelser i ferieåret.
Arbejdsgiveren udbetaler feriepengene.
Det viser sig  

 efterfølgende, at lønmodtageren har modtaget offentlige ydelser.  

 Lønmodtageren  

 hæfter alene for indbetalingen til Arbejdsmarkedets Feriefond.
 En arbejdsgiver m.v. vil efter omstændighederne  

 kunne få  

 beløbet tilbagebetalt fra lønmodtageren efter de almindelige  

 erstatningsretlige  

 regler.
Til kapitel 13 Anden udbetaling efter ferieårets afslutning Til § 34, stk. 1 Uhævede feriepenge, som ikke udbetales efter lovens  

 §§ 34 a eller 34 b, tilfalder statskassen, Arbejdsmarkedets Feriefond  

 eller andre ferieformål i medfør af lovens § 36, stk. 2 og 3, jf.  

 dog  

 lovens §§ 19 og 40. Det er i bestemmelsen fastsat, at en person, som har  

 holdt sin ferie, men som ikke i tide har hævet de dertil hørende feriepenge,  

 i  

 visse tilfælde kan få dem udbetalt på et senere tidspunkt.
Der er tale om en  

 undtagelse fra princippet om, at feriepenge er forældet og dermed tabt, når  

 de  

 ikke udbetales i det relevante ferieår, jf. lovens § 36. Lønmodtageren  

 skal søge Arbejdsdirektoratet om udbetaling, jf. lovens § 44,  

 stk. 5.
Det er en betingelse for udbetaling af feriepenge, at  

 lønmodtageren har fået attesteret, at ferien er holdt i ferieåret.
Har  

 lønmodtageren skiftet job i tiden mellem den afholdte ferie og anmodningen om  

 udbetaling, er det arbejdsgiveren på tidspunktet for feriens afholdelse, som  

 kan dokumentere, at ferien er holdt.
Kravet på uhævede feriepenge er omfattet af en 3-årig forældelse,  

 jf. dog lovens § 34 b, stk. 5. Det betyder, at en lønmodtager kan  

 få  

 udbetalt beløbet, hvis denne har rettet henvendelse til Arbejdsdirektoratet  

 inden 3 år efter udløbet af det ferieår, hvor ferien blev holdt.
Det er i  

 øvrigt en forudsætning, at ferien er holdt efter de gældende regler på  

 ferietidspunktet.
Ferie optjent før den 1. januar 2002 er omfattet af en 5-årig  

 forældelse.
Det vil f.eks. sige, at uhævede feriepenge for ferieåret, der  

 løber  

 fra den 2. maj 1999 til den 1. maj 2000 (optjeningsår 1998), kan udbetales,  

 hvis lønmodtageren søger om det inden den 1. maj 2005.
Til § 34, stk. 2 Udbetaling af uhævede feriepenge forudsætter, at  

 kravet  

 på feriepenge ikke er forældet i forholdet mellem lønmodtageren og  

 arbejdsgiveren, jf. lovens § 35. Fristerne er henholdsvis den 15. maj og  

 den 10. juli for ferie optjent før den 1. januar 2002. Dette følger af  

 § 35, i dagældende lov nr. 396 af 31. maj 2000, om ferie.
Fristen for at  

 rejse kravet over for arbejdsgiveren for ferie optjent før den 1. januar 2001  

 er den 1. april i ferieåret.
Dette følger af § 21, i dagældende  

 lovbekendtgørelse nr. 538 af 25. juni 1999, om ferie.
Kravet skal herefter  

 være  

 søgt gennemført uden ugrundet ophold.
Uden ugrundet ophold fortolkes som en  

 måned.
Arbejdsdirektoratet kan, hvis arbejdsgiveren indbetaler  

 feriepengene, tillade udbetaling til lønmodtageren, selvom kravet er  

 forældet.  

 Arbejdsdirektoratet vil ifølge praksis tillade udbetaling, hvis lønmodtageren  

 har haft en feriehindring.
Det samme gælder, hvis feriepengene er optjent i  

 2000 eller før, og lønmodtageren kan dokumentere at have holdt ferien.
Til § 34, stk. 3 Arbejdsdirektoratet kan under særlige  

 omstændigheder  

 tillade udbetaling efter § 34, stk. 3, hvis en lønmodtager har  

 været  

 fysisk eller psykisk forhindret i at rejse sit krav over for en arbejdsgiver  

 på  

 grund af alvorlig sygdom.
Det er lønmodtageren, som for egen regning må  

 bevise,  

 at der har været tale om en sådan hindring.
Det kan f.eks. ske ved  

 lægeerklæring eller dokumentation for indlæggelse på hospital.
 Særlige omstændigheder kan også være, at lønmodtagerens løn m.v.  

 efterfølgende er blevet reguleret, eller der sker en ændring af  

 skatteansættelsen,  

 således at lønindtægten reelt var større end lønmodtageren vidste, da  

 forældelsen indtrådte.
Til kapitel 14 Indhentning af oplysninger og opbevaring af  

 dokumentation Til § 36, stk. 3 Bestemmelsen har betydning i de tilfælde, hvor  

 arbejdsgiveren eller den, der i medfør af lovens § 31 administrerer en  

 feriekortordning, først efter den 30. september efter ferieårets udløb får  

 besked fra Arbejdsdirektoratet om, hvor mange dage, der højst kan udbetales  

 feriepenge for efter lovens § 34 b, stk. 4, jf. stk. 2 eller 3  

 i  

 lovens § 34 b, og hvor beløbet allerede er afregnet til Arbejdsmarkedets  

 Feriefond eller et andet ferieformål, jf. lovens § 36, stk. 2 og 3.  

 Arbejdsdirektoratet træffer afgørelse om udbetaling fra fonden.
Til kapitel 15 Straffebestemmelser Til § 37 Arbejdsgivere, lønmodtagere og disses  

 organisationer, og  

 de, som administrerer beløb efter lovens § 36, stk. 3, kan straffes  

 med bøde.
Bøde kan komme på tale, hvor Arbejdsdirektoratet har anmodet om  

 oplysninger til brug for udøvelse af sin myndighed, jf. lovens § 43 og  

 bekendtgørelsens § 35, og hvor denne anmodning ikke efterleves.
Det vil  

 være en konkret vurdering om manglende videregivelse af oplysninger, som  

 Arbejdsdirektoratet har anmodet om, skal medføre politianmeldelse.
 Manglende videregivelse af oplysninger kan også blot medføre, at  

 Arbejdsdirektoratet træffer afgørelse på det foreliggende grundlag evt. til  

 skade for den pågældende.
 En arbejdsgiver eller den, der i medfør af lovens § 31  

 administrerer en feriekortordning, som ikke opbevarer eller videresender  

 blanketter, der har dannet grundlag for udbetaling af feriepenge efter lovens  

 kapitel 5 a, jf. § 36, kan straffes med bøde.
 Denne vejledning erstatter vejledning nr. 169 af 20. november 2000  

 om ferie og vejledning nr. 152 af 27. december 2003 om ændring af  

 bekendtgørelse om ferie.
