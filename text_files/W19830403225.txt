Fundet, at skeloverskridelsesproblemer ikke kan løses ved hjælp at  

 byggelovgivningen, men er naboretlige forhold.
Påbud efter § 17 kan kun  

 udstedes til ejeren af den ejendom, hvorpå byggeriet er beliggende Byggestyrelsen har i dag skrevet følgende til hr.
Heinrich Madsen,  

 Nørrebrogade 21, 6700 Esbjerg.
»Byggelovsklage vedrørende ejendommen matr.nr. 2 ct, boldesager De har klaget til byggestyrelsen over, at Esbjerg kommune har påbudt Dem  

 at fjerne en del af et dem tilhørende skur, som delvis er beliggende på  

 ovennævnte naboejendom, som ønskes bebygget med en carport og redskabsrum i  

 skel.
 Amtsrådet har afvist at behandle Deres klage.
I denne anledning skal man meddele, at byggelovgivningen ikke giver nogen  

 løsning på de situationer, hvor der ved gennemførelsen af et byggeri sker  

 skelovertrædelser, idet lovgivningens bestemmelser forudsætningsvis er  

 baseret på ejendomsrettens almindelige regler om adgangen til at råde over  

 fast ejendom, hvilket betyder, at ejeren privatretligt kun har ret til at  

 råde indenfor sin egen ejendoms grænse.
Skeloverskridelsesproblemer kan  

 således ikke løses ved hjælp af byggelovgivningen, men er et naboretligt  

 spørgsmål.
Spørgsmålet, om der privatretligt måtte være vundet hævd, henhører  

 under domstolenes afgørelse.
Det er byggestyrelsens opfattelse, at det af kommunen udstedte påbud næppe  

 kan gennemtvinges ved domstolene for så vidt angår den del af påbudet, der  

 retter sig mod den del af skuret, der er beliggende på naboejendommen matr.  

 nr. 2 et, da et påbud efter byggelovens § 17 kun kan udstedes til ejeren af  

 den ejendom, hvorpå byggeriet er beliggende.
Man er endvidere af den  

 opfattelse, at et eventuelt påbud til ejeren af 2 et om at fjerne den del af  

 udhuset, som er beliggende på denne ejendom, næppe heller ville kunne  

 gennemtvinges ved domstolene, før der er taget stilling til hævdspåstanden,  

 da det ellers ikke vil kunne udelukkes, at efterkommelse af påbudet ville  

 kunne medføre ulovlig selvtægt og dermed eventuel erstatningspligt for  

 kommunen.
 Under disse omstændigheder må byggestyrelsen således give klageren medhold  

 i, at det af kommunen udstedte påbud på betænkelig måde vil kunne foregribe  

 udfaldet af en privatretlig nabokonflikt, og man ophæver hermed kommunerne  

 påbud.
 Når det privatretlige hævdsproblem afklares, vil byggelovssagen kunne  

 genoptages.
 Man henviser i øvrigt til byggestyrelsens vejledning optaget i Byggedata  

 og Håndbog for bygningsmyndigheder under nr. 1202134.
PDV EB Poul Spenter eksp.sekr.
