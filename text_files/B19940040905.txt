I medfør af § 15 stk. 3 i lov nr. 397 af 10.juni 1987 om sundhedsvæsenets centralstyrelse m.v. med senere ændringer, senest ændret ved lov nr. 503 af 30.juni 1993, fastsættes efter forhandling med Sundhedsvæsenets Patientklagenævn:
 § 1.  Patientklagenævnet behandler ikke klager over  

 tandlægers faglige virksomhed, som kan behandles i det i overenskomst mellem  

 Sygesikringens Forhandlingsudvalg og Dansk Tandlægeforening etablerede  

 klagesystem, jf. dog stk.2 og 3.
 Stk. 2.  De amtslige tandlægenævn og  

 landstandlægenævnet, jf. stk.1, skal foretage indberetning til  

 Sundhedsstyrelsen om alle de af nævnene trufne afgørelser.
 Stk. 3.  I alle sager, hvor de amtslige nævn eller  

 landstandlægenævnet skønner, at der foreligger en alvorlig overtrædelse af  

 tandlægeloven, der kan give anledning til kritik eller anden reaktion, skal  

 de amtslige nævn eller landstandlægenævnet foretage indberetning til  

 Sundhedsstyrelsen snarest efter sagens undersøgelse, og således at afgørelsen  

 udsættes indtil sagen er afsluttet i Patientklagenævnet.
Stk. 4.  Efter undersøgelse af sagerne, skal  

 Sundhedsstyrelsen indbringe samtlige sager, der er indbragt efter stk. 3 til  

 Patientklagenævnets afgørelse.
Endvidere skal de sager, der er indberettet  

 efter stk.2, og hvor Sundhedsstyrelsen finder, at der er sket en overtrædelse  

 af tandlægeloven, indbringes for Patientklagenævnet.
 § 2.  Bekendtgørelsen træder i kraft den 15. juni  

 1994.
 Stk. 2.  Samtidig ophæves bekendtgørelse nr. 797 af  

 12.december 1988 om afgrænsning af Sundhedsvæsenets Patientklagenævns  

 virksomhed.
