 For tilskrivninger på driftslånskonti, der er foreningens fremmedkapital  

 (medlemmerne er sidestillet med foreningens kreditorer i øvrigt for så vidt  

 angår indeståendet på kontoen), anvendes nedenstående retningslinier, når det  

 enkelte års tilskrivninger på kontoen skal henstå i foreningen i et nærmere  

 angivet åremål, før de kommer til udbetaling til medlemmet:
De enkelte medlemmer skal ved indkomstopgørelsen medregne deres andel i  

 det enkelte års tilskrivning på kontoen i det indkomstår, hvori  

 tilskrivningen finder sted.
Ved denne beskatning gives der efter  

 ligningsrådets vedtagelse et kursnedslag på 50% under forudsætning, at 1. bindingsperioden ikke er under 10 år, 2. indeståendet forrentes med ikke over 8-10% p.a., 3. det nuværende kurs- og renteniveau er uændret.
 Ved kortere bindingsperiode eller højere forrentning gives der et  

 tilsvarende mindre kursnedslag.
 Renter, der tilskrives driftslånskontoen, skal dog medregnes ved  

 indkomstopgørelsen med det fulde beløb.
Ved formueopgørelsen medregnes den del af indeståendet på  

 driftslånskontoen, som er tilskrevet i det sidst forløbne indkomstår, med et  

 kursnedslag svarende til det, der er givet ved indkomstopgørelsen.
For de  

 følgende indkomstår medregnes den pågældende del af indeståendet med et  

 sådant reduceret kursnedslag, så at værdien umiddelbart før  

 udbetalingstidspunktet svarer til pari.
For medlemmer med flere års  

 indeståender på driftslånskontoen kan formueværdien dog fastsættes efter en  

 gennemsnitskurs, der f.eks. kan fastsættes til 75, hvis medlemmet er  

 indkomstbeskattet efter en kurs på 50 af de enkelte års tilskrivninger, som  

 har været af nogenlunde samme størrelse for hvert år, og medlemmet har  

 indestående for hele bindingsperioden.
 I det omfang, der i medlemmets indkomst- og formueansættelser for  

 tidligere indkomstår er medregnet tilskrivninger uden kursnedslag eller med  

 kursnedslag, der er mindre end det, der følger af foranstående, tages  

 ansættelserne op til ændring, når der fremsættes anmodning herom, eller  

 forholdet er skattemyndighederne bekendt, og der ikke er forløbet mere end 3  

 år fra udløbet af det pågældende indkomstår.
