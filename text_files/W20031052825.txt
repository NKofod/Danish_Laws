Afslag  

 på anmodning om aktindsigt i fødselsjournal fra 1978 med henblik på at få  

 kendskab til klokkeslættet for fødslen Nævnet fandt ikke grundlag for at kritisere overlægen.  

 Nævnet lagde vægt på, at det fremgår af lov om patienters retsstilling, at en  

 patient som udgangspunkt alene har ret til aktindsigt i journaler udfærdiget  

 på  

 offentlige sygehuse fra og med 1. januar 1987.
 Nævnet lagde endvidere vægt på, at overlægen foretog  

 overvejelser om aktindsigt i henhold til princippet om meroffentlighed,  

 således  

 at der blev foretaget en konkret vurdering af journaloplysningernes indhold  

 og  

 deres betydning for patienten.
Det var i den forbindelse nævnets opfattelse, at de  

 pågældende overvejelser ikke var af usaglig karakter, da det fremgår af  

 Sundhedsstyrelsens vejledning nr. 236 af 19. december 1996 om lægers  

 journalføring, at journalen primært er et arbejdsredskab for lægen, og det  

 samtidig følger af lov om patienters retsstilling § 20, at en patient som  

 udgangspunkt har ret til aktindsigt i helbredsoplysninger (journalen), og at  

 retten til aktindsigt er begrundet i patienters interesse i at få aktindsigt  

 i,  

 hvad de fejler, således at de kan tage stilling til den videre behandling.  

 Retten er således nært knyttet til reglerne om information og samtykke.
Det  

 bemærkedes desuden, at nævnet ikke har kompetence til at tage stilling til  

 klager over anvendelsen af ressourcerne inden for det sundhedsfaglige område.
