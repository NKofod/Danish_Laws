 Ved kgl. resolution af 15. maj 1959 har Danmark ratificeret den på De  

 Forenede Nationers 11. plenarforsamling den 20. februar 1957 vedtagne  

 konvention om gifte kvinders statsborgerret.
 Konventionen har følgende ordlyd:
De kontraherende stater, som erkender, at konflikter i lovgivning og  

 praksis med hensyn til statsborgerret opstår som følge af bestemmelser  

 vedrørende kvinders fortabelse eller erhvervelse af statsborgerret ved  

 indgåelse og opløsning af ægteskab, eller på grund af ægtemandens  

 nationalitetsskifte under ægteskabet, som erkender, at De Forenede Nationers Generalforsamling i artikel 15 i  

 den universelle erklæring om menneskerettigheder har udtalt, at »enhver  

 har ret til et statsborgerskab«, og at »ingen vilkårligt skal  

 fratage sin statsborgerret eller nægtes retten til at skifte  

 nationalitet«, som ønsker at samarbejde med De Forenede Nationer for at fremme almindelig  

 respekt for og overholdelse af menneskerettighederne og de grundlæggende  

 friheder for alle uden hensyn til køn, er kommet overens om følgende bestemmelser:
 Artikel 1.
 Enhver kontraherende stat er enig i, at hverken indgåelse eller opløsning  

 af et ægteskab mellem en af dens borgere og en udlænding eller forandring af  

 ægtemandens statsborgerret under ægteskabet automatisk skal berøre hustruens  

 statsborgerretlige forhold.
Artikel 2 Enhver kontraherende stat er enig i, at såfremt en af dens statsborgere  

 frivilligt erhverver statsborgerret i et andet land eller giver afkald på sin  

 statsborgerret, skal dette ikke forhindre hans hustru i at bevare sin  

 statsborgerret.
 Artikel 3.
 1. Enhver kontraherende stat er enig i, at en  

 udenlandsk kvinde, der er gift med en af dens statsborgere, efter ansøgning  

 skal kunne erhverve ægtemandens statsborgerret på særlig lempelige  

 betingelser; meddelelse af sådan statsborgerret kan dog underkastes sådanne  

 begrænsninger, som måtte være nødvendige af hensyn til den nationale  

 sikkerhed eller af almene hensyn.
 2. Enhver kontraherende stat er enig i, at denne  

 konvention ikke skal fortolkes således, at den kommer til at berøre nogen  

 lovgivning eller retspraksis, hvorefter en udenlandsk kvinde, der er gift med  

 en af dens borgere, har en egentlig ret til efter ansøgning at erhverve  

 ægtemandens statsborgerret.
 Artikel 4.
 1. Denne konvention skal være åben for undertegnelse  

 og ratifikation for alle medlemmer af De Forenede Nationer og for enhver  

 anden stat, som er eller herefter bliver medlem af en sær-organisation under  

 De Forenede Nationer, eller som har tiltrådt eller herefter tiltræder  

 statutterne for Den Mellemfolkelige Domstol, eller som har modtaget en  

 opfordring fra De Forenede Nationers Generalforsamling.
 2. Denne konvention skal ratificeres, og  

 ratifikationsdokumenterne deponeres hos De Forenede Nationers  

 generalsekretær.
 Artikel 5.
 1. Denne konvention er åben for tiltrædelse for alle  

 stater, som er nævnt i artikel 4, stk. 1.
 2. Tiltrædelse sker ved deponering af et  

 tiltrædelsesinstrument hos De Forenede Nationers generalsekretær.
 Artikel 6.
 1. Denne konvention træder i kraft den  

 halvfemsindstyvende dag efter datoen for deponering af det sjette  

 ratifikations- eller tiltrædelsesinstrument.
 2. For enhver stat, der ratificerer eller tiltræder  

 konventionen, efter at det sjette ratifikations- eller tiltrædelsesinstrument  

 er deponeret, skal konventionen træde i kraft den halvfemsindstyvende dag  

 efter vedkommende stats deponering af sit ratifikations- eller  

 tiltrædelsesinstrument.
 Artikel 7.
 1. Denne konvention kommer til anvendelse i alle ikke-  

 selvstyrende områder, mandat- og koloniområder og andre områder udenfor en  

 stats egentlige territorium (biområder), for hvis mellemfolkelige forhold en  

 kontraherende stat er ansvarlig; vedkommende kontraherende stat skal, i  

 overensstemmelse med bestemmelserne i denne artikels 2. stykke, ved  

 undertegnelsen, ratifikationen eller tiltrædelsen afgive erklæring om,  

 hvilket eller hvilke biområder konventionen uden videre skal omfatte som  

 følge af undertegnelsen, ratifikationen eller tiltrædelsen.
2. I de tilfælde, hvor et biområde med hensyn til  

 statsborgerret ikke sidestilles med det egentlige territorium, skal den  

 kontraherende stat, når den kontraherende stats eller biområdets  

 forfatningslove eller praksis kræver dettes forhåndssamtykke til  

 konventionsanvendelse indhentet, søge at indhente det nødvendige samtykke fra  

 biområdet indenfor en frist af tolv måneder fra den dato, på hvilken den  

 kontraherende stat undertegnede konventionen; når et sådant samtykke er  

 blevet indhentet, skal den kontraherende stat give meddelelse herom til De  

 Forenede Nationers generalsekretær.
Denne konvention finder anvendelse i det  

 eller de områder, som er nævnt i meddelelsen, fra den dag generalsekretæren  

 har modtaget den.
 3. Efter udløbet af den i denne artikels 2. stykke  

 nævnte tolv måneders frist skal vedkommende kontraherende stater underrette  

 generalsekretæren om forhandlingerne med de biområder, for hvis  

 mellemfolkelige forhold de er ansvarlige, og hvis samtykke til anvendelse af  

 nærværende konvention ikke er givet.
Artikel 8 1. Enhver stat kan ved undertegnelsen, ratifikationen  

 eller tiltrædelsen tage forbehold overfor en hvilken som helst artikel i  

 denne konvention med undtagelse af artiklerne 1 og 2.
2. Såfremt en stat tager forbehold i henhold til stk.  

 1 i denne artikel, skal konventionen, med undtagelse af de bestemmelser  

 forbeholdet vedrører, have virkning mellem den stat, som har taget forbehold,  

 og de øvrige parter, De Forenede Nationers generalsekretær skal meddele  

 ordlyden af forbeholdet til alle stater, som har tiltrådt eller tiltræder  

 konventionen.
Enhver stat, som har tiltrådt eller senere tiltræder  

 konventionen, kan underrette generalsekretæren om, at den ikke anser sig for  

 bundet af konventionen i forhold til den stat, som har taget forbehold.
Denne  

 meddelelse må i de tilfælde, hvor en stat allerede har tiltrådt konventionen,  

 gives inden halvfemsindstyve dage efter datoen for generalsekretærens  

 meddelelse, og i de tilfælde, hvor en stat senere tiltræder, inden  

 halvfemsindtyve dage efter datoen for deponeringen af ratifikations- eller  

 tiltrædelsesinstrumentet.
I tilfælde af en sådan meddelelses afgivelse, skal  

 konventionen ikke anses for at være i kraft mellem den stat, som har givet  

 meddelelsen, og den stat, som har taget forbehold.
3. Enhver stat, som har taget forbehold i henhold til  

 stk. 1 i denne artikel, kan på ethvert tidspunkt, efter at forbeholdet er  

 blevet godkendt, helt eller delvist tilbagekalde forbeholdet ved meddelelse  

 herom til De Forenede Nationers generalsekretær.
En sådan meddelelse skal  

 have virkning fra modtagelsesdatoen.
 Artikel 9.
1. Enhver kontraherende stat kan opsige denne  

 konvention ved en skriftlig meddelelse til De Forenede Nationers  

 generalsekretær.
Opsigelsen træder i kraft et år efter den dag, på hvilken  

 meddelelse modtages af generalsekretæren.
 2. Denne konvention skal ophøre at gælde fra  

 ikrafttrædelsesdagen for den opsigelse, som formindsker antallet af  

 kontraherende parter til under seks.
 Artikel 10.
 Enhver tvist, som måtte opstå mellem to eller flere kontraherende stater  

 vedrørende fortolkningen eller anvendelsen af denne konvention, og som ikke  

 har kunnet bilægges ved forhandlinger, skal efter anmodning af en af parterne  

 i tvisten henvises til Den Mellemfolkelige Domstol til afgørelse, med mindre  

 de implicerede parter bliver enige om en anden afgørelsesmåde.
 Artikel 11.
 De Forenede Nationers generalsekretær skal underrette alle medlemmer af De  

 Forenede Nationer og de i konventionens artikel 4, stk. 1, omhandlede  

 ikke-medlemsstater om:
 Artikel 12.
 1. Denne konvention, hvis engelske, franske, kinesiske  

 russiske og spanske tekster er lige autentiske, skal deponeres i De Forenede  

 Nationers arkiv.
 2. De Forenede Nationers generalsekretær skal  

 tilstille alle medlemmer af De Forenede Nationer og de i artikel 4, stk. 1  

 omhandlede ikke-medlemsstater en bekræftet afskrift af konventionen.
 I bekræftelse heraf har de undertegnede, der er behørigt befuldmægtigede  

 af deres respektive regeringer, undertegnet denne konvention, åbnet for  

 undertegnelse i New York, den tyvende februar 1957.
 Danmarks ratifikationsinstrument blev den 22. juni 1959 deponeret hos De  

 Forenede Nationers generalsekretær, og konventionen er herefter i medfør af  

 bestemmelsen i artikel 6, stk. 2 for Danmarks vedkommende trådt i kraft den  

 22. september 1959.
 Konventionen er foruden af Danmark på de vedføjede datoer ratificeret  

 eller tiltrådt af:
 Storbritannien har i medfør af konventionens artikel 7, 2. stk. meddelt,  

 at konventionens gyldighed er udvidet til at omfatte visse territorier, for  

 hvis udenrigske anliggender Storbritannien er ansvarlig.
 Endvidere har regeringerne i Jamaica og Sierra Leone, på hvis territorier  

 konventionen fandt anvendelse inden opnåelse af uafhængighed, meddelt, at de  

 anser sig for bundet af konventionen.
 Af de stater, der har ratificeret eller tiltrådt overenskomsten, har  

 nedennævnte taget forbehold som følger:
 Den argentinske regering har ved sin tiltrædelse taget forbehold med  

 hensyn til anvendelsen af overenskomstens artikler 7 og 10 for så vidt angår  

 territorier under argentinsk suverænitet.
 Guatemala har af konstitutionelle grunde taget forbehold med hensyn til  

 den nærmere anvendelse af artikel 10.
 Udenrigsministeriet, den 7. maj 1965.
 Per Hækkerup.
