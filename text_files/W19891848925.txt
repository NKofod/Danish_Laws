 En tinglyst vejret på et areal, der lå ud til en sø, bevirkede en  

 nedsættelse af grundværdien og ejendomsværdien i henhold til vurderingslovens  

 § 13, stk. 3.
 A klagede over den af skyldrådet ved 18. alm. vurdering pr. 1. januar 1986  

 foretagne ansættelse af ejendomsværdien og grundværdien til 103.100 kr.
 Ejendommen omfattede et ubebygget areal på 758 m2, der var beliggende i en  

 landzone direkte ud til en sø.
 Skyldrådet havde ansat grundværdien med følgende specifikation:
Klageren erhvervede ejendommen i februar 1971 for 6.000 kr., og der var  

 den 2. april 1970 tinglyst vejret over ejendommen for tilgrænsende ejendomme  

 og parceller heraf.
Endvidere tinglystes i august 1971 en deklaration om, at  

 ejendommen ikke måtte anvendes til nogen form for bebyggelse og ikke måtte  

 afhændes uden kommunalbestyrelsens samtykke til andet formål end bådplads.
Til støtte for påstanden henviste klageren bl.a. til arealets købspris på  

 6.000 kr. samt vurderingen ved 17. alm. vurdering pr. 1. april 1981 på 37.200  

 kr. i kontantejendomsværdi.
Endvidere henvistes til de tinglyste vejretter  

 samt til, at ejendommens retlige udnyttelsesmuligheder var begrænset til  

 rekreative formål, herunder til anvendelse som bådplads.
Landsskatteretten bemærkede, at grundværdien i henhold til bestemmelserne  

 i vurderingslovens § 6, jf. § 13, stk. 1, udgør grundens handelsværdi i  

 ubebygget stand under hensyn til beskaffenhed og beliggenhed og i økonomisk  

 henseende god anvendelse.
Ved vurderingen skal der i henhold til  

 vurderingslovens § 13, stk. 3, tages hensyn til privatretlige servitutter,  

 der er pålagt et grundareal til fordel for et areal under en anden ejendom,  

 såvel ved vurderingen af den herskende som af den tjenende ejendom.
I øvrigt  

 skal der bortses fra rettigheder og forpligtelser af privatretlig karakter.
 Efter de foreliggende oplysninger om ejendommens beliggenhed samt retlige  

 udnyttelsesmuligheder - herunder den tinglyste vejret - fandt  

 Landsskatteretten, at grundværdien var for høj og burde nedsættes til 37.900  

 kr., svarende til 50 kr. pr. m2 grundareal.
 I konsenvens heraf blev ejendomsværdien ligeledes nedsat til 37.900 kr.
 (* 1) Afgørelsen er offentliggjort i Skat 1989, nr. 9, side 737.
