§ 1 I ministeriet for offentlige arbejders bekendtgørelse nr. 187 af 15. maj  

 1962 om prøver for elektroinstallatører foretages følgende ændringer:
 1. § 3, stk. 2, affattes således:
 »Stk. 2.  Prøven afholdes under kontrol af en  

 eksamenskommission bestående af 7 medlemmer, der udnævnes af ministeriet for  

 offentlige arbejder for en periode af 5 år efter indstilling af de respektive  

 institutioner og organisationer:
1 medlem som repræsentant for elektricitetsrådet, 2 medlemmer som repræsentanter for Danske Elværkers Forening, 1 medlem som repræsentant for Elektroinstallatørernes Landsforening ELFO, 1 medlem som repræsentant for Dansk El-Forbund, 1 medlem som repræsentant for El-fagets Uddannelsesnævn, 1 medlem som repræsentant for undervisningsministeriet, direktoratet for  

 erhvervsuddannelserne.
Formand for eksamenskommissionen er elektricitetsrådets  

 repræsentant.« 2. § 6, stk. 1, pkt. 1, affattes således:
 »Den pågældende skal ved attester (svendebrev, eksamensbevis el.  

 lign.) godtgøre enten at have bestået en af de i nedenstående pkt. a-c nævnte  

 prøver eller at have afsluttet en faglig elektroteknisk uddannelse, som er  

 omfattet af nedenstående pkt. d.
a.
Svendeprøve som elektriker.
b.
Svendeprøve som elektromekaniker.
c.
Den almindelige maskinisteksamen eller maskinmestereksamen.
d.
Anden af eksamenskommissionen anerkendt faglig uddannelse som elektriker eller elektromekaniker på tilsvarende niveau som de uddannelser, der afsluttes med de under pkt. a og b nævnte prøver.
 3. § 11 affattes således:
 »§ 11.  Følgende betingelser for efter bestået  

 prøve at opnå eksamensbevis (jfr. § 10) skal være opfyldt:
 1. Den pågældende skal ved attester over for skolen  

 godtgøre at have mindst følgende praktiske, elektrotekniske uddannelse:
a.
For elektrikere (jfr. § 6, pkt. 1 a): 3 års arbejde i  

 stærkstrømsteknisk virksomhed efter bestået svendeprøve som elektriker, heraf  

 mindst 1 år som elektriker.
b.
For elektromekanikere (jfr. § 6, pkt. 1 b): 3 års arbejde i  

 stærkstrømsteknisk virksomhed efter bestået svendeprøve som elektromekaniker,  

 heraf mindst 2 år som elektriker.
c.
For maskinmestre (jfr. § 6, pkt. 1 c): 2 års arbejde i  

 stærkstrømsteknisk virksomhed, heraf mindst 1 år som elektriker.
d.
For elektrikere eller elektromekanikere, som har afsluttet en  

 uddannelse, der er omfattet af § 6, pkt. 1 d): Arbejde i stærkstrømsteknisk  

 virksomhed efter nærmere af eksamenskommissionen fastsatte regler.
Under  

 arbejde i stærkstrømsteknisk virksomhed regnes også arbejde ved drift af  

 elektricitetsværk i skib.
Om fordelingen af den krævede elektrikerpraksis på  

 forskellige arbejdsområder fastsætte eksamenskommissionen nærmere regler.
2. Den pågældende skal over for skolen dokumentere at  

 have bestået en af eksamenskommissionen godkendt prøve i bogføring.
Prøven er  

 bestået, når der er opnået en karakter af mindst »godt« efter den i  

 § 9 nævnte skala eller en efter eksamenskommissionens afgørelse dermed  

 ækvivalent karakter efter en anden skala.
 Kun kurser af et omfang, der mindst svarer til undervisningen i bogføring  

 ved de frivillige mesterprøver for håndværksmestre, godkendes af  

 kommissionen.
Er en skole i tvivl om, hvorvidt attesterne er tilstrækkelige, indsendes  

 disse til eksamenskommissionen, som endeligt afgør sagen.
Kommissionen er i  

 øvrigt berettiget til at kræve attesterne indsendt til prøvelse.
Attester for  

 arbejde uden for dansk område skal dog i hvert enkelt tilfælde forelægges  

 eksamenskommissionen, der afgør, hvorvidt og i hvilket omfang den pågældende  

 praktiske uddannelse vil kunne anerkendes.
§ 2 Denne bekendtgørelse træder i kraft straks ved kundgørelsen i lovtidende.
 Ministeriet for offentlige arbejder, den  

 21. januar 1975.
 Kresten Damsgaard.
/F.
Reidar Jørgensen.
