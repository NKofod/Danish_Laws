HANS MAJESTÆT KONGEN AF DANMARK OG ISLAND OG PRÆSIDENTEN FOR DEN CZEKOSLOVAKISKE REPUBLIK har I Betragtning af det venskabelige Forhold som lykkeligvis bestaar mellem  

 deres respektive Folk, I det Ønske i Overensstemmelse med de Grundsætninger, som er fastslaaet i  

 Pagten for Folkenes Forbund, fremtidig at sikre en fredelig Afgørelse af alle  

 Meningsforskelle og Tvistigheder af hvad Art, de maatte være, som kunde  

 opstaa mellem Danmark og Czekoslovakiet, Besluttet at afslutte en Traktat i dette Øjemed og har udnævnt som deres  

 respektive Befuldmægtigede:
 HANS MAJESTÆT KONGEN AF DANMARK OG ISLAND:
Sin overordentlige Gesandt og befuldmægtigede Minister i Prag,  Niels  

 Johan Wulfsberg Høst; PRÆSIDENTEN FOR DEN CZEKOSLOVAKISKE REPUBLIK:
 Overordentlig Gesandt og befuldmægtiget Minister, Dr. - Vaclav Girsa.
 Som efter at have meddelt hinanden deres Fuldmagter, der fandtes at være i  

 god og behørig Form, er blevet enige om følgende Artikler:
 Artikel 1.
 De høje kontraherende Parter forpligter sig til gensidig i alle Tilfælde  

 at afgøre ad fredelig Vej og efter de Fremgangsmaader, som er foreskrevet i  

 denne Traktat, alle Stridigheder og Tvistigheder af hvilken Art, de maatte  

 være, som kunne opstaa mellem Danmark og Czekoslovakiet, og som ikke har  

 kunnet løses ved almindelige diplomatiske Forhandlinger.
 Artikel 2.
 Alle Uoverensstemmelser mellem de høje kontraherende Parter af hvad Art,  

 de maatte være, som ikke har kunnet ordnes paa venskabelig Maade ved  

 almindelige diplomatiske Forhandlinger, skal henskydes til retlig Afgørelse  

 enten af den faste Domstol for mellemfolkelig Retspleje, eller af en  

 Voldgiftsret, saaledes som det er foreskrevet i det følgende.
 De Uoverensstemmelser, for hvis Løsning en særlig Fremgangsmaade er  

 foreskrevet ved andre Overenskomster, som er i Kraft mellem de høje  

 kontraherende parter, skal ordnes i Overensstemmelse med Forskrifterne i  

 disse Overenskomster.
 Artikel 3.
 Forud for enhver Voldgiftsbehandling eller enhver Behandling for den faste  

 Domstol for mellemfolkelig Retspleje skal Uoverensstemmelsen forelægges til  

 Forligsbehandling for et staaende mellemfolkeligt Nævn, der benævnes  det  

 staaende Forligsnævn  og oprettes i Overensstemmelse med denne Traktat.
 Artikel 4.
 Hvis det drejer sig om en Uoverensstemmelse, hvis Genstand efter den ene  

 af Parternes indre Lovgivning henhører under dette Lands egne Domstole,  

 derunder indbefattet Forvaltningsdomstole, skal Tvistigheden først kunne  

 behandles efter de i denne Traktat indeholdte Forskrifter, naar der indenfor  

 en rimelig Frist er afsagt en endelig Dom af vedkommende Domstolsmyndighed i  

 det paagældende Land.
 Artikel 5.
Det staaende Forligsnævn, som omhandles i Art. 3, skal sammensættes af fem  

 Medlemmer, der udpeges paa følgende Maade: Hver Part udpeger 2 Medlemmer: Et  

 blandt dens egne Undersaatter og et blandt Undersaatterne i en tredie Stat.  

 Sidstnævnte maa hverken være bosat i den Stat, der udpeget ham, eller være  

 ansat i dennes Tjeneste.
De to Parter udpeger efter fælles Overenskomst  

 Nævnets Formand, som skal tilhøre en anden Nationalitet end de andre  

 Nævnsmedlemmer.
Nævnets Medlemmer er udnævnt for Aar; deres Bemyndigelse kan fornyes.
De  

 forbliver i Virksomhed, indtil de afløses, og i alle Tilfælde indtil de har  

 fuldført deres løbende Arbejder paa det Tidspunkt, da deres Bemyndigelse  

 ophører.
 I Tilfælde af Ledighed, som maatte opstaa som Følge af Dødsfald,  

 Udtrædelse eller enhver anden Forhindring, træffes der hurtigst muligt  

 Foranstaltninger efter samme Fremgangsmaade, som er fastsat for de  

 oprindelige Udnævnelser.
 Artikel 6.
 Det staaende Forligsnævn skal oprettes indenfor tre Maaneder efter, at  

 denne Konvention træder i Kraft.
 Hvis Udnævnelsen af Formanden, der skal udpeges i Fællesskab, ikke finder  

 Sted indenfor dette Tidsrum, eller i Tilfælde af Afløsning, indenfor tre  

 Maaneder efter, at Stillingen er blevet ledig, skal, i Mangel af anden  

 Overenskomst, Formanden for den faste Domstol for mellemfolkelig Retspleje  

 eller, - hvis han er en af de høje kontraherende Parters Undersaat -  

 Viceformanden eller det ældste Medlem af Retten, der ikke er en af de høje  

 kontraherende Parters Undersaat, anmodes om at foretage den nødvendige  

 Udnævnelse.
 Artikel 7.
 Striden forelægges det staaende Forligsnævn gennem en Anmodning, som er  

 rettet til dets Formand af de to Parter ifølge fælles Overenskomst, eller  

 hvis en saadan ikke foreligger, af den ene eller den anden af Parterne.
 Anmodningen skal foruden en kort Angivelse af Stridens Genstand indeholde  

 en Opfordring til Nævnet om at træffe alle Foranstaltninger, som er egnet til  

 at føre til et Forlig.
 Hvis Anmodningen udgaar alene fra en af Parterne, skal den af samme  

 ufortøvet bekendtgøres for Modparten.
 Artikel 8.
 Indenfor en Frist af 15 Dage at regne fra den Dag, da Uoverensstemmelsen  

 er blevet forelagt det staaende Forligsnævn, skal hver af Parterne ved  

 Behandlingen af denne Uoverensstemmelse kunne erstatte et af sine  

 Nævnsmedlemmer med en Person, som har særlig Sagkundskab i det foreliggende  

 Spørgsmaal, dog at man iagttager Bestemmelserne i Artikel 5, første Afsnit.
 Den Part, som maatte benytte denne Ret, skal uopholdelig gøre den anden  

 Part bekendt dermed; denne skal i saa Fald have Ret til at foretage et  

 tilsvarende Skridt indenfor en Frist af 15 Dage at regne fra Dagen, paa  

 hvilken Underretningen er naaet den.
 Artikel 9.
Det staaende Forligsnævn har til Opgave at klarlægge de Spørgsmaal, som er  

 Genstand for Strid, i dette Øjemed at samle alle nyttige Oplysninger ved  

 Hjælp af en Undersøgelse eller paa anden Maade, og at bestræbe sig for at  

 forlige Parterne.
Det kan, efter at have undersøgt Sagen, ovenfor Parterne  

 fremsætte de nærmere Vilkaar for en Ordning, som vilde forekomme det  

 passende, og give dem en Frist til at udtale sig derom.
 Ved Afslutningen af sin Virksomhed opretter Nævnet en Protokol, der  

 fastslaar, efter Omstændighederne, enten at Parterne har truffet en Ordning,  

 og i paakommende Tilfælde de nærmere Vilkaar for Ordningen, eller at Parterne  

 ikke har kunnet forliges.
 Nævnets Virksomhed skal, medmindre Parterne bliver enige om noget andet,  

 være afsluttet indenfor en Frist af seks Maaneder at regne fra den Dag, paa  

 hvilken Striden er blevet forelagt Nævnet.
 Artikel 10.
Forsaavidt ikke anden særlig Overenskomst er truffet i denne Traktat,  

 fastsætter det staaende Forligsnævn selv den Behandlingsmaade, der skal  

 anvendes, og som i alle Tilfælde skal give Parterne Adgang til Forhandling  

 for Nævnet.
Med Hensyn til Undersøgelser skal Nævnet, hvis det ikke  

 enstemmigt træffer anden Beslutning, følge Forskrifterne i III.
Afdeling  

 (Internationale Undersøgelseskommissioner) i Haagerkonventionen af 18.  

 Oktober 1907 om fredelig Bilæggelse af mellemfolkelige Stridigheder.
 Artikel 11.
 Det staaende Forligsnævn sammentræder i Mangel af anden Overenskomst  

 mellem Parterne paa det Sted, som bestemmes af dets Formand.
 Artikel 12.
 Det staaende Forligsnævns Virksomhed skal kun foregaa offentligt, saafremt  

 Nævnet beslutter dette med Parternes Samtykke.
 Artikel 13.
 Parterne møder for det staaende Forligsnævn ved Forhandlere, der har til  

 Opgave at tjene Mellemled mellem dem og Nævnet; de kan endvidere lade sig  

 bistaa af Raadgivere og Sagkyndige; som udnævnes af dem i dette Øjemed, og  

 forlange Afhøring af alle Personer, hvis Vidnesbyrd forekommer dem nyttigt.
 Nævnet har paa sin Side Ret til at kræve mundtlige Fremstillinger af  

 Forhandlerne, Raadgiverne og de Sagkyndige fra de to Parter saavel som af  

 alle Personer, som det skønner nyttigt at lade give Møde med deres Regerings  

 Samtykke.
 Artikel 14.
 Hvor ikke andet er bestemt i denne Traktat, skal det staaende Forligsnævns  

 Beslutninger træffes med Stemmeflerhed.
 Artikel 15.
 De høje kontraherende Parter forpligter sig til at lette det staaende  

 Forligsnævns Virksomhed og særlig til i størst muligt Omfang at forsyne det  

 med alle nyttige Aktstykker og Oplysninger saavel som til at benytte de  

 Midler, hvorover de raader, for at give dem Adgang til paa deres Område og  

 ifølge deres Lovgivning at indstævne og afhøre Vidner og Sagkyndige og  

 foretage Undersøgelser paa Stedet.
 Artikel 16.
I den Tid, det staaende Forligsnævns Virksomhed finder Sted, modtager  

 hvert Nævnsmedlem en Godtgørelse, hvis Beløb fastsættes ved fælles  

 Overenskomst mellem de høje kontraherende Parter, som hver bærer en lige Del  

 deraf.
De Omkostninger, som Nævnets Virksomhed medfører, skal ligeledes deles  

 halvt.
 Artikel 17.
 Saafremt et Forlig for det staaende Forligsnævn ikke kan tilvejebringes,  

 skal Uoverensstemmelsen ved fælles Overenskomst gennem en særlig  

 Voldgiftsaftale henskydes til Afgørelse enten af den faste Domstol for  

 mellemfolkelig Retspleje i Overensstemmelse med de Bestemmelser og den  

 Behandlingsmaade, som er foreskrevet i dens Statut, eller af en Voldgiftsret  

 i Overensstemmelse med de Bestemmelser of den Behandlingsmaade, som er  

 foreskrevet i Haagerkonventionen af 18. Oktober 1907 om fredelig Bilæggelse  

 af mellemfolkelige Stridigheder.
 Kan en Overenskomst mellem Parterne vedrørende Voldgiftsaftalen ikke  

 tilvejebringes, skal enhver af dem efter et forudgaaende Varsel af en Maaned  

 have Ret til direkte gennem en Anmodning at forelægge Uoverensstemmelsen for  

 den faste Domstol for mellemfolkelig Retspleje.
 ALMINDELIGE BESTEMMELSER:
 Artikel 18.
 I alle Tilfælde og navnlig, hvis det Spørgsmaal, med Hensyn til hvilket  

 Parterne er af forskellig Mening, fremkommer somn Følge af Handlinger, som  

 allerede er foretaget, eller som er i Færd med at blive foretaget, skal  

 Forligsnævnet eller, hvis Spørgsmaalet ikke mere foreligger for samme,  

 Voldgiftsretten eller den faste Domstol for mellemfolkelig Retspleje i  

 Overensstemmelse med Artikel 41 i dens Status, om fornødent og indenfor den  

 kortest mulige Frist, angive de foreløbige Forholdsregler, som bør tages.  

 Enhver af de høje kontraherende Parter forpligter sig til at rette sig  

 derefter og afholde sig fra enhver Foranstaltning, som kunde have en  

 foregribende Virkning med Hensyn til Udførelsen af Afgørelsen eller af den  

 Ordning, som kan blive foreslaaet af Forligsnævnet, og i Almindelighed til  

 ikke at foretage nogen Handlinge af hvad Art, det maatte være, som kunde være  

 egnet til at skærpe eller udvide Striden.
 Artikel 19.
 Rets- eller Voldgiftskendelsen er bindende og skal efterkommes af Parterne  

 paa Tro og Love.
 Hvis Rets- eller Voldgiftskendelsen imidlertid fastslaar, at en af en  

 Domstol eller enhver anden Myndighed i en af Staterne, truffet Afgørelse  

 eller Foranstaltning, helt eller delvis er i Strid med Folkeretten, og kan  

 ifølge denne Stats Forfatning Følgerne af denne Afgørelse eller denne  

 Foranstaltning ikke eller kun delvis afbødes, er Parterne enige om, at der  

 ved Rets- eller Voldgiftskendelsen skal tilkendes den forurettede Part en  

 passende Godtgørelse paa anden Maade.
 Artikel 20.
 Denne Traktat skal være anvendelig mellem de høje kontraherende Parter,  

 selvom andre Magter ligeledes maatte være interesseret i Tvistigheden.
 Artikel 21.
 Denne Traktat skal tilstilles Folkeforbundet til Indregistrering i  

 Overensstemmelse med Pagtens Artikel 18.
 Artikel 22.
Denne Traktat skal ratificeres.
Ratifikationerne skal udveksles i  

 København.
Den skal træde i Kraft, saasnart Udvekslingen af Ratifikationerne har  

 fundet Sted.
Den skal have en Varighed af ti Aar at regne fra dens  

 Ikrafttræden.
Hvis den ikke opsiges seks Maaneder før Udløbet af denne Frist,  

 skal den anses for fornyet for et Tidsrum af fem Aar og saaledes videre.
 Hvis ved Udløbet af denne Traktat en hvilkensomhelst Behandling i Medfør  

 af Traktaten er svævende for det staaende Forligsnævn, for en Voldgiftsret  

 eller for den faste Domstol for mellemfolkelig Retspleje, skal denne  

 Behandling gennemføres til sin Afslutning.
 Til Beskæftigelse heraf har de ovennævnte Befuldmægtigede undertegnet  

 denne Traktat.
 Udfædiget i Prag i to Eksemplarer, den  

 30. November 1926.
(L.S.) L.N.
Høst.
(L.S.) Dr.
V.
Girsa.
Det bemærkes, at Ratifikationerne til Traktaten under 23. September d.
A.  

 er blevet udvekslet i København, samt at Traktaten i Overensstemmelse med  

 Artikel 18 i Pagten for Folkenes Forbund under 3. d.
M. er blevet registreret  

 ved Folkeforbundssekretariatet unde Nr. 1541.
 Hvilket herved bringes til almindelig Kundskab.
 Udenrigsministeriet, den 25. Oktober  

 1927.
L.
Moltesen.
