Klage over undladelse af bedøvelse Patientklagenævnet fandt ikke grundlag for at statuere, at  

 vagtlægen havde udvist manglende omhu og samvittighedsfuldhed ved sin  

 behandling af drengen.
Patientklagenævnet lagde vægt på, at vagtlægen  

 skønnede, at en lokalbedøvelse ville være forbundet med  

 større smerter end blot at fjerne fiskekrogen efter afbidning af  

 modhagerne.
Nævnet oplyste i den forbindelse, at en bedøvelse i  

 en finger medfører ret betydelig smerte, da huden yderst på  

 fingeren er ret stramt bundet til underlaget.
Nævnet lagde endvidere vægt på, at vagtlægen  

 fandt, at der ikke var tegn på infektion i fingeren, og nævnet  

 fandt derfor, at der ikke var grundlag for at indlede en antibiotisk  

 behandling.
I den forbindelse oplyste nævnet, at man efter almindelig  

 anerkendt praksis ikke iværksætter forebyggende antibiotisk  

 behandling.
 Patientklagenævnet fandt dog, at det havde været  

 hensigtsmæssigt, om vagtlægen havde sikret sig, at drengen var  

 tilstrækkeligt vaccineret mod stivkrampe.
