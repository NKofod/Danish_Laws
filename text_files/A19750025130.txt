 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgede lov:
§ 1 I lov nr. 27 af 3. februar 1960 om udlevering af lovovertrædere til  

 Finland, Island, Norge og Sverige foretages følgende ændringer:
 1. § 6 affattes således:
 »§ 6.  Udlevering kan kun ske på følgende vilkår:
Stk. 2.  I øvrigt kan der til udleveringen knyttes  

 sådanne vilkår, som skønnes hensigtsmæssige.« 2. § 7 ophæves.
 3. § 10 affattes således:
»§ 10.  Den, som begæres udleveret, kan forlange  

 rettens prøvelse af, om betingelserne for udlevering er opfyldt.
Politiet  

 skal gøre ham bekendt med adgangen til domstolsprøvelse.
Stk. 2.  Rettens afgørelse træffes ved kendelse.
Kære  

 til landsretten kan kun ske inden for en frist af 3 dage.
Retsplejelovens §  

 949, stk. 2, finder tilsvarende anvendelse.
Stk. 3.  Er der fremsat krav om domstolsprøvelse, kan  

 udlevering ikke ske, før beslutningen er fundet lovlig ved endelig  

 retskendelse.« 4. I § 13, stk. 1 og 2, ændres  

 »justitsministeriet« til: »justitsministeren«.
 5. § 16, stk. 1, affattes således:
»Er en person efterlyst af myndighederne i et af de i § 1 nævnte  

 lande for en strafbar handling, som kan begrunde udlevering efter denne lov,  

 kan de retsmidler, der omtales i retsplejelovens kapitler 68, 69, 71 og 72,  

 anvendes i overensstemmelse med reglerne i § 11. Det samme gælder, hvis  

 myndighederne tilkendegiver, at de agter at fremsætte begæring om udlevering  

 for en sådan handling.« 6. § 17 affattes således:
»§ 17.  Tilladelse efter § 6 kan kun meddeles,  

 såfremt udlevering for den pågældende handling kunne have fundet sted til  

 vedkommende land.
Bestemmelsen i § 10 finder tilsvarende anvendelse.
 Stk. 2.  Begæring om tilladelse efter § 6 skal indeholde  

 oplysning om tid og sted for den strafbare handling, dennes beskaffenhed og  

 de anvendelige straffebestemmelser.
I begæringen skal endvidere være angivet, om den udleverede ønsker  

 lovligheden af en eventuel tilladelse prøvet ved domstolene i  

 overensstemmelse med § 10.« § 2 Stk. 1.  Tidspunktet for lovens ikrafttræden bestemmes  

 af justitsministeren.
Loven kan sættes i kraft alene i forhold til et eller  

 nogle af de i § 1 i lov nr. 27 af 3. februar 1960 nævnte lande.
 Stk. 2.  Loven har gyldighed for Færøerne og Grønland  

 med de afvigelser, der følger af de for Færøerne og Grønland gældende særlige  

 retsplejelove.
 Givet på Amalienborg, den 12. juni 1975.
 Under Vor Kongelige Hånd og Segl.
 MARGRETHE R.
 Orla Møller.
