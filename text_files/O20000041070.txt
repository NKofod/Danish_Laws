 Resumé  



  

 En irakisk statsborger der var rejst ind i Danmark, ansøgte  

 Sundhedsstyrelsen om at blive læge i Danmark på grundlag af sin italienske  

 eksamen i kirurgi og medicin.
Sundhedsstyrelsen meddelte at han ikke kunne blive autoriseret på  

 grundlag af sin italienske eksamen i henhold til EU-reglerne om gensidig  

 anerkendelse af lægers eksamensbeviser m.m. da disse regler kun var gældende  

 for EU-statsborgere.
Styrelsen stillede derfor supplerende krav den irakiske  

 statsborger efter reglerne om autorisation af læger der ikke er omfattet af  

 den  

 nordiske overenskomst eller EU-reglerne.
Ansøgeren klagede til Sundhedsministeriet der stadfæstede  

 Sundhedsstyrelsens afgørelse.
Han klagede herefter til ombudsmanden og  

 anførte  

 bl.a. at Danmark som medlem af EU skulle autorisere ham på grundlag af hans  

 eksamensbevis fordi han i en anden EU-stat, Italien, ville kunne opnå  

 autorisation på grundlag af eksamensbeviset.
 Ombudsmanden udtalte som sin opfattelse at Sundhedsstyrelsen og  

 Sundhedsministeriet havde været berettiget til at behandle ansøgningen efter  

 de  

 regler der gjaldt for tredjelandes statsborgere med en udenlandsk  

 lægeeksamen,  

 uanset at ansøgeren herved fik en ringere retsstilling end en EU-statsborger  

 med den samme eksamen.
 På grundlag af en udtalelse fra Sundhedsstyrelsen kunne  

 ombudsmanden ikke kritisere de krav af lægefaglig karakter som  

 Sundhedsstyrelsen  

 stillede, som usaglig forskelsbehandling idet forskelsbehandlingen  

 udelukkende  

 var begrundet i Danmarks forpligtelser som medlem af EU. (J.nr.  

 1999-1852-719).
Afslag på ansøgning fra en statsborger fra et tredjeland om  

 autorisation som læge på grundlag af italiensk lægeeksamen.
Ikke usaglig  

 forskelsbehandling Det fremgår af sagens akter  

 at A er irakisk statsborger.
Den 24. januar 1991 bestod A kandidateksamen i  

 medicin og kirurgi ved universitet i Bologna.
Den 13. november 1991 indrejste  

 A  

 i Danmark.
Dansk Flygtningehjælp  

 ansøgte på As vegne den 28. september 1998 Sundhedsstyrelsen om  

 ækvivalering  

 af As italienske eksamen i kirurgi og medicin.
Sundhedsstyrelsen bad i  

 brev af  

 6. oktober 1998 om at få tilsendt diverse dokumenter til brug for  

 behandlingen  

 af ansøgningen.
 Efter at A havde afleveret  

 de ønskede dokumenter, bad Sundhedsstyrelsen den 12. november 1998 Københavns  

 Universitet, Det Sundhedsvidenskabelige Fakultet, om en udtalelse om hvorvidt  

 det kunne anbefales at der blev meddelt A autorisation, og i givet fald på  

 hvilke vilkår.
Københavns Universitet, Det  

 Sundhedsvidenskabelige Fakultet, anførte i brev af 17. november 1998 at  

 fakultet  

 kunne anbefale at A blev meddelt varig autorisation hvis A bestod tentamen i  

 medicinallovgivning, socialmedicin og receptskrivning.
Fakultet anbefalede  

 endvidere at der kunne meddeles A midlertidig autorisation.
Sundhedsstyrelsen skrev i  

 brev af 20. november 1998 at styrelsen efter samråd med Det  

 Sundhedsvidenskabelige Fakultet kunne meddele at A kunne opnå varig  

 autorisation til at arbejde som læge i Danmark hvis A bestod tentamen i  

 fagene  

 medicinallovgivning, socialmedicin og receptskrivning.
Styrelsen meddelte  

 samtidig A at det var et krav for at han kunne indstille sig til prøverne i  

 de  

 nævnte fag at han havde bestået en prøve i dansk, Danskprøve 2. Styrelsen  

 anførte samtidig at A kunne opnå midlertidig autorisation i indtil 18 måneder  

 til en bestemt stilling.
A rettede den 25. november  

 1998 henvendelse til mig for at klage over at han ikke kunne blive  

 autoriseret  

 som læge på baggrund af den lægeeksamen som han havde opnået ved universitet  

 i  

 Bologna.
Den 9. december 1998 sendte jeg nogle af As bilag til  

 Sundhedsstyrelsen med henblik på at styrelsen vurderede As sag på ny,  

 og   

 hvis styrelsen fastholdt sin opfattelse  vejledte A om hans muligheder  

 for at  

 klage.
I brev af 28. januar 1999 meddelte jeg Sundhedsstyrelsen at A havde  

 rettet henvendelse til mig på ny fordi styrelsen endnu ikke havde meddelt A  

 sin  

 (nye) vurdering af hans sag.
I brev af 15. februar 1999 afslog  

 Sundhedsstyrelsen at A kunne blive autoriseret som læge alene på grundlag af  

 sin italienske lægeeksamen.
Styrelsen anførte bl.a. følgende:
 Vedrørende meddelelse af autorisation som læge i henhold til  

 EU-bestemmelserne:
 Af § 3 a. i  

 Lovbekendtgørelse nr. 632 af 20. juli 1995 af lov om udøvelse af lægegerning  

 (lægeloven) fremgår at Sundhedsministeren kan fastsætte sådanne  

 bestemmelser  

 om udøvelse af lægegerning her i landet, som er nødvendige til gennemførelse  

 af  

 overenskomst om fælles nordisk arbejdsmarked for læger og direktiver vedtaget  

 af De europæiske Fællesskaber.
Sundhedsministeriet har med  

 bekendtgørelse nr. 402 af 8. juni 1989 om EF-statsborgeres adgang til  

 udøvelse  

 af lægegerning med senere ændringer fastsat sådanne bestemmelser.
Af § 1  

 fremgår, at Sundhedsstyrelsen meddeler statsborgere fra De europæiske  

 Fællesskabers medlemslande (EF-statsborgere), som har gennemført en  

 uddannelse  

 som læge i en af de øvrige medlemsstater, autorisation og tilladelse til  

 selvstændigt virke som læge i Danmark.
 Da De ikke er  

 EF-statsborger, er De således ikke omfattet af EU-bestemmelserne.
 Vedrørende meddelelse af autorisation som læge for personer, der ikke  

 er omfattet af den nordiske overenskomst eller EU-bestemmelserne:
 Af § 3 a., stk. 2 i  

 lægeloven fremgår at Sundhedsstyrelsen kan meddele personer, der i  

 udlandet  

 har gennemgået uddannelser, som kan sidestilles med de i § 2 nævnte  

 uddannelser,  

 autorisation og tilladelse til selvstændigt virke som læge her i  

 landet.
 Af pkt. 4.1.1 i  

 Sundhedsstyrelsens vejledning nr. 180 af 15. november 1996 om autorisation af  

 læger uddannet i udlandet fremgår, at varig autorisation som læge kan  

 udstedes  

 af Sundhedsstyrelsen til ansøgere, der har: a) en uddannelse, der kan  

 sidestilles med den danske uddannelse, b) dokumentation for sprogkundskaber i  

 dansk svarende til det niveau, der kræves ved prøve i dansk for udlændinge,  

 Danskprøve 2 (betingelse for at ansøgeren kan indstille sig til prøverne  

 under  

 punkterne c) og d)), c) bestået tentamen i socialmedicin, medicinsk  

 lovgivning  

 og receptskrivning ved et dansk universitet, d) bestået tentamen i klinisk  

 medicin og klinisk kirurgi ved et dansk universitet (personer uddannet i  

 visse  

 3. lande kan undtages fra dette krav).
Da De er irakisk statsborger  

 uddannet i et EU-medlemsland, og derved ikke omfattet af EU-bestemmelserne,  

 er  

 Deres mulighed for at få dansk autorisation således afhængig af, om De  

 opfylder  

 betingelserne i ovennævnte vejledning.
Kravet til Dem, om at De skal bestå  

 tentamen i socialmedicin, medicinsk lovgivning og receptskrivning gælder  

 derfor, idet det drejer sig om fag omfattende specielle forhold, der gælder  

 for  

 Danmark, og derfor ikke har indgået i Deres uddannelse i Italien. Den 17. februar 1999 klagede  

 A over Sundhedsstyrelsens afgørelse til Sundhedsministeriet.
I anledning af  

 As  

 klage indhentede Sundhedsministeriet en udtalelse af 24. februar 1999 fra  

 Sundhedsstyrelsen der bl.a. indeholder følgende:
 Generelt kan  

 Sundhedsstyrelsen vedrørende kravet om prøver i socialmedicin, medicinsk  

 lovgivning og receptskrivning samt sprogkrav udtale, at man af  

 sikkerhedsmæssige grunde helst så, at alle udlændinge (EU-, nordiske og 3.  

 landsansøgere), der meddeles autorisation, har kendskab til disse emner og  

 det  

 danske sprog mindst svarende til DP2.
Imidlertid er det ikke  

 muligt, at det er Sundhedsstyrelsen, der håndhæver dette krav, når det drejer  

 sig om personer, der meddeles autorisation i henhold til den Nordiske  

 Overenskomst, eller de der meddeles autorisation på baggrund af  

 EU-direktiver.  

 I EU betragtes et sprogkrav som en teknisk handelshindring.
I disse tilfælde  

 er  

 det derfor ansættelsesmyndigheden, der skal vurdere, om f.eks. lægen kan leve  

 op til lægelovens krav om, at lægen under udøvelse af sin gerning er  

 forpligtet  

 til at vise omhu og samvittighedsfuldhed.
Denne bestemmelse dækker også en  

 forsvarlig kommunikation med patienter, pårørende, andet sygehuspersonale  

 m.fl. Sundhedsministeriet stadfæstede  

 herefter i brev af 31. maj 1999 styrelsens afgørelse.
Ministeriet anførte  

 bl.a  

 følgende:
 Bestemmelserne om adgang  

 for statsborgere fra de øvrige medlemsstater i Den Europæiske Union bygger på  

 bestemmelserne i Rådsdirektiv af 5. april 1993 med senere ændringer om fremme  

 af den frie bevægelighed for læger og gensidig anerkendelse af deres  

 eksamensbeviser, certifikater og andre kvalifikationsbeviser.
Dette direktiv har hjemmel i  

 EU-traktatens artikel 49, artikel 57 og artikel 66, der alle omhandler  

 arbejdskraftens  

 fri bevægelighed.
Disse bestemmelser er fastsat med henblik på at  

 virkeliggøre  

 Unionens mål blandt andet ved at fremme afbalancerede og varige  

 økonomiske og  

 sociale fremskridt, navnlig gennem etableringen af et område uden indre  

 grænser  

  , jf. artikel B i Unionstraktaten.
I henhold til artikel 3 i traktaten  

 indebærer Fællesskabet blandt andet oprettelse af et indre marked ved  

 fjernelse af hindringer for den frie bevægelighed for varer, personer,  

 tjenesteydelser og kapital mellem medlemsstaterne.
 Det er disse bestemmelser,  

 der danner grundlag for de danske regler i bekendtgørelse nr. 402 af 8. juni  

 1989 med senere ændringer om EF-statsborgeres adgang til udøvelse af  

 lægegerning i Danmark.
Såvel direktiverne som den  

 danske bekendtgørelse hviler på traktatens formålsbestemmelser om  

 gennemførelse  

 af et stort marked for varer og tjenesteydelser inden for Unionen.
Et af  

 midlerne er, at sikre den frie bevægelighed, og der blev med dette formål  

 udarbejdet direktiver.
Disse er kun gældende for statsborgere i Unionen, idet  

 hensigten med traktatbestemmelserne er at tilgodese unionens medlemsstater og  

 deres borgere.
 Det er af disse årsager ikke  

 muligt direkte at anvende de gældende bestemmelser om Unionens statsborgere  

 på  

 Deres forhold også selvom Deres uddannelse er erhvervet i et andet EU-land.  

 Det  

 er nemlig ikke uddannelsen som sådan, men de tilhørsmæssige forhold i Unionen  

 eller et nordisk statsborgerskab, der er afgørende for, hvilket regelsæt der  

 anvendes.
 Deres anmodning om vurdering  

 af Deres uddannelse efter samme regler som EU-statsborgeres vil derfor ikke  

 kunne imødekommes.
For god ordens skyld  

 bemærkes, at der ikke efter de gældende bestemmelser er mulighed for at  

 dispensere fra kravet om EU-statsborgerforhold. Ved personlig henvendelse  

 den 17. juni 1999 klagede A til mig over Sundhedsstyrelsens og  

 Sundhedsministeriets afgørelser.
I anledning af As klage modtog jeg  

 udtalelser  

 af den 13. december 1999, 21. december 1999 og 26. januar 2000 fra  

 henholdsvis  

 Sundhedsstyrelsen, Justitsministeriet og Sundhedsministeriet.
 I sin udtalelse anførte  

 Sundhedsstyrelsen bl.a følgende:
Sagens EU-retlige aspekter Rådets direktiv 93/16/EØF  

 omhandler alene  

  

 EU-statsborgere  

  

 som  

 er i besiddelse af  

  

 de beviser,  

  

 der er  

 nævnt i direktivet.
Som nævnt i Sundhedsministeriets brev af 31. maj 1999 til  

 (A) er hensigten med traktatbestemmelserne at tilgodese unionens  

 medlemsstater  

 og deres borgere.
Da (A) ikke er EU-statsborger, er der ikke grundlag for  

 automatisk anerkendelse, hvorfor sagen skal afgøres efter en konkret  

 vurdering.
Er Sundhedsstyrelsen afskåret fra at fravige retningslinierne i  

 vejledning nr. 180 af 15. november 1996 og meddele (A) autorisation på det  

 foreliggende grundlag? Lægelovens (bekendtgørelse  

 nr. 632 af 20. juli 1995 af lov om udøvelse af lægegerning) bestemmelse (§ 3a  

 stk. 2) om autorisation af 3.landslæger er fakultativ.
I afsnit 4 i  

 Sundhedsstyrelsens vejledning nr. 180 af 15. november 1996 om autorisation af  

 læger uddannet i udlandet har Sundhedsstyrelsen redegjort for  

 Sundhedsstyrelsens praksis på området.
Sundhedsstyrelsen kan kun  

 fravige sin praksis,  

  

 når retsgrundlaget  

 tillader det.
Endvidere kan Sundhedsstyrelsen som følge af den  

 forvaltningsretlige lighedsgrundsætning i en  

  

 konkret  

  

 sag  

  

 kun fravige sin  

 egen praksis, hvis der er særlige og saglige grunde for særbehandlingen  

  

 (jf.  

 s. 36 i Hans Gammeltoft-Hansen m.fl. Forvaltningsret, 1994).
 Retsgrundlaget:
 Sidestilles:  

  

 Retsgrundlaget tillader ikke en fravigelse fra  

 kravet om, at den udenlandske uddannelse kan  

  

 sidestilles  

  

 med en dansk, jf. ordlyden i lægelovens § 3a, stk. 2.
 Sprogkrav:  

  

 Efter Sundhedsstyrelsens opfattelse tillader  

  

 retsgrundlaget  

  

 heller ikke en fravigelse fra kravet om  

  

 tilstrækkelige danskkundskaber.  

  

 Der  

 henvises til bemærkningerne til lovforslaget til lov nr. 72 af 14. marts 1934  

 (fremsat i Folketinget den 13. november 1931 og (gen)fremsat i Landstinget  

 den  

 1. april 1934. Heraf fremgår blandt andet, at tilladelsen kun bør meddeles  

 personer, der er det danske sprog mægtig, da det er en forudsætning for  

 på  

 forsvarlig måde at kunne udøve lægegerning, at lægen kan forstå patienternes  

 angivelser og selv gøre sig forståelig for disse (Rigsdagstidende,  

 1931-1932,  

 tillæg  

 A, Sp. 4015). Selv om affattelsen  

 af bestemmelsen er ændret i den mellemliggende periode, og selv om der nu  

 gælder særlige regler for EU- og nordiske statsborgere, ses intentionen om  

 sprogkravet ikke at være ændret for 3.landslæger.
Øvrige krav:  

  

 Med hensyn til tentamen i henholdsvis socialmedicin,  

 medicinsk lovgivning og receptskrivning ved et dansk universitet og tentamen  

 i klinisk  

 medicin og klinisk kirurgi ved et dansk universitet forudsætter  

 retsgrundlaget  

 derimod en  

  

 konkret stillingtagen.
Af  

 Rigsdagstidende 1931/1932, tillæg A, Sp. 4015 og Rigsdagstidende 1933/1934  

 Tillæg A, fremgår, at tilladelsen om fornødent kan gøres afhængig af, at  

 vedkommende aflægger en prøve for Fakultetet.
Særlig/saglig begrundelse for fravigelse? Der foreligger ikke  

 oplysninger om, at ansøgeren på anden vis har erhvervet kundskaber inden for  

 ovennævnte vigtige, specifikke områder.
Sundhedsstyrelsen har derfor fundet,  

 at  

 det fornødne grundlag for at afkræve prøverne er tilstede.
En undladelse af  

 at  

 stille kravet ville ud fra en lægefaglig synsvinkel ikke være rigtigt, og det  

 ville heller ikke være i overensstemmelse med Sundhedsstyrelsens praksis.  

 Sundhedsstyrelsen har således ikke fundet, at der i den konkrete sag var  

 særlige og saglige grunde til at fravige vejledningens krav om tentamen i  

 socialmedicin, medicinsk lovgivning og receptskrivning.
Praksis med hensyn til fravigelse fra vejledningen Sprogkrav:  

  

 Sundhedsstyrelsen fraviger  

  

 ikke  

  

 kravet om dokumenterede  

  

 danskkundskaber  

  

 ,  

 idet disse skønnes at være en væsentlig forudsætning for en forsvarlig  

 kommunikation mellem læge og patient samt interkollegialt og en forudsætning  

 for lovbestemmelsen.
Tilstrækkelige sprogkundskaber fortolkes i dag normalt  

 som  

 sprogkundskaber svarende til Danskprøve 2. Også dansk statsborgerskab  

 bedømmes  

 dog efter praksis som dokumentation for tilstrækkelige danskkundskaber.
I et  

 enkelt tilfælde har Sundhedsstyrelsen bedømt en 3.landslæges dokumenterede  

 norskkundskaber som et tilstrækkeligt kendskab til dansk, idet det i  

 tilstrækkelig grad fandtes sandsynliggjort, at der ikke på grund af sproget  

 ville opstå kommunikationsvanskeligheder, som kunne udgøre et lægefagligt  

 problem.  

 Sundhedsstyrelsen er opmærksom på det modstridende i ikke at kræve danske  

 sprogkundskaber af EU-læger.
Det er dog af traktatmæssige årsager uden for  

 Sundhedsstyrelsens rækkevidde at påvirke dette forhold, idet sprogkrav  

 betragtes som diskriminerende i EU-sammenhæng.
Tentamen i klinisk kirurgi og klinisk medicin:  

  

 Det er  

 Sundhedsstyrelsens praksis at fravige vejledningens krav om  

  

 tentamen i klinisk kirurgi og klinisk  

 medicin  

  

 ved et dansk universitet i de tilfælde, hvor ansøgerens uddannelse  

 vurderes at have et sådant omfang, indhold og bredde, at det ud fra en  

 lægefagligt synsvinkel synes ubetænkeligt at meddele varig autorisation uden  

 beståelse af disse tillægsprøver.
Det gælder f.eks. i en sag som As.  

 Dette er  

 dog ikke en egentlig fravigelse fra vejledningen, idet det udtrykkeligt  

 nævnes,  

 at ansøgere fra visse 3.lande er undtaget fra dette krav.
Der er ikke tale om  

 en liste over særlige lande, men der foretages en konkret  

 vurdering af hvert  

 enkelt uddannelsesforløb.
 Tentamen i socialmedicin, medicinsk lovgivning og receptskrivning ved  

 et dansk universitet:
Sundhedsstyrelsen fastholder  

 som altovervejende hovedregel dette krav.
Begrundelsen herfor er, at prøverne  

 omfatter specifikke danske forhold, som en ansøger med en ikke-dansk  

 medicinsk  

 uddannelse af gode grunde ikke vil kunne have et forudgående kendskab til.
Af  

 lægefaglige årsager tillægges de kundskaber, som bestået tentamen af de  

 nævnte  

 fag er udtryk for, stor vægt.
Sundhedsstyrelsen vil ikke fuldstændig  

 udelukke,  

 at der kunne komme en helt særlig situation, hvor en læge på en eller anden  

 måde kunne dokumentere på anden vis at have erhvervet et sådant kendskab til  

 de  

 nævnte fag, at der kunne blive tale om at dispensere fra dette krav.  

 Sundhedsstyrelsen er dog ikke bekendt med, at have modtaget sådanne  

 ansøgninger.
De samme synspunkter kunne fremføres om EU-læger og nordiske  

 læger, men af traktatmæssige årsager har Sundhedsstyrelsen heller ikke på  

 dette  

 punkt mulighed for at stille supplerende krav til EU-læger og nordiske læger.
Lighedssynspunkter kunne  

 tale for ikke at stille krav til 3.landslæger om prøver, som kan  

 undværes for  

 EU-læger og nordiske læger.
Sundhedsstyrelsen finder det imidlertid afgørende  

 kun at autorisere læger, som findes tilstrækkeligt lægefagligt kvalificerede  

 til at udøve virksomhed som læge i Danmark. Justitsministeriet anførte i  

 sin udtalelse bl.a følgende:
 Efter det oplyste er der  

 tale om en person, der er statsborger i et land (Irak), der ikke er medlem af  

 De Europæiske Fællesskaber (et tredieland), men som har taget en uddannelse  

 som  

 læge i et EU-land (Italien).
Det følger af Domstolens  

 praksis, at en EU-borger, som rejser til en anden EU-medlemsstat for dér at  

 udøve erhvervsvirksomhed, enten er omfattet af EF-traktatens kapitel om  

 arbejdskraftens frie bevægelighed (artikel 39 ff), kapitlet om  

 etableringsretten (artikel 43 ff) eller kapitlet om tjenesteydelser (artikel  

 49  

 ff), som indbyrdes udelukker hinanden (se f.eks. dom af 30. november 1995 i  

 sag  

 C-55/94, Gebhard, Sml.
I, s. 4165).
 Det er imidlertid en  

 betingelse for at kunne påberåbe sig de nævnte bestemmelser i EF-traktaten,  

 at  

 der er tale om en person, der er statsborger i en medlemsstat.
 For så vidt angår reglerne  

 om etableringsretten og tjenesteydelser fremgår dette direkte af ordlyden af  

 de  

 relevante bestemmelser, jf. artikel 43, stk. 1, og artikel 49, stk. 1.
For så vidt angår reglerne  

 om arbejdskraftens frie bevægelighed fremgår det ikke udtrykkeligt af artikel  

 39, at der skal være tale om en person, der er statsborger i en medlemsstat,  

 men dette fremgår af artikel 1 i forordning 1612/68 om arbejdskraftens fri  

 bevægelighed.
På samme måde følger det af EF-traktatens artikel 17, stk. 2,  

 om  

 unionsborgerskabet, at unionsborgerne, det vil sige personer, der er  

 statsborgere i en medlemsstat, har de rettigheder, der er indeholdt i  

 EF-traktaten.
 For at lette på den faktiske  

 udøvelse af retten til fri bevægelighed for personer har Fællesskabet  

 vedtaget  

 direktiver om gensidig anerkendelse af eksamensbeviser.
 I forhold til den konkrete  

 sag kan nævnes Rådets direktiv 93/16/EØF, som ændret senest ved direktiv  

 98/63/EF, om fremme af den frie bevægelighed for læger og gensidig  

 anerkendelse  

 af deres eksamensbeviser, certifikater og andre kvalifikationsbeviser.
Det fremgår af artikel 1, at  

 direktivet (alene) finder anvendelse på virksomhed som læge, som statsborgere  

 i  

 medlemsstaterne udøver som lønmodtager eller som selvstændig.
De personer,  

 der  

 kan støtte ret på direktivets bestemmelser, er således personer, der er  

 statsborgere i en medlemsstat.
I en besvarelse af en  

 skriftlig forespørgsel om anerkendelse af lægers kvalifikationer (skriftlig  

 forespørgsel E-3921/98, EF-tidende C nr. 289 af 11. oktober 1999, s. 104)  

 udtalte Kommissionen, at direktivet udelukkende gælder statsborgere i  

 EU.
Det  

 fremgår endvidere af svaret, at En medlemsstat er ikke bundet af, at en  

 anden  

 medlemsstat eventuelt har anerkendt de faglige kvalifikationer hos en læge,  

 som, selv om han har fået sin uddannelse inden for EU, ikke er statsborger i  

 én  

 af medlemsstaterne. Direktivet regulerer således  

 ikke tredielandsborgere, der har taget en uddannelse som læge i en  

 medlemsstat.  

 Som det fremgår ovenfor, er en tredielandsborger heller ikke omfattet af  

 EF-traktatens personelle anvendelsesområde og kan derfor ikke påberåbe sig  

 traktatens regler om personers frie bevægelighed.
 Justitsministeriet er ikke  

 bekendt med ikke-bindende retsakter, som f.eks resolutioner vedtaget af  

 Rådet,  

 der udvider direktivets anvendelsesområde til tredielandsborgere, der har  

 taget  

 en uddannelse som læge i et EU-land.
 Der foreligger ikke oplysninger  

 om, at (A) på andet grundlag skulle kunne påberåbe sig EU-retten, f.eks fordi  

 vedkommende er familiemedlem til en person, der er vandrende arbejdstager,  

 jf.  

 således artikel 10 i forordning 1612/68.
På den baggrund er det  

 Justitsministeriets opfattelse, at den konkrete sag ikke indeholder  

 EU-retlige  

 aspekter. Sundhedsministeriet har i  

 sin udtalelse anført at ministeriet kan tilslutte sig Sundhedsstyrelsens og  

 Justitsministeriets udtalelser.
Sundhedsstyrelsens,  

 Sundhedsministeriets og Justitsministeriets udtalelser blev under et møde med  

 en af mine medarbejdere udleveret til A.
I et møde den 13. marts 2000  

 meddelte  

 A den pågældende medarbejder at han havde følgende bemærkninger til  

 udtalelserne og sagen:
Det var As opfattelse at  

 Danmark som medlem af EU må autorisere ham på grundlag af hans eksamensbevis  

 fordi han i en anden EU-medlemsstat, Italien, ville kunne opnå en  

 autorisation  

 på grundlag af eksamensbeviset.
A mente videre at Sundhedsstyrelsens og  

 Sundhedsministeriets afgørelser er i strid med den danske integrationspolitik  

 og er udtryk for nationalitetsdiskrimination.
A mente endelig at  

 Sundhedsstyrelsen og Sundhedsministeriet burde tillægge det betydning at A  

 havde arbejdstilladelse i Italien inden han indrejste til Danmark, og at  

 årsagen til at hans italienske arbejdstilladelse udløb, var fejl hos danske  

 myndigheder i forbindelse med As indrejse til Danmark.
Ombudsmandens udtalelse Styrelsens og ministeriets afgørelser er truffet efter bestemmelser i  

 lægeloven, bekendtgørelse nr. 402 af 8. juni 1989 med senere ændringer om  

 EF-statsborgeres adgang til udøvelse af lægegerning i Danmark, vejledning nr.  

 180 af 15. november 1996 om autorisation af læger uddannet i udlandet og  

 Rådets direktiv 93/16/EØF af 5. april 1993 om fremme af den frie bevægelighed  

 for læger og gensidig anerkendelse af deres eksamensbeviser m.v.
De nævnte  

 forskrifter indeholder bl.a følgende bestemmelser:
 Lægeloven, jf. lovbekendtgørelse nr. 632 af 20. juli 1995:
 § 2.  

  

 autorisation som læge meddeles af Sundhedsstyrelsen den, der har bestået  

 dansk lægevidenskabelig embedseksamen, og som over for et lægevidenskabeligt  

 fakultet har aflagt lægeløftet.
 § 3 a.  

  

 Sundhedsministeren kan fastsætte sådanne bestemmelser om udøvelse af  

 lægegerning her i landet, som er nødvendige til gennemførelse af  

 overenskomster om fælles nordisk arbejdsmarked for læger og direktiver  

 vedtaget af De europæiske Fællesskaber.
Stk. 2.  

  

 Sundhedsstyrelsen kan meddele personer, der i udlandet har gennemgået  

 uddannelser, som kan sidestilles med de i § 2 nævnte uddannelser,  

 autorisation og tilladelse til selvstændigt virke som læge her i landet.
I  

 tilladelsen kan fastsættes begrænsninger i den pågældendes udøvelse af  

 lægegerning.
Tilladelsen kan tidsbegrænses. Bekendtgørelse nr. 402 af 8. juni 1989 om EF-statsborgeres adgang til  

 udøvelse af lægegerning i Danmark:
§ 1.  

  

 Sundhedsstyrelsen meddeler statsborgere fra De europæiske Fællesskabers  

 medlemslande (EF-statsborgere), som har gennemført en uddannelse som læge i  

 en af de øvrige medlemsstater, autorisation og tilladelse til selvstændigt  

 virke som læge i Danmark. Vejledning nr. 180 af 15.  

 november 1996:
4. ANSØGERE, DER IKKE ER  

 OMFATTET AF DE SÆRLIGE REGLER FOR NORDISKE STATSBORGERE OG STATSBORGERE I  

 EU-LANDE (3. lands læger) 4.1.1. Varig autorisation som læge Varig autorisation som læge  

 kan udstedes af Sundhedsstyrelsen til ansøgere, der har:
En uddannelse, der kan sidestilles med den danske  

 uddannelse Dokumentation  

 for sprogkundskaber i dansk svarende til det niveau, der kræves ved prøve i  

 dansk for udlændinge, Danskprøve 2 (betingelse for at ansøgeren kan indstille  

 sig til prøverne under punkterne c) og d)) Bestået tentamen i socialmedicin, medicinsk lovgivning  

 og receptskrivning ved et dansk universitet Bestået  

 tentamen i klinisk medicin og klinisk kirurgi ved et dansk universitet  

 (personer fra visse 3.lande kan undtages fra dette krav) Prøverne under c) og d) kan  

 tages ved et af de Sundhedsvidenskabelige Fakulteter i Danmark.
Nærmere  

 regler  

 i forbindelse med prøverne kan fås ved henvendelse til fakulteterne (se under  

 punkt 5.6.). Rådets direktiv af 5. april  

 1993:
 Art. 1. Dette direktiv finder anvendelse på virksomhed som læge,  

 som statsborgere i medlemsstaterne udøver som lønmodtager eller som  

 selvstændig.
Art. 2. Hver medlemsstat anerkender de eksamensbeviser,  

 certifikater og andre kvalifikationsbeviser, der udstedes til  

 medlemsstaternes  

 statsborgere af de øvrige medlemsstater i overensstemmelse med artikel 23, og  

 som er anført i artikel 3, ved at tildele dem den samme virkning på sit  

 område  

 for så vidt angår adgang til og udøvelse af virksomhed som læge, som de  

 eksamensbeviser, certifikater og andre kvalifikationsbeviser, den selv  

 udsteder. Sundhedsstyrelsens og Sundhedsministeriets afgørelser Som det fremgår af artikel 1  

 i Rådets direktiv om gensidig anerkendelse af lægers eksamensbeviser mv.,  

 gælder direktivet kun for læger der er statsborgere i en EU-medlemsstat.  

 EU-Kommissionen har endvidere i en besvarelse af en skriftlig forespørgsel om  

 anerkendelse af lægers kvalifikationer (skriftlig forespørgsel E-3921/98,  

 EF-tidende C nr. 289 af 11. oktober 1999, s.104) bl.a. udtalt følgende:
 Article 1 of Council Directive 93/16/EEC of 5  

 April 1993 to facilitate the free movement of doctors and the mutual  

 recognition of their diplomas, certificates and other evidence of formal  

 qualifications does indeed expressly state that it only applies to Community  

 nationals.
Whilst the professional qualifications of a  

 doctor who has recieved his/her training in the Community, but is not a  

 national of one of the Member States, may be recognised by one Member State,  

 there is no obligation upon the others to do so. Sundhedsministerens  

 bekendtgørelse der er udstedt med hjemmel i lægelovens § 3 a, stk. 1, gælder  

 derfor (som bekendtgørelsen angiver) også kun læger der er statsborgere i en  

 stat der er medlem af EU.
Da (A) ikke er  

 EU-statsborger, falder (A) til trods for sin italienske eksamen således ikke  

 ind under EU-reglerne.
Som det fremgår af EU-Kommissionens udtalelse, er  

 Danmark endvidere ikke bundet af at (A)s faglige kvalifikationer som  

 læge  

 anerkendes i Italien.
EU-reglerne finder således  

 ikke anvendelse og er derfor heller ikke til hinder for at de danske  

 myndigheder stiller supplerende krav for at godkende en  

 tredjelandsstatsborgers  

 eksamen opnået i en EU-medlemsstat.
Heller ikke andre danske eller  

 internationale regler forhindrer at de danske myndigheder stiller krav til  

 tredjelandsborgere som myndighederne ikke stiller til EU-statsborgere.
 Det er derfor min opfattelse  

 at Sundhedsstyrelsen og Sundhedsministeriet har været berettiget til  

 udelukkende at behandle (A)s ansøgning om autorisation efter de regler  

 der  

 gælder for tredjelandsstatsborgere med en udenlandsk lægeeksamen.
De krav som  

 Sundhedsstyrelsen og Sundhedsministeriet har stillet for at autorisere (A) på  

 baggrund af hans italienske lægeuddannelse, og som Sundhedsstyrelsen i sin  

 udtalelse yderligere har redegjort for hensigtsmæssigheden af, vedrører alle  

 supplerende kurser vedrørende danske forhold som ikke indgår i den italienske  

 lægeuddannelse.
Jeg mener derfor umiddelbart at der er tale om saglige krav.  

 En  

 endelig vurdering heraf bygger imidlertid på en lægefaglig vurdering.
Ifølge reglerne for  

 ombudsmandens virksomhed kan jeg kun i begrænset omfang tage stilling til  

 afgørelser der helt eller delvis bygger på særlig fagkyndig viden.
En kontrol  

 af de lægefaglige vurderingers rigtighed kræver en fagkundskab som  

 ombudsmanden  

 ikke har.
Sundhedsstyrelsen og Sundhedsministeriet bygger også i vidt omfang  

 deres afgørelser på vurderinger og afvejninger af andre hensyn og  

 omstændigheder.
Som ombudsmand har jeg normalt ikke særlige forudsætninger  

 for  

 at afveje disse forskellige hensyn og omstændigheder på en anden og bedre  

 måde  

 end Sundhedsstyrelsen og Sundhedsministeriet der beskæftiger sig med det  

 pågældende sagsområde i det daglige.
Jeg kan derfor ikke  

 kritisere sådanne afgørelser medmindre der foreligger ganske særlige  

 omstændigheder.
Det kan f.eks. være tilfældet hvis afgørelsen i forhold til  

 andre lignende sager er udtryk for en forskelsbehandling der ikke er sagligt  

 begrundet,  

 eller hvis myndighederne ved afgørelsen har undladt at inddrage samtlige  

 relevante forhold i den konkrete sag.
Set ud fra et  

 læge-patient-forhold besidder (A) som udgangspunkt de samme kvalifikationer  

 som  

 f.eks. en italiensk statsborger med den samme eksamen som (A). Uanset dette  

 mener jeg imidlertid ikke at Sundhedsstyrelsens og Sundhedsministeriets  

 afgørelser er udtryk for en usaglig forskelsbehandling idet  

 forskelsbehandlingen alene er begrundet i Danmarks forpligtelser som medlem  

 af  

 EU, jf.
Sundhedsstyrelsens udtalelse af 24. februar 1999 til  

 Sundhedsministeriet.
Jeg har forstået  

 Sundhedsstyrelsens udtalelse til mig således at styrelsen ikke mener at være  

 afskåret fra at fravige sin praksis hvis der er saglige grunde hertil.  

 Styrelsen har således anført at styrelsen i et tilfælde har fraveget  

 sprogkravet idet ansøgeren havde dokumenterede norskkunskaber, og at  

 styrelsen  

 ikke vil udelukke at kendskab til socialmedicin, medicinsk lovgivning og  

 receptskrivning kan dokumenteres på anden måde end ved beståelse af tentamen  

 i  

 de nævnte fag.
Styrelsen anfører endelig at der ikke i sagen foreligger  

 oplysninger om at (A) på anden måde skulle have erhvervet kendskab til de  

 pågældende fag.
På den baggrund må jeg lægge til grund at Sundhedsstyrelsen  

 har  

 foretaget en konkret vurdering af de i sagen foreliggende oplysninger, og  

 styrelsens vurdering heraf kan ikke give mig anledning til bemærkninger.
For så vidt angår (A)s  

 bemærkninger om at afgørelserne er i strid med den danske  

 integrationspolitik,  

 og at Sundhedsstyrelsen og Sundhedsministeriet ved vurderingen af sagen burde  

 have inddraget det forhold at der eventuelt er begået fejl af danske  

 myndigheder ved (A)s indrejse til Danmark, kan jeg oplyse at jeg ikke  

 mener at  

 disse forhold har betydning for (A)s sag.
Det skyldes henholdsvis at  

 sundhedsmyndighederne ikke varetager gennemførelsen af integrationspolitikken  

 i  

 Danmark, og at sundhedsmyndighederne ikke kan tillægge forhold der ikke  

 vedrører (A)s kvalifikationer som læge, betydning ved afgørelsen af om  

 (A) kan  

 autoriseres som læge.
 Jeg kan således ikke  

 kritisere at Sundhedsstyrelsen og Sundhedsministeriet afslog (A)s  

 ansøgning om  

 at blive autoriseret som læge.
