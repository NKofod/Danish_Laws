Vejledning  

 om reklamering med priseksempler og med samlerabat indenfor  

 forbrugerskadeforsikring Formålet med denne vejledning er at sikre, at der ved  

 prisreklamering og reklamering med samlerabat for almindeligt forekommende  

 forbrugerforsikringer gives forbrugerne præcis og relevant information med  

 henblik på at hindre vildledning og forbedre prisgennemsigtigheden og  

 priskonkurrencen.  

 Vejledningen omfatter reklamer i alle medier, dvs. pressen, fjernsyn, radio  

 og  

 andre elektroniske medier, friluftsreklamer, film, direkte reklame osv.
1.  

 Reklamer der indeholder priseksempler Hvis en reklame indeholder oplysninger om prisen på en  

 forsikring, skal den tillige indeholde følgende oplysninger:
Autoforsikringer   

 	  

 hvilket geografisk  

 område priseksemplet vedrører   

 	  

 hvilken biltype eller  

 vægtklasse eksemplet vedrører   

 	  

 hvor mange års  

 skadefri kørsel eksemplet forudsætter   

 	  

 højeste og laveste  

 præmie samt antal præmietrin.
Hvis oprykning til højere præmietrin  

 forudsætter  

 mere end et års skadefri kørsel, skal dette tillige oplyses.
Hvis skade  

 medfører nedrykning med mere end to trin, skal dette oplyses   

 	  

 størrelse af eventuel  

 selvrisiko   

 	  

 hvis den udbudte  

 forsikring ikke omfatter friskadedækning uden selvrisiko (for skade på glas,  

 skade forårsaget af brand, eksplosion, kortslutning, lynnedslag, tyveri og  

 røveri samt skade som følge af nedstyrtende ting) skal dette oplyses   

 	  

 hvis forsikringen  

 alene omfatter ansvarsdækning, skal dette tydeligt fremhæves.
Familieforsikringer   

 	  

 hvilken indbosum  

 eksemplet vedrører   

 	  

 hvilket geografisk  

 område eksemplet vedrører   

 	  

 størrelse af eventuel  

 selvrisiko   

 	  

 hvis forsikringen  

 indeholder væsentlige indskrænkninger i forhold til familiebasisforsikringens  

 grundbestanddel, skal disse specificeres.
Husejerforsikring/villaforsikring   

 	  

 størrelsen af det hus  

 eksemplet vedrører samt eventuelle krav om, at huset kun må være i en etage   

 	  

 hvilket geografisk  

 område eksemplet vedrører   

 	  

 størrelse af eventuel  

 selvrisiko   

 	  

 hvis forsikringen ikke  

 omfatter dækning for svamp og skjulte rør, skal dette oplyses.
Fritidshusforsikring   

 	  

 størrelsen af det hus  

 eksemplet vedrører samt eventuelle krav om, at huset kun må være i en etage   

 	  

 hvilket geografisk  

 område eksemplet vedrører   

 	  

 størrelse af eventuel  

 selvrisiko   

 	  

 i hvilket omfang  

 indboforsikring er inkluderet, herunder hvilken indbosum   

 	  

 hvis forsikringen ikke  

 omfatter dækning for svamp og skjulte rør, skal dette oplyses.
 Hvis et priseksempel ikke er repræsentativt for selskabets  

 priser for den pågældende type forsikring, skal dette klart fremgå.
 Væsentlige afvigelser i vilkår og indskrænkninger i  

 dækningsområde i øvrigt i forhold til, hvad der er sædvanligt skal angives i  

 reklamen.
 Andre oplysninger af væsentlig betydning for forbrugerens  

 bedømmelse af forsikringsudgifterne f.eks. særlige regler om rabat og  

 præmieefterbetaling  

 skal angives i reklamen.
Reklamer  

 vedrørende samlerabat Hvis der reklameres med samlerabat, dvs. rabat ved tegning af  

 flere forsikringer, må reklamen ikke udformes på en sådan måde, at den skaber  

 et urigtigt indtryk af, at rabatten i sig selv siger noget om selskabets  

 priser  

 i forhold til andre selskabers priser.
 Betingelserne for at opnå rabatten skal angives, og størrelsen  

 af rabatten på de enkelte forsikringer skal oplyses.
 Angives rabatten i kroner skal den tillige opgives i procent  

 eller forsikringspræmien angives uden rabat.
 Hvis annoncen indeholder oplysninger om en samlet pris ved køb  

 af flere forsikringer, skal prisen på de enkelte forsikringer, når disse er  

 tegnet isoleret (uden at betingelserne for at opnå rabat er til stede)  

 angives.
Priseksempler  

 der giver mulighed for at tegne forsikring ved udfyldelse af en kupon Hvis en annonce/reklame med priseksempler ved indsendelse af en  

 kupon eller lignende giver mulighed for at tegne en forsikring, der afviger  

 fra  

 eksemplet/eksemplerne, må annoncen/reklamen (udover eksemplet) indeholde  

 tilstrækkelige oplysninger til, at disse kan danne grundlag for en forsvarlig  

 bedømmelse af forsikringen.
 Det skal i reklamen oplyses, at forbrugeren kan få tilsendt  

 forsikringsbetingelserne inden forsikring tegnes.
 Reklamering, der ikke er i overensstemmelse med ovenstående, må  

 som altovervejende hovedregel anses for at være i strid med redelig  

 forretningsskik og god praksis inden for virksomhedsområdet, jf. lov om  

 finansiel virksomhed § 43, stk. 1.
 Vejledningen erstatter Forbrugerombudsmandens retningslinier for  

 reklamering med pris-eksempler og med samlerabat indenfor  

 forbrugerskadeforsikring fra december 1992.
