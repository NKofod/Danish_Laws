Tillægsbetænkning afgivet af Beskæftigelsesudvalget den 7. juni 2022 Tillægsbetænkning over Forslag til lov om ændring af lov om arbejdsløshedsforsikring m.v., lov om sygedagpenge og barselsloven (Indførelse af et beskæftigelsestillæg, nedsættelse af dagpengeperioden for dimittender, nedsættelse af dimittendsatsen for ikkeforsørgere, indførelse af et sprogkrav til modtagere af dimittenddagpenge m.v.) [af beskæftigelsesministeren (Peter Hummelgaard)]:
1. Ændringsforslag Enhedslistens medlemmer af udvalget har stillet 1 ændringsforslag til lovforslaget.
2. Indstillinger Et mindretal i udvalget (S, RV og DF) indstiller lovforslaget til vedtagelse uændret.
Et andet mindretal i udvalget (V, KF og LA) indstiller lovforslaget til forkastelse ved 3. behandling.
Mindretallet vil stemme imod det stillede ændringsforslag.
 Et tredje mindretal i udvalget (SF og Bent Bøgsted (UFG)) indstiller lovforslaget til vedtagelse med det stillede ændringsforslag.
Et fjerde mindretal i udvalget (EL og ALT) indstiller lovforslaget til forkastelse ved 3. behandling.
Mindretallet vil stemme for det stillede ændringsforslag.
 Et femte mindretal i udvalget (NB) vil redegøre for sin stilling til lovforslaget og det stillede ændringsforslag ved 3. behandling.
 Frie Grønne, Kristendemokraterne, Moderaterne, Inuit Ataqatigiit, Siumut, Sambandsflokkurin og Javnaðarflokkurin havde ved afgivelsen af tillægsbetænkningen ikke medlemmer i udvalget og dermed ikke adgang til at komme med indstillinger eller politiske bemærkninger i tillægsbetænkningen.
 En oversigt over Folketingets sammensætning er optrykt i tillægsbetænkningen.
3. Politiske bemærkninger Socialdemokratiet Socialdemokratiets medlemmer af udvalget bemærker, at man finder intentionen i ændringsforslag nr. 13 af Jette Gottlieb (EL), stillet den 24. maj 2022 uden for betænkningen, sympatisk.
Socialdemokratiet er indstillet på at drøfte forslaget i anden sammenhæng, herunder hvordan man kan få flere til at tage en uddannelse gennem voksenlærlingeordningen.
Det bemærkes, at reglerne om, at optjening af dagpengeretten skal ske på grundlag af ustøttet beskæftigelse, vurderes at være forligsbelagt med aftalen om et tryggere dagpengesystem fra 2015 (S, V, K, DF og LA).
Enhedslisten Enhedslistens medlemmer af udvalget finder det vigtigt, at voksenlærlingeforløb kan medregnes i forbindelse med den ordinære optjening af rettigheder i arbejdsløshedsforsikringen.
Det vil sikre, at personer, der gennemfører et voksenlærlingeforløb, hvor der ydes støtte til virksomheden, ligestilles med øvrige personer, der deltager i uddannelse og dermed optjener ret til at få beregnet dagpenge af den løn, de tjener under uddannelsen.
4. Ændringsforslag med bemærkninger Ændringsforslag Til § 1 Af et mindretal (EL), tiltrådt af et mindretal (SF, ALT og Bent Bøgsted (UFG)):
 1) Efter nr. 3 indsættes som nye numre:
 »01. I § 53, stk. 6, indsættes efter 1. pkt. som nyt punktum:
»Deltagelse i en uddannelsesaftale for voksne efter kapitel 23 i lov om en aktiv beskæftigelsesindsats kan dog medregnes.« 02. I § 53, stk. 15, indsættes som 3. pkt.:
»Deltagelse i en uddannelsesaftale for voksne efter kapitel 23 i lov om en aktiv beskæftigelsesindsats kan dog medregnes.«« [Voksenlærlingeforløb kan medregnes til optjening af rettigheder i arbejdsløshedsforsikringen] Bemærkninger Til nr. 1 Forslagsstillerne finder det hensigtsmæssigt, at voksenlærlingeforløb kan medregnes i ordinær optjening af rettig-heder i arbejdsløshedsforsikringen.
Dette sikrer, at personer, der gennemfører et voksenlærlingeforløb, hvor der ydes støtte til virksomheden, ligestilles med øvrige personer, der optjener ret til dagpenge.
 Med ændringsforslaget justeres reglerne vedrørende betingelserne for optjening af dagpenge, så voksenlærlinge-forløb fremover medregnes til optjening af rettigheder i arbejdsløshedsforsikringen.
5. Udvalgsarbejdet Lovforslaget blev fremsat den 26. april 2022 og var til 1. behandling den 3. maj 2022. Lovforslaget blev efter 1. behandling henvist til behandling i Beskæftigelsesudvalget.
Udvalget afgav betænkning den 18. maj 2022. Lovforslaget var til 2. behandling den 2. juni 2022, hvorefter det blev henvist til fornyet behandling i udvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har, efter lovforslaget blev henvist til fornyet udvalgsbehandling, behandlet lovforslaget i 1 møde.
Bilag Efter udvalgets afgivelse af betænkning er der omdelt 1 bilag på lovforslaget.
Maria Gudme (S) Bjarne Laustsen (S) fmd.
Jan Johansen (S) Jens Joel (S) Kasper Roug (S) Kasper Sand Kjær (S) Henrik Møller (S) Lennart Damsbo-Andersen (S) Karsten Hønge (SF) Halime Oguz (SF) Samira Nawa (RV) Kathrine Olldag (RV) Jette Gottlieb (EL) Victoria Velasquez (EL) Christian Juhl (EL) Torsten Gejl (ALT) Hans Andersen (V) Anne Honoré Østergaard (V) nfmd.
Anne Rasmussen (V) Morten Dahlin (V) Stén Knuth (V) Ulla Tørnæs (V) Bent Bøgsted (UFG) Jens Henrik Thulesen Dahl (DF) René Christensen (DF) Niels Flemming Hansen (KF) Birgitte Bergman (KF) Lars Boje Mathiesen (NB) Alex Vanopslagh (LA) Frie Grønne, Kristendemokraterne, Moderaterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
