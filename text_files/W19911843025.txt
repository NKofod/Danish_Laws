A klagede over den af skyldrådet ved 18. alm. vurdering foretagne  

 ansættelse af grundværdien under henvisning til, at grunden ikke ville kunne  

 anvendes til bebyggelse, idet der i 1982 var rejst fredningssag omfattende  

 klageejendommen.
Fredningsnævnets kendelse blev afsagt 14. marts 1986, og  

 blev indbragt for Overfredningsnævnet, der tiltrådte fredningen den 29.  

 december 1987.
Med bemærkning at fastsættelse af erstatninger i fredningssager sker  

 ud fra den antagelse, at tabet konstateres ved den endelig fredning, således  

 at erstatninger udmåles på basis af datoen for Fredningsnævnets kendelse med  

 forrentning fra denne dato, stadfæstede Landsskatteretten skyldrådets  

 ansættelse.
Der fandtes således at foreligge sådanne usikkerhedsmomenter med  

 hensyn til den på vurderingstidspunktet rejste, men endnu uafsluttede  

 fredningssags påvirkning på den pris en køber ville give for arealet i  

 ubebygget stand, at der ikke var tilstrækkeligt grundlag for at lade  

 grundværdiansættelsen påvirke heraf.
 Ejeren klagede over den af skyldrådet ved 18. alm. vurdering pr. 1/1 1986  

 foretagne ansættelse af grundværdien til 211.800 kr. med påstand om  

 nedsættelse.
 Grundværdien var ansat med følgende specifikation:
 Til støtte for påstanden anførte klageren bl.a., at grunden ikke ville  

 kunne anvendes til bebyggelse som følge af fredning, der forbød dette.
 Under sagens behandling besigtigede skyldrådet ejendommen og indstillede  

 herefter til retten, at ansættelsen stadfæstedes under henvisning til, at  

 grundværdien var ansat som tilsvarende grunde beliggende i det åbne land.
 Klageren kunne ikke tiltræde denne indstilling, og præciserede sin påstand  

 under henvisning til Overfredningsnævnets afgørelse af 29. december l987.
Det fremgik heraf, at Danmarks Naturfredningsforening i l982 rejste  

 fredningssag angående et større område omfattende klageejendommen.
Fredningen  

 blev gennemført af Fredningsnævnet ved kendelse af 14. marts l986. Fredningen  

 blev efterprøvet af Overfredningsnævnet i medfør af Naturfredningslovens §§  

 25 og 26, og Overfredningsnævnet tiltrådte ved kendelse af 29. december l987  

 fredningen og tydeliggjorde fredningsbestemmelserne.
I Overfredningsnævnets kendelse bestemtes bl.a., at området skulle bevares  

 i dets daværende tilstand.
Der måtte ikke foretages terrænændringer eller  

 opføres yderligere bebyggelse eller tilplantning, og der måtte ikke foretages  

 ombygning af eksisterende bebyggelse, hvorved den ydre fremtræden ændredes.  

 Dispensation kunne dog meddeles herfra, hvis dette ikke var i strid med  

 fredningens formål.
Landsskatteretten bemærkede, at grundværdien i henhold til bestemmelserne  

 i vurderingslovens § 6, jfr. § 13, stk. l, udgør grundens handelsværdi i  

 ubebygget stand under hensyn til beskaffenhed og beliggenhed og til en i  

 økonomisk henseende god anvendelse.
Ifølge § 13, stk. 2, skal der ved  

 ansættelsen af grundværdien tages hensyn til de til grunden knyttede  

 rettigheder og byrder af offentligretlig karakter.
Således som sagen forelå oplyst fra klagerens side over for  

 Landsskatteretten, hvorefter der på vurderingstidspunktet var rejst, men  

 endnu ikke afsluttet en fredningssag med fastlæggelse af  

 fredningsbestemmelserne, fandt Landsskatteretten, at der forelå sådanne  

 usikkerhedsmomenter med hensyn til fredningssagens påvirkning af den pris, en  

 køber ville give for arealet, at der ikke var tilstrækkeligt grundlag for at  

 lade grundværdiansættelsen påvirke heraf.
Det bemærkedes i den forbindelse,  

 at fastsættelse af erstatninger i fredningssager sker ud fra den antagelse,  

 at tabet konstateres ved den endelige fredning, således at erstatninger  

 udmåles på basis af datoen for Fredningsnævnets kendelse med forrentning fra  

 denne dato.
Da retten endvidere ikke fandt grundlag for at tilsidesætte det af  

 skyldrådet udøvede skøn over grundens handelsværdi, blev den påklagede  

 ansættelse stadfæstet.
Det tilføjedes, at den af vurderingsmyndighederne ved  

 specifikationen af grundværdien anvendte zonedeling ikke var udtryk for en  

 værdiansættelse af grundens enkelte dele, men alene et vurderingsteknisk  

 hjælpemiddel til støtte for skønnet over grundens samlede handelsværdi på  

 vurderingstidspunktet.
