Nr BRB 61 Beretning over Forslag til folketingsbeslutning om indskrænkning af de tre  

 offentlige forvaltningsled til to   

 Nr B 61 1994-95, 1. samling Afgivet af Kommunaludvalget Afgivet: 19950529 Udvalget har behandlet beslutningsforslaget i nogle møder.
 Udvalget bemærker, at adskillige ordførere ved førstebehandlingen den 21.  

 marts 1995 af beslutningsforslaget gav udtryk for, at der var behov for at  

 analysere den opgavefordeling mellem staten, amterne og kommunerne, der så  

 dagens lys ved kommunalreformen i 1970. På den baggrund opfordrer udvalget  

 regeringen til, når arbejdet med hovedstadsreformen er færdiggjort, at  

 nedsætte en bredt sammensat kommission med henblik på eventuelle ændringer i  

 den hidtidige opgavefordeling mellem stat, amter og kommuner.
Et mindretal i udvalget (Socialistisk Folkepartis medlemmer af udvalget)  

 tilkendegiver samtidig, at der skal være tre opgaveniveauer: stat, amter og  

 kommuner, da det bedst tilsikrer - at beslutningerne træffes af et folkevalgt organ, - at beslutningsniveauerne er bæredygtige enheder med egen  

 skatteudskrivning, - kvalitet i opgaveløsningen, og - at dele af den nuværende opgaveløsning i amterne ikke centraliseres i  

 statslige styrelser eller henlægges til mellemkommunale selskaber uden  

 offentlig indsigt og direkte valg.
 P.u.v.
