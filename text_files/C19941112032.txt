 Erstatning i henhold til retsplejelovens § 1018 a.
 Min meddelelse nr. 3/1993 indeholder oplysning om de takstmæssige  

 erstatningsbeløb for ikke-økonomisk skade (tort) i forbindelse med  

 frihedsberøvelser, der indtræder i perioden 1. april 1993 til 31. marts 1994.
På grundlag af Justitsministeriets bek. nr. 150 af 3. marts 1994 om  

 regulering af erstatnings- og godtgørelsesbeløb i henhold til lov om  

 erstatningsansvar, anvendes med virkning for frihedsberøvelser, der indtræder i perioden 1. april 1994 til 31. marts 1995 følgende beløb:
a.
Indenfor det første døgn: 0 indtil 5 timer 1.500 kr. 5 indtil 10 timer  

 2.200 kr.
 10 indtil 15 timer 2.900 kr.
 15 timer og derover 3.700 kr.
 b. mere end et døgn:
 3.700 kr. for det første døgn og herudover 450 kr. for hvert påbegyndt  

 efterfølgende døgn.
c.
Anvendelse af isolation under varetægtsfængslingen kan dog i  

 almindelighed forventes at medføre, at erstatningsbeløbet forhøjes til 600  

 kr. pr. dag for den periode, hvor isolationen har været anvendt.
d.
En lavere takst for helt kortvarige anholdelser, under 10 min., (500  

 kr.) og for visiteringer uden anholdelse (200 kr.) er for tiden indbragt for  

 domstolene.
e.
Erstatningsbeløbet for en ransagning, der ikke foretages i forbindelse  

 med frihedsberøvelse, er 700 kr.
 Asbjørn Jensen.
