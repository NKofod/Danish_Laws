Bekendtgørelse om forretningsorden for  

 Stormrådet I medfør af § 21, stk. 4, i lov nr. 349 af 17. maj 2000  

 om stormflod og stormfald, fastsættes:
Kapitel 1 Stormrådets kompetence og organisation § 1. Stormrådet forestår  

 administrationen af lov om stormflod og stormfald.
§ 2. Rådet består af en formand og 8  

 andre medlemmer.
Formanden udnævnes af økonomiministeren.  

 Formanden skal have bestået juridisk kandidateksamen.
Medlemmerne og  

 disses suppleanter udnævnes af økonomiministeren for 4 år  

 ad gangen.
Finder udnævnelsen sted i løbet af en periode,  

 foretages den kun til periodens udløb.
De 8 andre medlemmer skal  

 repræsentere hver af følgende myndigheder og organisationer:  

 Økonomiministeriet (næstformand), Trafikministeriet,  

 Justitsministeriet, Forsikring & Pension, Forbrugerrådet,  

 Amtsrådsforeningen i Danmark og Kommunernes Landsforening.
Endvidere  

 udnævnes efter drøftelser med Miljø- og  

 Energimininsteriet et medlem med skovteknisk kendskab.
 Stk. 2. Repræsentanterne for Forbrugerrådet og  

 Amtsrådsforeningen i Danmark deltager ikke i behandlingen af sager  

 vedrørende stormfald samt om lagring af træ. Medlemmet med  

 skovteknisk kendskab deltager ikke i behandlingen af sager vedrørende  

 stormflod samt om stormflodsvarsling.
 Stk. 3. Rådets næstformand træder i  

 tilfælde af formandens forfald i dennes sted.
 Stk. 4. Medlemmer af rådet kan genbeskikkes.
§ 3. Forsikring & Pension's sekretariat  

 varetager den daglige administration af loven og er samtidig sekretariat for  

 rådet.
Sekretariatet deltager i rådets møder samt  

 fastlægger dagsordenen efter aftale med formanden.
 Stk. 2. Rådet fastsætter nærmere regler for  

 sekretariatets arbejde, herunder samarbejdet med Miljø- og  

 Energiministeriet, taksationernes udførelse og beregningen af  

 erstatning vedrørende stormflod.
 § 4. Rådets formand leder rådets  

 møder.
Stk. 2. Rådet afholder møde på de af  

 rådet vedtagne mødedage, og i øvrigt så ofte  

 formanden finder anledning hertil, eller når 3 medlemmer  

 fremsætter ønske om afholdelse af møde til behandling af  

 nærmere angivne spørgsmål.
Formanden bestemmer  

 mødevarslet.
 Stk. 3. Med mødeindkaldelsen skal følge en  

 dagsorden, der indeholder angivelse af de sager, der kommer til behandling og  

 være bilagt det efter formandens skøn fornødne  

 materiale.
 Stk. 4. Medlemmer, der er forhindret i at give møde,  

 skal give meddelelse herom til sekretariatet.
Stk. 5. I rådets møder deltager medlemmer og  

 suppleanter for de medlemmer, der er forhindret i at give møde.
Det  

 påhviler det medlem, der er forhindret i at deltage i et møde,  

 tidligst muligt at underrette sin suppleant samt forsyne denne med relevant  

 materiale, såfremt ikke andet aftales med sekretariatet i hvert enkelt  

 tilfælde.
 § 5. Hvis sager, der skal behandles af  

 rådet, ikke er udsendt til medlemmerne senest 3 dage før det  

 pågældende møde, kan behandlingen kun finde sted,  

 såfremt samtlige i mødet deltagende medlemmer samtykker  

 heri.
Stk. 2. Rådet er beslutningsdygtigt, når mindst 5  

 af medlemmerne er tilstede.
Beslutning træffes ved almindelig  

 stemmeflertal.
Hvert medlem har een stemme.
I tilfælde, hvor stemmerne  

 står lige, er formandens eller i dennes fravær  

 næstformandens stemme afgørende.
Når forholdene taler  

 herfor, kan formanden eller i dennes fravær næstformanden  

 bestemme, at sager behandles ved skriftlig procedure.
 § 6. Rådet afgiver en årlig beretning  

 til økonomiministeren om sin virksomhed.
 § 7. Rådet aflægger et årligt  

 regnskab, der revideres af en statsautoriseret revisor og indsendes til  

 økonomiministeren.
 § 8. Forvaltningslovens og offentlighedslovens  

 regler finder anvendelse på rådet.
§ 9. Der udarbejdes referat af rådets  

 forhandlinger, som godkendes af rådet.
Ethvert medlem kan kræve  

 sit votum og dets begrundelse tilført protokollen.
 § 10. Formanden bestemmer om, og i  

 bekræftende fald på hvilken måde, rådets  

 afgørelser skal offentliggøres, jf. dog §§ 16 og 20.
 Stk. 2. Rådets møder er ikke offentlige.
Kapitel 2 Stormflods- og stormfaldspuljen § 11. De med rådets administration forbundne  

 udgifter afholdes af stormflods- og stormfaldspuljens midler.
Formanden  

 aflønnes efter retningslinier fastsat af  

 økonomiministeren.
 Stk. 2. Rådet fastsætter efter forhandling med  

 økonomiministeren nærmere bestemmelser om betaling for  

 sekretariatets arbejde, for taksationernes udførelse samt for fremmed  

 bistand, herunder bistand fra Miljø- og Energiministeriet.  

 Omkostningerne afholdes af stormflods- og stormfaldspuljen.
Stk. 3. Rådet beslutter, om der efter en  

 stormfaldsbegivenhed dækkes omkostninger til lagring af  

 stormfældet træ fra statens skove m.v.
Stormflods- og  

 stormfaldspuljen afholder i givet fald omkostningerne hertil.
 Stk. 4. Stormflods- og stormfaldspuljen afholder  

 omkostningerne til gennemførelse af udbud af den samlede  

 forsikringsordning m.v.
 § 12. Rådet indgår aftale med  

 Nationalbanken om forvaltning af stormflods- og stormfaldspuljens  

 midler.
 § 13. Når rådet finder, at stormflods-  

 og stormfaldspuljen har nået en sådan størrelse, at  

 yderligere indbetalinger til puljen ikke skønnes nødvendig,  

 afgiver rådet indstilling herom til økonomiministeren.
 § 14. Såfremt stormflods- og  

 stormfaldspuljen ikke indeholder tilstrækkelige midler til  

 dækning af de med ordningen forbundne omkostninger, afgiver rådet  

 indstilling til økonomiministeren om udløsning af  

 statsgarantien.
Kapitel 3 Rådets afgørelser i tilfælde af  

 stormflod § 15. Afgørelse af om der har været  

 stormflod i et område på et givet tidspunkt, træffes af  

 rådet, efter udtalelse fra Kystdirektoratet og Danmarks Meteorologiske  

 Institut.
Rådet træder sammen hurtigst mulig efter en mulig  

 stormflodssituation er indtruffet.
 § 16. Når rådet har besluttet, at der  

 har været stormflod, offentliggøres meddelelse herom i  

 dagspressen.
§ 17. Sekretariatet forbereder de anmeldte sager  

 om skader forårsaget af stormflod.
Rådets afgørelser  

 træffes på det af sekretariatet tilvejebragte grundlag.  

 Rådet kan beslutte at udsætte en sag på yderligere  

 oplysninger.
Rådets formand kan endvidere beslutte, at en sagkyndig  

 skal tilkaldes til rådets behandling.
 Stk. 2. Rådet kan bemyndige sekretariatet til at  

 træffe konkrete afgørelser i henhold til stk. 1 efter  

 nærmere retningslinier.
 Stk. 3. Rådet kan, i det omfang det er nødvendigt  

 for bedømmelse af en skadesbegivenhed, indhente yderligere oplysninger  

 om denne samt foretage eller lade foretage inspektionsbesøg på  

 stedet, hvor skaden er indtruffet.
 Stk. 4. Rådets formand kan beslutte, at en tidligere  

 afgjort sag skal genoptages, hvor særlige grunde taler herfor, herunder  

 navnlig i tilfælde af nye oplysninger, som må antages at ville  

 have givet sagen et andet udfald, hvis de havde foreligget under  

 behandlingen.
 Stk. 5. To medlemmer kan begære en sag gjort til  

 genstand for nærmere behandling i rådet.
 Stk. 6. Rådet kan beslutte at anvende fremmed  

 bistand.
Stk. 7. Rådets afgørelse meddeles  

 forsikringstageren og dennes forsikringsselskab.
Rådet forestår  

 erstatningsudbetalingen.
Forsikringsaftalelovens §§ 54, 57-58 finder  

 tilsvarende anvendelse.
 § 18. Rådet kan til fremme af forebyggende  

 foranstaltninger give pålæg til skadelidte som følge af  

 stormflod, ligesom rådet over for offentlige myndigheder kan stille  

 forslag om foranstaltninger, som rådet anser for påkrævede  

 for at begrænse følgerne af stormflod.
Kapitel 4 Rådets afgørelser i tilfælde af  

 stormfald § 19. Afgørelse af om der har været  

 stormfald i et område på et givet tidspunkt, træffes af  

 rådet, efter udtalelse fra Miljø- og Energiministeriet og  

 Danmarks Meteorologiske Institut.
Rådet træder sammen hurtigst  

 mulig efter en mulig stormfaldssituation er indtruffet.
 § 20. Når rådet har besluttet, at der  

 har været stormfald og hvor stormfaldet er sket, offentliggøres  

 meddelelse herom i dagspressen.
 § 21. Sekretariatet forbereder de anmeldte sager  

 om skader forårsaget af stormfald i henhold til samarbejdsaftalen  

 mellem Stormrådet og Skov- og Naturstyrelsen.
 Stk. 2. Rådet kan bemyndige sekretariatet til at  

 træffe konkrete afgørelser i henhold til stk. 1 efter  

 nærmere retningslinier.
 Stk. 3. Rådet kan indhente yderligere oplysninger om  

 skadesbegivenheden samt foretage eller lade foretage inspektionsbesøg  

 på stedet, hvor skaden er indtruffet.
 Stk. 4. Rådets formand kan beslutte, at en tidligere  

 afgjort sag skal genoptages, hvor særlige grunde taler herfor, herunder  

 navnlig i tilfælde af nye oplysninger, som må antages at ville  

 have givet sagen et andet udfald, hvis de havde foreligget under  

 behandlingen.
 Stk. 5. To medlemmer kan begære en sag gjort til  

 genstand for nærmere behandling i rådet.
 Stk. 6. Rådet kan beslutte at anvende fremmed  

 bistand.
Stk. 7. Rådets afgørelse meddeles  

 ansøgeren.
Rådet forestår tilskudsudbetalingen.
 Stk. 8. Tilskud, der ydes efter stormfaldet den 3. - 4.  

 december 1999 og den 28. - 29. januar 2000 udbetales af Skov- og  

 Naturstyrelsen.
Kapitel 5 Ikrafttræden § 22. Bekendtgørelsen træder i kraft den 26.  

 februar 2001.
