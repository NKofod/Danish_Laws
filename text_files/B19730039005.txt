 I henhold til § 4 i lov nr. 275 af 9. juni 1948 om statens overtagelse af  

 Det kgl. danske Musikkonservatorium, § 2 i lov nr. 219 af 31. maj 1963 om  

 statens overtagelse af Det jydske Musikkonservatorium, jfr. § 11, stk. 3, i  

 anordning af 13. juli 1966 for Det jydske Musikkonservatorium, og § 2 i lov  

 nr. 111 af 29. marts 1972 om statens overtagelse af musikkonservatorierne i  

 Esbjerg, Odense og Ålborg fastsættes:
 Kapitel 1. Studieordning.
 Optagelsesbetingelser.
 § 1.  Som betingelse for at blive optaget på  

 konservatorierne kræves det, at de musikalske evner og færdigheder  

 dokumenteres ved en optagelsesprøve, som finder sted i overensstemmelse med  

 de af konservatorierne til enhver tid fastsatte bestemmelser, der fremgår af  

 konservatoriernes programmer.
 Stk. 2.  Der afholdes optagelsesprøver til følgende  

 undervisningsområder:
Forskolen Hovedskolen Den musikpædagogiske uddannelse Den kirkemusikalske diplomklasse Solistklassen Dirigentklassen Stk. 3.  Optagelsesprøverne til solistklassen finder  

 normalt kun sted ved Det kgl. danske Musikkonservatorium i København og Det  

 jydske Musikkonservatorium i Århus (jfr. § 10, stk. 2).
 Stk. 4.  Optagelsesprøverne til dirigentklassen finder  

 kun sted ved Det kgl. danske Musikkonservatorium (jfr. § 10, stk. 5).
 Fagområder.
 § 2.  Uddannelsen omfatter undervisning i hovedfag  

 samt en række almene og specielle bifag.
 Stk. 2.  Undervisning gives i følgende hovedfag.  

 Accordeon, almen musikpædagogik, basun, blokfløjte, cembalo, fagot, fløjte,  

 guitar, harpe, horn, hørelære-nodelæsning, klarinet, klaver, komposition,  

 kontrabas, musikledelse, musikteori-musikhistorie, obo, orgel,  

 orksterledelse, sang, saxofon, slagtøj, trompet, tuba, viola, viola da gamba,  

 violin og violoncel.
 § 3.  De almene bifag omfatter: hørelære,  

 musikteoretiske og musikhistoriske discipliner samt klaver for de studerende,  

 der ikke har klaver som hovedfag.
 Stk. 2.  De specielle bifag omfatter kor- og  

 orkesterskole, kammermusik, ensemblesang, orgelkundskab, korledelse m.fl.
 § 4.  Ud over den obligatoriske undervisning kan der  

 efter ansøgning tildeles den studerende et eller flere tillægsfag blandt  

 konservatoriets øvrige undervisningsfag.
 Uddannelsesstruktur.
 § 5.  Uddannelsen ved konservatorierne er opdelt i  

 følgende undervisningsområder:
Forskolen Hovedskolen Den musikpædagogiske uddannelse Diplomklassen Den videregående uddannelse Særlige kurser.
 § 6.  Forskolen, der normalt er 1- eller 2-årig, har  

 til formål at kvalificere den studerende til optagelse i hovedskolen.
 § 7.  Hovedskolens formål er at kvalificere den  

 studerende til enten den musikpædagogiske uddannelse, diplomklassen eller den  

 videregående uddannelse.
Stk. 2.  Hovedskolen er 2- eller 3-årig.
For studerende,  

 der skal gennemgå den musikpædagogiske uddannelse, er hovedskolen normalt  

 2-årig.
For studerende, der efter hovedskolen fortsætter uddannelsen i  

 diplomklassen eller ved den videregående uddannelse er hovedskolen 3-årig.
§ 8.  Den musikpædagogiske uddannelse har til formål  

 at kvalificere den studerende til at varetage både elementær og videregående  

 musikalsk undervisning.
Uddannelsen er 2-årig, for studerende med hovedfagene  

 almen musikpædagogik og musikledelse dog 3-årig.
 Stk. 2.  Den musikpædagogiske uddannelse står åben såvel  

 for studerende, der har gennemgået konservatoriets hovedskole, som for  

 studerende, der uden forudgående konservatorieundervisning ved  

 optagelsesprøve dokumenterer, at de har de fornødne kvalifikationer til at  

 påbegynde uddannelsen.
§ 9.  Diplomklassen der afsluttes med diplomeksamen,  

 er den normale afslutning på konservatorieuddannelsen.
Undervisningen i  

 diplomklassen har specielt for instrumentalisters og sangeres vedkommende til  

 formål samtidig med den fortsatte solistiske uddannelse at opøve de med  

 fagene forbundne praktiske færdigheder med sigte på akkompagnatør- og  

 repetitørvirksomhed, kor- og ensemblesang, orkester- og ensemblespil,  

 kammermusik, korledelse m.m.
 Stk. 2.  Uddannelsen er 1-årig - for studerende med  

 hovedfaget orgel dog 2-årig.
 Stk. 3.  Den 2-årige kirkemusikalske diplomklasse står  

 åben såvel for studerende, der har gennemgået konservatoriets hovedende  

 konservatorieundervisning ved optagelsesprøve dokumenterer, at de har de  

 fornødne kvalifikationer til at påbegynde uddannelsen.
 § 10.  Den videregående uddannelse er inddelt i 4  

 klasser:
Solistklassen Musikteoretisk speciale Komponistklassen Dirigentklassen.
Stk. 2.  Solistklassen.
Studerende med instrumentalt  

 hovedfag eller hovedfaget sang kan efter at have bestået hovedskoleeksamen,  

 musikpædagogisk eksamen eller diplomeksamen optages i solistklassen.  

 Optagelse forudsætter, at den studerende har bestået optagelsesprøve til  

 solistklassen, jfr. § 1, stk. 2. Solistuddannelsen strækker sig over  

 maksimalt 3 år og finder normalt kun sted ved Det kgl. danske  

 Musikkonservatorium og Det jydske Musikkonservatorium.
Kandidater, der er  

 uddannet uden for de danske musikkonservatorier, og hvis uddannelse svarer  

 til en af ovennævnte eksaminer, kan opnå tilladelse til at indstille sig til  

 optagelsesprøve til solistklassen.
Stk. 3.  Musikteoretisk speciale.
Studerende, som har  

 bestået diplomeksamen med musikteori-musikhistorie som hovedfag, kan ansøge  

 konservatoriet om 1 års selvstændigt studium af et nærmere angivet  

 musikteoretisk emne.
Denne uddannelse finder normalt kun sted ved Det kgl.  

 danske Musikkonservatorium og Det jydske Musikkonservatorieum.
Stk. 4.  Komponistklassen.
Studerende, som har bestået  

 diplomeksamen med komposition som hovedfag kan ansøge konservatoriet om  

 optagelse i komponistklassen, der er maksimalt af 3 års varighed.
Uddannelsen  

 finder normalt kun sted ved Det kgl. danske Musikkonservatorium og Det jydske  

 Musikkonservatorium.
Stk. 5.  Dirigentklassen.
Studerende kan gennem en  

 optagelsesprøve kvalificere sig til dirigentklassen.
Dirigentuddannelsen er  

 3~ eller 4-årig og findes kun ved Det kgl. danske Musikkonservatorium.  

 Dirigentklassen er åben for studerende, der uden forudgående  

 konservatorieuddannelse ved optagelsesprøve dokumenterer, at de har de  

 fornødne kvalifikationer til at påbegynde uddannelsen.
§ 11.  Særlige kurser.
Uden for den egentlige  

 konservatorieundervisning kan der, efter konservatoriernes nærmere  

 bestemmelse, foranstaltes kurser til imødekommelse af forskellige behov inden  

 for musiklivet, eksempelvis:
Den præliminære organistuddannelse Kursus for militære musikere Elementært direktionskursus Forberedelseskursus i hørelære.
 Stk. 2.  Den præliminære organistuddannelse kan  

 gennemføres sideløbende med forskolen.
§ 12.  Operaakademiet.
Udover ovennævnte uddannelser  

 er der til uddannelse af vordende operasangere etableret et operaakademi, der  

 ledes af Det kgl. danske Musikkonservatorium og Det kgl.
Teater i fællesskab.  

 Om bestemmelser for optagelse, uddannelse m.v. henvises til kgl. anordning af  

 6. januar 1956 om oprettelse af et operaakademi, som ændret ved kgl.  

 anordning af 19. maj 1961.
 Kapitel 2. eksamensordning.
 § 13.  En afsluttende konservatorieeksamen omfatter  

 prøver såvel i hovedfag som i de almene og visse af de specielle bifag.
Stk. 2.  Prøver i bifag kan dog efter konservatoriernes  

 nærmere bestemmelser bortfalde.
Bestemmelser herom skal godkendes af  

 ministeriet for kulturelle aliggender.
 § 14.  Der afholdes følgende afsluttende eksaminer:
Diplomeksamen Kirkemusikalsk diplomeksamen Musikpædagogisk eksamen Dirigenteksamen Stk. 2.  Afsluttende eksamen kan endvidere aflægges  

 efter 3. hovedskoleår af studerende, der i samme eksamenstermin indstiller  

 sig til optagelsesprøve til solistklassen.
Denne eksamen benævnes  

 hovedskoleeksamen.
 Stk. 3.  Den præliminære organistuddannelse, der er  

 tilrettelagt som kursus, afsluttes med den præliminære orgelprøve.  

 Privatister kan indstille sig til denne prøve, jfr. § 28.
 § 15.  Diplomeksamen kan aflægges med følgende  

 hovedfag: Komposition, musikteori-musikhistorie, sang samt instrumentale fag  

 bortset fra accordeon og orgel.
Stk. 2.  Kirkemusikalsk diplomeksamen aflægges i 2 dele,  

 efter henholdsvis den kirkemusikalske diplomklasses 1. og 2. år.
Der er  

 mulighed for at indstille sig til kirkemusikalsk diplomeksamen som privatist,  

 jfr. § 28.
 § 16.  Musikpædagogisk eksamen aflægges med følgende  

 hovedfag: Instrumentale fag, sang, musikteori-musikhistorie,  

 hørelære-nodelæsning samt med fagene almen musikpædagogik og musikledelse.  

 Der er mulighed for at indstille sig til musikpædagogisk eksamen som  

 privatist, jfr. § 28.
§ 17.  Dirigenteksamen aflægges efter dirigentklassens  

 3. år.
Særligt kvalificerede studerende kan efter aflagt eksamen få tildelt  

 yderligere 1 års uddannelse.
 Stk. 2.  Den 4-årige dirigentuddannelse afsluttes med en  

 offentlig koncert.
 § 18.  Hovedskoleeksamen kan aflægges i de i § 15,  

 stk. 1 nævnte fag bortset fra komposition og musikteori-musikhistorie.
 § 19.  Efter solistklassen, komponistklassen samt  

 studiet med musikteoretisk speciale afholdes ingen egentlig eksamen.
 Stk. 2.  Solistklassen afsluttes med en offentlig  

 koncert.
 Stk. 3.  Komponistklassen afsluttes med en koncert med  

 fremførelse af den studerendes kompositioner.
 Stk. 4.  Studiet med musikteoretisk speciale afsluttes  

 med fremlæggelse af en afhandling over studiets emne.
 § 20.  Udover ovennævnte eksaminer afholdes årsprøver  

 og standpunktsprøver efter konservatoriernes nærmere bestemmelse.
 Stk. 2.  Efter hovedskolens andet år afholdes der i alle  

 hovedfag en prøve, hvis udfald er bestemmende for, om studiet kan fortsættes.  

 For orgelstuderende aflægges denne prøve dog efter hovedskolens 3. år.
§ 21.  De afsluttende eksaminer afholdes i  

 eksamensterminen maj/juni.
Konservatorierne kan dog i særlige tilfælde  

 tillade, at der afholdes eksamen uden for eksamensterminen.
 Stk. 2.  Alle eksaminationer i hovedfag er offentlige.  

 Eksaminationer i bifag samt årsprøver er interne.
 Stk. 3.  Indtegning til konservatoriernes eksaminer  

 finder sted senest den 1. marts.
Kapitel 3. Censorordning § 22.  Ved eksamination i hovedfag ved diplomeksamen,  

 musikpædagogisk eksamen, dirigenteksamen samt hovedskoleeksamen medvirker 4  

 censorer, der udpeges således:
1. Rektor ved det konservatorium, hvor eksaminationen  

 afholdes.
Rektor kan udpege en eller flere stedfortrædere.
 2. En af ministeriet for kulturelle anliggender  

 beskikket censor, der ikke er lærer ved et af de danske musikkonservatorier.  

 Beskikkelsen sker efter indstilling fra konservatorierne i fællesskab.
3. En censor, der er lærer i det pågældende hovedfag  

 ved et af de øvrige musikkonservatorier.
Censor udpeges af konservatorierne i  

 fællesskab.
 4. En censor udpeget af øverste råd ved det  

 konservatorium, hvor eksamen afholdes, blandt den pågældende faggruppes  

 lærere - dog ikke eksaminandens lærer i faget.
 Stk. 2.  Ved diplomeksamen i hovedfaget  

 musikteori-musikhistorie, kan hvert af de under 3) og 4) anførte censorater  

 varetages af to censorer, hvoraf den ene deltager i bedømmelsen af de  

 musikteoretiske prøver, den anden i bedømmelsen af de musikhistoriske prøver.
 Stk. 3.  Ved musikpædagogisk eksamen kan det under 3)  

 anførte censorat varetages af 2 censorer, hvoraf den ene deltager i  

 bedømmelsen af præstationen i undervisning af elever på begynder- og  

 mellemstadiet, den anden i bedømmelsen af de øvrige hovedfagspræstationer.
 § 23.  Ved eksaminationen i almene og specielle bifag  

 medvirker i alt 3 censorer, hvoraf en er den studerendes lærer i faget og de  

 2 øvrige udpeges af den pågældende faggruppe ved konservatoriet blandt  

 gruppens lærere.
 Stk. 2.  Ved eksamination af privatister udpeges 3  

 censorer af faggruppen blandt gruppens lærere.
 § 24.  Ved aflæggelse af den præliminære orgelprøve  

 medvirker 3 censorer, der udpeges således:
1. Rektor ved det konservatorium, hvor prøven  

 afholdes.
Rektor kan udpege en eller flere stedfortrædere.
 2. En censor, som udpeges af konservatorierne i  

 fællesskab blandt lærere i de kirkemusikalske faggrupper ved  

 konservatorierne.
 3. Den studerendes lærer i faget.
§ 25.  Ved årsprøver medvirker 3 censorer fra det  

 konservatorium, hvor prøven afholdes.
De pågældende udpeges således:
 1. Rektor eller en af rektor udpeget stedfortræder.
 2. Faggruppens formand eller en af faggruppen udpeget  

 lærer.
 3. Den studerendes lærer i faget.
§ 26.  Ved optagelsesprøver til forskolen,  

 hovedskolen, den musikpædagogiske uddannelse, den kirkemusikalske  

 diplomklasse samt dirigentklassen medvirker 5 censorer ved bedømmelsen af  

hovedfagspræstationer.
De pågældende udpeges således:
Rektor for det konservatorium, hvor optagelsesprøven finder sted.
Rektor  

 kan udpege en eller flere stedfortrædere.
2 af ministeriet for kulturelle anliggender beskikkede censorer valgt  

 blandt lærerne ved musikkonservatorierne.
Beskikkelsen sker efter indstilling  

 fra konservatorierne i fællesskab.
De pågældende censorer medvirker ved  

 optagelsesprøverne i samtlige hovedfag.
 Formanden for den pågældende faggruppe ved det konservatorium, hvor  

 optagelsesprøven aflægges samt en lærer i den optagelsessøgendes hovedfag.
 Stk. 2.  Ved optagelsesprøver i de almene bifag bedømmes  

 præstationer af 2 censorer valgt blandt lærerne i den pågældende faggruppe  

 ved det konservatorium, hvor prøven afholdes.
 § 27.  Ved optagelsesprøve til solistklassen medvirker  

 6 censorer, der udpeges således:
Rektor ved det konservatorium, hvor prøven afholdes.
Rektor kan udpege en  

 eller flere stedfortrædere.
2 af ministeriet for kulturelle anliggender beskikkede censorer valgt  

 blandt lærerne ved konservatorierne.
Beskikkelsen sker efter indstilling fra  

 konservatorierne i fællesskab.
De pågældende censorer medvirker ved  

 optagelsesprøverne i samtlige fag.
 3 medlemmer af faggruppen ved det konservatorium, hvor optagelsesprøven  

 finder sted, heriblandt faggruppens formand samt den lærer, den  

 optagelsessøgende eventuelt har søgt.
 Kapitel 4. Særlige bestemmelser.
 § 28.  Musikpædagogisk eksamen, den kirkemusikalske  

 diplomeksamen samt den præliminære orgelprøve kan aflægges af privatister,  

 det vil sige eksaminander, der ikke har fået deres uddannelse på et af  

 konservatorierne.
 Stk. 2.  Sådanne eksaminer afholdes en gang årligt i  

 forbindelse med konservatoriernes almindelige eksamenstermin i maj/juni.
 Stk. 3.  Kravene ved disse eksaminer er de samme som ved  

 tilsvarende eksaminer for konservatoriestuderende, ligesom de almindelige  

 bestemmelser om eksamination og bedømmelse, karaktergivning,  

 karakteroverførsel m.v., jfr. §§ 30 og 31 finder anvendelse.
 § 29.  Blinde og svagtseende kan aflægge  

 musikpædagogisk eksamen, kirkemusikalsk eksamen samt den præliminære  

 orgelprøve efter særlige bestemmelser, hvortil henvises.
 § 30.  Bestemmelserne om karaktergivning ved  

 musikkonservatorierne findes i ministeriet for kulturelle anliggenders  

 bekendtgørelse af 14. juni 1972.
 § 31.  De nærmere bestemmelser om timeplaner,  

 eksamenskrav, karaktergivning ved de enkelte eksaminer samt  

 karakteroverførsel m.v. findes i konservatoriernes studieplaner og  

 eksamensbestemmelser.
§ 32.  Undervisningsministeriets bekendtgørelse nr.  

 268 af 9. maj 1940 om musikpædagogisk eksamen, undervisningsministeriets  

 bekendtgørelse nr. 82 af 8. marts 1960 om Det kgl. danske  

 Musikkonservatoriums organisteksamen for eksaminander, der ikke har fået  

 deres uddannelse på konservatoriet samt undervisningsministeriets  

 bekendtgørelse nr. 83 af 8. marts 1960 om undervisnings- og eksamensordning  

 ved Det kgl. danske Musikkonservatorium ophæves herved.
Eksamen i henhold til  

 bekendtgørelse nr. 268 af 9. maj 1940 om musikpædagogisk eksamen kan dog på  

 begæring afholdes for privatister til og med eksamensterminen maj/juni 1974.
 § 33.  Bekendtgørelsen træder i kraft den 1. august  

 1973.
 Ministeriet for kulturelle anliggender,  

 den 28. juni 1973.
 Niels Matthiasen.
 /Lissi Snabe.
