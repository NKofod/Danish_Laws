Nr BTL 15 Betænkning over Forslag til lov om ændring af kildeskatteloven (Forhøjelse  

 af gebyrer)   

 Nr L 15 1988-89, 1. samling Afgivet af Skatte- og Afgiftsudvalget Afgivet: 19881109 Udvalget har behandlet lovforslaget i nogle møder, og herefter indstiller et flertal (udvalget med undtagelse af Socialistisk Folkepartis og Fremskridtspartiets medlemmer) lovforslaget til vedtagelse uændret.
 Et mindretal (Socialistisk Folkepartis og Fremskridtspartiets medlemmer af  

 udvalget) indstiller lovforslaget til forkastelse ved 3. behandling.
 Et flertal inden for dette mindretal (Socialistisk Folkepartis  

 medlemmer af udvalget) mener, at forhøjelsen af bundgrænsen med 66 pct. står  

 i et skærende misforhold til forhøjelsen af maksimumsgrænsen med 10 pct.
 Den lille erhvervsdrivende, som selv skal lave regnskaber og sørge for at  

 overholde fristen, rammes alt for hårdt i forhold til større virksomheder med  

 egen regnskabsafdeling eller med råd til revisorhjælp.
