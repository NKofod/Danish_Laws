1. Adoption 2. Tjenestefrihed 3. Deltagelse i udannelseskurser OVERENSKOMST Det meddeles herved, at Finansministeriet den 3. juni l987 har indgået  

 overenskomst med Foreningen af Tilsynsfunktionærer ved  

 Levnedsmiddelindustrien under Dansk Funktionærforbund vedrørende løn- og  

 ansættelsesvilkår for tilsynsfunktionærer  

 (tilsynsassistenter/tilsynsteknikere) ved eksportautoriserede slagterier samt  

 eksportautoriserede kød- og kødvarevirksomheder.
Overenskomsten erstatter  

 overenskomst af 31. august 1983 (Finansministeriets cirkulæreskrivelse af 26.  

 november 1985) og overenskomst af 6. marts 1986 (Finansministeriets  

 cirkulæreskrivelse af 9. april 1986).
 1. Adoption .
(ad § 10) En tilsynsfunktionær har i tilfælde af adoption krav på 1/2 løn i indtil 3  

 måneder fra barnets modtagelse i hjemmet, såfremt det dokumenteres, at  

 adoptionsmyndigheden stiller krav om, at den ansatte i forbindelse med  

 adoptionen skal være ude af erhverv.
 Bestemmelsen har virkning for orlovsperioder - eller dele deraf -, der  

 ligger efter 1. april 1987.
 I øvrigt henvises til reglerne i lov om barselorlov og dagpengeloven.
 2. Tjenestefrihed.
 Tilsynsfunktionærer har ret til tjenestefrihed uden løn til de formål og  

 af den varighed, der er nævnt i Finansministeriets bekendtgørelse nr. 851 af  

 28. november 1986 om ret for tjenestemænd til tjenestefrihed uden løn til  

 nærmere afgrænsede formål.
 3. Deltagelse i uddannelseskurser.
 Til tilsynsteknikere og tilsynsassistenter vil der kunne gives støtte til  

 deltagelse i kurser i henhold til ministeriet for statens lønnings- og  

 pensionsvæsens cirkulæreskrivelse af 23. juni l97l om deltagelse i  

 uddannelseskurser for det i staten og folkekirken ansatte personale.
 Eventuelle tvivlsspørgsmål vedrørende overenskomsten forelægges for  

 finansministeriet.
P.
M.
V.
E.
B.
Else Medom Madsen OVERENSKOMST mellem Finansministeriet og Dansk Funktionærforbund vedrørende løn- og  

 ansættelsesvilkår for tilsynsfunktionærer  

 (tilsynsassistenter/tilsynsteknikere) ved eksportautoriserede slagterier samt  

 eksportautoriserede kød- og kødvarevirksomheder.
 § 1.  Ansættelse og afskedigelse.
Veterinærdirektoratet ansætter og afskediger tilsynsfunktionærer.
Disse  

 får ved ansættelsen tilsendt et ansættelsesbrev.
Ansættelse finder som regel  

 ikke sted efter det fyldte 40. år.
Stk. 2.  Når en stilling som tilsynsfunktionær skal  

 besættes, vil veterinærdirektoratet normalt give Foreningen af  

 tilsynsfunktionærer ved levnedsmiddelindustrien meddelelse herom, således at  

 interesserede tilsynsfunktionærer kan få lejlighed til at melde sig som  

 ansøgere.
For så vidt angår tilsynsassistenter stiles ansøgningen til  

 landbrugsministeriet og indsendes til veterinærdirektoratet.
 Stk. 3.  Vikarer  

 (reservetilsynsassistenter/tilsynsteknikere) vil kun blive ansat til tjeneste  

 af midlertidig karakter, f.eks. under sygdom, ferie m.m. samt i tilfælde af  

 midlertidige autorisationer.
 Vikarer for tilsynsassistenter skal være slagteriuddannede.
 Vikarer for tilsynsteknikere skal have gennemgået kursus og bestået  

 eksamen som tilsynstekniker.
Stk. 4.  En tilsynsfunktionær, der suspenderes fra sin  

 stilling, har ikke ret til at få løn udbetalt under suspensionen.
I tilfælde,  

 hvor lønudbetalingen sker gennem et pengeinstitut, jfr. § 7, stk. 2, skal den  

 pågældende virksomhed i suspensionsperioden deponere lønnen i  

 pengeinstituttet.
Fører suspensionen til afsked af tilsynsfunktionæren,  

 falder et således deponeret lønbeløb tilbage til virksomheden.
Fører  

 suspensionen ikke til afsked, skal lønbeløb, der er tilbageholdt i  

 suspensionsperioden udbetales tilsynsfunktionæren, når suspensionen hæves,  

 medmindre særlige forhold gør sig gældende.
 Stk. 5.  Tilsynsfunktionæren har ret til at møde med  

 bisidder ved afhøringer.
 Stk. 6.  En tilsynsfunktionær er pligtig at søge sin  

 afsked fra udgangen af den måned, hvori pågældende fylder 67 år.
 § 2.  Løn.
 Tilsynsteknikere og tilsynsassistenter aflønnes efter skalatrin 21, 22,  

 23, 24 og 25, der alle er to-årige (stedtillægssats III), i den for perioden  

 1. april 1987 - 31. marts 1989 for tjenestemænd gældende lønjusteringsaftale.  

 Nuværende ansatte på skalatrin 19 og 20 indplaceres pr. 1. april 1987 på  

 skalatrin 21 med oprykning til næste skalatrin efter 2 års ansættelse. Øvrige  

 ansatte indplaceres efter deres anciennitet på skalatrin 22, 23 og 24, dog  

 således at der først kan ske oprykning til skalatrin 25 pr. 1. april 1988.
Stk. 2.  Til tilsynsteknikere ved kreatur- og  

 svineslagterier ydes et båndtillæg på 950 kr. pr. måned.
Tillægget forhøjes  

 pr. 1. april 1988 til 1150 kr. pr. måned.
 Stk. 3.  Ved ansættelse som tilsynsfunktionær kan  

 medregnes anciennitet optjent inden for de seneste 6 år som tilsynsfunktionær  

 i henhold til nærværende overenskomst.
 Stk. 4.  I alle tilfælde, hvor den ansatte er fraværende  

 fra tjenesten enkelte dage under omstændigheder, hvor der skal foretages  

 lønfradrag, foretages sådant lønfradrag med 1/2028 (fra 1. september 1988  

 1/1976 og fra 1. september 1990 1/1924) af årslønnen pr. fraværstime.  

 Tilsvarende beregningsmåde anvendes i tilfælde, hvor der bliver tale om  

 lønberegning for enkelte dage, f.eks. ved til- og fratræden på andre  

 tidspunkter end ved en normal lønudbetalingsperiodes påbegyndelse eller  

 afslutning.
 § 3.  Arbejdstid.
 Arbejdstiden er 39 effektive timer pr. uge.
 Arbejdstiden nedsættes pr. 1. september 1988 til 38 timer ugentlig og pr.  

 1. september 1990 til 37 timer ugentlig.
 Ved ugen forstås i denne overenskomst tiden fra mandag til lørdag incl.
 Arbejdstiden placeres under hensyntagen til kontrolarbejdet på den  

 pågældende virksomhed i videst muligt omfang mellem kl. 6.00 og 17.00.
 Tilsynsteknikere beskæftiget ved båndkontrollen følger slagteliniens  

 arbejdstid.
 Stk. 2.  Er der ved en virksomhed kun ansat l  

 tilsynsfunktionær svarer arbejdstiden som hovedregel til virksomhedens  

 almindelige arbejdstid.
 Stk. 3.  Er der ansat 2 eller flere tilsynsfunktionærer  

 ved en virksomhed, der ikke arbejder på skift, skal hver tilsynsfunktionærs  

 daglige arbejdstid fastsættes under hensyntagen til kontrolarbejdet på den  

 pågældende virksomhed.
Stk. 4.  Ved etablering af arbejde i holddrift  

 (skifteholdsarbejde) gælder bestemmelserne i overenskomst af 1987 mellem  

 Nærings- og Nydelsesmiddelarbejderforbundet og Slagteriernes  

 Arbejdsgiverforening, jfr. bilag.
Dog sker nedsættelsen af arbejdstiden på 2.  

 og 3. skift pr. 1. september 1988 til 36 timer ugentlig og pr. 1. september  

 1990 til 35 timer ugentlig.
 § 4.  Spisepauser.
Spisepauser fastsættes, i det omfang det er muligt, efter de for  

 virksomhedens arbejdere gældende regler.
Spisepauser i forbindelse med  

 overarbejde og arbejde på søn- og helligdage kan ikke afkortes i lønnen.  

 Fastlagte pauser skal holdes, og kun forskydning op til en time kan finde  

 sted.
Der betales ikke for forskydning.
 § 5.  Overarbejdsbetaling.
Overarbejde på samtlige ugedage betales med sædvanlig timeløn, jfr. § 2,  

 plus et heraf beregnet tillæg på 50 pct.
Overarbejdsbetalingen beregnes pr.  

 påbegyndt halve time, idet der dog mindst betales for 1 times overarbejde i  

 forbindelse med normal arbejdstids begyndelse og ophør.
 Stk. 2.  Overarbejde i weekender uden tilslutning til  

 den normale arbejdstid og overarbejde på søn- og helligdage beregnes med  

 mindst 2 timer og betales med sædvanlig timeløn, jfr. § 2, med tillæg af 50  

 pct.
Stk. 3.  Overarbejde af længere varighed end l time skal  

 varsles senest den foregående dag inden normal arbejdstids ophør.
I modsat  

 fald ydes et tillæg på 50 pct. af en kvotatimeløn som tillæg til  

 overarbejdsbetalingen i øvrigt.
På dage umiddelbart efter en søn- og  

 helligdag kan sådant overarbejde dog varsles inden første spisepause den  

 pågældende dag.
En tilsynsfunktionær, der af personlige grunde er forhindret  

 i at deltage i overarbejde, skal meddele overdyrlægen dette ved tilsigelsen  

 til overarbejde.
Varsling bortfalder i tilfælde af maskinskade og andre  

 forhold, som arbejdsgiveren ikke er herre over.
Stk. 4.  For hver påbegyndt 3 timers overarbejde i  

 tilslutning til arbejdstiden (dog ikke for en enkelt time) har  

 tilsynsassistenter krav på 1/2 times spisepause.
Såfremt det ikke har været  

 muligt at afholde sådanne pauser, kan de tillægges og betales som  

 overarbejde.
 § 6.  Nattillæg.
For arbejde i tiden fra kl. 17 til kl. 6 ydes der tilsynsfunktionærer et  

 tillæg på 7,65 kr. pr. time, med mindre der er tale om overarbejde eller  

 skifteholdsarbejde.
Tillægget udbetales pr. påbegyndt halve time.
 Stk. 2.  Hvor en del af den normale arbejdstid falder  

 uden for perioden kl. 06-17, og hvor der ikke er tale om skifteholds- eller  

 overarbejde, betales for den del af arbejdstiden, der falder i tiden kl.  

 02-06 et tillæg svarende til forskellen mellem sædvanlig overtimebetaling (50  

 pct.) og timeløn, jfr. § 2, stk. 1. I disse tilfælde ydes ikke ovennævnte  

 tillæg på 7,65 kr. pr. time.
 Stk. 3.  Overarbejde i nævnte tidsrum, der ikke står i  

 forbindelse med den normale arbejdstid, beregnes til mindst 3 timer og  

 betales med sædvanlig timeløn med tillæg af 50 pct.
 § 7.  Lønudbetaling.
Den faste løn incl. eventuel båndtillæg udbetales månedsvis forud.
Såfremt  

 den første dag i en måned er en søn- eller helligdag, betales lønnen senest  

 på sidste hverdag forud for søn- og helligdagen.
Overarbejdspenge udbetales  

 månedsvis bagud i den følgende måned.
Stk. 2.  Udbetalingen sker gennem veterinærdirektoratet  

 eller gennem en af landbrugsministeriet dertil godkendt bank eller  

 sparekasse.
I tilfælde, hvor udbetaling sker gennem bank eller sparkasse,  

 skal der ved indbetaling til pengeinstituttet af overarbejdspenge, der  

 tilkommer tilsynsfunktionæren for den forløbne måned, medfølge en erklæring  

 om overarbejdet fra den ved virksomheden ansatte kontrollerende dyrlæge.
 § 8.  Pension.
 Til den for tilsynsfunktionærer gældende pensionsordning, som er godkendt  

 af Finansministeriet, indbetales årligt 8% af et beløb på 47.225 kr., mens  

 tilsynsfunktionæren indbetaler 7% heraf til pensionsordningen.
 Stk. 2.  Tilsynsfunktionærer, der er ansat før l. juli  

 l98l, og for hvem der inden dette tidspunkt er indgået en gyldig aftale om  

 opsparing i pensionsøjemed og/eller kapitalforsikring, viderefører den  

 hidtidige pensionsordning for det i stk. l nævnte bidrag og -tilskud.
 Stk. 3.  Tilsynsfunktionærer, der fra tidligere  

 ansættelse i en stilling som tilsynsfunktionær har bevaret en  

 kapitalpensionsordning, d.v.s opsparing i pensionsøjemed og/eller  

 kapitalforsikring, kan ved genansættelsen som tilsynsasfunktionær meddele  

 Veterinærdirektoratet, at pensionsbidrag og -tilskud ønskes anvendt til  

 videreførelse af kapitalpensionsordningen i stedet for at blive indbetalt til  

 den i stk. l omtalte pensionsordning.
 En tilsynsfunktionær, der fratræder mellem det 60. og 67. år for at overgå  

 til efterløn i henhold til lov om arbejdsformidling og  

 arbejdsløshedsforsikring, kan udsætte hævningen af alderspensionen fra den  

 ovenfor under stk. l nævnte pensionsordning til det 67. år.
 § 9.  Ferie.
 Der tilkommer tilsynsfunktionæren ferie i overensstemmelse med ferieloven.
§ 10.  Opsigelsesvarsel, løn under sygdom, militærtjeneste m.v.
 De i funktionærloven omhandlede regler om opsigelse,  

 fratrædelsesgodtgørelse, løn under fravær på grund af sygdom og afskedigelse  

 som følge af sygdom, indkaldelse til militærtjeneste, fravær fra tjenesten  

 under svangerskab og fødsel og efterløn finder anvendelse for ansatte efter  

 nærværende overenskomst.
 § 11.  Barns 1. sygedag.
Institutionen kan give den ansatte hel eller delvis tjenestefrihed til  

 pasning af et sygt barn, når Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden  

 indtægt, svarende til den indtægt, som den ansatte ville have oppebåret i  

 sygdomstilfælde, idet der dog i denne fraværssituation ikke indgår de særlige  

 ydelser, som er omhandlet i Finansministeriets vejledninger om udbetaling af  

 visse særlige ydelser under sygdom, jfr. cirkulærer af 25. maj 1977 og 2. maj  

 1978.
 Stk. 4.  Adgangen til tjenestefrihed efter stk. 1, kan  

 for den enkelte ansatte inddrages ved misbrug.
§ 12.  Flyttegodtgørelse Såfremt en efter denne overenskomst ansat tilsynsfunktionær forflyttes til  

 andet tjenestested og derfor er nødt til at foretage flytning af husstand og  

 bohave, tilstås der ham godtgørelse efter de for statens tjenestemænd  

 gældende regler.
 § 13.  Udlevering af arbejdstøj m.v.
 Tilsynsfunktionærerne får af virksomheden udleveret arbejdstøj i form af  

 kitler, overtræksbenklæder, forklæder, huer og fodtøj efter behov.  

 Tilsynsfunktionærer ved frysehuse og på virksomheder med fryserum får  

 herudover af virksomheden udleveret varmt overtrækstøj efter behov.
 Stk. 2.  I den daglige arbejdstid indgår fornøden tid  

 til vask af knive og forklæder.
 § 14.  Fortolkningstvivl og overenskomstbrud.
Tvivlsspørgsmål angående forståelsen af bestemmelserne i denne  

 overenskomst afgøres af en voldgift, hvortil finansministeriet og Dansk  

 Funktionærforbund hver vælger 2 medlemmer.
Såfremt der ikke kan opnås flertal  

 for en afgørelse, træffes denne af en opmand valgt af de 4 voldgiftsmænd.  

 Såfremt voldgiftsmændene ikke kan enes om valget af en opmand, udpeges denne  

 af arbejdsretten.
 Stk. 2.  Indtil endelig voldgiftskendelse foreligger,  

 skal vedkommende veterinærinspektørs afgørelse respekteres.
 Stk. 3.  I tilfælde af påstået brud på overenskomsten  

 skal der, inden klagen indbringes for arbejdsretten, afholdes møde mellem  

 parterne.
 Stk. 4.  Arbejdsstandsning kan ikke iværksættes, så  

 længe overenskomsten er gældende, medmindre der er hjemmel herfor i  

 »Norm for regler for behandling af faglig strid«.
 Stk. 5.  Med hensyn til varsling af lovlig  

 arbejdsstandsning (strejke, blokade, lockout eller boykot) gælder følgende  

 bestemmelser:
a.
Ingen arbejdsstandsning kan lovligt iværksættes af forbundet, medmindre  

 den er vedtaget af forbundets kompetente forsamling og er varslet i  

 overensstemmelse med reglerne i litra b.
b.
At en af parterne agter at forelægge et kompetent organ forslag om  

 arbejdsstandsning skal tilkendgives den anden part ved særlig og anbefalet  

 skrivelse mindst 14 dage, før arbejdsstandsningen efter forslaget agtes  

 iværksat, og der skal på samme måde gives den anden part meddelelse om det  

 kompetente organs beslutning mindst 7 dage, forinden arbejdsstandsningen  

 agtes iværksat.
 § 15.  Ikrafttræden og opsigelse.
 Overenskomsten træder i kraft fra 1. april 1987 og er gældende, til den af  

 en af parterne skriftligt opsiges med 3 måneders varsel til ophør en 31.  

 marts, dog tidligst den 31. marts 1989.
 Stk. 2.  Overenskomstens bestemmelser om arbejdstidens  

 længde og placering m.v. (§ 3 og § 4) samt stedtillæg og ekstraordinær  

 lønregulering (§ 2, stk. 1) kan dog tidligst opsiges til 31. marts 1991.
 Stk. 3.  Selv om overenskomsten er opsagt, er parterne  

 dog forpligtede til at overholde dens bestemmelser, indtil anden overenskomst  

 træder i stedet, eller arbejdsstandsning er iværksat i overensstemmelse med  

 reglerne i § 14.
 Stk. 4.  Aflønningen af tilsynsfunktionærer sker - fra  

 det tidspunkt da en opsigelse af overenskomsten får gyldighed, og indtil en  

 ny overenskomst indgås - på grundlag af den på overenskomstens sidste  

 gyldighedsdag gældende lønjusteringsaftale for statens tjenestemænd.
København, den 3. juni 1987 DANSK FUNKTIONÆRFORBUND Knud Erik Johansen / Toni Rytkønen FINANSMINISTERIET P.
M.
V.
E.
B.
Thorkild Rotenberg BILAG SKIFTEHOLDSBESTEMMELSER (Uddrag af overenskomst mellem Nærings- og Nydelsesmiddelarbejder  

 Forbundet og Slagteriernes Arbejdsgiverforeninger 1987).
2 holds drift l. 1. hold: Arbejdstiden for 1. hold lægges inden for tiden kl. 06.00 til  

 kl. 16.00. Det ugentlige antal normale arbejdstimer på 1. hold er  

 overenskomstens ordinære antal effektive timer.
2. 2. hold: Arbejdstiden for 2. hold lægges i  

 tilslutning til 1. holds arbejdstid.
Det ugentlige antal normale arbejdstimer  

 for 2. hold er 37 effektive timer, for hvilke der betales fuld ugeløn.  

 Individuel overlapning eller slip kan finde sted.
 For alle timer ydes en tillægsbetaling på kr. 6,00 pr. time.
 3. Skiftning mellem holdene, såfremt andet ikke er  

 aftalt lokalt.
 4. Eventuelle tillæg, ydet i henhold til  

 overenskomsten, bibeholdes.
3 holds drift l.
Det ugentlige antal normale arbejdstimer ved 3 holds drift er for 1.  

 hold 38 timer, for 2. og 3. hold 37 timer, for hvilke der betales fuld  

 ugeløn.
Arbejdstiden for 2. og 3. hold lægges normalt i tilslutning til  

 forudgående holds afslutningstidspunkt.
Individuel overlapning eller slip kan  

 finde sted.
 3. For 2. hold ydes et tillæg på kr. 6,00 pr. time.
 4. For 3. hold ydes et tillæg på kr. 9,40 pr. time.
 5. Skiftning mellem holdene såfremt andet ikke aftales  

 lokalt.
 6. Eventuelle tillæg, ydet i henhold til  

 overenskomsten, bibeholdes.
FÆLLESREGLER FOR 2 OG 3 HOLDS DRIFT 1. Hvor der indføres 2 eller 3 holds drift, kan der  

 kun beskæftiges det i holdene antagne mandskab, dog har virksomheden ret til  

 at sætte mandskab fra et skiftehold til at udføre arbejde på et daghold -  

 eller omvendt - når de pågældende arbejderes arbejdstid inden for ugen ikke  

 ændres.
2. Holdene i 2 og 3 holds drift behøver ikke at bestå  

 af samme antal arbejdere.
Skiftning mellem holdene finder sted mandag morgen.
 3. Påbegyndelse af holddrift varsles mindst l uge  

 forud og kan etableres på en hvilken som helst dag i ugen, men kan kun ophøre  

 sidste arbejdsdag i ugen ved arbejdstidens slutning for sidste hold.
 4. Spisepausernes længde og lægning kan fastsættes  

 efter aftale mellem de lokale parter.
 5. Hvor produktionen nødvendiggør en længere driftstid  

 end den samlede overenskomstmæssige arbejdstid for 1., 2. og 3. skift, kan  

 den resterende driftstid udfyldes ved indsættelse af afløsere eller fordeling  

 af arbejdstiden på flere hold.
 6. For holddriftsarbejde om lørdagen betales følgende  

 tillæg:
 På destruktionsanstalterne betales om lørdagen det normale tillæg som for  

 hverdage.
 7. For holddriftsarbejde om lørdagen betales følgende  

 tillæg:
 8. Holddriftsarbejde indenfor et søn- og  

 helligdagsdøgn betales med et tillæg på kr.
 Arbejdstidsnedsættelse.
 Den 1. september 1988 nedsættes arbejdstiden på 2. og 3. hold til 36 timer  

 og den 1. september 1990 til 35 timer.
 Den 1. september 1990 nedsættes arbejdstiden for daghold på 3 holdsskift  

 til 37 timer.
