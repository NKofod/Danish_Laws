Kendelse  

 fra Pressenævnet i sag nr. 2003-6-98 [En mand - K] har ved advokat Torsten Viborg Pedersen klaget til  

 Pressenævnet over en artikel i Århus Stiftstidende den 9. september 2003,  

 idet  

 han finder, at god presseskik er tilsidesat.
Artiklen bar overskriften   

  

 Afmagt  

  

   

 og underoverskriften BOGUDGIVELSE: 12 pårørende til sindslindende  

 fortæller  

 deres historier.
I artiklen fortalte klagers moder om klagers sygdom,  

 og der  

 blev bragt citater fra den netop udgivne bog.
 I artiklen hed det blandt andet:
» Efter tiende kom han i HTX.
Men midt i året var hans vrede og  

  

 indestængthed  

  

 så voldsom, at så det ikke længere var til at  

 holde ud, og han flyttede i egen bolig.
- Jeg smed ham nærmest ud, for det var uudholdeligt.
Han havde  

 da fået kontakt med psykiatrien, og han havde  

  

 syns-  

  

 og høre-hallucinationer, fortæller M.
- Jeg var bange.
Bange for, at han kunne finde på at begå  

 selvmord eller måske overfalde sin søster og måske slå hende ihjel.
Hans  

 vrede  

 var enorm, fortæller hun.
 Det endte med, at [K] blev indlagt i tre måneder på en åben  

 afdeling på Børne- og Ungdomspsykiatrisk Hospital i Risskov.
- Den anti-depressive medicin virkede ikke på ham.
Men han har  

 en drivkraft i sig selv.
[K] har ikke fået stillet en egentlig psykiatrisk diagnose.
Hans  

 problem er ifølge fagfolkene angst og personlighedsforstyrrelse.
Kun i  

 ekstreme  

 tilfælde, hvor han har været fanget i et direkte mareridt, har han fået  

 angstdæmpende  

 medicin.
Ellers har han klaret sig uden.
[K] har fået det langt bedre i dag.
Han bor stadig i sin fugtige  

 kælderlejlighed og er på kontanthjælp.
På torsdag sker der et skift for ham.
Da fylder han 21 år, og  

 derfor overgår han fra ungdoms- til voksenpsykiatrien.
Det betyder, at hans  

 samtaler med psykiater hver 14. dag slutter, uden at der kommer noget andet i  

 stedet.
- Har [K] læst det, du har  

 skrevet til  

  

 pårørende-bogen  

  

 ? - Nej, han ved heller ikke endnu, at jeg har skrevet et afsnit.  

 Men han får det nok at vide, når familien samles på torsdag til hans  

 fødselsdag.
 Hun vil dog råde sønnen til at vente med at læse det, til han  

 selv synes, han er parat.
 - Men jeg har ikke set noget problem i, at jeg fortæller om mine  

 oplevelser, hvis det kan støtte andre.
« Artiklen var ledsaget af et billede af klagers mor, hvortil der  

 var knyttet teksten: - Vi har følelserne for at bruge dem, også vreden,  

 den  

 kan vi bruge som drivkraft, siger M, der er medforfatter på en bog, hvor  

 pårørende til sindslidende fortæller.
Klageren har oplyst, at hans moder i artiklen meget detaljeret  

 beskriver hans sygdomsforløb.
Der er tale om klagers meget private forhold.  

 Klagers  

 moder er afbilledet i artiklen med navns nævnelse.
Endvidere fremgår det, at  

 hun er bosiddende i (bynavn) nord for Randers, hvor klager er opvokset.
Der  

 er  

 derfor ingen tvivl om, at klagers identitet er afsløret, til trods for at han  

 i  

 artiklen alene omtales ved sit fornavn [K].
 Klageren har til støtte for, at bladet har handlet i strid med  

 god presseskik, gjort gældende,  

  

 at  

  

 artiklen krænker privatlivets fred,  

  

 at  

  

 klager ikke har fået den beskyttelse af sin personlige anseelse, som han har  

 krav på i overensstemmelse med de presseetiske regler,  

  

 og at  

  

 artiklen  

 ikke vedrører forhold, som efter klar almen interesse kræver omtale.
Bladet har anført, at Pressenævnet rent formelt har pligt til at  

 afvise klagen, idet der er tale om en absolut frist i medieansvarslovens §  

 43,  

 stk. 3. Det må være op til klagerens advokat at sende brevet til den korrekte  

 adresse.
Loven giver ingen mulighed for at dispensere fra fristen på grund af  

 undskyldelige fejltagelser, god tro, saglige forhindringer eller lignende.
 Såfremt nævnet måtte vælge at se bort fra fristoverskridelsen,  

 bedes nævnet afvise klagen, idet den omtalte artikel på ingen måde er en  

 overtrædelse af reglerne for god presseskik.
Bladet har i den forbindelse oplyst, at interviewet med moderen  

 blev til efter en henvendelse fra forlaget, der tilbød Århus Stiftstidende og  

 Randers Amtsavis en snak med en af medforfatterne til bogen.
Et interview,  

 hvor  

 den pågældende fortæller sin livshistorie som pårørende, og det er netop det  

 tema, bogen beskæftiger sig med.
I artiklen  og i øvrigt som i bogen  

   

 fortæller klagerens moder sin historie om et væsentlig samfundsmæssigt emne,  

 og  

 der er i sagens natur ikke tale om konkrete oplysninger, som kan efterprøves.  

 Den pårørendes opfattelse vil altid være subjektiv, og hvis artiklen   

 og i  

 øvrigt dermed bogen  krænker privatlivets fred, vil det være en klar  

 indskrænkning i pårørendes mulighed for at skabe debat om væsentlige  

 samfundsmæssige emner.
Bladet har videre oplyst, at klagers moder har læst og godkendt  

 artiklen, før den blev bragt, og klageren bliver udelukkende omtalt under  

 samme  

 fornavn, [K], som i bogen.
Et valg, der blev truffet, fordi det  

 ville være  

 umuligt at bringe citater med navnet [K], for derefter at benytte  

 et opdigtet  

 navn i moderens udtalelser.
Derfor må det klart afvises, at klageren  

 ikke har  

 fået den beskyttelse af sin personlige anseelse, som han har krav på i  

 overensstemmelse med de presseetiske regler.
 I sagens behandling har følgende nævnsmedlemmer deltaget:  

  

 Axel  

 Kierkegaard  

  

 ,  

  

 Finn Rowold  

  

 ,  

  

 Tage  

 Clausen  

  

 og  

  

 Ole Askvig  

                                                            .
 Pressenævnet udtaler:
Klagen over artiklen den 9. september 2003 er fremsendt til  

 Pressenævnet pr. fax den 10. oktober 2003, idet klagen dateret den 2. oktober  

 2003 forinden har været fremsendt til nævnets gamle adresse.  

  

 Nævnet  

  

 har fra klagers advokat modtaget dokumentation herfor i form af kuvert med  

 postvæsenets påtegning om returnering.
Under disse omstændigheder behandler  

 nævnet den indgivne klage.
Det fremgår af punkt B.1. i de vejledende regler for god  

 presseskik, at meddelelser, der kan krænke privatlivets fred, skal undgås,  

 medmindre klar almen interesse kræver offentlig omtale.
Det enkelte menneske  

 har krav på beskyttelse af sin personlige anseelse.
 Pressenævnet finder, at der ved bladets offentliggørelse af  

 oplysningerne om klagers sygdomsforløb er sket en krænkelse af privatlivets  

 fred.  

  

 Nævnet  

  

 finder, at der ikke er nogen klar  

 almen interesse knyttet til offentliggørelsen af oplysningerne om klager.  

 Bladet har herefter handlet i strid med god presseskik, og nævnet udtaler sin  

 kritik.
 I medfør af medieansvarslovens § 49 pålægger Pressenævnet  

 herefter den ansvarshavende redaktør af Århus Stiftstidende at offentliggøre  

 følgende:
   

  

 Kendelse fra Pressenævnet:
Den 9. september 2003  

 bragte Århus Stiftstidende i anledning af en netop udgivet bog om pårørende  

 til  

 sindslidende et interview med en mor til en sindslidende søn.
I artiklen blev  

 der bragt oplysninger om sønnens sygdomsforløb.
 Den omtalte søn har klaget  

 til Pressenævnet, idet han finder, at god presseskik er tilsidesat.
 Pressenævnet udtaler:
Det fremgår af punkt B.1.  

 i de vejledende regler for god presseskik, at meddelelser, der kan krænke  

 privatlivets fred, skal undgås, medmindre klar almen interesse kræver  

 offentlig  

 omtale.
Det enkelte menneske har krav på beskyttelse af sin personlige  

 anseelse.
Pressenævnet finder, at  

 der ved bladets offentliggørelse af oplysningerne om klagers sygdomsforløb er  

 sket en krænkelse af privatlivets fred.  



  

 Nævnet  



  

 finder, at der ikke er nogen klar almen  

 interesse knyttet til offentliggørelsen af oplysningerne om klager.
Bladet  

 har  

 herefter handlet i strid med god presseskik, og nævnet udtaler sin kritik.
 København, den 10. december 2003.
