 Vejledning vedrørende ansøgning om tilsagn om tilskud til efteruddannelse  

 inden for jordbrugserhvervene.
 1. Indledning.
 I henhold til lov 17 af 14. januar 1987 om tilskud til efteruddannelse  

 inden for jordbrugserhvervene er der mulighed for at yde tilskud til  

 efteruddannelseskurser i finansåret 1987-89.
 Ansøgninger vedrørende kursussæsonen 1988 skal indsendes til  

 jordbrugsdirektoratet inden 15. september 1987.
 Betingelserne for at opnå tilskud er anført nedenfor.
 I denne vejledning angives, hvorledes man skal forholde sig, hvis man  

 ønsker at afholde et kursus med tilskud, hvorledes tilskud til de enkelte  

 kursustyper er blevet fastsat, og hvordan de enkelte skemaer skal udfyldes.  

 Yderligere vejledning vil kunne indhentes telefonisk eller ved skriftlig  

 henvendelse til Jordbrugsdirektoratet.
 2. Kursus der afholdes på godkendte landbrugs/ og gartnerskoler m.v.
 Tilskud kan søges af deltagerne i faglige efteruddannelseskurser, der  

 afholdes på godkendte landbrugs- og gartnerskoler m.v., og hvor kurserne er  

 godkendt af Jordbrugsdirektoratet.
Kursus skal have en varighed af mindst 5 sammenhængende undervisningsdage  

 eller omfatte sammenlagt mindst 5 undervisningsdage med samme personkreds  

 (maksimalt 25 deltagere). Det samlede kursus skal være på mindst 30  

 undervisningstimer.
Gives undervisningen ikke på 5 sammenhængende dage, skal  

 hver undervisningsdag være på mindst 6 undervisningstimer, og undervisningen  

 skal afvikles inden for 8 uger, således at kursus får en sammenhængende  

 karakter.
Ansøgning om godkendelse af et kursus som tilskudsberettiget skal  

 indsendes til Jordbrugsdirektoratet inden den 1. september året før kursus  

 afholdes.
I 1987 dog først den 15. september.
 Overholdes ansøgningsfristen ikke, vil senere indkomne ansøgninger kun  

 kunne imødekommes i det omfang, der er disponible midler til rådighed.  

 Sådanne ansøgninger vil blive søgt behandlet hurtigst muligt, men nogen  

 behandlingstid må påregnes ved ansøgning om tilskud til kursustyper, der ikke  

 tidligere har været behandlet.
En række kurser er allerede godkendt som kursustyper (fortrinsvis kurser 1  

 uge på landbrugsskole). Kurser der ikke falder ind under disse kursustyper  

 skal efter indhentet udtalelse fra Landbrugsministeriets  

 Efteruddannelsesudvalg godkendes af Jordbrugsdirektoratet.
Ansøgning om  

 godkendelse sendes sammen med ansøgning om tilsagn om afholdelse af kursus  

 til Jordbrugsdirektoratet.
 Jordbrugsdirektoratet fastsætter efter indhentet udtalelse fra  

 Landbrugsministeriets Efteruddannelsesudvalg maksimumsbeløbet for den udgift  

 hvorefter tilskud kan ydes samt den procentsats hvortil tilskud kan ydes i  

 det pågældende kalenderår.
I 2. halvår 1987 kan der til 5 dages kursus med maksimalt 25 deltagere  

 efter højskoleloven ydes et tilskud, der ikke overstiger 75% af 2.000 = 1.500  

 kr. for kursus med overnatning og fuld forplejning.
For kursus uden  

 overnatning men med fuld forplejning er tilskuddet maksimalt 75% af 1.700 kr.  

 = 1.275 kr.
For kursus uden overnatning med delvis forplejning (frokost m.v.)  

 er tilskuddet maksimalt 75% af 1.000 kr. = 750 kr.
 Tilskuddet kan dog højst udgøre 75% af den deltageren påhvilende  

 kursusafgift, og tilskud kan højst beregnes af 75% af et i medfør af  

 bekendtgørelsens § 4 fastsat maksimumbeløb, der i 2. halvår 1987 er de  

 ovenfor angivne beløb.
 For 1988 bliver maksimumbeløbet for den udgift, hvortil tilskud kan ydes  

 og den procentsats, hvormed tilskud kan ydes fastsat af  

  Jordbrugsdirektoratet inden den 1. december 1987.
 3. Kursus der afholdes af foreninger og andre kursusudbydere.
Tilskud kan søges af deltagere i landbrugsfaglige efteruddannelseskurser  

 afholdt lokalt og godkendt af Jordbrugsdirektoratet.
Et kursus godkendt af  

 Jordbrugsdirektoratet skal, for at der kan opnås støtte til kursusafgiften  

 have en varighed af mindst 5 sammenhængende undervisningsdage eller omfatte  

 sammenlagt mindst 5 undervisningsdage med samme personkreds (maksimalt 25  

 deltagere).
Det samlede kursus skal være på mindst 30 undervisningstimer.
Gives  

 undervisningen ikke på 5 sammenhængende dage, skal hver undervisningsdag være  

 på mindst 6 undervisningstimer, og undervisningen skal afvikles inden for 8  

 uger, således at kursus får en sammenhængende karakter.
Det er endvidere en  

 betingelse, at der i et kursus deltager mindst 12 personer af de i loven og  

 bekendtgørelsens § 2 nævnte kategorier.
Ansøgning om godkendelse af et kursus som tilskudsberettiget skal  

 indsendes til Jordbrugsdirektoratet inden 1. september året før kursus  

 afholdes i 1987 dog først den 15. september.
Senere indkomne ansøgninger vil  

 kunne imødekommes i det omfang der er disponible midler til rådighed.
Sådanne  

 ansøgninger vil blive søgt behandlet hurtigst muligt, men nogen  

 behandlingstid må påregnes ved ansøgning om tilskud til kursustyper, der ikke  

 tidligere har været behandlet.
En række kursus er allerede godkendt under fritidsloven som  

 erhvervsmæssige kursus.
I det omfang de er efteruddannelseskursus for  

 jordbrugere, kan de også forventes godkendt til tilskud efter lov nr. 17. af  

 14. januar 1987. Kursus der ikke er godkendt som erhvervsmæssige kurser skal  

 efter indhentet udtalelse fra Landbrugsministeriets Efteruddannelsesudvalg  

 godkendes af Jordbrugsdirektoratet.
Ansøgninger om godkendelse sendes sammen  

 med ansøgning om tilsagn til Jordbrugsdirektoratet.
 Jordbrugsdirektoratet fastsætter efter indhentet udtalelse fra  

 Landbrugsministeriets Efteruddannelsesudvalg maksimumbeløbet for den udgift,  

 hvortil tilskud kan ydes og den procentsats, hvormed tilskud kan ydes i det  

 pågældende kalenderår.
For 5-dages kurser afholt lokalt, hvor der ydes tilskud til lærerløn efter  

 lov om fritidsundervisning, med maksimalt 25 deltagere, kan tilskuddet i 1987  

 højst udgøre 75 pct. af 4.750 kr. pr. 5-dages kursus med tillæg af 75 pct. af  

 650 kr. pr. tilskudsberettiget deltager, hvis der ydes delvis forplejning  

 uden overnatning.
Hvis det er opholdskursus med fuld forplejning og  

 overnatning udgør tillægget 75 pct. af 1.400 kr. pr. tilskudsberettiget  

 deltager.
Ydes der ikke forplejning m.v. under kursusopholdet, er der intet  

 tillæg af ovenstående beløb pr. tilskudsberettigede deltager.
 Til 5-dages kurser afholdt lokalt, hvor der ikke tillige søges tilskud til  

 lærerløn efter lov om fritidsundervisning, kan der ydes et tilskud på 75 pct.  

 af 7.000 kr. pr. 5-dages kursus med tillæg af ovenstående beløb pr.  

 tilskudsberettiget deltager.
 Tilskuddet kan indenfor ovenstående rammer højst udgøre 75 pct. af den  

 deltageren påhvilende kursusafgift.
 For 1988 bliver maksimumsbeløbet for den udgift, hvortil tilskud kan ydes  

 og den procentsats, hvormed tilskud kan ydes, fastsat af  

  Jordbrugsdirektoratet inden den 1. december 1987.
 4. Særlige kursusarrangementer.
I særlige tilfælde kan der fastsættes andre maksimumsbeløb end angivet  

 foran i afsnit 2 og 3, Der tænkes herved på kursustyper der kræver udstyr og  

 undervisningsmæssige faciliteter og på kursus, der afvikles under sådanne  

 forhold, at et forhøjet maksimumsbeløb kan være en hensigtsmæssighed.
Et  

 forhøjet maksimumsbeløb kan dog kun komme på tale, hvor der ikke sker en  

 forvridning af omkostningsdækningen de forskellige kursusudbydere imellem.  

 Ansøgning om forhøjet maksimumsbeløb begrundet i særligt høje udgifter til  

 ophold og forplejning vil ikke blive imødekommet.
Ansøgningen om forhøjet  

 maksimumsbeløb skal indeholde et specificeret budget med oplysning om alle  

 udgifter vedrørende påtænkte kursus tillige med oplysning om hvilke  

 offentlige og private tilskud der ydes til kurset.
Nærmere oplysning om  

 opstilling af en ansøgning kan fås i Jordbrugsdirektoratet.
5. Vejledning vedrørende udfyldelse af ansøgning om tilsagn i henhol d  til lov om tilskud til efteruddannelse inden for  Jordbrugserhvervene.
 Ansøgning om tilsagn skal ske på et særligt skema og indsendes i 2  

 eksemplarer til Jordbrugsdirektoratet inden den 15. september.
Kursusperiode.
Der indgives ansøgning om tilsagn for hele det kommende  

 kalenderår.
Tilskudssatser fastsættes forud for hvert kalenderår.
Såfremt der  

 fortsat annonceres for ugekursus og andre kursus for en undervisningssæson,  

 skal man være opmærksom på, at tilskudssatserne fastsættes pr. kalenderår og  

 ikke for en kursussæson.
Oplysning om kursusarrangør.
Der skal anføres navn, adresse, tlf.nr. samt  

 det af Jordbrugsdirektoratet tildelte 3-cifrede skolenummer.
Dette nummer  

 fremgår af meddelelser fra Jordbrugsdirektoratet eller kan fås oplyst ved  

 telefonisk henvendelse.
Kursustitel og -art.
Der angives en kort kursustitel for det planlagte  

 kursus med angivelse af hvilke type lærerkræfter der agtes anvendt.
Som bilag  

 vedlægges en mere omfattende kursusbeskrivelse.
Vedrørende udformning af  

 kursusbeskrivelse kan henvises til pjecen »En uge på  

 landbrugsskole«, hvori nærmere er angivet en række kursustitler og  

 kursusbeskrivelser.
Er der tale om de af Undervisningsministeriets godkendte  

 erhvervsmæssige kurser i henhold til lov om fritidsundervisning m.v., kan der  

 henvises til undervisningsministeriets typegodkendelse med angivelse af  

 hvilke moduler der anvendes.
 Er der tale om en ny type kursus, som ikke tidligere er godkendt, vil  

 spørgsmålet om godkendelse blive behandlet af Jordbrugsdirektoraret efter  

 høring af landbrugsministeriets efteruddannelsesudvalg.
Der anvendes 1 linie pr. kursus.
Det vil sige at der er plads til 5 kursus  

 pr. ansøgningsskema.
Afholdelse »uge/år«.
Den uge og det år, kursus forventes  

 afholdt, angives ved ugenummer/år.
Eks. 40/88. Strækker et kursus sig over  

 flere uger, angives den uge, det pågældende kursus afsluttes.
Forventet deltagerantal.
Det forventede antal tilskudsberettigede  

 deltagere angives.
 Tilskud til kursus med mere end 25 deltagere vil kun blive givet, såfremt  

 det skønnes pædagogisk og undervisningsmæssigt forsvarligt at gennemføre  

 kursus.
 Antallet der oplyses, danner tillige grundlag for fastsættelse af det  

 maksimale tilskud, der kan forventes tildelt.
Ønskes der tilskud til flere deltagere end det oprindeligt angivne  

 forventede tilskudsberettigede deltagerantal, skal der på forhånd søges om  

 yderligere tilsagn, såfremt man ønsker at være sikker på, at tilskud kan ydes  

 også til de ekstra deltagere.
Ansøgning om tilskud til ekstra deltagere vil  

 dog uanset manglende forudgående ansøgning blive imødekommet, såfremt der er  

 disponible midler til rådighed og såfremt deltager antallet ikke overstiger  

 25.
Kursusart og kursusafgift.
Kursusafgiften for de enkelte typer planlagte  

 kursus oplyses.
Endvidere oplyses om forplejning er indkluderet, og for så  

 vidt angår kursus, der ikke afholdes på godkendte landbrugs- og  

 gartnerskoler, om der ydes tilskud til lærerløn m.v. efter fritidsloven fra  

 amt og kommune.
Bilag.
Ansøgning vedlægges kursusbeskrivelser af de planlagte kursus samt  

 andre oplysninger, der eventuelt måtte være fornødne til behandlingen af  

 ansøgningen.
 6. Vejledning vedrørende udfyldelse af ansøgning om udbetaling af  

  tilskud i henhold til lov om tilskud til efteruddannelse inden for  

  jordbrugserhvervene.
 Ansøgning om udbetaling skal ske på særlige skemaer og indsendes i 2  

 eksemplarer til Jordbrugsdirektoratet, når kursus er afholdt.
Oplysning om kursusarrangør.
Der skal anføres navn, adresse, tlf.nr. samt  

 det af Jordbrugsdirektoratet tildelte 3-cifrede skolenummer.
Dette nummer  

 fremgår af meddelelser fra Jordbrugsdirektoratet eller kan fås oplyst ved  

 telefonisk henvendelse.
Kursustitel og kursusart.
Der angives en kort titel på det afholdte  

 kursus. (Fremgår af ansøgningen om tilsagn). Husk at vedlægge kursusplan og  

 lærerfortegnelse.
Kursusperiode.
Afholdt uge/år.
Den uge, hvori kursus er afsluttet,  

 angives.
Kursus med tilskud efter lov om fritidsundervisning m.v.
Er der tale om  

 kursus, hvor der gives tilskud efter fritidsloven, skal dette oplyses.
Antal tilskudsberettigede deltagere.
På ansøgningen anføres kun de  

 tilskudsberettigede deltagere.
For at være tilskudsberettiget skal den  

 pågældende deltager opfylde de i lov og bekendtgørelse fastsatte krav, og der  

 kan til den enkelte deltager kun opnås tilskud, såfremt vedkommende har  

 gennemført kursus.
Kursiststøtte kan kun ydes til ejere, forpagtere,  

 bestyrere og brugere af jord- og skovbrugsbedrifter her i landet, til deres  

 ægtefæller eller personer der lever i ægteskabslignende forhold med dem, samt  

 til andre, der har eller agter at søge beskæftigelse inden for den primære  

 produktion på jord- og skovbrugsområdet her i landet.
Vedrørende gruppen af personer der agter at søge beskæftigelse i jord- og  

 skovbrugserhvervet bl.a. personer der midlertidigt er uden beskæftigelse  

 inden for faget og personer hvor det iøvrigt er bestyrket af  

 omstændighederne, at vedkommende vil søge beskæftigelse inden for området  

 f.eks. med en ansættelseskontrakt.
Har en person beskæftigelse inden for et  

 andet erhvervsområde, og ønsker at udnytte f.eks. en ferie til et kursus  

 under denne lov og er der ikke særlige forhold der bestyrker, at det er  

 vedkommendes agt umiddelbart at søge beskæftigelse i jordbrugserhvervet, kan  

 der ikke ydes tilskud til kursusdeltagelsen.
Kursusafgift pr. deltager.
Den samlede kursusafgift pr. deltager oplyses.  

 I tilfælde, hvor kursusarrangøren ikke har opkrævet den del af  

 kursusafgiften, som arrangøren forventer refunderet fra  

 Jordbrugsdirektoratet, oplyses den samlede kursusafgift, det vil sige  

 opkrævet reduceret kursusafgift + forventet tilskud pr. deltager fra  

 Jordbrugsdirektoratet.
Ansøgt tilskud pr. deltager.
Det ansøgte tilskud pr. deltager angives.  

 Størrelsen af de maksimale tilskud, der kan søges, vil fremgå af meddelelser  

 fra Jordbrugsdirektoratet.
Ansøgt tilskudsbeløb.
I denne rubrik angives det ansøgte samlede  

 tilskudsbeløb, det vil sige antallet af tilskudsberettigede deltagere ganget  

 med den ansøgte tilskud pr. deltager.
 Ansøges der om et større samlet tilskud til det pågældende kursus, end der  

 er meddelt tilsagn om fra Jordbrugsdirektoratet, (idet der har været flere  

 tilskudsberettigede elever end forudsat), kan det ansøgte kun forventes  

 imødekommet i det omfang, der er disponible midler til rådighed. Ønskes  

 kursusarrangøren på forhånd inden starten af et kursus at være sikker på at  

 få supplerende tilskud udbetalt, skal der rettes henvendelse til  

 Jordbrugsdirektoratet, således at det oprindelige tilsagn vil kunne  

 korrigeres om muligt, jfr. afsnit 4.
Bilag.
Ansøgningen vedlægges kursusbeskrivelse i form af kursusplan.
En  

 lærerfortegnelse med angivelse af antal timer for de enkelte lærere.  

 Deltagerliste.
Individuelle oplysningsskemaer.
 7. vejledning vedrørende udfyldelse af individuelle  oplysningsskemaer.
 For hver enkelt tilskudsberettiget kursusdeltager skal der udfyldes et  

 individuelt oplysningsskema.
 Vedrørende udfyldelse af nedenstående rubrikker bemærkes:
Komm.nr.: Udfyldes med det 3-cifrede kommunenummer, der fremgår af  

 kommunenummerfortegnelsen.
Skal udfyldes med omhu.
 B-kode: Udfyldes med kodetal 1, 2 og 3.
 Kode 1: Driftsleder, hvilket omfang ejere, forpagtere og brugere af  

 jordbrugsbedriften.
 Kode 2: Lønnet medhjælp, hvilket omfatter landarbejdere med grønt bevis  

 eller specialarbejderuddannelse samt andre, der har eller  agter at søge  

 beskæftigelse inden for jordbrugsområdet.
 Kode 3: Familiehjælp, hvilket omfatter medarbejdende ægtefæller og  

 samlevere.
Cpr.nr.: Alle cifre i personnummeret skal oplyses, da dette danner basis  

 for meddelelse til skattevæsenet og for udarbejdelse af EF-regnskab.
Skal  

 udfyldes med omhu.
 Ønsker en deltager ikke at oplyse Cpr.nr. kan der ikke udbetales  tilskud  

 til den pågældende.
 Amt: Udfyldes med tal efter vedlagte liste over amterne.
 For B-kode 1, driftsledere oplyses om der er udarbejdet en  

 moderniseringsplan eller forbedringsplan for ejendommen.
 Kursustitel: Her angives en kort titel på det afholdte kursus, svarende  

 til den, der er angivet på ansøgning om tilskud.
 Skolenr.: Det 3-cifrede skolenummer fremgår af meddelelser fra  

 Jordbrugsdirektoratet, og det er de 3 cifre i journalnummeret.
Uge/år: Her angives det ugenummer, hvori kursus er afsluttet, tillig e med årstallet.
 Ansøgt tilskud: Størrelsen af det tilskud, der udbetales pr. deltager,  

 oplyses.
 Afholdes kursusafgiften ikke af deltageren, men af dennes arbejdsgiver,  

 oplyses arbejdsgiverens navn og adresse, samt arbejdsgivernr. (CIR nr.).
Oplysningsskemaets side 1 er til skolens eget brug.
Siderne 2 og 3  

 vedlægges ansøgning om udbetaling af tilskud.
 8. Udbetaling af tilskud til deltagerne m.v.
Den enkelte kursusarrangør kan vælge at opkræve en reduceret kursusafgift  

 (kursusafgift - tilskud) hos den enkelte deltager eller vælge at refundere  

 tilskuddet til de enkelte deltagere, når Jordbrugsdirektoratet har afregnet  

 overfor kursusarrangøren.
Vælger man den sidste løsning skal, tilskud være  

 deltageren ihænde inden 1 måned efter, at kursusarrangøren har modtaget det  

 samlede tilskud fra Jordbrugsdirektoratet.
Afholdes deltagerafgiften af  

 deltagerens arbejdsgiver, udbetales tilskuddet ikke til deltageren, men i  

 stedet til arbejdsgiveren jfr. herved bemærkninger ovenfor i afsnit 7 om  

 udfyldelse af oplysningsskemaer.
 Tilskuddet er skattepligtigt for den enkelte modtager.
 Jordbrugsdirektoratet underretter de enkelte kommuner om, at tilskud er  

 udbetalt.
 Kursusarrangøren udsteder en erklæring til hver enkelt kursusdeltager om,  

 at det modtagne støttebeløb (og eventuelt betaling herudover) er anvendt til  

 betaling for kursus.
 Erklæringen kan tjene som dokumentation overfor skattevæsenet.
Forslag til kvittering for kursusdeltagelse, hvor der opkræves en reduceret kursusafgift (kursusafgift - tilskud).
Det bekræftes herved, at --------------------------------------------------------------------- har deltaget i kurset:----------------------------------------------- Betaling for kurset erlægges således:
