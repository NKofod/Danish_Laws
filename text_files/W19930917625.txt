Ankestyrelsens principafgørelse D-4-93 om genoptagelse af dagpenge - dagpengeberettiget medlem af arbejdsløshedskasse - ophør af revalideringsydelse Resume:
Dagpengeudbetalingen skulle genoptages til en lønmodtager, som efter afbrudt revalideringsplan og standsning af bruttorevalideringsydelse, ville have været berettiget til arbejdsløshedsdagpenge fra sin arbejdsløshedskasse, hvis uarbejdsdygtigheden på grund af sygdom ikke var indtrådt, og hvis lønmodtageren ikke på grund af tidligere sygefravær i en periode først skulle præstere arbejde for at opnå denne ret.
Det var fortsat overvejende sandsynligt, at revalidering ville blive iværksat.
 Kassation:
Principafgørelsen er afløst af en nyere afgørelse Kassationsdato:
14-06-2009 Love:
Lov om dagpenge ved sygdom eller fødsel - lov nr. 852 af 20. december 1989 - § 4, stk. 1, nr. 2 Sagsfremstilling:
 Kommunen traf afgørelse om, at dagpengeudbetalingen ikke kunne genop tages pr. 1. juli 1992 efter afbrydelse af revalideringsplan, idet beskæftigelseskravet ikke kunne anses for opfyldt.
 Lønmodtageren, som oprindelig sygemeldtes den 28. august 1989, blev iseptember 1990 godkendt berettiget til revalidering af helbreds mæssige årsager efter bistandslovens § 42 og modtog fra august 1991 bruttorevalideringsydelse efter bistandslovens § 43, således at han kunne starte på den aftalte og godkendte uddannelse.
I januar 1992 fik lønmodtageren store problemer med ryggen, hvorfor han meddelte kommunen, at han ikke magtede uddannelsen mere.
Kommunen iværksatte herefter en 8 ugers arbejdsprøvning.
Imidlertid blev dehelbredsmæssige gener så store, at også arbejdsprøvningen måtte op gives.
 Det blev herefter besluttet at standse for udbetalingen af bruttore valideringsydelse fra 30. juni 1992, men kommunen gav samtidig udtryk for, at revalidering fortsat anses for værende overvejende sandsynlig.
Lønmodtageren er medlem af en arbejdsløshedskasse.
Kommunens dagpengekontor har imidlertid ved henvendelse hertil fået at vide, atlønmodtageren ikke umiddelbart ville være berettiget til arbejdsløs hedsdagpenge, da han har gået sygemeldt så lang tid, at han først i en periode skulle "bevise", at et job kan klares.
 Afgørelse:
 Lønmodtageren havde ret til dagpenge fra 1. juli 1992.
 Efter dagpengelovens § 4, stk. 1, nr. 2 havde lønmodtageren ret til dagpenge fra kommunen, hvis pågældende ville have været berettiget til arbejdsløshedsdagpenge, uddannelses- eller iværksætterydelse eller kursusgodtgørelse ydet som erstatning for arbejdsløshedsdagpenge, jf. § 9, stk. 3, hvis uarbejdsdygtigheden på grund af sygdom ikke var indtrådt.
 Dagpengeudvalget havde ved afgørelsen lagt vægt på, at lønmodtageren ville have været dagpengeberettiget i en anerkendt A-kasse, hvis uarbejdsdygtigheden på grund af sygdom ikke var indtrådt, og hvis pågældende ikke på grund af tidligere sygefravær i en periode først skulle præstere arbejde for at opnå denne ret.
 Dagpengeudvalget ændrede således kommunens afgørelse.
