J.1 Angivelsesregler J.2 Betalingsregler J.3 Lejlighedsvis registrering J.4 Kreditbegrænsning J.5 Tilbagebetaling af negativt afgiftstilsvar J.6 Forskudsvis udbetaling af overskydende moms J.7 Hæftelse for moms §§ 20-23 Loven fastsætter de nærmere regler for angivelse og betaling af moms samt  

 følgerne af, at disse regler ikke overholdes, fx forhøjelse ved manglende  

 indsendelse af angivelse og renter ved for sen betaling af moms.
 I afsnit K omtales de særlige regler for landbrug og fiskeri.
J.1 Angivelsesregler J.1.1 Angivelse § 20, stk. 1 Registrerede virksomheder skal senest 1 måned og 10 dage efter udløbet af  

 hver momsperiode indsende momsangivelse.
Angivelsen skal indeholde - salgsmoms (udgående moms) samt moms af EF-varekøb mv., - købsmoms (indgående moms) samt energiafgifter, der ønskes godtgjort, - afgiftstilsvar, - værdien uden moms af varekøb i andre EF-lande, - værdien af varesalg uden moms til andre EF-lande, og - værdien af varer og momspligtige ydelser, som kan sælges momsfrit efter  

 § 12, bortset fra varesalg til andre EF-lande.
 Beløbene angives i hele kroner.
 Angivelsen sker ved hjælp af skemaet på bagsiden af det  

 giroindbetalingskort, der anvendes ved betaling af moms, og som udsendes til  

 virksomhederne gennem told- og skatteregionerne ved udgangen af momsperioden.
 Angivelsen underskrives af virksomhedens ansvarlige ledelse.
 Virksomheder der endnu 14 dage efter momsperiodens udløb ikke har modtaget  

 indbetalingskortet, skal selv rette henvendelse til regionen for at få  

 indbetalingskortet.
Virksomheden skal indsende angivelse for hver momsperiode, selv om der  

 ikke skal indbetales moms, fordi afgiftstilsvaret er 0, eller fordi  

 købsmomsen overstiger salgsmomsen.
I sidstnævnte tilfælde skal  

 afgiftstilsvaret tydeligt markeres med et minus.
§ 20, stk. 2 Momsperioden er normalt kvartalet, men kan nedsættes i visse tilfælde.
J.1.2 Tilladelse til forkortet momsperiode § 20, stk. 3 Virksomheder, hvis salgsmoms regelmæssigt er mindre end købsmomsen fordi  

 en væsentlig del af afsætningen ikke skal medregnes i den momspligtige  

 omsætning (eksport mv., § 12) kan få tilladelse til at anvende  

 kalendermåneden som momsperiode.
 Er salgsmomsen for sådanne virksomheder regelmæssigt mindre end halvdelen  

 af købsmomsen, kan der gives tilladelse til at anvende kortere momsperiode  

 dog ikke under en uge.
§ 20, stk. 4 Ændring af momsperioden kan kun ske med virkning fra begyndelsen af et  

 kvartal, og anmodningen herom skal fremsættes senest 1 måned før ændringen  

 ønskes iværksat.
Virksomheder, der får tilladelse til at anvende forkortet  

 momsperiode, kan ikke inden for de følgende 2 år anvende kvartalet som  

 momsperiode.
 Angivelsesblanketterne til disse virksomheder udsendes for et kvartal ad  

 gangen af told- og skatteregionerne.
 Angivelserne skal i underskrevet og udfyldt stand indsendes til told- og  

 skatteregionerne senest 1 måned og 10 dage efter momsperiodens udløb.
 Fra praksis kan nævnes følgende afgørelser:
Støtteopkøb af fisk En producentorganisations støtteopkøb med EF-midler af landede fisk kan  

 ikke betragtes som eksportvirksomhed, idet varen afsættes på det indenlandske  

 marked, jf.
Dep.1072.
Efterforskningsvirksomhed En virksomhed, der forskede efter kulbrinter i den danske undergrund,  

 oplyste at inden et salg af kulbrinter kunne påbegyndes, forventede man en  

 efterforskningsperiode på fem til otte år.
Virksomheden kunne ikke få tilladelse til at anvende forkortet  

 momsperiode, idet virksomheden ikke opfyldte betingelserne i lovens § 20,  

 stk. 3, jf. § 12, til at få tilladelse til at anvende måneden som  

 afregnningsperiode, idet virksomhedens salgsmoms ikke regelmæssigt er mindre  

 end købsmomsen som følge af eksport, jf.
Dep.1073.
J.1.2.1 Fremskyndet tilbagebetaling af visse afgifter Efter reglerne kan virksomheder med et særligt stort energiforbrug få  

 tilladelse til månedsvis tilbagebetaling.
Tilbagebetalingen vedrører  

 afgifterne af olie, el, gas og kul samt af godtgørelsesberettiget CO2-afgift  

 efter § 9, stk. 1, i CO2-afgiftsloven (50%-godtgørelse), jf.  

 lovebekendtgørelse nr. 628 af 20. oktober 1988 om fremskyndet tilbagebetaling  

 af visse afgifter, som ændret ved § 22 i lov nr. 1073 af 23. december 1992,  

 samt efter reglerne i Skatteministeriets bekendtgørelse nr. 229 af 23. april  

 1993.
Anden godtgørelsesberettiget CO2-afgift, jf.
CO2-afgiftslovens § 9, stk.  

 2, (særlig refusion) skal angives på virksomhedens momsangivelse.  

 Væksthusgartnerier med tilsagn fra Energistyrelsen om udbetaling af  

 CO2-tilskud (lov om statstilskud til dækning af udgifter til kuldioxidafgift  

 i visse virksomheder med et stort energiforbrug) kan dog også få fremskyndet  

 tilbagebetaling af særlig refusion samt af CO2-tilskuddet.
 Det samlede energiafgiftsbeløb for virksomheder i byregistret skal mindst  

 udgøre 30.000 kr. om året og for virksomheder i landbrugsregistret mindst  

 15.000 kr. om året.
Endvidere kan afgift af ultralet dieselolie og af gas, der anvendes ved  

 rutekørsel tilbagebetales fremskyndet.
Det samme gælder afgift af el til  

 drift af eltog.
Den enkelte månedsvise tilbagebetaling skal omfatte et beløb på mindst  

 5.000 kr.
Tilbagebetaling kan dog omfatte flere måneder under et.
 Virksomheder, der er optaget i ordningen, må ikke sideløbende helt eller  

 delvis foretage fradrag for disse afgifter i virksomhedens momsangivelse.  

 Moms af de pågældende energiafgiftsbeløb godtgøres ikke via ordningen, men  

 skal angives som købsmoms i virksomhedens angivelse.
Loven giver endvidere mulighed for forskudsvis udbetaling af overskydende  

 moms, jf.
J.6.
J.1.3 Momsforhøjelse ved for sent afgivet angivelse § 21, stk. 1 Foreligger angivelsen ikke rettidig og er det angivne tilsvar positivt,  

 forhøjes virksomhedens momstilsvar for den pågældende periode med 1%, dog  

 mindst 500 kr. og højst 1.100 kr.
Er tilsvaret negativt eller nul, beregnes  

 en forhøjelse på 500 kr. i gentagelsestilfælde.
Der beregnes dog ikke  

 forhøjelse af tilsvaret i tilfælde, hvor tilsvaret er negativt eller nul, og  

 der er forløbet mere end 2 år, siden en negativ- eller nulangivelse er  

 indsendt for sent.
 Der tilsendes virksomheden et særligt indbetalingskort til betaling af  

 denne momsforhøjelse.
§ 21, stk. 2 Told- og skatteregionen kan meddele fritagelse for momsforhøjelsen, når  

 det på grund af særlige omstændigheder findes rimeligt.
J.1.4 Foreløbig fastsættelse § 21, stk. 3 Modtages angivelsen ikke, foretager told- og skatteregionen en foreløbig  

 fastsættelse af virksomhedens tilsvar til et skønsmæssigt beløb.
 De foreløbige fastsættelser udsendes for hver momsperiode ca. 1 måned  

 efter udløbet af fristen for indsendelse af angivelse.
 Der betales et gebyr på 150 kr. for en foreløbig fastsættelse.
J.2 Betalingsregler J.2.1 Indbetaling § 22, stk. 1 Momsen forfalder til betaling den 1. i den 2. måned efter momsperiodens  

 udløb og skal betales senest 10 dage derefter.
Fristen for indsendelse af  

 angivelse og for indbetaling af moms er således sammenfaldende.
 Momsen betales ved anvendelse af det udsendte indbetalingskort.
 Hvis momsen er under 50 kr. kan indbetaling undlades.
Betales der med check direkte til en told- og skatteregion, skal den  

 øverste del af indbetalingskortet sendes med.
Hvis der ønskes kvittering,  

 skal hele indbetalingskortet sendes med.
 For afmeldte virksomheder er forfaldstidspunket og betalingsfristen den  

 der er gældende for den momsperiode i hvilken virksomheden er afmeldt.
J.2.2 Renter § 22, stk. 2 Hvis momsen ikke betales rettidig, skal der betales 1,3% i månedlig rente  

 for hver påbegyndt måned fra forfaldsdagen, dog mindst 50 kr. for en  

 momsperiode.
Der skal ikke betales rente af en i henhold til § 21, stk. 1  

 foretaget forhøjelse af momsen.
 I tilfælde, hvor der er sket en foreløbig fastsættelse af tilsvaret,  

 beregnes rente fra den dag, da momsen for den pågældende momsperiode forfaldt  

 til betaling.
Betalingen anses for rettidig, når - beløbet er indbetalt til et pengeinstitut, et posthus eller på told- og  

 skatteregionen senest sidste rettidige indbetalingsdag - anmodningen om girering er Girobank A/S i hænde senest sidste rettidige  

 indbetalingsdag, eller - told- og skatteregionen modtager en check e.l. med posten senest sidste  

 rettidige indbetalingsdag.
 Hvis sidste rettidige indbetalingsdag er en lørdag, søndag eller helligdag  

 anses den nærmest følgende hverdag for sidste rettidige indbetalingsdag.
 Renten afkræves virksomheden ved tilsendelse af et særligt  

 giroindbetalingskort.
Der kan ikke meddeles fritagelse for betaling af renter.
Se i øvrigt  

 Dep.511.
§ 22, stk. 5 Der skal betales et gebyr på 65 kr. for erindringsskrivelse vedrørende  

 betaling af moms.
J.2.3 Lønindeholdelse § 22, stk. 3 Der kan foretages indeholdelse i løn for restancer hos den pågældende  

 efter reglerne for inddrivelse af personlige skatter i kildeskatteloven.
§ 22, stk. 4 Ministeren er bemyndiget til at fastsætte nærmere regler for momsens  

 indbetaling og fremgangsmåden i forbindelse med lønindeholdelse.
Ministeren  

 har ved bekendtgørelse nr. 139 af 26. februar 1992 fastsat retningslinier for  

 fremgangsmåden ved indeholdelse i løn for skyldige told-, afgifts- og  

 rentebeløb.
I bekendtgørelsen er det bestemt, at reglerne for inddrivelse af  

 personlige skatter i kildeskatteloven ligeledes finder anvendelse.
 Skyldneren har pligt til at give Told*Skat alle nødvendige oplysninger om  

 personlige og økonomiske forhold af betydning for lønindeholdelsen.  

 Skyldneren har efter retsplejelovens § 497, stk. 1, pligt til at oplyse sin  

 arbejdsgivers navn og adresse under en udlægsforretning.
 Lønindeholdelse kan foretages for restancer vedrørende momstilsvar efter  

 momsloven, renter, afgiftsforhøjelser (for forsinket angivelse) og gebyrer  

 under forudsætning af, at skyldneren hæfter personligt.
 Lønindeholdelse kan ske med højst 20% af den del af lønudbetalingen eller  

 lignende, der er tilbage, efter at der er foretaget indeholdelse af A-skat.  

 Andre fradrag i lønnen, fx ATP, fagforeningskontingenter o.l. kan ikke  

 fratrækkes før lønindeholdelsen.
Pålæg om lønindeholdelse til dækning af skyldige momsbeløb mv. gives af  

 den pågældende told- og skatteregion.
Pålægget sendes skriftligt til den  

 indeholdelsespligtige (arbejdsgiveren) sammen med en skriftlig vejledning om  

 den praktiske fremgangsmåde.
Indeholdte beløb forfalder til betaling den 1. i den kalendermåned, der  

 følger efter indeholdelsen, og skal indbetales til Told*Skat senest den 15. i  

 forfaldsmåneden.
Er sidste rettidige indbetalingsdag en lørdag, søndag eller  

 helligdag, forlænges fristen til den nærmest følgende hverdag.
J.3 Lejlighedsvis registrering § 22 a, stk. 1 Finder der momspligtig virksomhed sted rent lejlighedsvis, fx koncerter,  

 offentlige baller, markeder, midlertidige udstillinger o.l., kan momsperioden  

 fastsættes til det tidsrum, i hvilken virksomheden drives.
 Told- og skatteregionen sender herefter angivelse til den, der skal  

 afregne momsen.
 Angivelsen skal indsendes senest 1 måned og 10 dage efter at den  

 momspligtige virksomhed er afsluttet.
 Efter modtagelse af angivelsen sender told- og skatteregionen et  

 indbetalingskort til virksomheden.
Momsen skal betales senest 14 dage efter påkrav.
Hvis betalingsfristen  

 ikke overholdes, skal der betales 1,3% i månedlig rente for hver påbegyndt  

 måned fra den 1. i den måned i hvilken beløbet skal betales af virksomheden,  

 dog mindst 50 kr.
 Regionen kan i øvrigt for sådanne virksomheder, der kun skal drives i kort  

 tid, forkorte fristerne for indsendelse af angivelse og indbetaling af moms.
J.4 Kreditbegrænsning § 22 a, stk. 2-11 Reglerne går ud på, at der i nogle nærmere bestemte tilfælde ved gentagen  

 misligholdelse af betaling skal foretages kreditbegrænsning (den  

 obligatoriske ordning), og i andre misligholdelsestilfælde kan der foretages  

 kreditbegrænsning (den fakultative ordning).
J.4.1 Den obligatoriske ordning Denne ordning går ud på, at Told*Skat ved gentagen væsentlig restance  

 inden for 1 år skal begrænse virksomhedernes kredittid for moms og  

 importmoms, hvis visse nærmere objektive kriterier er opfyldt.
J.4.1.1 Byvirksomheder § 22 a, stk. 2 og 6 Virksomheder med kvartalet som momsperiode skal anvende kalendermåneden  

 som momsperiode og indsende angivelse samt indbetale momsen senest 15 dage  

 derefter, når følgende 3 betingelser er opfyldt:
 - virksomheden ikke har indbetalt skyldig moms for en momsperiode senest 3  

 uger efter sidste rettidige indbetalingsdag og momsbeløbet overstiger 50.000  

 kr.
- virksomheden for en af de forudgående 3 momsperioder ikke har indbetalt  

 skyldig moms som anført i 1) og momsbeløbet overstiger 50.000 kr., og - virksomheden ikke indbetaler skyldig moms inden 10 hverdage fra  

 modtagelsen af en erindringsskrivelse fra de statslige told- og  

 skattemyndigheder, hvorved virksomheden underrettes om, at den ved fortsat  

 manglende betaling pålægges forkortet momsperiode og angivelses- og  

 indbetalingsfrist.
 Det vil med andre ord sige, at der skal iværksættes kreditbegrænsning (for  

 ikke allerede kreditbegrænsede virksomheder), hvis virksomheden for de 4  

 seneste kvartaler 2 gange har været i restance med angivet eller foreløbigt  

 fastsat (FF) skyld over 50.000,00 kr. i mere end 3 uger, samt at skylden for  

 det seneste kvartal ikke betales 10 hverdage efter modtagelse af  

 varselsskrivelse, der oplyser om virkningen af forsat manglende betaling.
 Virksomheder med kvartalet som momsperiode skal således betale moms  

 månedsvis den 15. i den efterfølgende måned.
§ 22 a, stk. 3 Denne bestemmelse er kun gældende for byvirksomheder.
Bestemmelsen fastslår, at den forkortede momsperiode skal anvendes med  

 virkning fra den 1. i den kalendermåned, hvor 10-dages-fristen efter punkt 3  

 udløber.
Momsen for en tidligere momsperiode, hvor momsen endnu ikke er  

 angivet og indbetalt, skal angives og indbetales samtidig med momsen for den  

 første forkortede momsperiode.
J.4.1.2 Landbrugs- og fiskerivirksomheder § 22 a, stk. 4 og stk. 6 Virksomheder, der er registreret som landbrug og fiskeri mv., skal  

 indsende angivelse og indbetale moms senest den 15. i den 3. kalendermåned  

 efter momsperioden, når de 3 følgende betingelser er opfyldt:
- virksomheden ikke har indbetalt skyldig moms for en momsperiode senest 3  

 uger efter sidste rettidige indbetalingsdag og momsbeløbet overstiger 50.000  

 kr., - virksomheden for en af de forudgående 3 momsterminer ikke har indbetalt  

 skyldig moms som anført ovenfor) og momsbeløbet overstiger 50.000 kr., og - virksomheden ikke indbetaler skyldig moms inden 10 hverdage fra  

 modtagelsen af en erindringsskrivelse fra de statslige told- og  

 skattemyndigheder, hvorved virksomheden underrettes om, at den ved fortsat  

 manglende betaling pålægges forkortet momsperiode og angivelses- og  

 indbetalingsfrist.
 Det betyder med andre ord, at der skal iværksættes kreditbegrænsning (for  

 ikke allerede kreditbegrænsede virksomheder), hvis virksomheden inden for de  

 seneste 4 betalingsterminer 2 gange har været i restance med angivet eller  

 foreløbigt fastsat (FF) skyld over 50.000 kr. i mere end 3 uger, samt at  

 skylden for den seneste betalingstermin ikke betales 10 hverdage efter  

 modtagelsen af varselsskrivelse, der oplyser om virkningen af forsat  

 manglende betaling.
J.4.1.3 Importmoms § 22 a, stk. 5 og stk. 6.
 Virksomheder, der indfører varer fra steder uden for EF, skal betale  

 momsen kontant ved varens angivelse til fortoldning, når følgende 3  

 betingelser er opfyldt:
- virksomheden ikke har indbetalt skyldig moms for en momsperiode senest 3  

 uger efter sidste rettidige indbetalingsdag og momsbeløbet overstiger 50.000  

 kr., - virksomheden inden for de sidste 12 måneder har været i restance mindst  

 2 gange med mere end 50.000 kr., og - virksomheden ikke indbetaler skyldig moms inden 10 hverdage fra  

 modtagelsen af en erindringsskrivelse fra de statslige told- og  

 skattemyndigheder, hvorved virksomheden underrettes om, at den ved fortsat  

 manglende betaling pålægges forkortet momsperiode og angivelses- og  

 indbetalingsfrist.
 Det betyder med andre ord, at der skal iværksættes kreditbegrænsning (for  

 ikke allerede kreditbegrænsede virksomheder), hvis virksomheden inden for en  

 periode på 13 måneder 3 gange har været i restance med importmoms over 50.000  

 kr. og restancen for den seneste månedsperiode har været over 3 uger, samt at  

 der ikke betales efter modtagelse af varselsskrivelse, der oplyser om  

 virkningen af forsat manglende betaling.
J.4.1.4 Sikkerhedsstillelse § 22 a, stk. 7 Virksomheder, der stiller sikkerhed for et beløb svarende til det højeste  

 momstilsvar inden for den seneste 12-måneders periode, skal uanset reglerne  

 om den obligatoriske ordning ikke anvende forkortet momsperiode mv.  

 Sikkerheden skal stilles for mindst 1 år, hvori der ikke må opstå nye  

 restancer.
Hvis der efter sikkerhedsstillelsen opstår en ny restance,  

 overføres virksomheden til forkortet momsperiode mv. efter reglerne om den  

 obligatoriske ordning.
J.4.1.5 Ophævelse af den obligatoriske ordning § 22 a, stk. 8 Virksomheder, der efter den obligatoriske ordning, er overført til  

 forkortet momsperiode mv., kan føres tilbage til sædvanlig momsperiode mv.,  

 såfremt virksomheden i en 12-måneders periode ikke har været i restance i  

 mere end 7 dage med et beløb over 50.000 kr.
Virksomheder i restance kan dog  

 ikke overføres til sædvanlig momsperiode mv.
J.4.2 Den fakultative ordning § 22 a, stk. 9 Efter denne bestemmelse har Told*Skat mulighed for at sætte en virksomhed  

 på forkortet afregning, fx når der er tale om en større momsskyld eller hvis  

 en erhvervsdrivende starter ny virksomhed efter at være kommet på forkortet  

 afregning.
 Formålet med bestemmelsen er at mindske statskassens risiko for et momstab  

 i forbindelse med en virksomheds fortsatte drift.
Efter bestemmelsens 1. punktum kan en virksomheds momsperiode og fristen  

 for indsendelse af angivelse og indbetaling af moms forkortes, hvis - virksomheden ikke har indbetalt moms rettidigt, eller - virksomhedens indehaver er i restance vedrørende andre  

 registreringsforhold.
 Kreditbegrænsningen forudsætter, at der foreligger sådanne særlige  

 omstændigheder, at den findes rimelig set i forhold til statskassens  

 interesser og set i forhold til bestemmelsens formål.
Efter bestemmelsens 2. og 3. punktum vil kreditbegrænsning i øvrigt blive  

 aktuel, hvis en virksomheds indehaver - under en udlægsforretning enten afgiver insolvenserklæring eller findes  

 ude af stand til at betale sin gæld.
 Anvendelsen af udtrykket gæld betyder al skyld efter moms-, afgift- og  

 toldloven, men ikke A-skatterestancer.
 - anmelder betalingsstandsning, kommer under konkurs, ved akkorder  

 (frivillige akkorder og tvangsakkorder), frivillige likvidationer og  

 moratorieordninger eller ved gældsfragåelsesboer.
 Såfremt virksomhedens drift standses, og formålet kun er en afvikling af  

 aktiverne, er der i almindelighed ikke grund til at iværksætte forebyggende  

 restancearbejde.
 Fortsætter virksomheden driften, eventuelt for at afvikle igangværende  

 arbejder, kan afregningsperioden forkortes, hvis den videre drift medfører  

 risiko for tab.
Told*Skat fastsætter længden af den periode, i hvilken en virksomhed skal  

 være kreditbegrænset.
Længden kan ved fastsættelsen ikke overstige 12  

 måneder.
J.4.2.1 Ophævelse af kreditbegrænsningen Ophævelse af kreditbegrænsningen efter den fakultative ordning er betinget  

 af, at - virksomheden i kreditbegrænsningsperioden har betalt skylde told- og  

 afgiftsbeløb rettidigt, og - der ikke er nogen restance efter told-, moms- og afgiftslovgivningen.
En virksomhed kan endvidere i kreditbegrænsningsperioden overføres til  

 normal afregning, hvis der er særlige forhold, der taler herfor.
Som eksempel  

 herpå kan nævnes - stadfæstelse af en tvangsakkord eller vedtagelse af en frivillig akkord,  

 hvor dividenden betales umiddelbart efter akkordens vedtagelse, eller - en akkordordning kombineret med en moratorieordning eller en  

 moratorieordning, hvor det gennem fremlæggelse af drifts- og  

 likviditetsbudgetter godtgøres, at ordningen kun kan gennemføres, hvis  

 kreditbegrænsningen ophæves.
J.4.3 Fritagelse for kreditbegrænsning § 22 a, stk. 10 Denne bestemmelse fastsætter betingelserne for, som en absolut undtagelse  

 under ganske særlige omstændigheder, at fritage en virksomhed for forkortet  

 afgiftsperiode mv., hvis der er indgivet en betalingsordning, som  

 virksomheden overholder.
 Som ganske særlige omstændigheder kan nævnes pludselig opstået alvorlig  

 sygdom eller ulykkestilfælde i et enkeltmandsfirma eller manglende betaling  

 på grund af konkurs fra en i forhold til virksomhedens økonomi særligt  

 betydende debitor.
J.4.4 Gebyr § 22 a, stk. 11 Der skal betales et gebyr på 65 kr. for hver angivelse, der udskrives til  

 byvirksomheder, landbrugs- og fiskerivirksomheder efter den obligatoriske  

 ordning.
J.5 Tilbagebetaling af negativt afgiftstilsvar § 23, stk. 1-2 Virksomheder med negativt afgiftstilsvar får udbetalt overskydende moms  

 senest 3 uger efter, at angivelsen er modtaget.
Overskydende moms under 50  

 kr. udbetales ikke.
 Hvis der ikke kan foretages kontrol af momsangivelsen på grund af  

 virksomhedens forhold (fx ferielukning, bortrejse eller mangelfuldt  

 regnskab), kan udbetalingsfristen overskrides.
Modregning § 23, stk. 3 Udbetalingen sker kun, hvis angivelsen vedrørende tidligere momsperioder  

 er modtaget.
Skyldig moms mv. for tidligere perioder modregnes ved  

 udbetalingen, selv om momskravet ikke er forfaldent.
 Højesteret har statueret, at et krav fra Eksportkreditrådet mod én  

 af flere fællesregistrerede virksomheder kunne modregnes i den  

 fællesregistrerede virksomheds momstilgodehavende (negativt afgiftstilsvar),  

 jf. § 5, stk. 3-4 og § 23. Det blev i denne forbindelse udtalt, at enhver af  

 de fællesregistrerede virksomheder havde stilling som kreditor i forhold til  

 det daværende toldvæsen.
 Da momsgodtgørelsen således også tilkom den virksomhed, som  

 Eksportkreditrådet havde et krav mod, var modregningen berettiget, jf.  

 Højesterets dom af 25. oktober 1989.
 Se i øvrigt følgende afgørelser om modregning: Dep.890, Dep.896, Dep.897,  

 Dep.923, Dep.928, Dep.959, Dep.1050, Højesterets dom af 7. april 1982 og  

 Vestre Landsrets dom af 10. februar 1984.
J.6 Forskudsvis udbetaling af overskydende moms Efter loven om fremskyndet tilbagebetaling af visse afgifter, jf.  

 lovbekendtgørelse nr. 628 af 20. oktober 1988, som senest er ændret ved § 22  

 i lov nr. 1073 af 23. december 1992, kan virksomheder, der har tilladelse til  

 månedsafregning eller ugeafregning forskudsvis få udbetalt et beløb, der  

 svarer til virksomhedens gennemsnitlige negative afgiftstilsvar.
 Virksomheder med månedsafregning får udbetalt et beløb, der svarer til  

 3/52 og virksomheder med ugeafregning får udbetalt et beløb, der svarer til  

 3/104 af det samlede negative afgiftstilsvar med fradrag af positivt  

 afgiftstilsvar i en 12 måneders periode.
J.7 Hæftelse for moms § 24 For momsen hæfter den, der som ejer, forpagter eller lignende driver  

 virksomheden for egen regning.
Er flere virksomheder, der ikke har samme  

 ejer, registreret under ét (fællesregistreret) efter § 5, stk. 3,  

 hæfter de pågældende solidarisk for betaling af momsen vedrørende de  

 virksomheder, der er omfattet af den fælles registrering.
 Er en udenlandsk virksomhed registreret ved en herværende repræsentant,  

 hæfter denne og virksomheden solidarisk for betaling af momsen.
 Til belysning af praksis på området kan som eksempel henvises til følgende  

 afgørelser: Dep.514 (bestyrelsesmedlem), Dep.651 (interessenter), DfT.513  

 (indehavers udtræden) og DfT.891 (to virksomheder med samme ejer).
