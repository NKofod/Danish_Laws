I det følgende nævnes de lande og områder, med hvilke der er indgået  

 overenskomster eller aftaler til undgåelse af dobbeltbeskatning, samt nr. og  

 dato og år for skattedepartementets cirkulære (vejledninger) vedrørende  

 praktiseringen.
Endvidere omtales særlige karakteristika for den enkelte  

 overenskomst/aftale, og der henvises dels til de artikler i overenskomsterne,  

 som man erfaringsmæssigt har mest brug for, dels gengives der eller henvises  

 der til særlige afgørelser m.v.
Anquilla Omfattes af overenskomsten af 27.3.1950 med Storbritannien og Nordirland.
 Bekg. nr.44 af 13.7.1950 af overenskomst af 27.3.1950 #  

 Skattedepartementets cirkulære nr.120 af 11.6.1951 og nr.268 af 16.10.1973,  

 (vejledninger) # Bekg. nr.25 af 13.6.1955 om udvidelse af overenskomst af  

 27.3.1950 og skattedepartementets cirkulære nr.101 af 16.6.1955, (om  

 udvidelsen) # Bekg. nr.41 af 16.9.1959 om udvidelse af overenskomst af  

 27.3.1950 og skattedepartementets cirkulære nr.61 af 16.3.1960, (om  

 udvidelsen) # Bekg. nr.57 af 6.12.1961 om udvidelse af overenskomst af  

 27.3.1950 # Bekg. nr.6 af 25.2.1964 om udvidelse af overenskomst af 27.3.1950  

 # Bekg. nr.8 af 2.2.1966 om Trinidad og Tobagos opsigelse af overenskomst #  

 Bekg. nr.6 af 24.1.1967 om ændring af overenskomst af 27.3.1950 og  

 skattedepartementets cirkulære nr.219 af 18.10.1967 # Bekg. nr.49 af  

 21.5.1968 om udvidelse til Færøerne af overenskomstændring # Bekg. nr.76 af  

 22.8.1969 om ændring af overenskomst af 27.3.1950 # Bekg. nr.102 af 6.11.1969  

 om Malaysias opsigelse af overenskomst, for så vidt angår Malaya og  

 Nordborneo # Bekg. nr.60 af 9.7.1971 om udvidelse af overenskomst (bekg.  

 nr.76 af 22.8.1969) til også at gælde Færøerne # Bekg. nr.80 af 1.10.1973 -  

 suppl. protokol af 8.2.1973 - aktieudbytte # Bekg. nr.38 af 6.5.1976  

 (udvidelse til Færøerne af suppl.prot. af 8.2.1973).
Antiqua.
Overenskomsten er af den danske regering opsagt med virkning fra  

 1.jan. 1987 for Antiqua og Barbudas vedkommende og fra 1.jan. 1988 for  

 Danmarks vedkommende.
 Argentina.
 Bekg. nr. 53 af 1.12.1949 - skibs- og luftfart.
 Australien.
 Bekg. nr. 33 af 22.3.1982 af overenskomst af 1.4.1981. #  

 Skattedepartementets cirkulære af 4.1.1983 (vejledning).
 Overenskomsten, der har OECD's modelkonvention som udgangspunkt, og som i  

 Danmark finder anvendelse fra 1. januar 1982, omfatter ikke formueskatten.  

 Overenskomsten er fra og med det australske skatteår 1985/86, der begynder  

 1.juli 1985, udvidet til også at omfatte territoriet Christmas Island.
 Overenskomsten er en creditoverenskomst, men er der tale om indkomst, som  

 »kun kan« beskattes i Australien, anvender Danmark som bopælsland  

 »ny exemption«-metoden (art. 23).
 Barbados, se under Anquilla.
 Belgien.
 Bekg. nr.5 af 20.1.1971 af overenskomst af 16.10.1969 #  

 Skattedepartementets vejledning, cirkulære nr.166 af 27. juni 1972.
Overenskomsten trådte i kraft den 31.12.1970 og omfatter såvel indkomst-  

 som formueskat.
Dobbeltbeskatning undgås ved creditmetoden eller ved  

 exemption med progressionsforbehold (ny metode).
 Blanketterne nr.276 Div.-Aut. og 276 Int.-Aut. skal anvendes ved ansøgning  

 om fritagelse for eller nedsættelse af belgisk skat af udbytte og renter, der  

 hidrører fra Belgien og som udbetales til modtagere hjemmehørende i Danmark  

 efter 1.jan. 1984.
 Vedr. inddrivelse af danske skattekrav, se SD-cirk.1985-30.
 Brasilien.
 Bekg. nr.125 af 20.12.1974 # Overenskomst af 27.8.1974 - indkomst #  

 Skattedepartementets cirkulære nr.148 af 5.5.1975 (vejledningen). #  

 Skattedepartementets cirkulære af 26.10.1983 (udvidelse af overenskomsten til  

 staternes kontinentalsokkel).
Overenskomsten, der har virkning fra den 1.januar 1975, er en  

 exemptionsoverenskomst.
Dog gives credit vedr. renter og royalties.
Om  

 »excess remittance tax« se vejledningen pkt.3.
Skattedepartementet har udtalt, at fortjeneste ved salg af aktier efter  

 den brasiliansk/danske dobbeltbeskatningsoverenskomst kan beskattes i begge  

 lande (artikel 13, stk.3). Danmark skal imidlertid indrømme lempelse i den  

 danske skat, uanset at Brasilien som kildestat ikke beskatter aktieavancen  

 (»matching credit« - art.23, stk.2), jfr.
Skat 1988.1.52.
 Britisk Honduras (Belize), se under Anquilla.
 Britiske Salomonøer, se under Anquilla.
 Bulgarien.
Prot. af 24.11.1977 om gensidig skattefritagelse for danske og bulgarske  

 statsborgere ansat i hjemlandets foretagender, institutioner eller  

 organisationer.
Bekg. nr.34 af 26.4.1978.
 Canada.
 Bekg. nr.61 af 18.10.1956 samt nr.83 af 26.8.1965 af overenskomst af  

 30.9.1955 og tillægsoverenskomst af 27.11.1964 # Skattedepartementets  

 cirkulærer nr.137 af 20.9.1958 og nr.252 af 8.12.1965 (vejledningen).
 Overenskomsten er en creditoverenskomst (art. 13) og omfatter ikke  

 formueskat.
 I artikel 11 i dobbeltbeskatningsaftalen af 30.september 1955 mellem  

 Danmark og Canada er fastsat, at en professor eller lærer fra det ene  

 statsområde, der modtager vederlag for undervisning ved et universitet,  

 kollegium, skole eller anden undervisningsanstalt i det andet statsområde  

 under en midlertidig opholdsperiode af ikke over to år, skal være fritaget  

 for at svare skat i dette andet statsområde af sådant vederlag.
I overensstemmelse med en udtalelse fra ligningsdirektoratet har  

 skattedepartementet meddelt, at der ikke i praksis er udviklet nogen  

 almindelig regel for hvor langt tidsfravær fra Danmark, der skal kræves, før  

 ovennævnte regel på ny kan anvendes vedrørende samme person.  

 Ligningsmyndighederne må foretage en konkret bedømmelse af, hvorvidt  

 vedkommende ved udrejsen efter det første ophold her har haft til hensigt at  

 forlade Danmark definitivt.
Der må i øvrigt lægges afgørende vægt på, om  

 opholdet her har den i art.11 forudsatte midlertidige karakter.
 Vedr. inddrivelse af danske skattekrav, se SD-cirk.1985-30.
 Cypern.
 Bekg. nr.15 af 11.2.1983 # Overenskomst af 26.5.1981 #  

 Skattedepartementets cirkulære nr.77 af 26.1.1982 (vejledning).
Overenskomsten omfatter såvel indkomst- som formueskat, og er i vidt  

 omfang i overensstemmelse med OECD's modelkonvention.
Den finder i Danmark  

 anvendelse fra 1.januar 1980.
Dobbeltbeskatning ophæves efter creditmetoden, men er der tale om indkomst  

 eller formue, som »kun kan« beskattes i Cypern, anvender Danmark  

 som bopælsland »ny extemption«-metoden.
Uanset at den cypriotiske  

 skat på renter og udbytter kan være lavere end henholdsvis 10 og 15 pct.,  

 indrømmes der for så vidt angår rente og udbytte fra Cypern credit i Danmark,  

 som om der i Cypern er betalt 10 eller 15 pct. af bruttobeløbet (matching  

 credit).
 D.D.R.
 Bekg. nr. 95 af 28.10.1981 af overenskomst af 15.12.1980. -  

 Luftfartsindtægter.
 Dominica, se under Anquilla.
E.F.
Lov nr. 365 af 13. december 1978 om gensidig bistand inden for  

 området direkte skatter mellem stater, der er medlem af De europæiske  

 Fællesskaber.
 Ved den pågældende lov, der (som lovforslag) er nærmere omtalt i Skd.medd.  

 nr.47, s.260-62, er gennemført den lovgivning, der er nødvendig for at  

 opfylde det af Rådet for De Europæiske Fællesskaber den 19.december 1977  

 vedtagne direktiv om gensidig bistand mellem medlemsstaternes myndigheder.  

 (Rådets direktiv er optrykt som bilag til loven).
 Loven er trådt i kraft den 1.januar 1979 og finder anvendelse på  

 anmodninger om bistand, der er modtaget efter denne dato.
 Ved ministeriet for skatter og afgifters bekendtgørelse nr.6 af 2.januar  

 1981 er statsskattedirektoratet udpeget som den danske kontaktmyndighed, der  

 kan fremsætte eller modtage anmodning om bistand i henhold til Rådets  

 direktiv.
 Eire, se under Irland.
 Den forenede Arabiske Republik, se under Ægypten.
 England (og Nordirland), se under Storbritannien.
 Falklandsøerne, se under Anquilla.
 Fiji.
 Opsagt med virkning fra 1.4.1975, jfr. udenrigsministeriets bekg. nr. 69  

 af 3.8.1974.
 Finland, se under Norden.
 Vedrørende praktisering af den tidligere overenskomst henvises til LV  

 Dobbeltbeskatning 1983.
 Forenede Arabiske Republik, se under Ægypten.
 Frankrig.
 Bekg. nr.36 af 27.6.1958 # Overenskomst af 8.2.1957 # Skattedepartementets  

 cirkulære nr.218 af 12.10.1960 (vejledning).
 Exemptionsoverenskomst med progressionsforbehold (gl. metode) vedr.  

 indkomst- og formueskat.
 Fortjeneste, som en her bosat person opnår ved salg af fast ejendom i  

 Frankrig, omfattes ikke af overenskomsten, således at hver af staterne kan  

 beskatte i h.t. sin lovgivning, og ligningsrådet har udtalt, at det samme  

 gælder fortjeneste ved salg af aktier.
 Ved overførsel af negativ indkomst til ægtefælle skal personfradraget  

 reduceres med positiv fransk indkomst, der i henhold til overenskomsten alene  

 skal medregnes ved skatteberegningen i Danmark, Skat 1986.3.226 og Skat  

 1986.7.480.
Ansøgninger om fritagelse for fransk indeholdelsesskat i rente- og  

 udbyttebetalinger skal - efter at være attesteret af den danske  

 skattemyndighed - af ansøgeren eller dennes repræsentant fremsendes til det  

 franske selskab (den franske sammenslutning), der udbetaler renten eller  

 udbyttet eller eventuelt til den bank, bankier eller lign. i Frankrig, der  

 har værdipapirerne i depot.
Ansøgningen skal således ikke sendes til de  

 franske skattemyndigheder.
Der henvises i øvrigt til vejledningen på  

 ansøgningsskemaet 5070 RF-DK.
 Artikel 12. Vederlag fra staten m.v.
Skattedepartementet har udtalt, at Frankrig har beskatningsretten  

 vedrørende løn til ansatte ved Det officielle franske Turistkontor i  

 København, idet kontoret henhører under en fransk statsinstitution.
Danmark  

 har progressionsforbehold, jfr. art.19, stk.2.
Beskatningsretten til den løn, som en dansk skatteyder modtager for  

 arbejde udført i Frankrig for den offentligretlige juridiske person KTAS,  

 tilkommer Danmark i medfør af art.12, jfr.
Skat 87.7.522.
 Ansatte ved Den franske Skole er skattepligtige her af indtægterne, idet  

 Den franske Skole er en selvejende institution, og indtægterne er derfor ikke  

 omfattet af overenskomstens art.12. Østre landsrets dom af 22.nov. 1976).
En pensioneret fransk betjent, som fik pension fra Frankrig udbetalt via  

 det danske socialministerium, blev af landsskatteretten anset skattepligtig  

 hertil.
Advokaten anså pensionen for omfattet af overenskomstens art.12, men  

 heri var landsskatteretten ikke enig, »da pensionen ikke grunder sig i  

 en arbejds- eller tjenesteydelse direkte til det offentlige«.
Artikel 13. Private pensioner Danmark har som bopælsland beskatningsretten til invaliditetsydelser  

 modtaget fra La Caisse Regionale d'Assurance Maladie de Strasbourg, idet der  

 ikke har været tale om ansættelsesforhold til offentlige franske myndigheder,  

 jfr.
Skat 1987.12.844.
Artikel 14. Vederlag for personligt arbejde I henhold til indgået aftale vedrørende overenskomstens art.14 anses  

 tjeneste ombord på luftfartøjer for udøvet i den stat, hvor den virkelige  

 ledelse befinder sig, hvorfor beskatningsretten til løn fra SAS Danmark til  

 en i Frankrig bosat stewardesse tilkom Danmark.
Artikel 15. Indtægt ved liberalt erhverv Art.15 blev ved HD af 31.okt. 1980 (Skd.medd. nr.56, s.50-52) ikke anset  

 at være til hinder for beskatning her i landet af indkomst ved en kunstmalers  

 salg her i 1970 af grafiske arbejder, som var udført i Frankrig i årene  

 1961-62, medens den pågældende var bosiddende i Frankrig og undergivet  

 indkomstbeskatning der.
Artikel 16. Professorregel En fransk lærerinde ankom her til landet den 1.jan. 1975 og har fra og med  

 den 1.sept. 1976 undervist ved »Ecole Francaise«.
Efter  

 skattedepartementets opfattelse har vedkommende ikke taget ophold i Danmark  

 for at give undervisning og er følgelig ikke omfattet af art.16.
Andre afgørelser I relation til art.19, stk.2, antaget, at skatteberegningen for de  

 indkomster, hvortil Danmark som kildestat har beskatningsretten, kan  

 foretages efter den skattesats, der svarer til hele den skattepligtiges  

 samlede begrænset skattepligtige indkomst, idet den i vejledningen  

 (skattedepartementets cirkulære af 12.okt. 1960) beskrevne retstilstand er  

 ændret i forbindelse med kildeskattelovens ikrafttræden. (Skd.medd. nr.55,  

 s.295).
 Taxe Professionelle er en lokal fransk skat for selskaber, der beregnes  

 dels på grundlag af den årlige »lejeværdi« af bygninger benyttet i  

 erhverv og af maskiner, inventar og lignende driftsmidler, dels på grundlag  

 af en del af de lønninger (1/5), som et fransk selskab udbetaler.  

 Skattedepartementet har udtalt, at ved opgørelsen af en  

 sambeskatningsindkomst for et 100% ejet fransk datterselskab, skal Taxe  

 Professionelle anses som en fradragsberettiget udgift.
 Vedr. inddrivelse af danske skattekrav, se SD-cirk.1985-30.
 Færøerne.
 Der er med virkning fra 1.jan. 1987 indgået en ny overenskomst med  

 Færøerne, jfr. overenskomst af 12.aug. 1986.
 Overenskomsten bygger på OECD-modelkonventionen og dobbeltbeskatning  

 ophæves som hovedregel efter creditmetoden.
 Aftalen gælder ikke formuebeskatningen.
Studerende Artikel 20 I skattedepartementets cirkulære nr.183 af 30.aug. 1977 er der under  

 henvisning til art.11 i 1968-overenskomsten givet en vejledning om  

 beskatningen af færøske uddannelsessøgende i Danmark.
I henhold til  

 cirkulæret er de færøske »studerende«, der midlertidigt og  

 udelukkende i studieøjemed opholder sig i anmark, fritaget for beskatning af:
a. beløb modtaget fra Færøerne eller udlandet til underhold, studier eller  

 uddannelse, b. beløb modtaget som vederlag for tjenesteydelser, der har forbindelse  

 med studierne eller uddannelsen, c. beløb modtaget som vederlag for tjenesteydelser, der er nødvendige for  

 deres ophold.
 Fritagelsen er betinget af:
1) at skatteyderen er eller umiddelbart før tilflytningen var  

 hjemmehørende på Færøerne, 2) at opholdet i Danmark er midlertidigt, og 3) at opholdet udelukkende sker som studerende, lærling eller lign.
 Legater her fra landet er ikke fritaget for beskatning her.
Medens der vedrørende a. og b. ikke gælder nogen beløbsgrænser, er  

 fritagelsen efter c. begrænset af formuleringen »nødvendige for deres  

 ophold«.
Ifølge ligningsrådet skal der for 1987 regnes med et beløb på  

 42.000 kr.
Fra 1987 gives fradraget i den personlige dkomst.
Der indrømmes ud  

 over dette fradrag normalt personfradrag.
I den nye overenskomst findes bestemmelserne om studerende i art.20. Der  

 er i forhold til den tidligere overenskomsts art.11 en forskel med hensyn til  

 de beløb, der er nævnt under b. ovenfor.
Herefter vil studerende, der  

 modtager beløb som vederlag for tjensteydelser, der har forbindelse med  

 studierne eller uddannelsen alene være fritaget for beskatning af det beløb,  

 der svarer til det af ligningsrådet fastsatte beløb for nødvendigt underhold.
 I en protokol til art.20 er det bestemt, at i tilfælde hvor bestemmelserne  

 i art.11 i 1968-aftalen medfører en større skattebegunstigelse, skal denne  

 bestemmelse kunne påberåbes til og med den 31.dec. 1987.
Fradrag i henhold til art.20 kan ikke medføre overførsel af uudnyttet  

 fradrag til følgende indkomstår, ligesom overførsel af uudnyttede fradrag til  

 den studerendes ægtefælle heller ikke kan finde sted.
Fradraget er det samme  

 for en ugift og en gift »studerende«.
Kun hvis begge ægtefæller er  

 færøske »studerende«, kan der indrømmes dobbelt fradrag.
 Et færøsk folketingsmedlem blev anset begrænset skattepligtig her af  

 folketingsgagen, Skd.medd. nr. 29, s. 174.
 Beskatningsretten til arbejdsløshedsunderstøttelse ydet fra en dansk  

 arbejdsløshedskasse til en på Færøerne bosiddende, tilkom i medfør af art. 3,  

 stk. 1 (1968-aftalen), Færøerne, Skd.medd. nr. 56, s. 35.
 Vedr. inddrivelse af danske skattekrav, se SD-cirk.1985-30.
 Gambia, se under Anquilla.
Ghana (tidl.
Guldkysten), se under Anquilla.
 Gilbert og Ellice øerne, se under Anquilla.
 Grækenland.
 Bekg. nr.46 af 4.5.1965 - skibs- og luftfart.
 Grønland.
 Bekg. nr. 475 af 21.11.1979 # Aftale af 18.10.1979 - indkomst- og  

 formueskat samt bistand i skattesager # Bekg. nr. 449 af 9.8.1984 af  

 tillægsaftale af 15.6.1983 # Bekg. nr.520 af 21.12.1979 om danske  

 arbejdsgiveres indeholdelse af kildeskat til Grønland # Bekg. nr. 521 af  

 21.12.1979 vedrørende beskatning under ophold i Grønland  

 (overgangsbestemmelsen i § 2 i lov nr.517 af 21.12.1979) # Bekg. nr.37 af  

 20.jan. 1986 om bistand i skattesager # Bekg. nr.186 af 24.3.1987 om  

 tillægsaftale af 26.11.1986 vedr. beskatning i forbindelse med  

 kulbrinteaktiviteter # Skattedepartementets vejledning, cirkulære nr.40 af  

 23.1.1980 # SD-cirkulære nr.1980-18.
 Aftalen gælder fra den 1. januar 1980.
 Dobbeltbeskatning løses ved creditmetoden.
 Skattemæssigt hjemsted - art.4 # Indkomst af fast ejendom - art.6 #  

 Udbytter - art.10 # Renter - art.11 # Royalties - art.12 # Kapitalgevinster -  

 art.13 # Gage, løn o.l. - art.15 (60-dages regel, i modsætning til den i  

 almindelighed forekommende 183-dages regel) # Bestyrelseshonorarer - art.16 #  

 Kunstnere og sportsfolk - art.17 # Studerende - art.18 (om »nødvendigt  

 ophold«, se nedenfor) # Dødsboer - art.19 # Andre indkomster - art.20.
 Efter den tidligere bestemmelse i kildeskattelovens § 3, stk.4, blev  

 personer, der tog ophold i Grønland, fritaget for skattepligt efter  

 kildeskattelovens § 1, nr.1, og 2, hvis opholdet i Grønland varede 2 år eller  

 mere uden anden afbrydelse end ferie og lignende.
Efter de nuværende bestemmelser, jfr.
A 1.2.2., vil en person, der  

 udrejser til Grønland, og som bevarer sin bopæl i Danmark, være fuldt  

 skattepligtig i medfør af kildeskattelovens § 1, nr.1, uanset hvor længe  

 opholdet i Grønland varer.
 Efter den grønlandske indkomstskattelov vil den pågældende blive anset for  

 fuldt skattepligtig til Grønland senest efter 6 måneders ophold der.
Dobbeltdomicil Den herved opståede konflikt løses efter dobbeltbeskatningsaftalens  

 artikel 4, der bestemmer, at den pågældende i henhold til  

 dobbeltbeskatningsaftalens bestemmelser skal anses for at være bosat i den  

 del af riget, hvor han opholder sig, men dog således at opholdet skal have en  

 varighed af 6 måneder uden anden afbrydelse end kortvarige ophold uden for  

 den omhandlede del af riget på grund af ferie eller lignende.
Grønland vil  

 således i dobbeltbeskatningsaftalens forstand efter 6 måneders ophold der  

 blive betragtet som »bopælsland« (fra opholdets begyndelse).
6 - mdrs. ophold Ved udmåling af opholdsperioden regnes i hele kalendermåneder, og såvel  

 til- som fraflytningsdagen medregnes.
Herefter er det faktiske dagantal i en  

 måned uden betydning.
Et ophold i Grønland med ankomst 5. januar og udrejse  

 4.juli samme år anses for et ophold på 6 måneder, og 6 måneders betingelsen i  

 art.4, stk.2, er dermed opfyldt.
 Ferie o.l.
 Det må i det enkelte tilfælde konkret afgøres, om der både med hensyn til  

 varigheden og arten af opholdet reelt er tale om »kortvarige ophold uden  

 for den omhandlede del af riget på grund af ferie eller lignende«.
For ferie skal det normalt gælde, at den skal være aftalt som led i  

 arbejdsforholdet, eller at ferien skal stå i et rimeligt forhold til den  

 forudgående arbejdsperiode og arbejdets omfang i denne periode.
Opsparede  

 feriedage eller afspadsering af overarbejde kan derfor anses for ferie i  

 denne sammenhæng.
 For såvidt angår varigheden af »ferie eller lignende« foretages  

 afgrænsningen derfor heller ikke efter et generelt fastsat dageantal, hvorfor  

 den overgrænse for ferie o.l. på 42 dage inden for 6 måneder, der er fastsat  

 i ligningslovens § 33A, er uden selvstændig betydning i relation til  

 overenskomstens art.4, stk.2.
 Som eksempler på kortvarige ophold p.g.a. ferie eller lign. kan nævnes, 1)  

 Offentlig ansat, som afvikler almindelig opsparet ferie, 6 uger, tilligemed  

 afspadsering af overarbejde og mistede fridage, 11 uger, ialt 17 uger. 2)  

 Pilot i turnusordning, 1 måneds tjeneste - 1 måneds ferie etc. 3) Fisker på  

 en rejetrawler med ca. 3 måneders tjeneste - 3 måneders ferie etc.
 Omfattet af kortvarigt ophold på grund af ferie eller lignende er normalt  

 endvidere kortvarige kursusophold, graviditetsorlov, hospitalsophold o.l.
 Omvendt vil en arbejdsperiode i Danmark eller en periode, hvor der  

 modtages arbejdsløshedsdagpenge i Danmark, medføre at opholdet i Grønland er  

 afbrudt.
 Ferie afholdt i Danmark som afslutning på et ophold i Grønland kan ikke  

 medregnes til opholdsperioden i Grønland.
Sømænd Vedrørende udstedelse af sømandsskattekort for sømænd, der er bosat i  

 Grønland og er undergivet dansk sømandsbeskatning, se Skd.med. nr.52,  

 s.45-46.
 En dansk styrmands beskæftigelse på et i Danmark hjemmehørende  

 fiskerfartøj, der drev rejefiskeri ved Grønland, anses for at have afbrydende  

 virkning på hans ophold i Grønland, med den følge, at dette ophold ikke havde  

 været af 6 måneders varighed, hvorfor Danmark måtte anses for  

 »bopælsland« i medfør af artikel 4, jfr. lsr.1982.186.
 Med hensyn til danske søfolk, der opretholder bopæl i Danmark, og som gør  

 tjeneste om bord på skibe, der er registreret med hjemsted i Grønland, og som  

 følge deraf ikke er undergivet den danske sømandsskatteordning, gælder, at  

 sådan tjeneste sidestilles med ophold i Grønland. 6 måneders tjeneste har  

 således til følge, at Grønland i dobbeltbeskatningsaftalens forstand skal  

 anses som »bopælsland« - også ved anvendelse af artikel 15, stk.2,  

 anses Grønland som »bopælsland«, se Skd.medd. nr.54, s.207-08.
Domicil- og kildelandsstatus Varer opholdet i Grønland 6 måneder eller mere, medfører dette, at  

 Grønland kan beskatte den pågældendes samlede indkomst (globalindkomst) og  

 skal indrømme nedslag i skatten (credit) for sådanne indtægter, som Danmark  

 efter dobbeltbeskatningsaftalen har beskatningsretten til som  

 »kildeland«.
Danmark kan alene beskatte disse sidstnævnte  

 indtægter, der stort set er de samme som de indtægter, der er nævnt i  

 kildeskattelovens § 2. En væsentlig undtagelse herfra er alle arter af  

 pensioner (såvel offentlige og private som sociale pensioner), idet sådanne  

 indkomster kun kan beskattes i »bopælslandet«.
Der er ingen  

 mulighed for tilbagesøgning af nogen del af indeholdt dansk udbytteskat (f.t.  

 30 pct); dette gælder også for så vidt angår personer, der har opgivet  

 bopælen i Danmark.
En skatteyder arbejdede i perioden 26.april til 31.okt. i Grønland.
Under  

 arbejdsperioden arbejdede han i treholdsskift og arbejdstiden oversteg i  

 perioden væsentligt 40 timer pr. uge.
Overarbejdet blev afspadseret ved et  

 ophold i Danmark på 59 dage.
Landsskatteretten fandt, at afbrydelsen af  

 skatteyderens ophold i Grønland måtte antages at have været kortvarig,  

 hvorfor han i perioden 26.april til 31. okt. 1983 måtte anses for at have  

 været hjemmehørende i Grønland i henhold til  

 dobbeltbeskatningsoverenskomsten, se Skat 1987.2.137.
 Varer opholdet i Grønland mindre end 6 måneder kan Danmark beskatte den  

 pågældendes samlede indkomst (globalindkomst) og skal indrømme credit ved  

 skatteberegningen for den grønlandske skat af indtægter, som Grønland efter  

 dobbeltbeskatningsaftalen har beskatningsretten til som »kildeland«  

 (f.eks. lønindtægt i forbindelse med udstationering til Grønland i over 60  

 dage).
Den tidligere bestemmelse i LL § 9 A om et særligt Grønlandsfradrag i  

 lønindtægt indtjent i Grønland er ophævet fra og med 1980. Endvidere  

 bemærkes, at anvisningen om arbejde i udlandet fremdeles ikke gælder for  

 lønindtægt indtjent i Grønland.
Derimod kan der nu indrømmes fradrag for  

 dobbelt husførelse, hvis betingelserne herfor er opfyldt.
Bortset herfra må  

 lønmodtagere, der har opholdt sig i Grønland i mindre end 6 måneder, henvises  

 til at dokumentere eller sandsynliggøre deres merudgifter i forbindelse med  

 lønarbejdet i Grønland (under hensyntagen til eventuelt sparet  

 hjemmeforbrug).
 Selv om Grønland under alle omstændigheder har beskatningsretten til  

 globalindkomsten, når opholdet i Grønland varer mindst 6 månder, således at  

 Danmark alene kan gennemføre »kildelandsbeskatning«, er der i flere  

 henseender forskel på den skattemæssige behandling af henholdsvis de  

 skatteydere, hvis fulde skattepligt efter KL § 1 fortsat består under  

 opholdet i Grønland, og de skatteydere, der under grønlandsopholdet alene er  

 omfattet af bestemmelserne i KL § 2 om begrænset skattepligt (eller som slet  

 ikke er skattepligtige til Danmark), se foran s.15.
Ophør af fuld skattepligt Dersom den fulde skattepligt ophører ved udrejsen til Grønland (eller  

 senere), forholdes der på tilsvarende måde som ved ophør af fuld skattepligt  

 i forbindelse med fraflytning til fremmed stat eller Færøerne, jfr. afsnit A  

 i ligningsvejledningen.
Bevarelse af fuld skattepligt Hvis den fulde skattepligt vedvarer under grønlandsopholdet, skal  

 skatteyderen fortsat benytte sædvanlig selvangivelsesblanket for fuldt  

 skattepligtige, og der skal i det indkomstår, da grønlandsopholdet påbegyndes  

 (respektive det indkomstår, i hvilket opholdet ophører) ikke foretages  

 omregning til helårsindkomst (PSL § 14), ligesom bestemmelsen om beregning af  

 formueskat i PSL § 18, stk.3, ikke kommer i betragtning.
Samlivet mellem ægtefællerne i skattemæssig henseende ophører ikke  

 »automatisk« ved påbegyndelsen af grønlandsopholdet.
Hvis  

 ægtefællen forbliver i Danmark, må spørgsmålet om samlivets eventuelle ophør  

 afgøres konkret efter samme retningslinier, som hvis der var tale om  

 (erhvervsmæssigt begrundet) ophold i udlandet - jfr. afsnit B 1.1 i  

 ligningsvejledningen for 1982.
Endvidere vil skatteyderen ved opgørelsen af sin skattepligtige indkomst  

 til Danmark fortsat have fradragsret for sådanne udgifter, som efter  

 almindelige regler kan fradrages af fuldt skattepligtige personer, f.eks.  

 underholdsbidrag (LL §§ 10 og 11), løbende ydelser (LL § 14, stk.2), præmier  

 og indskud omfattet af pensionsbeskatningsloven, og renter af studielån,  

 almindelige forbrugslån m.v.
Endvidere vil et netto underskud ved drift af  

 erhvervsvirksomhed i Grønland kunne fradrages, uanset om Grønland måtte have  

 beskatningsretten til evt. overskud.
Det er som anført alene et netto  

 underskud der kan fradrages, idet beløb, der har karakter af driftsudgift i  

 relation til erhvervelsen af indkomst, til hvilken Grønland har  

 beskatningsretten, kun kan fradrages ved den danske indkomstopgørelse i det  

 omfang sådanne udgifter overstiger den nævnte grønlandske indkomst.
Heraf  

 følger bl.a., at der ikke i den danske indkomstopgørelse kan fratrækkes  

 udgifter ved erhvervelse af lønindkomst, som alene beskattes i Grønland.
Endelig skal skatteberegningen naturligvis foretages som for fuldt  

 skattepligtige personer i almindelighed.
Da Danmark i de her omhandlede  

 tilfælde kun er »kildeland«, skal positiv grønlandsk indkomst ikke  

 på nogen måde påvirke skatteberegningen her i landet; det samme gælder  

 positiv udenlandsk eller færøsk indkomst.
 Indskud efter etableringskontoloven, investeringsfondsloven og  

 pensionsbeskatningsloven fra personer, der er skattepligtige i Danmark, kan  

 ikke ske i grønlandske pengeinstitutter.
 Efter bestemmelsen i PSL § 13, stk.5, 1.pkt., om overførsel af underskud  

 mellem ægtefæller, skal der ved opgørelsen af ægtefællens skattepligtige  

 indkomst ses bort fra indtægter, der beskattes i Grønland og ikke i Danmark.
Studerende I henhold til art. 18, stk. 1, vil beløb, som en grønlandsk studerende  

 eller lærling modtager til underhold, studium eller uddannelse, medens han i  

 studie- eller uddannelsesøjemed opholder sig i Danmark, ikke blive beskattet  

 i Danmark, for så vidt sådanne beløb kommer fra kilder i Grønland.
 Som kilder i Grønland anses også statens institutioner og lignende i  

 Grønland, eksempelvis Rigsombudet, Sundhedsvæsenet, Politiet, Den Kongelige  

 Grønlandske Handel og Grønlands Tekniske Organisation.
 Som grønlandsk studerende i Danmark anses:
 - personer, der modtager uddannelsesstøtte efter de grønlandske regler  

 (f.eks. fra Hjemmestyrets Danmarkskontor), men også den, der f.eks. som følge  

 af egenindtægt, ikke er berettiget til at modtage sådan uddannelsesstøtte,  

 blot de uddannelsesmæssige betingelser for at modtage uddannelsesstøtten  

 opfyldes.
 - personer, der under studium, uddannelse, kursus eller lignende fra  

 kilder i Grønland modtager løn eller lignende, eksempelvis lærlinge,  

 årskursister (lærere m.v.) og andre, der under uddannelse/kursus aflønnes af  

 en grønlandsk arbejdsgiver, incl. statens institutioner i Grønland, således  

 f.eks. grønlandske politibetjentelever på kursusophold i Danmark, skd.nr.72,  

 s.65.
 - personer, hvis forældre i henhold til lov eller særlig overenskomst  

 modtager (grønlandsk) uddannelsestilskud.
Der stilles ikke egentlige kvalitative eller kvantitative krav til  

 studiet/uddannelsen/kurset eller lignende.
Både grunduddannelse,  

 efterfølgende uddannelse og videreuddannelse samt en evt. senere anden  

 uddannelse er omfattet af artiklens regler.
Det samme gælder  

 kursusdeltagelse, herunder også faglige kurser, eksempelvis i egenskab af  

 tillidsrepræsentant.
 Det er ej heller et krav, at den studerende, umiddelbart før  

 studiet/uddannelsen/kurset var bosat i Grønland, eller at opholdet  

 udelukkende er i studie- eller uddannelsesøjemed.
De særlige regler om »studerende« gælder dog kun under selve  

 studiet/uddannelsen/kurset, herunder almindelig ferie.
I en periode uden  

 studier eller lignende, eksempelvis med almindeligt erhvervsarbejde eller  

 arbejdsløshed i en periode før, under eller efter studiet, finder reglerne  

 således ikke anvendelse.
Efter art.18, stk.2, skal der ved opgørelsen af den skattepligtige  

 indkomst i Danmark (dvs. indtægter som ikke efter stk.1 er skattefrie)  

 indrømmes det såkaldte studerendefradrag.
Fradraget gives som et almindeligt  

 ligningsmæssigt fradrag, og den studerende er derudover berettiget til  

 almindelige ligningsmæssige fradrag, herunder lønmodtagerfradrag, samt  

 personfradrag.
 Studerendefradraget for 1987 er 42.000 kr.
 Fra 1987 gives fradraget i den personlige indkomst.
 Studerendefradraget skal dog reduceres med de indtægter, som efter stk.1,  

 ikke kan beskattes i Danmark, d.v.s., at såfremt de efter stk.1 skattefrie  

 indtægter overstiger studerendefradraget, »bortfalder« dette.
 I øvrigt henvises til kommentaren i skattedepartementets vejledning til  

 aftalens enkelte artikler.
Rentetilskud efter lov nr.292 af 9.7.1982 om gældssanering af  

 statsgaranterede studielån skal beskattes i det land, hvor modtageren på  

 udbetalingstidspunktet er bosiddende.
Da tilskuddene udbetales kvartalsvis  

 skulle raterne vedr. de 3 første kvartaler beskattes i Grønland, hvor  

 klageren var bosiddende indtil 4.aug. og raten vedr. oktober kvartal  

 beskattes i Danmark, jfr. utrykt lsr-kendelse af 2.7.1987.
Udbytter Udbytte fra datterselskaber i Grønland er ikke omfattet af bestemmelsen i  

 selskabsskattelovens § 13, stk.3, idet der i Grønland indrømmes det  

 udloddende selskab fuldt fradrag for udbyttet.
I medfør af den  

 dansk-grønlandske dobbeltbeskatningsaftale, artikel 22, indrømmes der credit  

 i Danmark for den grønlandske udbytteskat af udbytter udbetalt af selskaber  

 med hjemsted i Grønland til fysiske og juridiske personer, der er  

 skattepligtige her i landet af udbytterne, Skd.nr.72, s.68.
Lempelse En i Danmark hjemmehørende person solgte i 1981 sin faste ejendom  

 beliggende i Grønland.
Der var forud for salget løbende foretaget  

 afskrivninger på ejendommen efter danske regler.
Ved afhændelsen fremkom ved  

 opgørelsen af den grønlandske indkomst en fortjeneste ved ejendomssalget på  

 kr. 295.945. Den grønlandske skat af denne fortjeneste udgjorde kr. 56.218,  

 hvoraf 5.041 kr. kunne henføres til beskatning af genvundne afskrivninger på  

 26.532. Ved opgørelsen af den danske indkomst forelå der alene avance  

 vedrørende de genvundne afskrivninger.
Avancen blev opgjort til kr. 126.819  

 og ved skatteberegningen blev der indrømmet credit for 5.041 kr., svarende  

 til den til Grønland betalte skat vedrørende genvundne afskrivninger.  

 Skatteyderen mente, at den i Grønland foretagne beskatning af fortjeneste af  

 den faste ejendom måtte betragtes som en helhed og at der ved  

 skatteberegningen skulle indrømmes credit for de i Grønland ialt betalte  

 skatter på kr. 56.218, hvilket Vestre Landsret tiltrådte, jfr.
Skat  

 1987.6.427.
Inddrivelse skattekrav Ifølge afgørelse fra skattedepartementet sker inddrivelse af grønlandske  

 skattekrav i udlandet efter samme regler som andre skattekrav gennem de  

 danske diplomatiske repræsentationer.
 Vedrørende inddrivelse af danske skattekrav i Grønland, se SD-cirkulære  

 1985-30.
 Holland.
Bekg. nr.9 af 21.2.1958 # Overenskomst af 20.2.1957 # Skattedepartementets  

 cirkulære nr.265 af 21.12.1960 (vejledning) # Bekg. nr.1 af 10.1.1962 -  

 udvidelse til de nederlandske Antiller.
Overenskomsten vedrørende de  

 nederlandske Antiller og Aruba er opsagt med virkning fra den 1.1.1987 for de  

 nederlandske Antiller og Arubas vedkommende og med virkning fra 1.1.1988 for  

 Danmarks vedkommende # Bekg. nr.67 af 10.9.1966 - tillægsoverenskomst af  

 20.1.1966 # Bekg. nr. 33 af 1.3.1968 vedr. de nederlandske antiller #  

 Skattedepartementets cirkulære nr. 103 af 26.4.1968 om tillægsoverenskomsten  

 af 20.1.1966.
 Overenskomsten er en creditoverenskomst og vedrører både indkomst- og  

 formueskat.
 Løn for tjenesteydelser udført ombord i danske skibe eller luftfartøjer i  

 international trafik af personer med bopæl i Holland er helt fritaget for  

 dansk skat (art.17).
Vedrørende arbejdsudleje mener Holland ikke at arbejdsstaten har  

 beskatningsretten til lønindkomst, idet de anser udlejeren for at være  

 arbejdstagerens arbejdsgiver.
Der er herefter opnået enighed mellem Danmark  

 og Holland om, at 183-dages reglen i art.14 finder anvendelse, således at  

 arbejdsstaten kun kan beskatte, når opholdet i arbejdsstaten overstiger 183  

 dage pr. år.
Da den dansk-hollandske dobbeltbeskatningsoverenskomst  

 imidlertid ikke omfatter kontinentalsoklen, gælder denne begrænsning kun for  

 de arbejdstagere, der arbejder onshore, jfr.
Skat 1987.10.745.
 Den i Holland opkrævede »Purchase Tax« er en omsætningsafgift,  

 som ikke er omfattet af overenskomstens art.1.
 En hollandsk invalidepensionsydelse ydet på grund af ophold i tysk  

 koncentrationslejr ansås i overensstemmelse med en af det hollandske  

 finansministerium afgiven udtalelse for omfattet af overenskomstens art.4 og  

 ikke af art.15 (om bl.a. pensioner som erstatning for tilskadekomst, jfr.  

 art.4). Skd.medd. nr.39, s.281. I overensstemmelse med en henstilling fra det  

 hollandske finansministerium fritages ydelser fra Uitkeringsraad til dækning  

 af medicinudgifter og hushjælp til ofre for forfølgelse i tiden 1940-45 for  

 beskatning her i landet, Skd.medd. nr. 43, s. 260.
 Hollandske søfolk er begrænset skattepligtige af dagpenge fra Direktoratet  

 for søfarende eller de sociale udvalg, men i henhold til art.17 er de helt  

 skattefrie her, da Holland har beskatningsretten.
 Hollandske AOW-pensioner (Algemene Ouderdomswet) anses for omfattet af  

 art.15, nr.1, således at beskatningsretten tilkommer Holland, Skd.medd. nr.  

 32, s. 94.
 Da bidrag til de hollandske sociale forsikringsordninger (AOW) ikke anses  

 for en skat, som er omfattet af dobbeltbeskatningsaftalen mellem Nederlandene  

 og Danmark, kan der ikke efter overenskomsten lempes for betalte bidrag til  

 disse ordninger. (Skd.nr.76, s.741).
Et dansk moderselskab var sambeskattet med et hollandsk datterselskab, som  

 i Holland havde fået udbetalt et W.I.R.
Premium-tilskud.
Dette beløb, som er  

 en art investeringstilskud, fragik i den pålignede hollandske skat.
Den  

 skattenedsættelse, som herefter skulle indrømmes det danske moderselskab,  

 skulle beregnes på grundlag af den pålignede hollandske skat uden nedslag for  

 W.I.R.
Premium-tilskuddet.
 Vedr. inddrivelse af danske skattekrav, se SD-cirk.1985-30.
 Indien.
 Bekg. nr.33 af 21.7.1961 # Overenskomst af 16.9.1959 #  

 Skattedepartementets cirkulære nr.85 af 29.4.1963 (vejledning).
 Overenskomsten er en exemptionsoverenskomst med progressionsforbehold (gl.  

 metode). Gælder ikke formueskat.
 Indonesien.
 Bkg. nr.14 af 30.1.1987 # Overenskomst af 28.12.1985.
Dobbeltbeskatning ophæves dels efter creditmetoden, dels efter »ny  

 exemption«-metoden.
Danmark giver som bopælsland credit, hvor der er  

 tale om indkomst, som i henhold til vedkommende artikel »kan«  

 beskattes i Indonesien (art.23, stk.3, litra a) og b)). Er der tale om  

 indkomst, som »kun kan« beskattes i Indonesien, anvender Danmark  

 som bopælsland »ny exemption«-metoden (art.23, stk.3, litra c)).
 Overenskomsten har virkning fra 1.1.1987 og omfatter ikke formueskat.
 Iran.
 Notevekslinger af 3.9. og 13.9.1956 - S.A.S.
 Irland.
 Bekg. nr.8 af 25.1.1965 # Overenskomst af 4.2.1964 # Skattedepartementets  

 cirkulære nr.79 af 9.5.1967 (vejledning).
 Overenskomsten er en exemptionsoverenskomst med progressionsforbehold (ny  

 metode), og vedrører både indkomst- og formueskat.
 Det fremgår af en afgørelse fra skattedepartementet, at såfremt et fra et  

 irsk datterselskab til et dansk moderselskab udbetalt aktieudbytte er  

 skattefri efter selskabsskattelovens § 13, stk.3, er lempelse efter  

 overenskomstens art.23 udelukket.
 Island, se under Norden.
 Vedrørende praktisering af den tidligere overenskomst henvises til LV  

 Dobbeltbeskatning 1983.
 Israel.
 Bekg. nr.85 af 10.11.1966 # Overenskomst af 27.6.1966 #  

 Skattedepartementets cirkulære nr.270 af 20.12.1968 (vejledning) #  

 Overenskomsten omfatter såvel indkomst- som formueskat.
 Dobbeltbeskatning undgås efter 2 principper:
 Dersom en her bosiddende person oppebærer aktieudbytte, renter eller  

 royalty fra Israel, kan disse indtægter beskattes i Israel, jfr. art.10, 11  

 og 12, og der gives nedslag her efter creditmetoden, jfr. art.23, stk.2.  

 Såfremt beskatning finder sted i Israel efter overenskomstens øvrige  

 bestemmelser, undgås dobbeltbeskatningen ved anvendelse af exemptionsmetoden  

 (ny metode), jfr. art.23, stk.1.
Aktieudbytte fra Israel må højst beskattes der med 25 pct., hvilket må  

 iagttages, når credit indrømmes her.
Uanset at den israelske skat på udbytter  

 og renter er nedsat for en begrænset tidsperiode, indrømmes der credit her,  

 som om der alligevel er betalt (højst) 25 pct. i Israel. (matching credit).
 Den danske udbytteskat vedrørende personer bosat i Israel må højst andrage  

 15 pct.
 Et kibbutzophold kan ikke betragtes som arbejde i udlandet, hvorfor der  

 ikke kan indrømmes fradrag i overensstemmelse med bestemmelserne herom.  

 Ydelser under et kibbutzophold i Israel i form af kost og logi, lommepenge  

 samt betaling af afdrag på studiegæld, blev anset for arbejdsvederlag, der i  

 henhold til dobbeltbeskatningsaftalen med Israel alene var undergivet  

 beskatning i Israel, Skat 1986.10.608.
 Italien.
Bekg. nr.81 af 30.7.1968 # Overenskomst af 10.3.1966 (arvemidler) # Bekg.  

 af 1.7.1983 af overenskomst af 26.2.1980 (bekendtgørelsen afløser  

 bekendtgørelse nr.82 af 30.7.1968). Overenskomsten omfatter såvel indkomst-  

 som formueskatten.
Den har i Danmark virkning fra 1.januar 1978.
 Overenskomsten er en creditoverenskomst, men er der tale om indkomst eller  

 formue, som »kun kan« beskattes i Italien, anvender Danmark som  

 bopælsland »ny exemption«-metoden (art.24).
 Jamaica, se under Anquilla.
 Japan.
 Bekg. nr.132 af 16.12.1968 # Overenskomst af 3.2.1968 #  

 Skattedepartementets cirkulære nr.104 af 31.3.1970, (vejledning).
 Overenskomsten omfatter ikke formueskatten (se dog art.8, stk.3).
 Overenskomsten er en creditoverenskomst, men der er dog tale om ren  

 exemption i tilfælde omfattet af art.20 og 21 samt art.19, stk.1, 2.pkt. jfr.  

 art.23, stk.1 (a) og stk.2 (a).
 Jomfruøerne, se under Anquilla.
 Jordan.
 Bekg. nr. 114 af 21.10.1974 - skibs- og luftfart.
 Jugoslavien.
 Bekg. nr.70 af 30.6.1982 af overenskomst af 19.3.1981 #  

 Skattedepartementets cirkulære nr.179 af 1.11.1982 (vejledning) #  

 Skattedepartementets cirkulære af 26.10.1983 (udvidelse af overenskomsten til  

 staternes kontinentalsokkel).
 Overenskomsten omfatter såvel indkomst- som formueskatten og har virkning  

 fra 1.januar 1983.
 Overenskomsten er i vidt omfang i overensstemmelse med OECD's  

 modelkonvention.
Dobbeltbeskatning ophæves i Danmark efter »creditmetoden«, idet  

 dog »ny exemption«-metoden anvendes på indtægt og formue, der  

 »kun kan« beskattes i Jugoslavien.
Art.22, stk.3, indeholder  

 endvidere en særregel om »matching credit«.
 Kenya.
 Bekg. nr. 78 af 20.9.1973 # Overenskomst af 13.12.1972 (indkomst og  

 formue) med virkning fra 1.1.1972 # Skattedepartementets cirkulære nr.9 af  

 10.1.1974, (vejledning). # Overenskomsten er i hovedprincippet en  

 creditoverenskomst; men der er dog i art.25, stk.3 hjemmel til i særlige  

 tilfælde at afhjælpe dobbeltbeskatning af lønindkomst ved hjælp af exemption  

 med progressionsforbehold (gl. metode).
 Kiribati, se under Anquilla.
 Kina.
Bekg. nr. 57 af 5.11.1962 - studerende og lærlinge.
Danmark har med  

 virkning fra 1.1.1987 indgået en dobbeltbeskatningsoverenskomst med Kina.
Dobbeltbeskatning ophæves i Danmark efter »creditmetoden«, idet  

 dog »ny exemption«-metoden anvendes på indtægt, der »kun  

 kan« beskattes i Kina.
Art.23, stk.3 og 4 indeholder endvidere en  

 særregel om »matching credit«.
Overenskomsten omfatter ikke  

 formueskat.
Der er for studerende i art.21, stk.1, (ii) fastsat en regel, der svarer  

 til den, der gælder vedr. færøske og grønlandske studerende.
Beløbet til  

 nødvendigt underhold er for indkomståret 1987 fastsat til 42.000 kr.
Beløbet  

 gives i den personlige indkomst.
 Korea.
 Bekg. nr. 45 af 27.3.1979 # Overenskomst af 11.10.1977 #  

 Skattedepartementets cirkulære nr. 130 af 7. august 1979 (vejledning).
 Overenskomsten omfatter ikke formueskatten.
 Overenskomsten trådte i kraft den 8. januar 1979, og har virkning for  

 indkomster erhvervet fra og med den 1. januar 1977. For indkomster erhvervet  

 ved offentlige hverv har overenskomsten dog virkning allerede fra og med den  

 1. januar 1973.
Dobbeltbeskatning undgås efter creditmetoden.
For så vidt angår indkomst i  

 form af udbytte til et dansk moderselskab skal der tages hensyn til den  

 »underliggende selskabsskat«, som det koreanske datterselskab  

 svarer af den fortjeneste, hvoraf udbyttet udloddes.
Endvidere henvises til  

 artikel 21, stk. 4, der indeholder særregler om »matching credit«.
 Kuwait.
 Bekg. nr. 81 af 13.9.1977 - luftfartsindtægter.
 Libanon.
 Bekg. nr. 41 af 23.6.1967 - skibs- og luftfart.
 Luxembourg.
 Bekg. nr.95 af 23.9.1982 af overenskomst af 17.11.1980. Cirkulære nr.74 af  

 28.4.1982 (vejledning).
 Vedr. inddrivelse af danske skattekrav, se SD-cirk.1985.30.
 Malawi, se under Anquilla.
 Malaysia.
 Bekg. nr. 53 af 4.8.1972 # Overenskomst af 4.12.1970 #  

 Skattedepartementets cirkulære nr.226 af 28.oktober 1974 (vejledning).
 Overenskomsten omfatter ikke formueskatten.
 Overenskomsten trådte i kraft den 4.juni 1971 og har i Danmark virkning  

 fra og med begyndelsen af skatteåret 1968/69.
 Dobbeltbeskatning undgås enten efter creditmetoden eller efter exemption  

 med progressionsforbehold (ny metode). Se dog art.XXI, stk.6 (ren exemption).
 Vedrørende aktieudbytte kan nævnes, at den »udbytteskat«, der  

 betales i Malaysia, ikke er udbytteskat, men en selskabsskat (p.t. = 40%).  

 Overenskomsten medfører ingen ændring af den tidligere praksis, hvorefter man  

 har betragtet skatten som om den var udbytteskat og har indrømmet nedslag  

 efter reglerne i ligningslovens § 33 (= credit), jfr. pkt.19 i vejledningen.
 Malta.
 Bekg. nr.67 af 27.6.1975 # Overenskomst af 26.3.1975 #  

 Skattedepartementets cirkulære nr.138 af 4.august 1975 (vejledning).
 Overenskomsten, der omfatter såvel indkomst- som formuebeskatningen, er en  

 creditoverenskomst og trådte i kraft den 14.juni 1975.
 For Danmarks vedkommende gældende fra den 1.januar 1974 og for Maltas  

 vedkommende for ligningsår, der begynder den 1.januar 1975. For så vidt angår  

 kildeskatter finder overenskomsten i begge stater anvendelse fra og med den  

 1.januar 1974.
 Uanset at den maltesiske skat er helt eller delvis nedsat for en begrænset  

 periode, skal Danmark give credit på sædvanlig måde, d.v.s. som om ingen  

 sådan nedsættelse var sket (matching credit).
 For så vidt angår renter og royalties er det endvidere bestemt, at Danmark  

 skal give creditnedslag for maltesisk kildeskat på sådanne ydelser, som om  

 beskatningen havde andraget 25 % (Artikel 24).
 Mauritius, se under Anquilla.
 Montserrat, se under Anquilla.
 Nederlandene, se under Holland.
 Nevis, se under Anquilla.
 New Zealand.
 Bekg. af 28.10.1981. Overenskomst af 10.10.1980. Overenskomsten finder i  

 Danmark anvendelse fra og med 1. januar 1981. Skattedepartementets cirkulære  

 nr.14 af 3.2.1982 (vejledning).
 Overenskomsten omfatter ikke formueskatter.
Dobbeltbekatning ophæves dels efter creditmetoden, dels efter »ny  

 exemption«-metoden.
Danmark giver som bopælsland credit, hvor der er  

 tale om indkomst, som i henhold til vedkommende artikel »kan«  

 beskattes i New Zealand (art. 22, stk. 2 a) og b)). Er der tale om indkomst,  

 som »kun kan« beskattes i New Zealand, anvender Danmark som  

 bopælsland »ny exemption«-metoden (art. 22, stk. 2 c)).
Nigeria, se under Anquilla.
Nigeria har opsagt overenskomsten pr.  

 31.3.1979.
Skattedepartementet har anset overenskomsten for bortfaldet med virkning  

 fra 1.1.1980 for Danmarks vedkommende, jfr.
Skat 1987.1.58.
 Norden.
Bekg. af 22. marts 1983 mellem Danmark, Finland, Island, Norge og Sverige  

 til undgåelse af dobbeltbeskatning for så vidt angår indkomst- og  

 formueskatter.
Skattedepartementets cirkulære af 6.1.1984 (vejledning) #  

 Bekg. nr. 49 af 28.5.1973 af nordisk aftale af 9.11.1972 om bistand i  

 skattesager.
Bekg. nr. 4 af 19.1.1978 af tillægsaftale af 21. juli 1976 til  

 nordisk bistandsaftale af 9. november 1972 # Bekg. nr. 81 af 9.9.1983 af  

 tillægsaftale af 11.6.1981 til bistandsaftalen # Bekg. nr.108 af 15.12.1987  

 af overenskomst af 18.2.1987.
 Vedrørende overenskomster mellem de nordiske lande til undgåelse af  

 dobbeltbeskatning af arvemidler henvises til nedenstående særskilte afsnit  

 for de enkelte nordiske lande.
Den 22. marts 1983 blev den første multilaterale  

 dobbeltbeskatningsoverenskomst underskrevet af Danmark, Finland, Island,  

 Norge og Sverige.
Den trådte i kraft den 29. december 1983 og har virkning  

 fra den 1. januar 1984. Den nordiske dobbeltbeskatningsoverenskomst er ændret  

 med virkning fra 1.1.1988, således at der fremover gives exemption ved  

 lønindkomst fra de andre nordiske lande.
 I forbindelse med ændringen er 183-dages reglen også blevet ændret,  

 således at beskatningsretten tilkommer bopælsstaten såfremt lønmodtageren  

 ikke opholder sig i arbejdsstaten i 183 dage inden for en 12 måneders  

 periode.
 Overenskomsten er baseret på OECD's modeloverenskomst, men de fleste  

 specielle regler fra de nu ophævede bilaterale aftaler mellem de implicerede  

 lande er medtaget i form af en særlig protokol.
 I overenskomstens artikel 3 er det fastlagt, at overenskomsten gælder for  

 kontinentalsoklen, men derimod ikke for Færøerne og Grønland.
 Et dansk moderselskab, der modtager udbytter fra norske og svenske  

 datterselskaber er ikke i medfør af artikel 10, stk.8, 2.afsnit i den  

 nordiske dobbeltbeskatningsaftale skattefri af udbytterne, selv om  

 moderselskabet ejer mindst 25% af aktiekapitalen i datterselskabet.  

 Spørgsmålet om udbytterne er skattefrie må efter skattedepartementets  

 opfattelse afgøres efter bestemmelsen i SSL § 13, stk.3.
Ved beregning af dageantal vedrørende 183-dages reglen i artikel 15  

 medregnes såvel hele som brudte døgn i arbejdsstaten.
Ferie, weekend-ophold  

 eller andre ophold uden for arbejdsstaten skal derimod ikke medregnes.  

 Fridage, afspadseringsdage og lignende arbejdsfrie dage, der tilbringes i  

 arbejdsstaten, skal derimod medregnes til de 183 dage.
 Hvis en i Danmark hjemmehørende person således arbejder (opholder sig) i  

 et af de nordiske lande fra søndag aften til fredag eftermiddag vil alene den  

 efter fredagen følgende lørdag i den pågældende uge fragå ved beregning af  

 opholdets længde i det pågældende land.
 Skattedepartementet har udtalt, at artikel 15, stk. 3, ikke indebærer, at  

 søfolk fra et nordisk land, der tager hyre i et andet lands rederi, men på et  

 skib bare-boat-chartret fra og indregistreret i det førstnævnte nordiske  

 land, også skal beskattes i førstnævnte nordiske land.
 Hvis eksempelvis således en i Danmark hjemmehørende person tager hyre på  

 et af et svensk rederi bare-boat-chartret dansk indregistreret skib, vil  

 Sverige have beskatningsretten til den pågældendes løn.
Den fællesnordiske aftale giver således samme resultat som de tidligere  

 tosidede aftaler.
Ethvert nordisk land, der optræder som  

 »tredieland« ved afgørelsen af spørgsmålet om beskatningsretten til  

 vederlag ombord på skib, er »udenlandsk« i forhold til befragterens  

 hjemland. (Skd. 71.109).
 Af overenskomstens artikel 18 fremgår, at kildelandet har  

 beskatningsretten til pensioner, uanset om der er tale om private, offentlige  

 eller sociale pensioner.
 Ifølge art.20, stk.2, er studerende, der under midlertidigt ophold i en  

 anden kontraherende stat har beskæftigelse i denne anden stat i højst 100  

 dage inden for samme kalenderår, skattefri i ovennævnte stat af den del af  

 indtægten, der ikke overstiger en månedsindkomst på 2.000 svenske kroner, dog  

 max. 6.000 svenske kroner pr. kalenderår eller modværdien i anden nordisk  

 valuta.
Fradraget på de 6.000 svenske kroner pr. år er indført for at have et  

 standardiseret »minimumsfradrag«.
Fradraget skal opfattes som et  

 bundfradrag, der reducerer personfradraget.
 Som noget nyt er der i artikel 21 medtaget bestemmelser om  

 forretningsvirksomhed og personlige tjenesteydelser udenfor en kontraherende  

 stats kyst.
Ifølge denne artikel foreligger der driftssted,, hvis en  

 forretningsvirksomhed i en eller flere perioder, som overstiger 30 dage  

 indenfor en 12-måneders periode, har foretaget udforskning eller udnyttelse  

 af naturforekomster på den anden stats havbundsområde.
Denne bestemmelse er  

 altså en fravigelse fra den sædvanlige bestemmelse i artikel 5 om fast  

 driftssted.
For så vidt angår lønindkomst, som en person erhverver ved arbejde ud for  

 den anden kontraherende stats kyst, har arbejdsstaten beskatningsretten til  

 vederlaget, hvis arbejdet finder sted i mere end 30 dage indenfor en  

 12-måneders periode.
Det vil sige også denne bestemmelse fraviger den  

 sædvanlige bestemmelse i artikel 15 om beskatningsretten til personlige  

 tjenesteydelser.
Det skal bemærkes, at indtil 1.1.1988 lempes lønindkomsten  

 efter creditmetoden og ikke efter exemption-metoden, som der fejlagtigt er  

 anført i vejledningen.
 Finland.
 Overenskomst af 18.7.55 - arvemidler - ændret ved bekg. nr.68 af 20.8.76.
Ved en noteveksling mellem de nordiske lande er den nordiske  

 dobbeltbeskatningsaftale udvidet til også at omfatte landskabet Åland for så  

 vidt angår den finske kommuneskat.
Udvidelsen har virkning fra 1. januar  

 1984. (Skd. 70 p. 411).
 Island.
 Islandske studerende og praktikanter, som udelukkende i studie- eller  

 praktikøjemed opholder sig i Danmark, og som er eller umiddelbart før  

 opholdet i Danmark var hjemmehørende i et af de nordiske lande, er fritaget  

 for beskatning af beløb fra udlandet til dækning af underhold, studium eller  

 uddannelse, jf. art. 20, stk. 1.
 Hvis den islandske studerende eller uddannelsessøgende, som umidelbart før  

 opholdet i Danmark var hjemmehørende i Island, har indkomst ved beskæftigelse  

 i Danmark for at opnå praktisk erfaring i tilslutning til studiet, beskattes  

 ifølge protokollens afsnit X kun den del af indkomsten herved, som  

 overstiger, hvad der svarer til 20.000 sv.kr. pr. kalenderår.
I øvrigt finder - i henhold til protokollens afsnit X - de maksimumsbeløb,  

 der årligt fastsættes af ligningsrådet som nødvendige for færøske og  

 grønlandske studerendes ophold, også anvendelse for islandske studerende i  

 Danmark (for 1986: 41.000 kr. og for 1987: 42.000 kr.). Dette fradrag gives  

 fra 1987 i den personlige indkomst.
Skattefriheden i henhold til protokollens  

 afsnit X gælder for den normale studietid, dog højst for seks på hinanden  

 følgende kalenderår.
 Norge.
 Overenskomst af 23.5.56 vedr. arvemidler.
 Såfremt en her bosat person har oppebåret lønindtægter i Norge, og disse  

 ikke er beskattet der, kan den pågældende beskattes her af disse indtægter,  

 jf. protokollens afsnit IX.
 Præmie til Norsk Folketrygd er fradragsberettiget som forsikringsudgift  

 under den (nu ophævede) begrænsede fradragsret.
En skatteyder havde fra Norge i henhold til de norske krigspensionslove  

 fået tillagt en løbende månedlig ydelse som følge af en under den 2.  

 verdenskrig pådraget lidelse.
Ydelserne kunne ikke sidestilles med de i LL §  

 7, litra h), omhandlede skattefrie ydelser i henhold til lov nr. 475 af 1.  

 oktober 1945 om erstatning til besættelsestidens ofre, idet skattefriheden i  

 henhold til nævnte bestemmelse i LL ikke omfatter løbende ydelser.
 Skattedepartementet fandt, at et dansk selskab der udlejede arbejdskraft  

 til Norge inden for off-shore sektoren, ikke havde fast driftssted i Norge.
NORDITA-stipendiater (fra Norge og Sverige) har som hovedregel bevaret  

 bopæl i hjemlandet.
Da der ikke i overenskomsten er særlige bestemmelser  

 vedrørende stipendiater, har bopælslandet beskatningsretten, og såfremt  

 stipendiaten har bevaret bopæl i Norge, vil stipendiet fra Nordita altså ikke  

 skulle beskattes her.
 Sverige.
 Overenskomst af 27.10.53 - arvemidler - med tillægsaftale af 29.8.74  

 (bekg. nr.1 af 3.1.74). Se endv. cirk. nr.116 af 24.okt. 1985.
 Den svenske vinstdelningsskat er omfattet af art.2, stk.4, i den nordiske  

 dobbeltbeskatningsaftale.
Grænsegængere Efter afsnit XII i protokollen til den nordiske overenskomst er den i art.  

 15, stk. 4 i overenskomsten af 16.11.1973 omhandlede  

 »grænsegængerregel«, hvorefter beskatningsretten til  

 arbejdssvederlag tilkommer bopælslandet, gældende indtil udløbet af  

 kalenderåret 1986. Ved bekendtgørelse af overenskomst af 15.4.1986 med  

 Sverige, er der indgået overenskomst om en ny grænsegængerregel.  

 Overenskomstens regler er i store træk af samme indhold som de tidligere  

 gældende.
Det er dog bestemt, at overenskomsten kun finder anvendelse i  

 tilfælde, hvor arbejdet vedvarer i en sammenhængende periode på mindst seks  

 måneder, samt hvor der er tale om et varigt personligt arbejde, hvilket vil  

 sige et ansættelsesforhold, som er indgået i den hensigt at være den  

 skattepligtiges hovedbeskæftigelse.
Overenskomsten finder anvendelse på  

 indkomst, som erhverves fra og med den 1.1.1987.
Tidligere var en grænsegænger begrebsmæssigt en person, der boede i et  

 land og dagligt tog over grænsen for at arbejde i et andet land.
Efter den  

 31.12.1973 kan personer bosat i Sverige, og som arbejder her, også blive  

 betragtet som grænsegængere, selv om de tager bopæl her og opholder sig her i  

 ugens 5 dage og tager hjem i weekenden.
Man må i sådanne tilfælde ved hjælp  

 af overenskomstens art. 4, litra a-d afgøre, hvilket land der kan betragtes  

 som bopælslandet, og som herved får beskatningsretten.
Vedrørende  

 fortolkningen af ordet »hjemmehørende« i artikel 4 har  

 skattedepartementet i en konkret sag udtalt, at afgørelsen i første instans  

 må træffes på grundlag af detaillerede oplysninger om den pågældendes  

 bopælsmæssige tilknytningsforhold til de to lande.
Såfremt de herom givne oplysninger medfører, at skatteyderen må anses for  

 at have bopæl i begge lande, må afgørelsen baseres på detaillerede  

 oplysninger om de økonomiske og personlige forhold i begge lande.
Under  

 »økonomiske forhold« henhører enhver form for økonomisk interesse  

 og tilknytning.
Under »personlige forhold« henhører ikke blot  

 ægteskabelige men også andre personlige forhold, eksempelvis samleven uden  

 for ægteskab og familiær tilknytning til børn eller andre slægtninge.
Såfremt den økonomiske tilknytning til det ene land er størst, medens den  

 personlige tilknytning er størst til det andet land, kan dette kriterium  

 (personlige og økonomiske forbindelser) ikke anvendes til afgørelse af, hvor  

 den pågældende må anses for hjemmehørende i overenskomstens forstand, og man  

 må herefter forsøge at afgøre spørgsmålet på grundlag af nøjagtige  

 oplysninger om, hvor den pågældende har opholdt sig og opholder sig i løbet  

 af et år.
En skønsmæssig oplysning om »en uge i hvert land  

 skiftevis«, kan ikke uden nærmere dokumentation for rigtigheden heraf  

 lægges til grund for afgørelsen.
Såfremt spørgsmålet heller ikke kan afgøres  

 på grundlag af oplysninger om den pågældendes ophold i de to lande, vil den  

 pågældendes statsborgerforhold være afgørende.
Såfremt statsborgerforholdet  

 til et af landene skal lægges til grund, må dokumentation for dette  

 statsborgerforhold præsteres.
Et dansk selskab ville beskæftige medarbejdere, der var ansat i selskabets  

 helejede datterselskab i Sverige.
De pågældende ville bevare deres svenske  

 bopæl og daglig rejse frem og tilbage mellem Danmark og Sverige (ca. 225 dage  

 om året). Medarbejderne forblev ansat i det svenske datterselskab og fik også  

 herfra løn m.v. udbetalt.
Selv om forholdet måtte blive anset som omfattet af  

 begrebet »arbejdsudleje«, havde Sverige efter skattedepartementets  

 opfattelse i henhold til »grænsegængerreglen« beskatningsretten til  

 lønindkomsten.
Underholdsbidrag til børn Fra og med 1.januar 1973 gælder følgende vedrørende underholdsbidrag til  

 børn (pkt.18 i skd.s cirkulære nr.72 af 18.1.1974):
a.
Er bidragene fastsat efter svensk ret, er de (bortset fra 1.500 kr.)  

 ikke fradragsberettigede i Sverige og skal ikke medregnes til den danske  

 modtagers skattepligtige indkomst.
Af praktiske grunde omfatter den danske  

 fritagelse også de 1.500 sv.kr., for hvilke der er givet fradrag i Sverige.
b.
Er bidragene fastsat efter dansk ret, skal de medregnes til den danske  

 modtagers skattepligtige indkomst, mens de tillades fradraget i den svenske  

 bidragyders svenske skattepligtige indkomst.
 Aftalen gælder også i tilfælde, hvor bidragene lovligt ydes i henhold til  

 en privat (skriftlig) aftale, der ikke er godkendt af offentlig myndighed.  

 Hvor bidragene ydes i h.t. skriftlig, ikke af offentlig myndighed godkendt  

 aftale er det endvidere i de under a. nævnte tilfælde en forudsætning, at  

 yderen ikke er dansk - mens det i de under b. nævnte tilfælde er en  

 forudsætning, at han er dansk.
 Aftalens anvendelse forudsætter ansøgning til skattedepartementet i det  

 omfang de danske skatteregler skal fraviges, og til det svenske  

 »Riksskatteverket« i det omfang svensk ret skal fraviges.
 Vedrørende Nordita-stipendiater: Se under Norge.
Fast ejendom Beskatningsretten til indkomst ved salg af fast ejendom, beliggende i  

 Sverige, tilkommer Sverige (art.13), og der indrømmes alene credit ved  

 beskatningen her i landet, jfr. art. 25, stk. 1, for betalt svensk skat, hvad  

 enten indkomsten her i landet er undergivet alm. eller særlig indkomstskat.
 Bor skatteyderen i Sverige og afstås ejendom her i landet, kan Danmark  

 beskatte fortjenesten, opgjort efter danske regler.
 Vedrørende genvundne afskrivninger ved salg af fast ejendom i Sverige, se  

 lsr. 1980.207.
 Ved værdiansættelsen af en svensk ejendom, anvendes den til grund for  

 svensk kommunalbeskatning liggende vurdering.
 Den svenske kommuneskat af en fast ejendoms »garantibelop« (2  

 pct. af »taxeringsvardet«) anses for en indkomstskat, og ikke en  

 ejendomsskat, Skd.medd. nr. 10, s. 146.
Beskatningsretten til indkomst af fast ejendom tilkommer Sverige i medfør  

 af art.6. Indkomsten opgøres efter danske regler, idet lejeværdi fratrukket  

 standardfradrag og prioritetsrenter udgør ejendommens over/underskud.
Der  

 indrømmes således ikke fradrag for svensk villaskat.
Hvis der efter denne  

 opgørelse ikke fremkommer nogen positiv indkomst skal  

 dobbeltbeskatningsoverenskomstens lempelsesregler ikke anvendes (utrykt  

 lsr.-kendelse af 24.8.1987).
 Pensioner m.v.
I henhold til art. 18 er det udelukkende kildestaten, der har  

 beskatningsretten til såvel offentlige som private pensioner, livrenter og  

 sociale ydelser.
En fra Sverige udbetalt pension til en i Danmark  

 hjemmehørende person kunne således kun beskattes i Sverige.
Skattedepartementet har udtalt, at selv om Sverige i det konkrete tilfælde  

 ikke kunne udnytte sin beskatningsret på grund af den interne lovgivning, har  

 Danmark ikke nogen subsidiær beskatningsret.
Pensionen medregnes ved  

 opgørelsen af den danske skattepligtige indkomst, men ved skatteberegningen  

 gives exemption-lempelse efter art. 25, stk. 1, b. (Skd. 70.74).
 Beskatningsretten til dansk arbejdsløshedsunderstøttelse udbetalt til en i  

 Sverige bosat person tilkommer Danmark i henhold til art. 18. (Skd.medd. nr.  

 43/1977, s. 260 og lsr. 1981.198).
Offentlige hverv En dansk statsborger, som havde et barn i døgnpleje, fraflyttede til  

 Sverige og modtog fortsat døgnplejevederlag fra Københavns magistrat, idet  

 barnet flyttede med til Sverige.
Ifølge skattedepartementet er  

 plejevederlaget vederlag for varetagelsen af hverv i kommunens tjeneste,  

 således at artikel 19 skal finde anvendelse.
En dansker, der af SIDA i Stockholm (svarer til DANIDA i Danmark) udsendes  

 som ulandsmedarbejder, bliver i Sverige beskattet som embedsmand.
Det er  

 herefter antaget, at lønnen fra SIDA er omfattet af overenskomstens artikel  

 19 (offentlige hverv). Tekstanmærkningerne vedrørende danske ulandsfrivillige  

 finder således ikke anvendelse, Skd.medd. nr. 42, s. 183. Lønindtægt fra  

 »Individuell Manniskohjalp« i Sverige kan ikke sidestilles med  

 indtægt fra SIDA.
 En læge, der var ansat på et svensk sygehus, og som hver dag rejste frem  

 og tilbage mellem bopælen i Danmark og arbejdspladsen i Sverige, var omfattet  

 af art. 19, stk. 1, således at hans lønindkomst alene kunne beskattes i  

 Sverige.
 Arbejdsvederlag udbetalt af Stockholms Universitet til en professor med  

 bopæl i Danmark anset for omfattet af artikel 19, stk.1, hvorfor Sverige har  

 beskatningsretten til vederlaget, der dog skal medregnes i  

 beskatningsgrundlaget i Danmark, således at Danmark giver nedslag efter  

 »ny-exemption-reglen«, skd.nr.75, s.562.
 Skattedepartementet har meddelt, at ingen af nedennævnte institutioner har  

 en sådan karakter af offentlige institutioner, at indkomst hidrørende fra  

 disse skal behandles efter art. 19:
Malmø Stadsteater Stiftelsen Malmø Koncerthus Helsingborgs koncertforening H/B Goteborgs Musiksalskap A/B Folkets Park Stockholms Parkteater Musik- og teaternamden, Lund Institut for Rikskoncerter Sveriges TV A/B Sveriges Riksradio A/B Det kongelige Teater er efter skattedepartementets opfattelse omfattet af  

 art.19 i den nordiske overenskomst, hvorfor Danmark har beskatningsretten til  

 lønindkomst i de tilfælde, hvor en medarbejder ved Det kongelige Teater er  

 bosat i Sverige.
Kunstnere og sportsfolk Bevillningsavgift (artistskat), der af en her bosat person erlægges i  

 Sverige, udgør 30% af bruttoindtægten.
Afgiften erlægges af artisten, d.v.s.  

 fratrækkes forinden udbetaling finder sted.
Såfremt der med arrangøren er truffet aftale om »fri skat«,  

 beregnes afgiften til 42,86% af nettoydelserne, hvilket modsvarer 30% af  

 bruttobeløbet.
Afgiften erlægges af arrangøren udover den aftalte løn og  

 anden godtgørelse.
I disse tilfælde kan nedslag kun indrømmes, såfremt der  

 foreligger en af arrangøren underskreven kvittering for indeholdelse af  

 afgiften eller en af de svenske skattemyndigheder udfærdiget attest for den  

 indbetalte afgift.
 Norge, se under Norden.
 Vedrørende praktisering af den tidligere overenskomst henvises til LV  

 Dobbeltbeskatning 1983.
 Pakistan.
 Bekg. nr. 4 af 6.2.1963 # Overenskomst af 4.9.1961 - indkomst #  

 Skattedepartementets cirkulære nr. 185 af 10.10.1963 (vejledning).
 Danmark har med virkning fra 1.1.1988 indgået en ny overenskomst med  

 Pakistan.
 Overenskomsten er en creditoverenskomst.
 Overenskomsten omfatter ikke formueskatten.
 Der henvises til den i slutningen af skattedepartementets cirkulære  

 udfærdigede skematiske oversigt.
 Philippinerne.
Bekg.nr.116 af 5.12.1973 - overenskomst af 16.12.1966. Overenskomsten  

 omfatter ikke de kommunale indkomstskatter, herunder den amtskommunale  

 indkomstskat.
Skattepligtige til Danmark har imidlertid krav på nedslag for  

 eventuel philippinsk kommuneskat i medfør af reglen i ligningslovens § 33.
 Skattedepartementets cirkulære nr.195 af 12.september 1974 (vejledning).
 Overenskomsten - som for Danmarks vedkommende er trådt i kraft med  

 virkning fra 1.4.1974 og i Philippinerne fra 1.1.1974 - er dels en  

 creditoverenskomst og dels en exemptionsoverenskomst (gl. metode).
 Art.XIII (5), hvorefter hver af staterne har ret til at beskatte egne  

 statsborgere af lønindkomst, er ikke til hinder for anvendelsen af  

 nedslagsreglen i ligningslovens § 33 A. (Skd.medd. nr. 48, s. 22).
 Polen.
 Bekg.nr.2 af 6.1.1977 # Overenskomst af 6.4.1976 - indkomst og formue #  

 Skattedepartementets vejledning, cirkulære nr.8 af 11.januar 1977.
 Overenskomsten gælder fra den 1.januar 1974.
 Dobbeltbeskatning løses primært ved creditmetoden.
 Enkelte indkomster, der i henhold til overenskomsten kun kan beskattes i  

 Polen (jfr. art.8, art.13, stk.3 og art.19), medtages alene som  

 progressionsindtægt her (ny exemption).
 En polsk filminstruktør, der i en periode på 3 måneder arbejdede som  

 gæstelærer ved Den danske Filmskole, blev anset for omfattet af art.20 i den  

 dansk-polske dobbeltbeskatningsoverenskomst.
 Portugal.
 Bekg.nr. 2 af 16. januar 1974, af overenskomst af 3.3.1972 #  

 Skattedepartementets cirkulære nr. 76 af 26. februar 1974 (vejledning).
 Overenskomsten vedrører alene indkomstskatter.
 Dobbeltbeskatningen løses som hovedregel ved exemption med  

 progressionsforbehold (ny metode). Vedrørende aktieudbytte, renter og  

 royalties indrømmes dog credit.
 Det herværende »Portugals Turistbureau« er en statsinstitution,  

 og de der ansattes løn m.v. er derfor omfattet af overenskomstens artikel 19,  

 stk.1.
 Portugal har i medfør af artikel 18 beskatningsret til pension fra Jurist-  

 og Økonomforbundets pensionskasse til en i Portugal bosat person, der har  

 været offentlig ansat på overenskomstvilkår (Skd.medd. nr. 48, s. 34).
 I henhold til artikel 10, 11 og 12 har Portugal begrænset sin skat af  

 udbytte, rente og royalty-beløb, som oppebæres fra kilder i Portugal af  

 personer (herunder selskaber), som er hjemmehørende i Danmark.
De portugisiske myndigheder har i den anledning udfærdiget blanketter a) dels til begæring om forhåndsfritagelse for portugisisk skat udover de  

 procenter af indkomst, som Portugal som kildestat har ret til, og b) dels til begæring om tilbagebetaling af for meget erlagt portugisisk  

 kildeskat.
Det portugisiske finansministerium har også udsendt en vejledning  

 (instruktion) vedrørende benyttelsen af blanketterne.
Vejledningen og  

 blanketterne er oversat til dansk.
 Der benyttes samme slags formular til ansøgning vedrørende skat af  

 udbytte, rente og royalty:
ad a) Blanket II Dn, når der begæres (delvis) fritagelse allerede i  

 forbindelse med udbetaling af beløbet (skattenedsættelse ved kilden).  

 Forhåndsfritagelse for den portugisiske skat ses ifølge den portugisiske  

 vejledning ikke at kunne ske ved kilden for andre modtagere af indkomst end  

 handelsselskaber o.l. (sociedade comercial ou civil sob forma comercial)  

 hjemmehørende i Danmark.
Denne kategori af indkomstmodtagere kan heller ikke  

 få forhåndsfritagelse, hvis indkomsten hidrørende fra Portugal består af  

 indkomst af ikke-registrerede portugisiske ihændehaverpapirer, se  

 vejledningens punkt III A sammenholdt med B.
 ad b) Blanket I Dn, når indkomsten er oppebåret af en fysisk person, der  

 ønsker tilbagebetaling af for meget erlagt portugisisk skat.
 Blanket III Dn, når indkomsten er oppebåret af selskaber i alle tilfælde,  

 hvor forhåndsfritagelse for den portugisiske kildeskat ikke kan ske, smh. ad  

 a) ovenfor, eller ikke har fundet sted.
Blanketter kan rekvireres i amtsskatteinspektoraterne, og såfremt  

 skatteyderen er hjemmehørende i København, Frederiksberg eller Gentofte  

 kommune, i den pågældende kommunes skatteforvaltning.
Endvidere kan de  

 rekvireres i skattedepartementets 7. kontor og i Portugal.
 Der er fastsat en 4-års frist for tilbagesøgning regnet fra tidspunktet  

 for skattens opkrævning. (Skd.medd. nr. 55, s. 305-06).
 Rhodesia, se under Zimbabwe.
 Rumænien.
 Bekendtgørelse nr. 20 af 23. februar 1978 # Overenskomst af 13. december  

 1976 # Skattedepartementets vejledning, cirkulære nr. 262 af 14. december  

 1977.
 Overenskomsten har virkning fra den 1.januar 1974 - for formue dog pr. 31.  

 december 1974.
 Dobbeltbeskatningen løses som hovedregel ved creditmetoden, se dog artikel  

 25, stk. 2 c (ny exemption).
Artikel 12 indeholder en særlig bestemmelse om provisionsindtægter.
De kan  

 beskattes i bopælslandet, dog således, at der i kildestaten kan ske en  

 beskatning med 4 %.
 Artikel 18 indeholder en særlig bestemmelse af en type som findes i flere  

 nyere overenskomster, om kunstneres og sportsfolks honorarer, der kan  

 beskattes i den stat, hvori virksomheden udøves, selvom indtægten ikke går  

 til de pågældende selv, men til en anden person, jfr. artiklens stk.2.  

 Såfremt der er tale om aktiviteter, der er udført inden for rammerne af  

 kulturaftalen af 29.august 1967 mellem Danmark og Rumænien, kan indkomsterne  

 ifølge stk. 3 dog kun beskattes i udsendelsesstaten.
 Artikel 21 indeholder en »professorregel«, der også gælder  

 ophold i forskningsøjemed.
Ifølge artikel 22, stk.2 er uddannelsessøgende i et vist omfang fritaget  

 for beskatning af lønindtægter.
Fritagelsen, der er begrænset til 5 år fra  

 ankomsten, omfatter beløb der må anses for nødvendige til underhold,  

 undervisning eller uddannelse.
 Rusland, se under Sovjetunionen.
 Salomonøerne, se under Anquilla.
 Schweiz.
 Bekg.nr.117 af 31.10.1974 af overenskomst af 23.11.1973 - indkomst og  

 formue # Bekg.nr.116 af 31.10.1974 af overenskomst af 23.11.1973 - arvemidler  

 # Skattedepartementets cirkulære nr.219 af 16.oktober 1974 (vejledning) #  

 Bekg. nr. 37 af 2.6.1978. (udvidelse til Færøerne).
Dansk udbytteskat refunderes fuldt ud (art.10) til modtagere hjemmehørende  

 i Schweiz.
Schweizisk fritagelse for skat af udbytte fra Schweiz gives i form  

 af refusion af skatten (Verrechnungssteuer).
 Den til brug ved refusion af schweizisk udbytteskat anvendte blanket R 89  

 fremsendes til statsskattedirektoratets 6. kontrolkontor, der videresender  

 den til Schweiz.
Bopælsstaten har beskatningsretten vedrørende folke-, invalide- og  

 enkepension.
For personer, der flytter fra Danmark til Schweiz, vil den fulde  

 skattepligt til Danmark som hovedregel bestå i medfør af bestemmelsen i KL §  

 1, nr.2, og Danmark vil derfor i 4 år fra fraflytningen kunne beskatte de  

 nævnte pensioner.
 Efter ændringen af KL § 1, nr.2, ved lov nr.309 af 25.5.1987, er det nu  

 ved bekg. nr.646 af 22.9.1987 bestemt, at fuld skattepligt til Danmark efter  

 fraflytning til Schweiz dog kan anses for ophørt, såfremt a) skatteyderen er  

 schweizisk statsborger, eller b) skatteyderen undergives fuld schweizisk  

 skattepligt og ikke kun pauschal-beskatning'. Skattedepartementet har  

 meddelt, at erklæringen om ikke at være undergivet  

 »Pauschalbesteuerung« er nødvendig, idet denne beskatningsform  

 ifølge schweizisk ret ikke udelukker, at en skatteyder kan anses som  

 »skattepligtig efter reglerne for bosiddende personer«, som det  

 forstås i teksten på blanket F 54. Da »Pauschalbesteuerung« iøvrigt  

 kun anvendes på betingelse af, at den pågældende ikke udøver og aldrig har  

 udøvet økonomisk virksomhed i Schweiz, samt sker efter ansøgning, må  

 F-54-CH-erklæringen eventuelt kræves fornyet med passende mellemrum,  

 Skd.medd. nr.41, s.104 og nr.43, s.259.
Personer fra Danmark, der ansættes i CERN, beskattes her i landet fuldt  

 ud, jfr.
KL § 1, nr.1 og 2 samt overenskomstens art. 23, stk. 3. Først 4 år  

 efter bopælsopgivelsen ophører dansk skattepligt.
 Schweiziske statsborgere, som er hjemmehørende i Danmark, kan efter  

 art.28, stk.3, i den skattepligtige indkomst fratrække bidrag til den  

 offentlige schweiziske forsikring (AHV). Bidragene er ikke omfattet af den nu  

 ophævede begrænsede fradragsret i pensionsbeskatningslovens § 50, lsr.  

 1983.62.
Sct.
Christopher (Sct.
Kitts), Nevis og Anguilla, se under Anquilla.
 Seychellerne, overenskomsten er opsagt med virkning fra 1.4.1983, se bekg.  

 af 23.9.1982.
 Sierra Leone, se under Anquilla.
 Singapore.
 Bekg. af 3.2.1986, afløser den tidligere indgåede overenskomst af  

 7.3.1969. Den nye overenskomst har virkning for fysiske personer fra og med  

 indkomståret 1985 og for selskaber m.v. fra og med skatteåret 1984/85.
 Overenskomsten omfatter ikke formueskat og dobbeltbeskatning løses i  

 hovedsagen ved exemption med progressionsforbehold (ny metode). Vedr.  

 skibsfart i international trafik, renter royalties og bestyrelseshonorarer  

 indrømmes dog credit.
Vedrørende udbytte - art.10 - har skattedepartementet tilsluttet sig  

 følgende opfattelse: Udbytte til moderselskaber kan i Danmark beskattes med 5  

 pct., der kan refunderes 25 pct.
Udbytte til andre kan i Danmark beskattes  

 med 10 pct., der kan refunderes 20 pct.
Der ydes ingen skattegodtgørelse til  

 moderselskaber og andre selskaber.
Med hensyn til fysiske personer ydes der  

 15 pct. skattegodtgørelse, der ligeledes kan beskattes med 10 pct.
 Sovjetunionen.
 Ved noteveksling af 21.marts og 10.maj 1960 er der truffet aftale om, at  

 de i Danmark værende sovjetiske borgere, der er medarbejdere i sovjetiske  

 foretagender, institutioner og organisationer, fritages for danske skatter af  

 indtægter, som de oppebærer for tjenester i de nævnte foretagender m.v.
 Bekg.nr.40 af 30.4.1971 - prot. ang. gensidig skattefritagelse for  

 luftfartsselskaber og deres ansatte.
 Danmark har med virkning fra 1.1.1988 indgået en  

 dobbeltbeskatningsoverenskomst med Sovjetunionen # Skattedepartementets  

 vejledning, cirkulære nr.154 af 29.9.1987.
 Spanien.
 Bekg.nr.70 af 16.8.1973 af overenskomst af 3.7.1972 - indkomst og formue #  

 Skattedepartementets vejledning, cirkulære nr.27 af 4.februar 1974.
 Overenskomsten gælder fra den 1. januar 1974 - vedrørende statslønninger  

 og -pensioner dog fra 1.januar 1970.
 Overenskomsten løser dobbeltbeskatning enten ved exemption med  

 progressionsforbehold (ny metode) eller ved creditmetoden.
 Skattedepartementet har meddelt socialministeriet, at understøttelse i  

 henhold til § 23 i lov om offentlig forsorg om hjælp til danske statsborgere  

 i udlandet omfattes af art.22. Hvis modtageren i henhold til art.4 har  

 hjemsted i Spanien, har Spanien altså beskatningsretten til understøttelsen  

 (Skd.medd. nr.32, s.95).
 Pension fra Dyrlægernes Pensionskasse til en tidligere statsansat dyrlæge  

 bosat i Spanien anset for omfattet af art. 18 (om private pensioner), da  

 pensionskassen er en selvejende institution. (Skd.medd. nr. 47, s. 287).
 Det samme gælder pension fra Jurist- og Økonomforbundets pensionskasse til  

 en person, der har været offentlig ansat på overenskomstvilkår (Skd.medd. nr.  

 48, s. 34).
 Tilsvarende med hensyn til pensioner, udbetalt fra Apotekervæsenets  

 Pensionsordning. (Skd. medd. nr.76, p.745).
 Beskatningsretten til en understøttelse til ikke-pensionssikret personale  

 i statens tjeneste ydet i medfør af økonomi- og budgetministeriets cirkulære  

 af 26. januar 1972 og betegnet som egenunderstøttelse tilkommer derimod  

 Danmark i medfør af art. 19, stk. 1, (Skd.medd. nr. 50, s. 176).
 Beskatningsretten til en pension fra KTAS's pensionskasse til en i Spanien  

 bosat person tilkommer Spanien, idet KTAS efter art.19, stk.2, anses for at  

 være en offentlig selvstyrende institution i staten, der driver  

 forretningsvirksomhed (skd.medd. nr.66, s.251).
 I henhold til artikel 10 og 11 har Spanien begrænset sin skat af udbytte  

 og rente, som oppebæres fra kilder i Spanien.
De spanske myndigheder har i den anledning udfærdiget blanketter a) dels til begæring om fritagelse for spansk skat udover de procenter,  

 som Spanien som kildeskat har ret til, og b) dels til begæring om tilbagebetaling af for meget erlagt kildeskat.
 Der benyttes samme formular til ansøgning vedrørende skat af udbytte og af  

 rente.
 ad a) EE-D-Reduccion (peticion de reduccion), når der begæres (delvis)  

 fritagelse allerede i forbindelse med udbetaling af beløbet  

 (skattenedsættelse ved kilden); denne blanket udfyldes i 4 eksemplarer.
ad b) EE-D-Devolucion (peticion devolucion), når der søges om (delvis)  

 tilbagebetaling af spansk skat, som allerede er indeholdt.
Denne blanket  

 udfyldes i 3 eksemplarer.
 Fristen for indgivelse af tilbagebetalingsandragender til det stedlige  

 spanske Delegacion de Hacienda er fastsat til eet år, som regnes fra følgende  

 datoer:
 a) For så vidt angår udbytte:
fra udløbet af 2-måneders-dagen, efter at nævnte indkomst forfaldt til  

 betaling, og b) For så vidt angår rente:
 fra udløbet af den sidste dag i den første måned, som følger det  

 kalenderkvartal, hvori nævnte rente forfaldt til betaling.
 Indsendelse til dansk skattemyndighed til attestation inden udløbet af de  

 givne frister er herefter ikke tilstrækkelig.
 Blanketterne kan rekvireres hos ansøgerens stedlige amtsskatteinspektorat  

 eller, såfremt ansøgeren er hjemmehørende i Københavns, Frederiksberg eller  

 Gentofte kommune, hos den pågældende kommunes skattedirektorat. (Skd.medd.  

 nr. 53, s. 132-33).
 Credit indrømmes dersom en her boende person i den skattepligtige indkomst  

 medregner aktieudbytte fra Spanien, uanset at udbytteskatten i Spanien ved  

 lov er frafaldet eller nedsat (såkaldt »matching credit«).  

 Nedslaget i de danske skatter skal dog aldrig være større end svarende til  

 den skat, som Spanien i henhold til overenskomsten har krav på - for  

 aktieudbyttets vedkommende altså 15%. Tilsvarende problemer om credit kan  

 også forekomme vedrørende renter.
 Når der som i overenskomstens art.19, stk.1 står, at vederlaget kun kan  

 beskattes i udbetalerstaten, betyder det, at indkomsten ikke kan medtages som  

 progressionsindtægt her. (I nyere overenskomster giver metodebestemmelsen  

 mulighed for progression i disse tilfælde).
 Sri-Lanka.
 Bekg. af 1.7.1983 af overenskomst af 22.12.1981 # Skattedepartementets  

 cirkulære nr.60 af 13.5.1983 (vejledning).
Overenskomsten omfatter såvel indkomst- som formueskat og er i vidt omfang  

 i overensstemmelse med OECD's modelkonvention.
Den har i Danmark virkning fra  

 1.januar 1980. Den tidligere overenskomst med Ceylon er fra samme dato  

 ophævet.
Dobbeltbeskatningen ophæves som hovedregel ved creditmetoden, idet Danmark  

 dog skal indrømme nedslag efter »ny exemption«-metoden, hvor der er  

 tale om indkomst, som »kun kan« beskattes i Sri-Lanka.
Art.22,  

 stk.5, indeholder endvidere en særregel om »matching credit«.
 Storbritannien.
 Bekg. af 12.2.1981. Overenskomst af 11.11.1980. - Indkomst og  

 kapitalvinding.
 Overenskomsten har OECD's modelkonvention som udgangspunkt, men indeholder  

 modifikationer, se bl.a. art. 28. Overenskomsten finder i Danmark anvendelse  

 fra og med 1978, men indeholder særlige overgangsbestemmelser, jfr. navnlig  

 art. 29, stk. 3.
 Overenskomsten omfatter ikke formueskatter.
 Den danske fondsbeskatning er omfattet af begrebet »skatter af samme  

 eller væsentlig samme art«, jfr. art.2, stk.2.
Dobbeltbeskatning ophæves dels efter creditmetoden, dels efter »ny  

 exemption«-metoden.
Danmark giver som bopælsland credit, hvor der er  

 tale om indkomst, som i henhold til vedkommende artikel »kan«  

 beskattes i U.K. (art. 22, stk. 2 a) og b)). Er der tale om indkomst, som  

 »kun kan« beskattes i U.K., anvender Danmark som bopælsland  

 »ny exemption«-metoden (art. 22, stk. 2 c)).
 Fast ejendom - art. 6 # erhvervsvirksomhed - art. 7 # skibs- og luftfart -  

 art. 8 # udbytte - art. 10 # renter - art. 11 # royalties - art. 12 #  

 kapitalgevinster - art. 13 # frit erhverv - art. 14 # løn - art. 15 (183  

 dages-regel i stk. 2) # bestyrelseshonorarer - art. 16 # kunstnere og  

 sportsfolk - art. 17 # pensioner og livrenter - art. 18 (vedr. bidrag til  

 pensionsordninger, se art. 28, stk 3) # offentlige hverv - art. 19 #  

 studerende - art. 20 # andre indkomster - art. 21, stk. 1.
 Ved redaktionens slutning forelå der endnu ingen vejledning til  

 overenskomsten.
 Med hensyn til overenskomsten af 27.3.1950 henvises til tidligere udgaver  

 af ligningsvejledningen, afsnit O 2.
 I modsætning til overenskomsten af 27.3.1950 indeholder overenskomsten af  

 11.11.1980 ikke nogen »professor-regel«.
Vedrørende arbejdsudleje mener England ikke, at arbejdsstaten har  

 beskatningsretten til lønindkomsten, idet de anser udlejeren for at være  

 arbejdstagerens arbejdsgiver.
Der er herefter opnået enighed mellem Danmark  

 og England om at 183-dages reglen finder anvendelse, således at arbejdsstaten  

 kun kan beskatte, når opholdet i arbejdsstaten overstiger 183 dage pr. år,  

 jfr.
Skat 1987.10.745.
 Vedrørende betalt ydelse til engelsk sygeforsikring (National Health  

 Insurance) har skattedepartementet udtalt, at ydelsen ikke kan betragtes som  

 betalt skat, og den kan derfor hverken medtages ved beregningen af nedslag  

 efter overenskomstens regler eller ved nedslag i henhold til ligningslovens §  

 33.
 Skattedepartementet har meddelt, at den britiske pensionsordning the  

 Provencial Insurance Company Pension Fund efter skattedepartementets  

 opfattelse må anses som svarende til en pensionsordning, der er skattemæssigt  

 godkendt i Danmark, jf. den dansk-engelske dobbeltbeskatningsoverenskomst af  

 1980, artikel 28, stk.3, skd. nr.73, side 230.
Personer, der ikke er danske statsborgere, er fra 1. januar 1980 fritaget  

 for dansk beskatning af vederlag, som oppebæres for udførelsen af hverv for  

 den engelske ambassade eller for the British Council i København.
Fritagelsen  

 gives som »fuld exemption«. (Skd.medd. nr. 66, s. 251).
 En forsker, der havde opnået doktorgrad, ikke anset omfattet af artikel 20  

 i den dansk-engelske overenskomst, der omhandler studerende og  

 erhvervspraktikanter. (Skd.nr.72, s.62).
Skattedepartementet har udtalt, at personer, som er undergivet engelsk  

 »residentbeskatning«, og som er begrænset skattepligtige i Danmark  

 af aktieudbytter, er berettiget til skattegodtgørelse efter art. 10, stk. 4,  

 litra a, også selv om aktieudbyttet ikke er overført til eller modtaget i  

 England og derfor (midlertidigt) fritaget for beskatning i England.
Indtil  

 overførsel til England er sket, har Danmark imidlertid i medfør af art. 28  

 den fulde beskatningsret til såvel udbytte som skattegodtgørelsen, dvs. er  

 berettiget til efter KL § 2, stk. 4 og 5, at beskatte med 30% .
 Oversigter vedr. artikel 10 (udbytte) i den dansk-engelske  

 dobbeltbeskatningsoverenskomst:
Udbytte fra England Vedr. inddrivelse af danske skattekrav, se SD-cirk.1985-30.
St.
Lucia, se under Anquilla.
St.
Vincent, se under Anquilla.
 Sverige, se under Norden.
 Vedrørende praktisering af den tidligere overenskomst henvises til LV  

 Dobbeltbeskatning 1983.
 Sydafrikanske Union.
Bekg. nr. 4 af 17.2.1951 - skibs- og luftfart.
Af bekg. nr.24 af 26.3.1986  

 fremgår, at Danmark har opsagt overenskomsten med virkning fra 1.1.1986.
 Sydyemen, se under Yemen Folkerepublikken.
 Tanzania.
 Bekg. nr. 11 af 7. februar 1977 af overenskomst af 6. maj 1976 #  

 Skattedepartementets cirkulære nr.53 af 3.marts 1977 (vejledning).
Overenskomsten trådte i kraft den 31.december 1976 og finder anvendelse  

 f.s.v. angår indkomst for 1977 og følgende år.
Overenskomsten omfatter såvel  

 indkomst- som formueskat (dog finder der for tiden ingen formuebeskatning  

 sted i Tanzania).
 Dobbeltbeskatning undgås ved creditmetoden (hovedregelen) eller ved  

 exemption med progressionsforbehold (ny metode). Sidstnævnte metode gælder i  

 forbindelse med art.8, stk.1, art.13, stk.2, art.20 og 23. Opmærksomheden  

 henledes på »matching-credit«-metoden i art. 23, stk.5 og 6.
Bestemmelsen i artikel 14 om eksperthonorar giver bopælsstaten ret til at  

 beskatte sådanne honorarer, medens kildestaten maksimalt kan beskatte  

 honorarerne med 20%. Vederlag af denne art kan være undergivet begrænset  

 skattepligt i Danmark (som kildeland) såfremt det er omfattet af de nye  

 regler i KL § 2, stk.1, litra b) og litra i) vedr. hhv. konsulenthonorarer og  

 royaltybetaling.
Herom henvises til LV A 2.2 og A 2.9.
 Reglen i artikel 21, stk.2 åbner mulighed for, at en studerende i et vist  

 omfang kan tage beskæftigelse i en af staterne uden at der bliver tale om  

 beskatning i det land, hvor arbejdet udføres.
Stipendiater fra Tanzania kan tillige fritages for beskatning af  

 stipendier modtaget fra Danmark, jfr. tekstanmærkningerne til de årlige  

 finanslove.
Fritagelse kan kun indrømmes af skattedepartementet.
 Thailand.
 Bekg.nr.13 af 24.2.1966 - overenskomst af 14.4.1965 - indkomst og formue #  

 Skattedepartementets vejledning, cirkulære nr.129 af 6.6.1968.
 Overenskomsten er en exemptionsoverenskomst med progressionsforbehold (gl.  

 metode) - art.23.
 Creditmetoden anvendes i forbindelse med skibsfart i international trafik  

 og royalties (incl. salg af den til grund liggende rettighed - art.23).
Ved skibsfartindtægt giver Thailand som kildestat afkald på 50 pct. af sin  

 skat.
Om konsekvens heraf ved beskatningen i Danmark, se vejl. pkt.15.
 Tjekkoslovakiet.
 Bekg. af 11.7.1983 # Overenskomst af 5.5.1982 # Skattedepartementets  

 cirkulære nr.8 af 13.1.1983 (vejledning).
Overenskomsten omfatter såvel indkomst- som formueskat og er i vidt omfang  

 i overensstemmelse med OECD's modeloverenskomst.
Den har virkning fra  

 1.januar 1983 og samtidig er den tidligere aftale af 25.10.1962 om  

 luftfartsindtægter m.v. ophævet.
Dobbeltbeskatning ophæves ved creditmetoden.
I de tilfælde, hvor en  

 indkomst eller formue »kun kan« beskattes i Tjekkoslovakiet,  

 ophæves dobbeltbeskatningen, når Danmark er bopælsland ved »ny  

 exemption« med progressionsforbehold.
 Trinidad og Tobago.
 Bekg.nr.88 af 12.10.1971 # Overenskomst af 20.6.1969 - indkomstskat #  

 Skattedepartementets vejledning, cirkulære nr.75 af 14.februar 1974.
 Overenskomsten er en creditoverenskomst, jfr. art.XX - omfatter ikke  

 formueskatten.
 Tunesien.
 Bekg. nr.78 af 29.7.1981 af overenskomst af 5.2.1981. Cirkulære nr.23 af  

 26.2.1982 (vejledning).
Tuvalu (tidl.
Elliceøerne), se under Anquilla.
Tyskland. (Forbundsrepublikken) Bekg.nr.7 af 25.2.1964 # Overenskomst af 30.1.1962 - indkomst og formue #  

 Skattedepartementets vejledning, cirkulære nr.174 af 11.8.1965 #  

 Skattedepartementets cirkulære af 26.10.1983 (udvidelse af overenskomsten til  

 staternes kontinentalsokkel) # Tillægsaftale af 9.9.1985 (udlevering af  

 lovovertrædere og gensidig retshjælp i straffesager vedr. fiskal  

 kriminalitet).
 Overenskomsten er en exemptionsoverenskomst med progressionsforbehold (ny  

 metode). Dog credit for så vidt angår aktieudbytte (art.19 (4), sidste pkt.).
 I skattedepartementets vejledning fastslås, at i tilfælde, hvor Danmark  

 har givet afkald på beskatningsretten, må der ikke kræves dokumentation for  

 beskatning i Tyskland som betingelse for skattefrihed her i landet.
Et kapitalanlagegesellschaft der har udbudt en »Publikumsfond«  

 (en del af andelshaverne er fuldt skattepligtige i Tyskland, medens en anden  

 del af andelshaverne er begrænset skattepligtige i Tyskland) skal behandles  

 som kapitalselskaber i den dansk-tyske dobbeltbeskatningsoverenskomsts  

 forstand.
Skattedepartementet har derfor meddelt, at selskabet kan anmode om  

 tilbagebetaling af dansk udbytteskat i henhold til overenskomsten.
Beskatning af godtgørelser efter tyske erstatningslove Ifølge art.11 (3) i overenskomsten til undgåelse af dobbeltbeskatning  

 mellem Danmark og Forbundsrepublikken Tyskland skal beskatningsretten til  

 »pension, livrente og andre periodisk eller ikke periodisk udgående  

 beløb, der udbetales af en af de kontraherende stater eller en enkelt stat  

 (»Land«), en kommune, et kommunalforbund eller en anden  

 offentligretlig juridisk person i en af staterne som godtgørelse for en  

 skade, der er opstået som følge af krigshandlinger eller politisk  

 forfølgelse, tilkomme den stat, hvorfra udbetalingen finder sted'.  

 Bestemmelsen vil særlig finde anvendelse på beløb, der udbetales af  

 Forbundsrepublikken som erstatning for nationalsocialistisk forfølgelse, og  

 beskatningsretten til sådanne beløb vil herefter tilkomme Tyskland.
Ifølge  

 art.19 (4) er Danmark som bopælsland berettiget til i beskatningsgrundlaget,  

 d.v.s. ved opgørelsen af den skattepligtige indkomst - også at medregne de  

 indkomster, hvortil Tyskland har beskatningsretten, men Danmark skal i den af  

 den samlede indkomst beregnede skat indrømme fradrag for den del af skatten,  

 der forholdsmæssigt falder på de indkomster, med hensyn til hvilke Tyskland  

 har beskatningsret.
 De godtgørelser, som reglen i art. 11 (3) finder anvendelse på, er især:
 1) Restitutionsydelser (Wiedergutmachungsleistungen) til ofre for  

 nationalsocialistisk forfølgelse.
 Der blev i 1953 vedtaget en lov om erstatning til ofre for  

 nationalsocialistisk forfølgelse - Gesetz zur Entschadigung von Opfern der  

 nationalsozialistischen Verfolgung (Bundesentschadigungsgesetz eller  

 forkortet B.E.G.). Nævnte lov blev ændret ved lov af 29.juni 1956, men der  

 eksisterer flere andre forbundslove samt love i de enkelte lande, som  

 beskæftiger sig med erstatningsproblemet.
 Der kan ifølge disse love betales erstatning for:
a.
Skade på liv, legeme, helbred og for frihedsberøvelse.
b.
Skade på ejendom og formue (Schaden an Eigentum und Vermogen).
c.
Skade i forbindelse med udøvelse af erhverv (Schaden im beruflichen und  

 wirtschaftlichen Fortkommen).
 De nævnte erstatninger er skattefrie i Forbundsrepublikken, og  

 erstatningerne anføres at være fastsat under hensyn hertil.
 Udover de ydelser, der udbetales i henhold til forbundserstatningsloven,  

 omfattes også følgende godtgørelser af særreglen i art.11 (3), nemlig  

 godtgørelser, der betales i henhold til lov af 25.juni 1958 om restitution  

 for nationalsocialistisk uret i krigsofferforsorgen (Gesetz zur  

 Wiedergutmachung nationalsozialistischen Unrechts in der  

 Kriegsopferversorgung) og lov af 25. juni 1958 om restitution for  

 nationalsocialistisk uret i krigsofferforsorgen for erstatningsberettigede i  

 udlandet (Gesetz zur Wiedergutmachung nationalsozialistischen Unrechts in der  

 Kriegsopferversorgung fur Berechtigte in Ausland).
 Ydelserne består i almindelighed af en kapitalerstatning, en opsummeret  

 renteydelse samt en løbende renteydelse.
 2) Ydelser af offentlige midler til krigsinvalider, faldnes efterladte og  

 med disse ligestillede personer.
 Erstatning i anledning af krigsskade ydet i henhold til »Gesetz uber  

 die Versorgung der Opfer des Krieges« (Bundesversorgungsgesetz - BVG).
 For så vidt det drejer sig om ydelser, der tillægges på grund af  

 tjenestetiden, finder dog overenskomstens almindelige regler i art.10 om  

 ydelser fra det offentlige anvendelse.
 Understøttelsen omfatter særligt rente til invalider og efterladte.
Et alment krav på understøttelse har personer, som under militærtjeneste  

 eller i forbindelse med de for denne særegne forhold, ved direkte  

 krigsindvirkning, krigsfangenskab eller internering i udlandet på grund af  

 deres tyske statsborgerskab eller nationalitet har lidt skade på deres  

 helbred.
Er en understøttelsesberettiget død af følgerne af denne skade, kan  

 understøttelsen på begæring tillægges de efterladte.
 Hvis bestemte forudsætninger er opfyldt, kan der til bestemte formål i  

 stedet for renten tilstås invaliderne en kapitalaffindelsessum.
 Der er tale om ydelser fra den tyske stat, men ordningen administreres af  

 »Versorgungsamt Flensburg«, og beløbene udbetales kun af praktiske  

 grunde gennem en organisation kaldet »Kameradschaftshilfe  

 Nordschleswig« i Åbenrå.
3) Ydelser i henhold til byrdeudligningsloven Lastenausgleichsgesetz) Udligningsunderstøttelserne kan bevilges i form af renteydelser,  

 kapitalaffindelse eller lån, som skal tilbagebetales.
Under den her  

 omhandlede særbestemmelse i dobbeltbeskatningsoverenskomsten art.11 (3)  

 falder især følgende ydelser:
 Hovederstatning (Hauptentschadigung), krigsskaderenter  

 (Kriegsschadenrenten), underholdshjælp og erstatningsrenter  

 (Entschadigungsrenten), indboerstatning, herunder møbleringshjælp  

 (Hausrathilfe).
 Dansk rets regler og deres anvendelse på de tyske erstatningsydelser.
 Der kan, som det fremgår af det foran anførte, blive tale om udbetaling  

 fra tysk side dels af kapitalbeløb, dels af livrentebeløb.
Renteydelserne Den danske skattelovgivning fastsætter indkomstskattepligt for alle  

 periodiske ydelser og indeholder ikke regler, hvorefter sådanne ydelser kan  

 fritages for indkomstskattepligt.
Livrenter, som har karakter af en løbende  

 ydelse, er indkomstskattepligtige i henhold til bestemmelsen i SL § 4 c, og  

 dette må også gælde for efterbetalte rentebeløb, uanset om disse udbetales  

 samlet.
Derimod er modtageren ikke pligtig til at svare indkomstskat af  

 livrentens kapitaliserede værdi.
 Disse regler finder også anvendelse på de fra Tyskland udbetalte  

 renteydelser, og beskatning af renteydelser modtaget fra Tyskland må  

 principielt skulle ske, når retten er endeligt erhvervet ved den tyske  

 kendelse.
 I skattedepartementets cirkulære af 20. juni 1961 om ligningsloven (til §  

 7 m) anføres, at erstatninger for skade på og tab af formuegenstande må  

 behandles efter de almindelige regler, hvilket også vil medføre skattefrihed,  

 hvor erstatningen ydes for skade på private indbogenstande.
Da renteydelser er undergivet indkomstskattepligt her i landet, har man  

 ikke fundet, at der har været grundlag for at søge hjemmel for skattefrihed  

 for de fra tysk side modtagne renteydelser.
Da Tyskland imidlertid i henhold  

 til overenskomstens regler har beskatningsretten til disse ydelser, skal  

 ydelserne medregnes ved beregningen af den skattepligtige indkomst.
Men der  

 gives nedslag med den del af skatten der forholdsmæssigt falder på  

 indkomsten.
Kapitalbeløb Skattedepartementet har efter omstændighederne fritaget  

 kapitalerstatninger fra Tyskland - ydet i henhold til de nævnte  

 erstatningslove - for særlig indkomstbeskatning.
 Det vil ved gennemsyn af de tyske kendelser fremgå, hvilke beløb der udgør  

 kapitalerstatning (Kapitalentschadigung), og hvilke der udgør renteydelser.
 For at der kan gives fradrag for omkostninger, f.eks. sagførersalær, må  

 udgiften dokumenteres, og udgiften må eventuelt fordeles forholdsmæssigt på  

 eengangserstatning og opsummeret renteydelse.
Artikel 9 Vederlag for personligt arbejde Beskatningsretten til »Konkursausfallgeld«, der ved tyske  

 virksomheders konkurs udbetales af Bundesanstalt fur Arbeit til arbejdstagere  

 som erstatning for tabt løn, tilkommer Tyskland, hvis arbejdet er udført der,  

 jfr. art.9. (Skd.medd. nr.48, s.21). Tilsvarende gælder for Kurzarbeiter- und  

 Schlechtwettergeld, hvilke beløb udbetales af den tyske arbejdsgiver, idet de  

 har en sådan tilknytning til det tyske ansættelsesforhold og den tyske  

 lønindkomst, at beløbene anses for omfattet af art.9.
 Artikel 10 Vederlag fra staten m.v.
 Medarbejdere ved Det tyske Kulturinstitut i København er siden 1.jan. 1972  

 blevet lønnet fra den tyske Forbundsfinanskasse i Munchen, hvorefter  

 beskatningsretten vedrørende de pågældende lønninger tilfalder Tyskland, jfr.  

 overenskomstens art.10.
 Ligningsrådet har i en bindende forhåndsbesked meddelt, at indkomst fra  

 Bundesstelle fur Aussenhandelsinformation (BFAI) er omfattet af  

 overenskomstens art.10, idet det er en offentlig afdeling under det tyske  

 økonomiministerium.
Artikel 11 Pension vedr. tidligere tjenesteforhold Hvis der tilfalder en herboende person en privat livrente fra  

 Forbundsrepublikken, omfattes dette forhold af art.11, stk.1, i  

 overenskomsten, og i henhold til denne bestemmelse har bopælsstaten  

 beskatningsretten.
 En fra Versorgungsanstalt des Bundes und der Lander modtaget Ruhegeld i  

 forbindelse med tidligere offentlig ansættelse i Tyskland er at betragte som  

 en offentlig pension omfattet af overenskomstens art.11, stk.2, og medtages  

 derfor i den skattepligtige indkomst, men giver ret til nedslag (exemption)  

 her i landet.
Artikel 16 Indkomst, der ikke udtrykkeligt er omtalt Renteydelser ydet i henhold til tysk lovgivning om  

 Angestelltenversicherung - love af 23.febr. 1957 og senere - der ydes igennem  

 Bundesversicherungsanstallt fur Angestellte i Berlin for så vidt angår  

 funktionærer og gennem Landesversicherungsanstallt fur Angestellte i Lubeck  

 for så vidt angår arbejdere, og som begge er private selskaber, er  

 skattepligtige her i landet.
Da overenskomsten ikke indeholder særregler om  

 beskatningsretten med hensyn til beløb, der udbetales i henhold til reglerne  

 om lovpligtig socialforsikring, har Danmark jfr. art.16, beskatningsretten  

 som bopælsland, og der ydes ingen lempelse fra dansk side, lsr.1974.97, ØLD  

 af 28.9.1981, Skat 1986.2.166, Skat 1987.12.844 vedr. løbende  

 invaliditetsydelse og utrykt lsr.-kendelse af 23.3.1987 - beløb udbetalt af  

 Landesversicherungsanstallt Schleswig-Holstein i Lubeck i forbindelse med  

 omskoling i Tyskland var omfattet af art.16.
 De tyske socialrenter udbetales gennem socialministeriet i henhold til den  

 dansk-tyske socialforsikringsoverenskomst af 14.aug. 1953, jfr.  

 bekendtgørelse nr.44 af 7.okt. 1954. De omhandlede forsikringer må i  

 skattemæssig henseende betragtes som pensionsordninger med løbende  

 udbetalinger, men udbetalte eengangsbeløb kan ikke beskattes i henhold til  

 pensionsbeskatningsloven med en afgift, da loven ikke anses for at finde  

 anvendelse på ydelser fra udlandet.
 Anden fra tysk side ydet »lovpligtig socialforsikring« er  

 ligeledes fuldt ud skattepligtig her i landet, idet overenskomsten i  

 modsætning til nyere overenskomster ikke indeholder særregler om beskatningen  

 af sådanne beløb.
 ATP er omfattet af art.16 (dvs. at bopælsstaten har beskatningsretten),  

 Skd.medd. nr.56, s.35. Arbejdsløshedsunderstøttelse udbetalt af  

 arbejdsløshedsforsikringen i Tyskland til en i Danmark bosiddende person  

 anses ligeledes for omfattet af overenskomstens art.16, skd.nr.74, s.401 og  

 Skat 1987.2.142.
Pension fra Seemannskasse der See-Berufgenossenschaft (løbende ydelser) er  

 ikke skattepligtig i Tyskland.
Skattedepartementet har meddelt at Danmark har  

 beskatningsretten til pensionen i henhold til art.16, evt. art.11, stk.1, når  

 den udbetales til en person, der er fuld skattepligtig til Danmark.
 En eengangsudbetaling i forbindelse med ophævelse af en tysk  

 »Angestellten-Rentenversicherung« som erstatning for de i løbet af  

 10 år indbetalte præmiebeløb kunne ikke anses for indkomstskattepligtig her i  

 landet.
Andre afgørelser En skatteyder, der modtog enkepension fra Tyskland, mente sig berettiget  

 til 2 personfradrag (nu forhøjet personfradrag). Påstanden blev afvist, idet  

 bestemmelsen i KL § 37 B (nu PSL § 10, stk.2) efter departementets formening  

 kun refererer sig til den danske forsorgslovgivning, Skd.medd. nr.17, s.108.
 Bidrag til den tyske arbejdsløshedsforsikring er fradragsberettiget efter  

 pensionsbeskatningslovens § 49, stk.1, sammenholdt med kildeskattelovens §  

 24, stk.1, nr.4 - se nu LL § 9, stk.2 - og skal henføres til den  

 »udenlandske« indkomst. (Skd.medd. nr.47, s.287).
 Om et tilfælde, hvor tysk indkomst oversteg den samlede her i landet  

 skattepligtige indkomst, se Skd.medd. nr.19, s.5.
 Bestemmelserne i art.19 er ikke til hinder for omregning til  

 helårsindkomst (KL § 35, stk.3 nu PSL § 14), jfr. lsr.1981.186.
 Kommanditister m.v.
 I lsr 1972.3 er refereret en afgørelse med en herboende komplementar i et  

 tysk kommanditselskab, der foretog varelagernedskrivninger i den samlede her  

 i landet skattepligtige indkomst og opskrivning i det følgende år, med et  

 overskud i den tyske virksomhed til følge, for hvilket der skulle gives  

 exemptionsnedslag ved beskatningen her i landet.
 Denne anvendelse af samspillet mellem underskudsreglerne og  

 dobbeltbeskatningsreglerne er ikke længere mulig, jfr. § 3 i varelagerloven.
 Renter, som en tysk kommanditist i et dansk kommanditselskab skulle betale  

 til en tysk bank for et lån, han havde optaget for at være i stand til at yde  

 indskuddet i kommanditselskabet, kunne efter landsskatterettens opfattelse  

 fratrækkes i hans overskudsandel i det danske selskab, fordi forbindelsen  

 mellem renteudgift og erhvervsindkomsten i Danmark var tilstrækkeligt  

 dokumenteret.
 Der spurgtes, om en dansk kommanditist, der deltager i et tysk  

 kommanditselskab, i sin danske skattepligtige indkomst kan fratrække  

 Gewerbesteuer, der er pålignet kommanditselskabet som sådant i Tyskland.
 Skattedepartementet udtalte, at Gewerbesteuer ikke kan sidestilles med de  

 i ligningslovens § 14, stk.1, nævnte skatter af næring eller med  

 driftsomkostninger efter statsskattelovens § 6 a, men må anses for en  

 indkomst- og formueskat, der ikke kan fradrages, Skd.medd. nr.28, s.75.
I lrs.1983.61 er refereret en afgørelse om fortolkningen af begrebet  

 »fast driftssted« i overenskomstens art.2 (1) 4, jfr. art.4 (1). Et  

 af en dansk skatteyder i Tyskland oprettet kommanditselskab havde et  

 kontorlokale til rådighed hos selskabets tyske revisor.
Det var ikke ved  

 skiltning eller på anden vis tilkendegivet, at kommanditselskabet drev  

 virksomhed på den pågældende adresse, og der blev ikke modtaget kundebesøg i  

 lokalet.
Alt arbejde for selskabet blev udført af skatteyderen fra hans  

 kontor i Danmark.
Kontorlokalet i Tyskland kunne derfor ikke anses for et i  

 art.2's forstand fast forretningssted, hvor foretagendets virksomhed helt  

 eller delvist udøvedes, og skatteyderen fik følgelig ikke medhold i, at nogen  

 del af hans indkomst var tysk indkomst.
 Der er opnået enighed mellem skattedepartementet og det tyske  

 finansministerium om, at den dansk-tyske dobbeltbeskatningsaftale ikke  

 berører de 2 kontraherende staters mulighed for at tage udligningsskat, når  

 udbytte, der er modtaget fra det andet land, videreudloddes. (Skd. nr. 47, s.  

 287-88).
Aktionærer En dansk aktionær i et tysk selskab blev anset berettiget til dansk  

 nedslag for 15% betalt tysk udbytteskat af maskerede udlodninger  

 (»Gewinne verdeckt ausgeschuttet«) fra selskabet under hensyn til,  

 at »maskeret udlodning« fra et tysk selskab medfører såvel en  

 forhøjelse af selskabets skattepligtige indkomst ved beskatningen i Tyskland  

 som krav om tysk udbytteskat.
 Et i Tyskland bosiddende kapitalanlagegesellschaft, der har udbudt en  

 »Publikumsfond« (dvs. en del af andelshaverne er fuldt  

 skattepligtige i Tyskland, mens en anden del af andelshaverne er begrænset  

 skattepligtige i Tyskland) skal behandles som kapitalselskaber i den  

 dansk-tyske dobbeltbeskatningsoverenskomsts forstand også med hensyn til  

 tilbagebetaling af dansk udbytteskat, skd.nr.74, s.400.
Ved ansøgning om tilbagebetaling af tysk »Kapitalvertragsteuer«  

 i h.t. art.12 og 13 forefindes tyske blanketter, hvor  

 amtsskatteinspektoraterne (skattedir. i København, Frederiksberg og Gentofte)  

 skal attestere dansk bopæl.
Det til de tyske myndigheder beregnede eksemplar  

 af andragendet skal sendes direkte til de tyske myndigheder: Bundesamt fur  

 Finanzen, Koblenzer Strasse 63-65, 53 - Bonn - Bad Godesberg.
En livrente (Leibrenten), som er indført som »Reallast«  

 (grundbyrde) for en tysk, fast ejendom i en »Grundbuch« (tingbog i  

 det tyske tinglysningssystem), anses som en »brugsrettighed til fast  

 ejendom« som er indført i artikel 3 i den dansk-tyske  

 dobbeltbeskatningsoverenskomst af 30.januar 1962, hvortil Tyskland som  

 kildestat har beskatningsretten.
Livrenten var opstået som vederlag ved salg  

 af ejendommen.
Skd.nr.73, s.230.
Sambeskatning Et herværende aktieselskab, som var sambeskattet med tre tyske  

 datterselskaber, for hvilke der var medregnet overskud på 508.185 kr. og  

 5.752 kr. samt et underskud på 411.434 kr. påstod sig ved skatteberegningen  

 berettiget til et nedslag svarende til den del af skatterne som  

 forholdsmæssigt faldt på den positive tyske indtægt på 513.937 kr.  

 Landsskatteretten fandt, at nedslaget kun skulle indrømmes i forhold til  

 nettoindtægten fra Tyskland.
 Vedr. inddrivelse af danske skattekrav, se SD-cirk.1985.30.
Uganda, se under Anquilla.
Der er truffet mundtlig aftale om, at  

 overenskomsten med Storbritannien af 27.marts 1950 fortsat skal praktiseres.  

 Ugandas skatteår er kalenderåret.
 Ungarn.
 Bekg. nr.131 af 12.11.1979 # Overenskomst af 24.10.1978 - indkomst og  

 formue # Skattedepartementets vejledning, cirkulære nr. 54 af 17.3.1980.
 Overenskomsten gælder fra den 1. januar 1980.
 Dobbeltbeskatning løses ved creditmetoden, dog exemption med  

 progressionsforbehold, ny metode for så vidt angår offentlige hverv (artikel  

 19), og enkelte andre tilfælde.
 United Kingdom, se under Storbritannien.
 USA.
 Bekg. nr. 1 af 11.1.1949 # Overenskomst af 6.5.1948 - indkomst #  

 Skattedepartementets vejledning, cirkulære nr.232 af 12.9.1949 # Bekg.nr.26  

 af 24.6.1952 - aftale vedrørende fritagelse for skatter og afgifter for så  

 vidt angår visse af De Forenede Staters udgifter til det fælles forsvar #  

 Noteveksling af 6.7.1987 vedr. skibs- og luftfartsindtægter.
 Overenskomsten af 6.5.1948 omfatter ikke formueskatten, og  

 dobbeltbeskatning undgås efter creditmetoden, jfr. art.XV.
 Uanset, hvad der er fastsat i overenskomsten, kan Danmark som bopælsland  

 ved skatteansættelsen medregne enhver art af indkomst, jfr. art.XV (b) - ,  

 men der skal indrømmes credit for så vidt angår indkomst omfattet af  

 overenskomsten, art.III, IX, X (1), XIII og XIV samt lønindtægt indtjent i De  

 Forenede Stater.
Personer, der i USA alene beskattes som »non-resident aliens«,  

 kan ikke siges at være beskattet i USA efter de for derboende personer  

 gældende regler (KL § 1, nr.2), jfr.
Skd.medd. nr.15, s.12.
 Ifølge bekg. nr.646 af 22.9.1987 opfylder indkomstbeskatning til USA  

 betingelserne i KL § 1, stk.1, nr.2, 3. og 4.pkt., således som bestemmelsen  

 er affattet ved lov nr.309 af 25.5.1987.
Artikel VI Aktieudbytte Beskattes som hovedregel i USA med 15 pct.
Modtageren er iflg. aftalen  

 berettiget til credit på 15 pct. af nettoudbyttet (brutto-skat), dvs. et  

 nedslag på 12 3/4 pct., dog højst den forholdsmæssige andel af de danske  

 skatter, der falder på det fra USA beskattede udbytte.
Da LL § 33 gælder ved  

 siden af overenskomsten og hjemler fradrag for - normalt - de fulde 15 pct.  

 betalt i USA, har brøken 12 3/4 pct. ingen praktisk betydning.
Artikel X Pensioner Vedrørende beskatningen af pensionsindtægter fra USA har  

 Skattedepartementet i december 1967 udsendt følgende vejledning:
A.
Offentlige pensioner For så vidt angår pensioner, der udbetales af den amerikanske stat eller  

 af en anden amerikansk offentlig myndighed, har USA i henhold til  

 overenskomstens artikel X, stk.1, beskatningsretten.
Såfremt USA herefter  

 beskatter en offentlig pension, opstår der dobbeltbeskatning, som ifølge den  

 forannævnte artikel XV ophæves ved, at Danmark i de på grundlag af den  

 samlede skattepligtige indkomst (herunder den amerikanske pension) beregnede  

 skatter, skal give et nedslag for de skatter, der er erlagt i USA af den  

 omhandlede indtægt.
Nedslag kan dog højst gives med et beløb, der svarer til,  

 hvad der af de danske skatter falder på pensionen fra USA.
B.
Social security pensions Såfremt pensionsindtægten består i »social security« eller anden  

 offentlig ydelse, der af særlige grunde ikke beskattes i USA, vil der ved  

 skatteberegningen her i landet blive givet et nedslag i de pålignede skatter  

 svarende til forholdet mellem størrelsen af den udbetalte »social  

 security« og størrelsen af den samlede indkomst.
 Fra og med 1973 beskattes social security hos modtageren dvs. evt. hos  

 hustruen.
 Skd. har udtalt, at den hidtidige praksis vedrørende den skattemæssige  

 behandling af social security fra USA skal fortsætte også i tilfælde, hvor  

 pensionen beskattes i USA med 15 pct.
 De af en skatteyder til social security erlagte ydelser betragtes som  

 amerikansk skat, hvorfor sådanne ydelser giver ret til credit, hvis arbejdet  

 er udført i USA.
 En amerikansk banks herværende filial indbetaler bidrag til amerikansk  

 social security for lokalt ansatte amerikanske statsborgere med bopæl her i  

 landet.
Udtalt, at bidragene er en fradragsberetiget driftsudgift for den herværende  

 bankfilial, at bidragene for medarbejderne er en skat, der ikke kan fradrages ved  

 deres indkomstopgørelse, at der skal indeholder A-skat også af den til bidragene svarende del af  

 medarbejdernes løn, at bidragene ikke berettiger til »credit-nedslag«, hverken i  

 medfør af art.XI (1) i den dansk-amerikanske dobbeltbeskatningsoverenskomst  

 af 6.maj 1948 eller i medfør af LL § 33, da lønnen udbetales for arbejde  

 udført her i landet, samt at der ikke i pensionsbeskatningsloven er hjemmel til at godkende  

 individuelle ordninger af den omhandlede karakter. (Skd.medd. nr.48,  

 s.21-22).
C.
Private pensioner For så vidt angår pensionsindtægter, der hidrører fra et privat selskab  

 eller lignende, tilkommer beskatningsretten Danmark i henhold til  

 overenskomstens art.X, stk.2. USA skal undlade at beskatte sådan indtægt, men  

 såfremt den pågældende pensionsmodtager er amerikansk statsborger, beskatter  

 USA dog sådanne indtægter, og der vil derfor i disse tilfælde i de danske  

 skatter blive indrømmet et nedslag, svarende til de amerikanske skatter, dog  

 højst med et beløb, der svarer til den del af de danske skatter, der  

 forholdsmæssigt falder på indtægterne fra USA.
Ad A. og C.
Efter amerikansk ret beskattes visse løbende pensioner  

 således, at modtageren er skattefri af den del af ydelserne, der  

 forholdsmæssigt svarer til hans eget bidrag til pensionsordningen, men  

 skattepligtig af den øvrige del.
Når modtagerens eget bidrag er mindre end 3  

 års pension, gennemføres skattefritagelsen dog således, at de udbetalte  

 pensionsydelser er helt skattefri, indtil der i alt er udbetalt et beløb  

 svarende til den pågældendes eget bidrag, og derefter beskattes senere  

 ydelser fuldt ud.
 Så længe pensionen er helt skattefri i USA efter denne regel, indrømmes  

 der efter omstændighederne et nedslag i de danske skatter med så stor en del  

 heraf, som forholdsmæssigt falder på den for amerikansk beskatning fritagne  

 pension.
Veteranpension behandles på samme måde som ovennævnte »social  

 security«.
Tilsvarende gælder også periodiske pensionsydelser fra  

 »United States of America Railroad Retirement Board«.
 Pension fra hæren (Retired pay) er omfattet af art.X, stk.1, i  

 overenskomsten, hvorfor Danmark i henhold til art.XV ved beregningen af  

 skatten giver nedslag for de skatter, der er erlagt i USA.
Artikel XI Vederlag for personligt arbejde I henhold til art.XI beskattes vederlag for personligt arbejde eller  

 tjenesteydelser, udøvelse af frie erhverv indbefattet, som hovedregel i det  

 land, hvori arbejdet udføres.
Herfra er der imidlertid i art.XI (2) (a) og  

 (b) 2 undtagelser:
 En 90 dages/3.000 dollars regel og en 180 dages regel.
 Vedrørende 180 dages reglen, se lsr.1980.204.
Et i USA hjemmehørende selskab havde fast driftssted i Danmark.
De  

 amerikanske ansatte, der udførte arbejde for det faste driftssted i Danmark  

 var omfattet af art.XI i den dansk-amerikanske overenskomst.
Herefter tilkom  

 beskatningsretten til de amerikanske ansattes løn alene Danmark, såfremt de  

 pågældende opholdt sig i Danmark i mere end 180 dage inden for et kalenderår.
Artikel XIII Studerende Ligningsrådet har i en bindende forhåndsbesked udtalt, at støtte fra  

 Statens Jordbrugs- og veterinærvidenskabelige Forskningsråd og fra Nato  

 Science Fellowship Programme til et forskningsprojekt i USA er omfattet af  

 overenskomstens art.XIII, uanset at den pågældende er kandidat.
 En overlæge, der som deltager i udvekslingsprogrammet under  

 Smith-Mundt-loven havde opholdt sig 6 måneder i USA som »senior  

 fellow« ved Harward universitetets hospital, blev anset for fuldt  

 indkomstskattepligtig af den fra det pågældende hospital oppebårne indtægt,  

 som ikke kunne anses for et rejselegat.
 Endvidere ville der ved indkomstopgørelsen være at indrømme fradrag for de  

 med den pågældendes egen hen- og tilbagerejse forbundne udgifter, reduceret  

 med et passende beløb for værdien af hans personlige eget forbrug.
 Endelig ville der ved skatteberegningen være at indrømme den pågældende  

 nedslag for de i USA erlagte skatter i overensstemmelse med bestemmelserne i  

 art.XV i dobbeltbeskatningsoverenskomsten.
Artikel XIV Professorreglen En »professorregel« findes i art.XIV.
 Den i art.XIV omtalte 2-års periode regnes fra den pågældendes ankomst her  

 til landet og ikke fra det tidspunkt, hvor undervisningen begynder, Skd.medd.  

 nr.5, s.55. Betingelsen om, at den pågældende skal undervise her, kan anses  

 for opfyldt, selv om undervisningen alene består i enkeltstående  

 forelæsninger eller foredrag for andre professorer eller for studerende, og  

 den pågældende iøvrigt driver forskning her i landet, Skd.medd. nr.8, s.3.
 En amerikansk professor, der i et »sabbatår« oppebar halv løn  

 fra sit amerikanske universitet, og som i denne periode skulle tilknyttes  

 Københavns Universitet, ville, såfremt stillingen her i landet var forbundet  

 med undervisning og ikke alene bestod i forskning, være skattefri her også af  

 den amerikanske lønindtægt, idet denne efter omstændighederne fandtes at  

 kunne sidestilles med det for undervisningen oppebårne vederlag (Revisorbl.  

 1968/69, s.20).
Bidrag til social security Den skat, som opkræves i USA under forkortelsen FICA berettiger også til  

 credit her, hvis arbejdet er udført i USA.
Det gælder dog ikke lønindtægt ved arbejde her i landet (art.11). Det  

 betyder f.eks., at en af arbejdstageren betalt FICA-tax (bidrag til social  

 security), fsv. denne skat har relation til arbejdet her i landet, ikke giver  

 adgang til nedslag (credit) i Danmark.
Da der er tale om en skat, vil  

 FICA-tax heller ikke kunne fradrages i indkomsten.
Lempelse efter LL § 33 Dersom en her bosat person ved salg af aktier i USA pålignes skat der, og  

 avancen opgjort efter de danske regler for opgørelse af særlig indkomst her  

 medfører påligning af særlig indkomstskat, vil der her blive indrømmet den  

 pågældende nedslag i den særlige eller almindelige indkomstskat, jfr.
LL §  

 33.
 En amerikansk statsborger med bopæl her i landet blev anset berettiget til  

 nedslag i medfør af LL § 33 for så vidt angår de skatter, den pågældende i  

 USA er pålignet af indtægter fra amerikanske kilder, som Danmark som  

 bopælsland havde beskatningsretten til i henhold til den mellem Danmark og  

 USA indgåede dobbeltbeskatningsoverenskomst, men som USA også beskatter,  

 fordi den pågældende er amerikansk statsborger.
Andre afgørelser »Texas school tax« sidestilles med en efter dansk lov  

 fradragsberettiget ejendomsskat, Skd.medd. nr.37, s.131.
 Når en her bosat person modtager underholdsbidrag fra sin i USA bosatte  

 tidligere ægtefælle til sig selv eller sit barn, indrømmes nedslag i de her  

 pålignede skatter bevillingsmæssigt ved henvendelse til skattedepartementets  

 7.kontor.
En herboende 28-årig amerikaner modtog understøttelse (Educational  

 allowance) med 298 dollars om måneden fra »Veterans  

 Administrations« i USA.
Da vedkommende dokumenterede, at understøttelsen  

 var skattefri i USA efter samme regler som veteranpension, blev beløbet i  

 overensstemmelse med Skattedepartementets afgørelse beskattet her ligesom  

 veteranpension.
 Vedrørende beskatning af trainee-indtægter under arbejde i USA henvises  

 til lsr.1958.7.
 Amerikanske statsborgere, der er stationeret her i landet i henhold til  

 den mellem Danmark og USA under 27.1.1950 afsluttede overenskomst om gensidig  

 bistand på forsvarets område, er i henhold til den nævnte overenskomst  

 skattepligtige til den danske stat efter de for diplomatisk personale  

 gældende regler.
 Vedr. inddrivelse af danske skattekrav, se SD-cirk.1985.30.
 U.S.S.R., se under Sovjetunionen.
 Vesttyskland, se under Tyskland.
Yemen Folkerepublikken (tidl.
Aden), se under Anquilla.  

 Skattedepartementet anser ikke overenskomsten for gældende.
 Zambia.
 Bekg.nr.120 af 8.12.1974 # Overenskomst af 13.9.1973 - indkomst #  

 Skattedepartementets vejledning, cirkulære nr.240 af 19.11.1974 #  

 Overenskomsten omfatter ikke formueskat, og har forsåvidt angår Danmark  

 virkning fra den 1. januar 1972.
 Overenskomsten er en creditoverenskomst.
 Beskatningsretten til vederlag og pensioner udbetalt for varetagelse af  

 offentlige hverv i den ene stats tjeneste (artikel 19, stk.1) er tillagt  

 denne stat med den virkning, at den anden stat - bopælsstaten - helt skal  

 holde lønnen og pensionen ude fra opgørelsen af den skattepligtige indkomst  

 (ren exemption).
Creditnedslag for zambiansk udbytteskat gives tillige for den  

 »underliggende selskabsskat«.
Da Zambia for tiden ikke opkræver  

 udbytteskat, gives creditnedslag alene på den underliggende zambianske  

 selskabsskat (artikel 23, stk. 2 b).
 Overenskomsten indeholder endvidere en bestemmelse om såkaldt  

 »matching-credit«, hvorved Danmark forpligter sig til også at give  

 creditnedslag for zambiansk skat, der er frafaldet i henhold til særlige love  

 (artikel 23, stk.3).
 Zanzibar, se under Tanzania.
Zimbabwe (tidl.
Rhodesia). Af bekg. nr.25 af 26.3.1986 fremgår, at den  

 udvidede dansk-britiske dobbeltbeskatningsoverenskomst af 27.3.1950 ikke  

 længere omfatter Zimbabwe (tidligere Rhodesia og Nyasaland). Overenskomsten  

 anses for bortfaldet fra 1.4.1973 for Zimbabwes vedkommende og fra 1.1.1974  

 for Danmarks vedkommende.
 Ægypten.
 Bekg. nr. 15 af 15.5.1959 - luftfart.
 Østrig.
 Bekg.nr.17 af 21.3.1962 # Overenskomst af 23.10.1961 - indkomst og formue  

 # Skattedepartementets vejledning, cirkulære nr.138 af 7.6.1962 # Bekg.nr.127  

 af 28.11.1968 - udvidelse til Færøerne # Bekg.nr.15 af 28.1.1972 -  

 ændringsprotokol af 29.10.1970 til overenskomsten # Skattedepartementets  

 cirkulære nr.90 af 25.1.1972 (aftale om gennemførelsen af fritagelsen for den  

 ved kilden fradragne skat af udbytte og renter) # Skattedepartementets  

 vejledning, cirkulære nr.137 af 22.6.1972.
 Overenskomsten er en exemptionsoverenskomst med progressionsforbehold (gl.  

 metode). (Dog credit for så vidt angår aktieudbytter, jfr. nedenfor).
 I Skattedepartementets vejledning fastslås, at i tilfælde, hvor Danmark  

 har givet afkald på beskatningsretten, kan der ikke kræves dokumentation for  

 østrigsk beskatning som betingelse for skattefrihed her i landet.
 Ifølge ændringen pr. 29.10.1970 kan aktieudbytte beskattes med 10 pct. i  

 kildelandet, hvorefter bopælslandet må indrømme nedslag, hvilket for Danmarks  

 vedkommende vil sige, at bruttoindkomsten medregnes i den skattepligtige  

 indkomst, og at der indrømmes credit-nedslag med de 10 pct. - dog højst  

 forholdsmæssigt fradrag.
Skattedepartementet har meddelt, at de ansatte hos Den Østrigske  

 Handelsdelegerede i Danmark skatteretligt skal behandles som om de var ansat  

 i Bundeswirtschaftskammer i Wien.
Handelsdelegationen anses derfor for  

 omfattet af udtrykket »andre offentligretlige juridiske personer« i  

 art.16, stk.1, således at lønindtægter som oppebæres af de ansatte, er  

 fritaget for beskatning i Danmark og i stedet undergives beskatning i Østrig.
 Vedrørende den for studerende gældende 183-dages regel udtalte Statens  

 Ligningsdirektorat, »at det alene er varigheden af den i art.17, stk.2  

 anførte lønnede beskæftigelse, der skal tages i betragtning ved opgørelsen af  

 de omhandlede 183 dage, hvorimod varigheden af det samlede ophold her i  

 landet i et kalenderår - herunder f.eks. ferie eller en ulønnet  

 undervisningsperiode - vil være uden betydning i denne relation«.
 Pensioner, der udbetales fra Pensionsversicherungsanstalt der Angestelten  

 er sociale pensioner, som er omfattet af overenskomstens art.16, nr.1.
 I lrs. 1983.155 er refereret en afgørelse, der har taget stilling til  

 spørgsmålet, om prioritetsrenter vedrørende en herboende østrigers ejendom i  

 Østrig kan holdes uden for den i art.4 nævnte indkomst af fast ejendom, ved  

 beregningen af det beløb, for hvilket der kan gives exemption her i landet.
 Landsskatteretten afgjorde, at skatteyderens skattepligtige indkomst her  

 til landet måtte afgøres på grundlag af de her gældende regler for  

 beregningen af driftsresultatet af fast ejendom, således at der skulle ske  

 fradrag for prioritetsrenter.
 Da driftsresultatet herefter var negativt, forelå der ikke nogen  

 »indkomst af fast ejendom«, der kunne berettige til  

 exemptionslempelse.
 Østtyskland, se under D.D.R.
