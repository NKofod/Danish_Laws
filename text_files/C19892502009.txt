Almindelige bestemmelser § 1.  Forkyndelser i henhold til retsplejelovgivningen  

 sker ved, at den meddelelse, der skal forkyndes, med eventuelle bilag:
§ 2.  Forkyndelser i henhold til § 1 sker for den  

 pågældende personlig eventuelt på hans militære tjenestested.
Træffes han  

 ikke i de i § 1, pkt. b og c nævnte tilfælde, kan forkyndelse ske på nævnte  

 tjenestested over for hans foresatte.
 Stk. 2.  Forkyndelser for personer, der er indkvarteret  

 på militært område, kan dog altid ske ved den pågældendes militære afdelings  

 foranstaltning.
 Stk. 3.  I militære straffesager bør forkyndelser ske  

 ved den militære afdelings foranstaltning.
 Fremgangsmåden ved forkyndelser.
 § 3.  Ved brevforkyndelse anmodes den pågældende om at  

 bekræfte modtagelsen på en genpart af dokumentet eller, hvis forkyndelsen  

 foretages ved rettens eller anklagemyndighedens foranstaltning, et særligt  

 modtagelsesbevis.
§ 4.  Ved postforkyndelse overgives meddelelsen og ved  

 stævningsmandsforkyndelse genpart af denne til den, for hvem forkyndelsen  

 sker.
Er forkyndelsen i disse tilfælde sket for hans foresatte, skal denne  

 foranledige meddelelsen videregivet til den, for hvem meddelelsen er bestemt.  

 Denne kvitterer i sidstnævnte tilfælde for modtagelsen af meddelelsen.
Stk. 2.  Ved stævningsmandsforkyndelser, der iværksættes  

 ved den militære afdelings foranstaltning over for personer, som er  

 indkvarteret på militært område, samt i militære straffesager sker  

 forkyndelser ved, at arten af det, som skal forkyndes (stævning, tilsigelse,  

 dom, kendelse, opsigelse m.v.), tilkendegives den pågældende, samtidig med at  

 den medsendte genpart overleveres ham.
Oplæsning af meddelelsen skal altid  

 ske, såfremt den, overfor hvem forkyndelsen iværksættes, begærer det.
Stk. 3.  Originaleksemplaret af det, som forkyndes, skal  

 forsynes med påtegning om tid og sted for forkyndelsen samt om, at genpart er  

 udleveret.
Militære forkortelser og datotidsgruppeangivelser må ikke  

 benyttes.
Med fornødne påtegninger skal originaleksemplaret herefter straks  

 tilbagesendes.
 Stk. 4.  Ved tilbagesendelsen af en forkyndt tilsigelse  

 til et retsmøde skal det tillige attesteres, at der er givet tilsagte  

 tjenestefrihed i anledning af retsmødet, jf. dog § 6.
§ 5.  Forkyndelser skal iværksættes og meddelelser  

 videregives på en hensynsfuld og diskret måde straks efter, at anmodning  

 herom er modtaget.
I det omfang, det er muligt, iværksættes forkyndelsen  

 eller meddelelsen ved en officer eller en anden befalingsmand til frivillig  

 tjeneste.
 § 6.  Hvis anmodning om tjenestefrihed i anledning af  

 et retsmøde undtagelsesvis af tvingende tjenstlige hensyn ikke kan  

 imødekommes, skal tjenestestedet uden fornødent ophold underrette den, der  

 har iværksat eller ønsket iværksat forkyndelsen.
 Særregler i straffesager.
§ 7.  Ved forkyndelse af anklageskrift i straffesager  

 samt ankemeddelelse skal tiltalte spørges, om han har antaget en forsvarer,  

 eller om han ønsker en forsvarer beskikket.
Forkyndelsespåtegningen skal  

 indeholde bemærkning herom og om tiltaltes erklæring.
§ 8.  Ved forkyndelse af anklageskrift i forbindelse  

 med bødeforelæg eller forelæg af konfiskation skal tiltalte spørges, om han  

 ønsker den i anklageskriftet nævnte sag afgjort ved betaling af den forelagte  

 bøde eller konfiskation.
Såfremt han erklærer, at han ikke vil betale bøden,  

 udspørges han om grunden hertil, jf. §§ 14 - 16. Forkyndelsespåtegningen skal  

 indeholde bemærkning om tiltaltes erklæring.
§ 9.  Ved forkyndelse af en fældende straffedom, der  

 er afsagt af en underret, skal det af forkyndelsespåtegningen fremgå, at  

 domfældte er vejledt om reglerne om anke af dommen, herunder om at han enten  

 straks eller senest inden 14 dage fra forkyndelsen kan påanke dommen, jf. §§  

 12 - 13. Hvis domfældte straks begærer dommen indbragt for landsretten, skal  

 han udspørges, om anken skal omfatte bedømmelsen af beviserne for hans skyld  

 eller ikke.
Domfældtes erklæring om ankegrunden skal fremgå af  

 forkyndelsespåtegningen, jf. § 15.
 § 10.  Ved forkyndelse af en betinget dom skal  

 domfældte vejledes om betydningen og virkningerne af en sådan dom, ligesom  

 han skal bibringes forståelsen af de vilkår, der eventuelt måtte være  

 fastsat, jf. § 16.
 § 11.  Ved forkyndelse af en betinget benådning eller  

 en betinget strafeftergivelse skal der gives den straffede fornøden  

 vejledning angående betydningen af den betingede benådning eller  

 strafeftergivelse, ligesom han skal bibringes forståelsen af de vilkår, der  

 eventuelt måtte være fastsat.
Vejledning om forkyndelser af den i §§ 8 - 11 nævnte art.
 § 12.  Ved forkyndelsen vejledes den pågældende i  

 fornødent omfang om følgende:
 Stk. 1.  Hvis domfældte ønsker at påanke en straffedom,  

 kan ankebegæring fremsættes mundtligt af domfældte personlig over for:
 Stk. 2.  I militære straffesager kan ankebegæring  

 endvidere fremsættes over for vedkommende auditør, rettergangschef eller en  

 foresat chef.
 Stk. 3.  Ankebegæring kan i borgerlige sager fremsættes  

 skriftligt, underskrevet af domfældte, ved meddelelse til landsrettens eller  

 statsadvokatens kontor.
 I militære straffesager skal ankebegæring dog fremsættes over for  

 landsretten, vedkommende auditør, rettergangschef eller en foresat chef.
 Stk. 4.  Domfældte skal enten i selve ankemeddelelsen  

 eller i en særlig meddelelse, der skal afgives inden 14 dage fra forkyndelsen  

 og på en af de i stk. 1, nr. 1 - 3 anførte måder, angive de grunde, hvorpå  

 han støtter sin anke.
 Stk. 5.  Domfældtes forsvarer er forpligtet til på  

 forlangende at bistå ham samt at rådgive om eventuel anke af dommen.
§ 13.  I politisager eller i militære straffesager  

 angående forhold, der ellers behandles som politisager, kan dommen kun  

 påankes af domfældte, når han har givet møde i sagen, og højere straf end 10  

 dagbøder eller bøde af 1.000 kr. eller konfiskation af genstande af  

 tilsvarende værdi eller andre offentligretlige følger er idømt.
Dog kan  

 justitsministeren respektive forsvarsministeren undtagelsesvis tillade anke.  

 Andragende herom skal normalt være fremsat inden 14 dage efter dommens  

 forkyndelse.
 Stk. 2.  Selvstændig anke med hensyn til idømt  

 erstatning kan altid ske, men sådan anke må da foretages af domfældte selv på  

 egen bekostning i de almindelige former for borgerlige sager.
 § 14.  Som grunde for sigtedes nægtelse af at vedtage  

 et bødeforelæg kan angives:
 § 15.  For dommes vedkommende kan følgende ankegrunde  

 angives:
 § 16.  Ved forkyndelse af en betinget afgørelse skal  

 den pågældendes opmærksomhed henledes på følgende:
 Stk. 2.  Hvis den pågældende i prøvetiden begår ny  

 lovovertrædelse eller overtræder de fastsatte vilkår, kan der fastsættes en  

 ubetinget straf eller træffes bestemmelse om, at en straf skal fuldbyrdes.
 Stk. 3.  Såfremt der i afgørelsen er fastsat særlige  

 vilkår, skal disse fremhæves i forbindelse med forkyndelsen.
 Ikrafttrædelse m.v.
 § 17.  KFF-B.3-1974, pkt. 16 ophæves.
 P.M.V.
 E.B.
H.
M.
Richter *) Ovenstående cirkulære er indholdsmæssigt identisk med KFF-B.. 3-1974,  

 pkt. 16, bortset fra § 13, hvor antallet af dagbøder er steget fra 6 til 10  

 og bødestørrelsen er steget fra 60 til 1.000 kr.
