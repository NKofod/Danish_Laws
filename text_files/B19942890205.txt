Gyldighedsområde Disse tekniske bestemmelser specificerer de tekniske krav og tilhørende  

 prøvningsforskrifter, som 27 MHz privatradioanlæg skal overholde for at kunne  

 typegodkendes.
 Hjemmelsgrundlaget for disse tekniske bestemmelser fremgår af § 7 i  

 Ministeriet for Kommunikation og Turismes bekendtgørelse nr. 738 af 13.  

 august 1994 om radioanlæg i forbindelse med landmobile og andre landbaserede  

 radiotjenester.
Ikrafttræden Disse tekniske bestemmelser træder i kraft 1. september 1994 og erstatter  

 post- og telegrafvæsenets »Tekniske bestemmelser for privatradioanlæg  

 (27 MHz), Målemetoder og specifikationer m.m.«, April 1985.
Overgangsbestemmelser Indtil 1. september 1996 vil privatradioanlæg tillige kunne godkendes  

 efter post- og telegrafvæsenets »Tekniske bestemmelser for  

 privatradioanlæg (27 MHz). Målemetoder og specifikationer m. m.«, April  

 1985.
Typegodkendelse Fremgangsmåden for opnåelse af typegodkendelse fremgår af § 5 i  

 Ministeriet for Kommunikation og Turismes bekendtgørelse nr. 738 af 13.  

 august 1994 om radioanlæg i forbindelse med landmobile og andre landbaserede  

 radiotjenester.
Tekniske krav De tekniske krav med tilhørende prøvningsforskrifter, som anlægget skal  

 opfylde, fremgår af følgende ETSI standard:
 - ETS 300 135, June 1991: Radio Equipment and Systems Angle-modulated  

 Citizens' Band radio equipment (CEPT PR 27 Radio Equipment) Technical  

 characteristics and methods of measurements.
 Der gælder endvidere:
 - De tilladte kanaler og bærebølgefrekvenser fremgår af Ministeriet for  

 Kommunikation og Turismes bekendtgørelse nr. 738 af 13. august 1994 om  

 radioanlæg i forbindelse med landmobile og andre landbaserede radiotjenester,  

 bilag 1.
 - Anlægget må alene være indrettet for sendetype F3EJN (frekvensmoduleret  

 telefoni) eller G3EJN (fasemoduleret telefoni).
 Rekvirering af love, bekendtgørelser, standarder m.v.
 Love, bekendtgørelser og tekniske bestemmelser kan fås ved henvendelse til  

 Telestyrelsen.
 ETSI standarder kan købes hos Telestyrelsen.
 ITU rekommandationer kan købes direkte hos ITU, Place des Nations, CH-1211  

 Geneve 20, tlf.: +41 22 730 51 11, fax: +41 22 730 51 94 eller +41 22 733 72  

 56 eller eventuelt gennem Telestyrelsen.
 CEPT rekommandationer og NET standarder kan købes hos Office de Liaison  

 CEPT, Case postale, CH-3001 Berne, Schweiz, tlf.: +41 31 338 15 01, fax: +41  

 31 338 2078 eller eventuelt gennem Telestyrelsen.
 ISO/CEN/CENELEC/IEC/DS standarder kan købes hos Dansk Standard,  

 Baunegaardsvej 73, 2900 Hellerup, tlf.: 39 77 01 01, fax: 39 77 02 02.
 (* 1)I disse tekniske bestemmelser fastsættes af hensyn til den effektive  

 udnyttelse af radiofrekvensspektret visse krav med relation til anlæggenes  

 elektromagnetiske kompatibilitet.
