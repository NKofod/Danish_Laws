Nr LSF 133 Forslag til Lov om ændring af ligningsloven (Afkortning af  

 afskrivningsperioden for goodwill m.m.) Fremsat af skatteministeren (Carsten Koch) den 9. december 1997 Vedtaget ved tredjebehandling den 19. december 1997 Lov nr. 1105 af 29/12/1997 § 1 I lov om påligningen af indkomstskat til staten (ligningsloven), jf.  

 lovbekendtgørelse nr. 819 af 3. november 1997, foretages følgende ændringer:
 1. I § 16 F, stk. 1 og 2, ændres »en periode af  

 10 år med 10 pct. årligt« til: »en periode af 7 år med 1/7  

 årligt«.
 2. I § 16 F, stk. 3, 1. pkt., ændres »en periode af 10  

 år« til: »en periode af 7 år«.
§ 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning for aktiver, der erhverves den 1.  

 januar 1998 eller senere, og for godtgørelser og vederlag, hvor pligten til  

 at udrede de omhandlede ydelser indtræder den 1. januar 1998 eller senere.
Oprindeligt fremsat forslag § 1 I lov om påligningen af indkomstskat til staten (ligningsloven), jf.  

 lovbekendtgørelse nr. 819 af 3. november 1997, foretages følgende ændringer:
 1. I § 16 F, stk. 1 og 2 , ændres »en periode  

 af 10 år med 10 pct. årligt« til: »en periode af 7 år med 1/7  

 årligt«.
 2. I § 16 F, stk 3, 1. pkt. , ændres »en periode af 10  

 år« til: »en periode af 7 år«.
§ 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning for aktiver, der erhverves den 1.  

 januar 1998 eller senere, og for godtgørelser og vederlag, hvor pligten til  

 at udrede de omhandlede ydelser indtræder den 1. januar 1998 eller senere.
Bemærkninger til lovforslaget Forslaget er en følge af forhandlingerne om finansloven for 1998 mellem  

 regeringen, CD, Venstre og Det Konservative Folkeparti.
Forslaget skal lette mulighederne for overdragelse af virksomheder i  

 forbindelse med generationsskifte.
Dette sker gennem en forbedring af de  

 nuværende regler for afskrivning på goodwill og andre immaterielle aktiver.  

 Afskrivningsperioden foreslås afkortet fra de nuværende 10 til 7 år.
 Forslaget er en imødekommelse af den kritik, som har været rejst af, at  

 goodwillbeskatningen i dens nuværende udformning hæmmer muligheden for at  

 gennemføre generationsskifte i dansk erhvervsliv.
 Efter de gældende regler kan vederlag for erhvervelse af goodwill  

 afskrives over en periode af 10 år med 10 pct. årligt, jf. ligningslovens §  

 16 F, stk. 1.
 Vederlag for erhvervelse af tidsbegrænsede eller tidsubegrænsede  

 rettigheder såsom særlig fremstillingsmetode eller lignende (knowhow),  

 patentret, forfatter- og kunstnerret og ret til mønster eller varemærke samt  

 retten ifølge en udbytte-, forpagtnings- eller lejekontrakt kan afskrives med  

 lige store årlige beløb over et til rettigheden svarende åremål eller -  

 såfremt rettigheden er tidsubegrænset - over en periode af 10 år med 10 pct.  

 årligt, jf. ligningslovens § 16 F, stk. 2.
 Godtgørelse i anledning af opgivelse af agentur eller lignende, vederlag  

 for påtagelse af indskrænkninger i adgangen til fri erhvervsudøvelse  

 (konkurrenceklausuler), når vederlaget ydes een gang for alle, og vederlag  

 for afløsning af pensionstilsagn, der ikke er afdækket i et pensionsinstitut,  

 afskrives efter de gældende regler over en periode af 10 år, jf.  

 ligningslovens § 16 F, stk. 3.
 Lovforslaget går som nævnt ud på at afkorte den beskrevne gældende  

 10-årige afskrivningsperiode til 7 år.
Hensynet til neutraliteten i beskatningen af forskellige immaterielle  

 aktiver tilsiger, at der i videst muligt omfang gælder ensartede  

 afskrivningsregler for de forskellige former for immaterielle aktiver.
Ved  

 den foreslåede afkortning af den generelle 10-årige afskrivningsperiode til 7  

 år vil afskrivningsperioden stadig være den samme for eksempelvis goodwill,  

 konkurrenceklausuler, lejekontrakter og patentrettigheder m.v.
Med de  

 foreslåede ensartede afskrivningsregler undgås fortsat tidligere tiders  

 vanskelige afgrænsning af, om køberen af en virksomhed har betalt for  

 overtagelse af goodwill, for sælgerens påtagelse af en konkurrenceklausul  

 eller for overtagelse af en eksisterende lejekontrakt.
Det har eksempelvis  

 tidligere i praksis vist sig vanskeligt at afgøre, om en forretnings gunstige  

 beliggenhed afspejler sig i lejekontraktens værdi, eller om den influerer på  

 størrelsen af den tilknyttede goodwill.
Provenumæssige konsekvenser Der foreligger ikke statistiske oplysninger vedrørende den årlige  

 omsætning af goodwill og andre immaterielle aktiver.
Reduktionen af  

 afskrivningsperioden fra 10 til 7 år indebærer, at de årlige afskrivninger  

 stiger fra 10 pct. til 14 2/7 pct.
 Hvis det lægges til grund, at den årlige tilgang af afskrivningsberettiget  

 goodwill m.v. udgør 2,5 mia. kr., og at den foreslåede kortere  

 afskrivningsperiode medfører ekstraordinære handler for allerede anskaffet  

 goodwill m.v. for at drage fordel af afkortningen af afskrivningsperioden,  

 skønnes lovforslaget med stor usikkerhed at medføre et provenutab på ca. 15  

 mill. kr. i indkomståret 1998. Heraf ca. 5 mill. kr. for kommunerne.  

 Finansårsvirkningen i 1998 skønnes til ca. 10 mill. kr.
 I 1999 skønnes provenutabet til i størrelsesordenen 100 mill. kr., og det  

 vil gradvis stige til i størrelsesordenen 300 mill. kr. i 2004, hvorefter det  

 falder til nul i 2007, når en årlig omsætning på 2,5 mia. kr. fastholdes som  

 forudsætning.
Administrative konsekvenser Lovforslaget skønnes ikke at have nævneværdige administrative  

 konsekvenser.
Økonomiske og administrative konsekvenser for erhvervslivet Lovforslaget skønnes ikke at indebære nævneværdigt administrativt mer-  

 eller mindrearbejde for erhvervsvirksomhederne.
 Med lovforslaget tilsigtes at lette generationsskifteproblemerne i  

 erhvervslivet.
 Den kortere afskrivningsperiode giver umiddelbart køberen en  

 likviditetslettelse, der dog afhængig af markedsforholdene kan blive  

 kapitaliseret i en højere afståelsessum/ købesum for goodwill m.v.
Miljømæssige konsekvenser Lovforslaget skønnes ikke at indebære miljømæssige konsekvenser.
Forholdet til EU-retten Lovforslaget skønnes ikke at have EU-retlige aspekter.
Bemærkninger til de enkelte bestemmelser Til § 1 Det foreslås, at den generelle 10-årige afskrivningsperiode for  

 immaterielle aktiver afkortes til 7 år.
Til § 2 Det foreslås, at loven træder i kraft dagen efter bekendtgørelsen i  

 Lovtidende, og at loven får virkning for immaterielle aktiver, der erhverves  

 den 1. januar 1998 eller senere, og for godtgørelser og vederlag, hvor  

 pligten til at udrede de omhandlede ydelser indtræder den 1. januar 1998  

 eller senere.
Skriftlig fremsættelse (9. december 1997) Skatteministeren (Carsten Koch):
 Herved tillader jeg mig at fremsætte:
 Forslag til lov om ændring af ligningsloven. (Afkortning af  

 afskrivningsperioden for goodwill m.m.).
(Lovforslag nr.
L 133).
 Lovforslaget går ud på, at afskrivningsperioden for goodwill og andre  

 immaterielle aktiver afkortes fra 10 til 7 år med henblik på at lette  

 generationsskifteproblemerne i erhvervslivet.
 Forslaget er en følge af forhandlingerne om finansloven for 1998 mellem  

 regeringen, CD, Venstre og Det Konservative Folkeparti.
 Idet jeg i øvrigt henviser til forslagets bemærkninger, skal jeg anbefale  

 det til tingets velvillige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget.
§ 1 I lov om påligningen af indkomstskat til staten (ligningsloven), jf.  

 lovbekendtgørelse nr. 819 af 3. november 1997, foretages følgende ændringer:
 1. I § 16 F, stk. 1 og 2 , ændres »en periode  

 af 10 år med 10 pct. årligt« til: »en periode af 7 år med 1/7  

 årligt«.
 2. I § 16 F, stk 3, 1. pkt., ændres »en periode af 10  

 år« til: »en periode af 7 år«.
 § 16 E . Ved opgørelsen af den skattepligtige indkomst medregnes:
 1) Fortjeneste eller tab ved afhændelse, afståelse eller opgivelse af den  

 til en erhvervsvirksomhed knyttede goodwill.
 2) Fortjeneste eller tab ved afhændelse, afståelse eller opgivelse af  

 tidsbegrænsede eller tidsubegrænsede rettigheder såsom særlig  

 fremstillingsmetode eller lignende (knowhow), patentret, forfatter- og  

 kunstnerret og ret til mønster eller varemærke.
 3) Fortjeneste eller tab ved afhændelse, afståelse eller opgivelse af  

 retten ifølge en udbytte-, forpagtnings- eller lejekontrakt.
 4) Godtgørelse i anledning af opgivelse af agentur eller lignende.
 5) Vederlag for påtagelse af indskrænkninger i adgangen til fri  

 erhvervsudøvelse (konkurrenceklausuler), når vederlaget ydes een gang for  

 alle.
 6) Vederlag for afløsning af pensionstilsagn, der ikke er afdækket i et  

 pensionsinstitut.
- - - § 16 F.
Ved erhvervelse af goodwill er erhververen berettiget til  

 at afskrive det ydede vederlag i sin skattepligtige indkomst over en periode  

 af 10 år med 10 pct. årligt.
Afskrivning foretages på grundlag af  

 anskaffelsessummen omregnet efter § 16 E, stk. 6.
Stk. 2. Ved erhvervelse af en rettighed af den i § 16 E, stk. 1,  

 nr. 2 eller nr. 3, omhandlede art er erhververen berettiget til at afskrive  

 det ydede vederlag i sin skattepligtige indkomst med lige store årlige beløb  

 over et til rettigheden svarende åremål eller - såfremt rettigheden er  

 tidsubegrænset - over en periode af 10 år med 10 pct. årligt.
Afskrivning  

 foretages på grundlag af anskaffelsessummen omregnet efter § 16 E, stk. 6.
Stk. 3. De i § 16 E, stk. 1, nr. 4, 5 og 6, omhandlede ydelser  

 afskrives i yderens skattepligtige indkomst over en periode af 10 år.
Udgør  

 ydelser af denne art tilsammen mindre end 5 pct. af den samlede lønudgift i  

 yderens virksomhed i det pågældende indkomstår, fradrages de dog fuldt ud ved  

 opgørelsen af den skattepligtige indkomst for dette indkomstår.
Afskrivning  

 eller fradrag foretages på grundlag af godtgørelsen henholdsvis vederlaget  

 omregnet efter § 16 E, stk. 6.
