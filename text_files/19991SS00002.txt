Beretning afgivet af Retsudvalget den 24.  

 februar 2000 Beretning om visse ændringer i kasinolovgivningen På et møde i Retsudvalget den 18. januar 2000  

 besvarede justitsministeren samrådsspørgsmål P:
 »Hvad er ministerens holdning til følgende 4  

 forslag til ændringer af kasinolovgivningen:
 På samme møde besvarede skatteministeren  

 samrådsspørgsmål O:
» Baggrunden for samrådene var bl.a. en deputation fra  

 Dansk Casinoforening den 2. december 1999 samt en skriftlig  

 fælleshenvendelse fra HK/Service, Restaurations- og Bryggeriarbejder  

 Forbundet og Dansk Casinoforening den 20. april 1999, som justitsministeren  

 kommenterede den 2. juni 1999, jf. alm. del -  

  bilag 778 og 910 (folketingsåret 1998-99) samt 327  

 (folketingsåret 1999-2000).
Efter samrådene den 18. januar 2000 besluttede et  

 flertal i udvalget at afgive en beretning om de 4 konkrete forslag til  

 ændringer af lovgivningen om spillekasinoer, som var opstillet i  

 samrådsspørgsmål P.
Beretningen har været  

 drøftet på to møder.
Indstillinger Et flertal (Venstres, Det Konservative Folkepartis,  

 Dansk Folkepartis, Centrum-Demokraternes, Enhedslistens og Frihed 2000 s  

 medlemmer af udvalget) opfordrer justitsministeren til snarest muligt og  

 inden udgangen af marts måned 2000 at tage initiativ til at  

 gennemføre de 4 ændringer nævnt i  

 samrådsspørgsmål P, dels ved inden udgangen af marts  

 måned 2000 at fremsætte et forslag til ændring af lov om  

 spillekasinoer, jf. lovbekendtgørelse nr. 861 af 10. oktober 1994,  

 således at loven kan få virkning fra 1. juli 2000, dels ved inden  

 udgangen af marts måned 2000 at ændre bekendtgørelse nr.  

 496 af 13. juni 1994 om spillekasinoer med 1. april 2000 som  

 ikrafttræden.
Flertallet finder ikke, at den revision af lovgivningen,  

 som i forbindelse med en lovændring helt tilbage i 1993 blev stillet  

 branchen i udsigt i folketingsåret 1997-98, skal forsinkes yderligere  

 ved at kæde den sammen med det udspil, som skatteministeren i  

 øjeblikket forbereder på hele spilleområdet.  

 Skatteministerens udspil er en opfølgning på Justitsministeriets  

 Forlystelsesudvalgs betænkning fra 1997 om spil på  

 forlystelsessteder, i restaurationer og foreninger.
Skatteministeren har  

 oplyst, at lovændringerne på dette område tidligst kan  

 ventes fuldt ud gennemført den 1. januar 2001.
Flertallet henviser endvidere til, at justitsministeren i  

 bemærkningerne til lovforslag nr.
L 34 fremsat den 26. marts 1998  

 erklærede sig positivt indstillet på at ændre reglerne,  

 således at jackpotgevinster kunne udbetales på check.
Samme  

 positive indstilling gentog justitsministeren over for udvalget i kommentaren  

 den 2. juni 1999 til fælleshenvendelsen, jf. alm. del -  

  bilag 910 (folketingsåret 1998-99). Flertallet er opmærksom  

 på, at justitsministeren ved brev af 18. februar 2000 har orienteret  

 Retsudvalget om sit initiativ til ændring af  

 spillekasinobekendtgørelsen med det formål, at jackpotgevinster  

 kan udbetales på check, jf. alm. del -  

  bilag 580.
 Heller ikke i forbindelse med samrådene har de to  

 ministre efter flertallets opfattelse kunnet dokumentere, at en  

 gennemførelse af de 4 ændringer vil forvride balancen i forhold  

 til øvrige former for spil, sådan som justitsministeren ellers  

 har påstået.
 Et mindretal inden for flertallet (Centrum-Demokraternes  

 medlem af udvalget) finder det uhensigtsmæssigt, at den ved  

 lovændringen i 1993 forudsatte revision, der skulle være  

 foretaget i folketingsåret 1997-98, endnu ikke er gennemført.
 CD har overvejet justitsministerens argumenter fra  

 samrådet den 18. januar om, at ændringer i regelsættet  

 bør afvente afrapportering fra Skatteministeriets arbejdsgruppe med  

 henblik på at skabe et samlet grundlag til vurdering af den forventede  

 udvikling på det danske spillemarked og en vurdering af Internettets  

 betydning for indretningen af fremtidens spillemarked.
 Generelt er CD enig i, at regulering af spil mest  

 hensigtsmæssigt ses i en sammenhæng, men partiet finder  

 imidlertid ikke med udgangspunkt i det udkast, som skatteministeren netop har  

 sendt i høring vedrørende en lov om gevinstgivende  

 spilleautomater, hvoraf det bl.a. klart fremgår, at spilleautomater i  

 kasinoer fortsat skal være genstand for særskilt regulering, at  

 der er grundlag for at antage, at de 4 foreslåede ændringer vil  

 medføre en forvridning i forhold til det øvrige spillemarked.
 Derfor tilslutter CD sig flertallets opfordring til  

 justitsministeren med hensyn til entréfastsættelse,  

 mindsteindsats samt udbetaling af jackpotgevinster ved checks og konstaterer  

 med tilfredshed, at justitsministeren allerede har sendt et udkast med hensyn  

 til (gen)indførelse af checkregel i høring.
CD tilslutter sig også en udvidelse af tidsrummet  

 for opbevaring af de gæsteoplysninger, som kasinoerne efter loven skal  

 registrere.
CD tilslutter sig videre, at visse oplysninger om gæsterne  

 kan videregives til de andre kasinoer i Danmark, men ønsker i denne  

 henseende at påpege, at der er tale om udveksling af personoplysninger  

 mellem selvstændige private virksomheder, hvilket bør mane til  

 forsigtighed.
Hensynet til at sikre kasinoer og deres gæster imod  

 falskspillere og lignende vejer dog tungt, og mindretallet kan derfor  

 tilslutte sig, at oplysninger, som registreres på spærreliste i  

 henhold til kasinolovens § 9 c, kan videregives til de øvrige  

 kasinoer.
Derimod finder CD ikke, at der bør kunne videregives  

 oplysninger om »egenregistrerede«  

 efter lovens § 9 b uden den registreredes skriftlige samtykke.
 CD finder endvidere, at det i forbindelse med  

 lovændring som den ovenfor nævnte bør præciseres, at  

 der ved sletning i henhold til lovens § 9 c, stk. 2, gives underretning til  

 samtlige kasinoer.
 Et mindretal (Socialdemokratiets og Det Radikale  

 Venstres medlemmer af udvalget) finder, at en endelig stillingtagen til de 4  

 ændringsforslag bør afvente en afklaring af de  

 igangværende overvejelser om den fremtidige regulering af  

 spillemarkedet i dets helhed.
 Sporadiske ændringer er efter regeringspartiernes  

 opfattelse ikke hensigtsmæssige, når der samtidig arbejdes med  

 forberedelser af en ny spillelov, der skal regulere hele  

 spilleområdet.
 I den forbindelse skal der tages stilling til en lang  

 række detaljer, der skal hænge indbyrdes sammen.
 De 4 ændringsforslag kunne passende indgå i de  

 igangværende overvejelser og ikke gennemføres separat.
Et andet mindretal (Socialistisk Folkepartis medlem  

 af udvalget) undrer sig over, med hvilken ildhu flertallet har ønsket  

 denne sag fremmet.
SF er enig i, at den forudsatte revision, som  

 lovændringen fra 1993 rummer, burde have givet anledning til, at  

 regeringen havde taget spørgsmålet op tidligere.
Men at det  

 skulle betyde, at regeringen inden udgangen af marts måned skal tvinges  

 til at fremsætte lovforslag og gennemføre andre konkrete  

 ændringer, finder SF ikke fornuftigt bl.a. ud fra et ønske om  

 størst mulig kvalitet i lovgivningen.
Med hensyn til de konkrete  

 ændringer, som flertallet ønsker gennemført, vil SF ikke  

 afvise, at der er behov for at gennemføre nogle ændringer, der  

 peger i den retning, uden at det dog nødvendigvis er de 4 konkrete  

 ændringer   bortset fra, at jackpot bør kunne udbetales på  

 check.
For SF er det afgørende, at spil foregår under  

 kontrollerede former, og at lovgivningen ikke fremmer spil i et omfang, der  

 er til skade for det enkelte menneske og den enkelte familie.
Derfor havde SF  

 foretrukket, at eventuelle ændringer gennemføres efter et udspil  

 fra regeringen på baggrund af betydelig grundigere overvejelser end  

 dem, der nu foreligger, ikke mindst af hensyn til kvaliteten i lovgivningen.
 Et tredje mindretal (Kristeligt Folkepartis medlem  

 af udvalget) beklager, at regeringen ikke på et tidligere tidspunkt har  

 fulgt op på den betænkning om spil, der blev afgivet af  

 Forlystelsesudvalget i 1997, og finder det forståeligt, at  

 kasinobranchen er utålmodig med hensyn til en revision af  

 kasinolovgivningen.
 Kristeligt Folkeparti kan tilslutte sig ønsket om,  

 at jackpotgevinster kan udbetales på check, og at kasinoerne skal kunne  

 opbevare oplysningerne om gæsterne i længere tid.
 Derimod kan Kristeligt Folkeparti ikke tilslutte sig  

 ønsket om, at entreen kan fastsættes frit, og at  

 mindsteindsatsen på automaterne skal nedsættes.
 Kristeligt Folkepartis vil ikke lette adgangen til spil  

 på kasinoer.
