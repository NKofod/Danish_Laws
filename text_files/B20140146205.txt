Bekendtgørelse om ændring af bekendtgørelse om Erhvervsankenævnet § 1 I bekendtgørelse nr. 1154 af 18. december 1994 om Erhvervsankenævnet, som ændret ved bekendtgørelse nr. 226 af 10. marts 2010 og bekendtgørelse nr. 1269 af 7. november 2013, foretages følgende ændringer:
 1. Indledningen affattes således:
»I medfør af § 3 og § 7 i lov om Erhvervsankenævnet, jf. lovbekendtgørelse nr. 1374 af 10. december 2013, fastsættes:« 2. I § 5 indsættes efter stk. 1 som nyt stykke:
»Stk. 2. Forudsætter afgørelsen kendskab til fondsretlige forhold, skal de medvirkende sagkyndige udpeges blandt de sagkyndige, der har særligt kendskab til området.« Stk. 2 bliver herefter stk. 3.
§ 2 Bekendtgørelsen træder i kraft den 1. januar 2015.
