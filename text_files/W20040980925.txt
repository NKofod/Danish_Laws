 Landsskatteretskendelse vedr. medlemsudlodning.
 Der klages over, at merværdi ved  

 Foreningenen Bs tegning af aktier til overkurs ved kapitaludvidelse i  

 datterselskab er anset for en skattepligtig medlemsuddeling efter  

 statsskattelovens  

 § 4.
Landsskatterettens afgørelse Merværdi af aktier ved tegning til  

 overkurs anset for skattepligtig medlemsuddeling, 7.238.979 kr.
 Landsskatteretten anser A A/S for at  

 have modtaget en skattepligtig medlemsudlodning for indkomståret 2001 på  

 7.239.235 kr.
Sagens oplysninger A A/S´s hovedaktivitet er salg af  

 forarbejdede frø en gros og detail.
A A/S er ejet af fonden C.
Indkomståret  

 2001 vedrører perioden 1. juli 2000 til 30. juni 2001.
Foreningen B blev stiftet i 1977 af en  

 kreds af danske frøvirksomheder, hvor der i 2000 var 4 virksomheder herunder  

 A  

 A/S, tilbage som medlemmer.
Det fremgår af foreningens vedtægter, at  

 Foreningens  

 formål er at forvalte formuen bedst mulig og igennem tilskud at billiggøre  

 medlemmernes udgifter til basisfrø og licensudgifter.
Foreningen har  

 igennem  

 de senere år alene haft kontingentindtægter og afkast af værdipapirer.
Pr.  

 31.  

 marts 2000 udgjorde foreningens aktiver på 12.774.216 kr. af  

 værdipapirbeholdninger og tilgodehavender, mens gælden bestod af skyldig skat  

 på 128.000 kr. og anden gæld på 7.000 kr.
 Efter forgæves forsøg på at få 2 af  

 medlemmerne ekskluderet af foreningen, blev der indgået forlig, således at  

 der  

 blev udbetalt 3.539.982 kr. i perioden 1. april 2000 til 31. marts 2001 til  

 de  

 to medlemmer i forbindelse med deres udtræden af foreningen.
 Ifølge vedtægter af 18. november 2000  

 punkt 3.1 består Foreningen B nu af medlemmerne A A/S med 82,59 % og A/S D  

 med  

 17,41 %. Af vedtægternes punkt 11.3 fremgår det, at ved opløsning af  

 foreningen  

 fordeles formue og gæld til medlemmer i forhold til deres forholdsmæssige  

 indbetaling på likvidationstidspunktet og i overensstemmelse med den i punkt  

 3.1 anførte fordelingsnøgle.
Den 1. oktober 2000 stiftede A A/S og  

 A/S D selskabet A/S E med en nom. aktiekapital på 500.000 kr.
På samme dag  

 som  

 A/S E blev stiftet, foretog Foreningen B en kapitalforhøjelse i A/S E på nom.  

 25.000 kr. til kurs 36.000, således at aktiekapitalen herefter udgjorde nom.  

 525.000 kr.
Foreningens kapitalforhøjelse blev foretaget dels kontant med  

 56.000 kr. og dels ved apportindskud i form af værdipapirer, i alt 9.000.000  

 kr.
Af foreningens regnskab for indkomståret 2000 fremgår det, at  

 egenkapitalen  

 blev reduceret fra primo 12.666.176 kr. til ultimo 614.056 kr.
De to  

 væsentligste poster for nedgangen skyldes betaling af afståelsesvederlag på  

 3.539.982 kr. til de to udtrædende medlemmer, samt nedskrivning på 8.547.619  

 kr. af aktier (fra anskaffelsessum til indre værdi) for de tegnede aktier til  

 overkurs 36.000 i A/S E.
 Af fremlagt stiftelsesoverenskomst  

 mellem A A/S og A/S D vedrørende A/S E fremgår bl.a. følgende:
Selskabets aktiekapital er kr.  

 525.000,00  skriver kroner femhundredeogtotitusinde øre 00  som  

 tegnes ved  

 tilførsel af nærværende stiftelsesoverenskomst.
Selskabets aktiekapital  

 tegnes  

 af:
A A/S, nominelt kr.  

 	  

 423.450,00 A/S D, nominelt kr.  

 	  

 76.550,00 Foreningen B, nominelt  

  

 kr. 25.000,00 I alt nominelt  

 kr. 525.000,00 Den af stifterne  A A/S og A/S D -  

 tegnede aktiekapital  i alt kr. 500.000,00  tegnes til kurs 100  

 og indbetales  

 kontant.
Den af foreningen B tegnede aktiekapital  nominelt kr.  

 25.000,00  tegnes  

 til kurs 36.000 og indskydes dels i kontanter, dels ved apportindskud i form  

 af  

 danske børsnoterede obligationer og aktier. Det fremgår af A/S Es vedtægter, at  

 dets formål er køb og salg af basisfrø, licenser og dermed beslægtet  

 virksomhed  

 samt formueforvaltning.
A A/S har oplyst, at A/S E har overtaget Foreningen  

 Bs  

 formål og aktivitet.
 Efter den foretagne kapitaludvidelse er  

 aktiekapitalen i A/S E på nom. 525.000 kr. fordelt således:
 Nom. kr.
Ejer % Tegningskurs Indskud kr.
A A/S 423.450 80,66 100 423.450 A/S D 76.550 14,58 100 76.550 Foreningen B 25.000 4,76 36.000 9.000.000 I alt 525.000 100 9.500.000 A A/S har i regnskabet for indkomståret  

 2001 anført værdi af aktier i A/S E med 7.682.586 kr., idet faktisk  

 anskaffelsessum på 423.450 kr. er reguleret til indre værdi.
 Følgende fremgår af referat af  

 bestyrelsesmøde af 5. maj 1999:
2 medlemmer ville på et bestyrelsesmøde  

 den 19. maj 1999, blive ekskluderet af B, og B ville herefter blive omdannet  

 til et A/S med henblik på at få formuen skattefrit udbetalt indenfor 3 år.  

 Formuefordelingen  

 var 84,68 % til A og 15,32 % til D. Følgende fremgår af referat af  

 bestyrelsesmøde af 25. august 2000:
Fordelingen af Bs midler er herefter  

 8.767.796 kr. til A og 1.585.015 kr. til D.
Det er planen at omdanne B til et  

 aktieselskab for at kunne hæve formuen skattefrit i løbet af 3. år. Det fremgår af revisionsprotokollat af  

 17. oktober 2001 for A A/S, at ejerskab af kapitalandele i A/S E forventes  

 opretholdt  

 i mindst 3 år og efter 3 års ejerskab vil en fortjeneste ved salg af aktierne  

 være skattefri.
 Følgende fremgår af aktionæroverenskomst  

 af 22. december 2000 mellem A A/S, A/S D og Foreningen B.
11.1. Beslutning om selskabets  

 likvidation kan i de første 3 år fra stiftelsen alene træffes ved en  

 enstemmig  

 beslutning blandt samtlige aktionærer.
Efter udløbet af 3 års perioden kan  

 beslutning herom træffes ved kvalificeret majoritet som anført i selskabets  

 vedtægter. A A/S´s repræsentant har oplyst, at  

 efter etableringen af A/S E har Foreningen B været uden aktivitet, og  

 foreningen har alene ejet aktier i A/S E.
 A A/S´s repræsentant har endvidere  

 oplyst, at formuen i Foreningen B er kommet fra salg af foreningens  

 forædlingsaktivitet i 1990. Det var herefter foreningens hensigt at lade  

 pengene blive stående i foreningen, og på et passende tidspunkt investere i  

 nye  

 planteforædlingsaktiviteter sammen med en ekstern partner.
Vedrørende stiftelsen af A/S E har A  

 A/S´s repræsentant oplyst, at aktieselskabsformen skulle være medvirkende til  

 at tiltrække eksterne partnere til et forædlingssamarbejde.
Endvidere er det  

 oplyst,  

 at der i efteråret 2001 blev afholdt møder mellem F, Tyskland A/S D og A A/S  

 om  

 opbygningen af en fælles forædlingsaktivitet, og at det var tanken, at A/S E  

 skulle investere i denne aktivitet.
F meddelte efter længere overvejelse, at  

 de  

 alligevel ikke ville være med til det drøftede samarbejde.
Endvidere er det  

 oplyst, at ved A A/S´s køb af F i 2003 blev det meddelt partnerne i F, at det  

 kunne blive A/S E, der ville investere i Fs græsforædling.
A/S Es regnskaber for 2000/2001,  

 2001/2002 og 2002/2003 er fremlagt.
De fremgår af regnskaberne, at A/S  

 Es  

 aktivitet består i investering i værdipapirer, primært obligationer og aktier  

 og dermed beslægtet virksomhed.
Af regnskabet for 2000/2001 fremgår det,  

 at der var indtægter på 597.569 kr. bestående af renteindtægter og  

 lignede  

 indtægter, renteudgifter og lignende udgifter på 224.659  

 kr., og administrationsudgifter  

 på 28.226 kr.
Vedrørende finansielle anlægsaktiver (aktier og obligationer)  

 fremgår det, at der har været en tilgang på 16.647.400 kr. og en afgang på  

 7.048.547 kr.
Af regnskabet for 2001/2002 fremgår det,  

 at der var indtægter på 478.542 kr. bestående af renteindtægter og  

 lignede  

 indtægter, renteudgifter og lignende udgifter på 896.302  

 kr., og administrationsudgifter  

 på 47.106 kr.
Vedrørende finansielle anlægsaktiver (aktier og obligationer)  

 fremgår det, at der har været en tilgang på 7.132.730 kr. og en afgang på  

 7.062.441 kr.
Af regnskabet for 2002/2003 fremgår det,  

 at der var finansielle indtægter på 824.443 kr. bestående af renteindtægter,  

 kursregulering af aktier og fortjeneste på obligationer.
Finansielle udgifter  

 udgjorde  

 245.166 kr., og eksterne udgifter udgjorde 13.840 kr.
Værdipapirer,  

 kapitalandele og likvide beholdninger, i alt 9.478.670 kr. er anset for  

 omsætningsaktiver.
Den kommunale skattemyndigheds  

 afgørelse Merværdien af A A/S´s aktier på  

 7.238.979 kr. i forbindelse med kapitaludvidelsen i A/S E må reelt anses for  

 værende en skattepligtig medlemsuddeling efter statsskattelovens § 4.
 Ifølge praksis kan vilkår i civilretlige  

 gyldige aftaler alene tilsidesættes skattemæssigt, såfremt aftaleparterne  

 er interesseforbundne, og de indgåede vilkår  

 ikke svarer til markedsvilkårene for den pågældende aftale.
Uanset aftalernes civilretlige gyldighed  

 findes dispositionerne ud fra en samlet vurdering af arrangementet ikke  

 skattemæssigt at kunne kvalificeres som selvangivet af selskabsdeltagerne.  

 Allerede på tidspunktet for stiftelsen af A/S E kan det konstateres, at  

 investeringen vil medføre en ikke ubetydelig skattebesparelse, der alene kan  

 finde sted på grund af et interessefællesskab mellem aftaleparterne, og at  

 arrangementet afviger fra markedsbestemte vilkår.
Dispositionerne savner  

 således et egentligt forretningsmæssigt grundlag, og er alene begrundet i  

 skattemæssige hensyn.
Dispositionerne må vurderes i deres  

 helhed, således at man i stedet for at aftale en uddeling af foreningens  

 formue  

 på almindelige vilkår, aftaler dels stiftelse (herunder kapitaludvidelse) af  

 et  

 selskab og dels betingelser for senere likvidation heraf.  

 Det må lægges til grund, at parterne ved stiftelsen  

 af selskabet mod andel i foreningsformuen har elimineret den økonomiske  

 risiko  

 ved investeringen.
Foreningen Bs formue bestod af likvide midler  

 (værdipapirer), og E A/S´s formue og virksomhed består ligeledes af likvide  

 midler.
Intensiteten og rentabiliteten i Foreningen B og E A/S er således den  

 samme.
Under disse omstændigheder må det  

 antages, at interessefællesskabet mellem A A/S og A/S D har været afgørende  

 for  

 ordningens tilvejebringelse, og det må anses for usandsynligt, at selskaberne  

 ville være indstillet på at lade andre være med til stiftelsen af E A/S.  

 Endvidere må der henses til, at det set ud fra Foreningen Bs synspunkt  

 ikke er  

 nogen rentabilitet i tegningen.
Ved en fortsættelse af den etablerede ordning  

 vil det i løbet af 3 år være muligt for A A/S og A/S D at hæve deres andel af  

 foreningsformuen skattefrit, jf. aktieavancebeskatningslovens § 4, stk. 6.
A A/S har ikke påvist, at der er  

 forretningsmæssige formål med stiftelsen af A/S E, at der er  

 forretningsmæssige  

 formål med Foreningen Bs deltagelse i A/S E, bl.a. under hensyn til at  

 Foreningen B var likviditetsmoden.
Endvidere er der ikke påvist  

 forretningsmæssige formål med Foreningen Bs foretagelse af  

 kapitaludvidelsen  

 af A/S E, samt forretningsmæssig begrundelse for størrelsen af den tegnede  

 overkurs.
Yderligere bemærkes, at A A/S kunne forudse det skattemæssige  

 resultat allerede på tidspunktet for stiftelsen af A/S E, idet der henvises  

 til  

 aktionæroverenskomsten og bestyrelsesmødereferater.
Der er således samlet set  

 tale om en række forud fastlagte dispositioner uden reelle økonomiske risici  

 for de implicerede parter.
 A A/S og A/S D opnår en samlet  

 fortjeneste på arrangementet på 2.564.285 kr. svarende til skattebesparelsen  

 på  

 30 % af tilført merkursværdi 8.547.619 kr. fra Foreningen B.
Ved en samlet skattemæssig kvalificering  

 af arrangementet må der foretages en delvis tilsidesættelse af indholdet af  

 nytegningen.
Der henvises til TfS 1996.399, SKM2002.286.LSR og TfS 1999.950.  

 Det anerkendes, at der er sket stiftelse af A/S E, idet alle aktionærerne har  

 tegnet til kurs 105 (markedskursen). Der henvises til Ligningsvejledningen  

 for  

 2001, afsnit S.F.2.3  2.3.5 og S.G.2.4.4 samt TfS 2002.437.
De af A A/S´s repræsentant nævnte  

 afgørelser kan ikke anses for sammenlignelige med nærværende sag, da disse  

 ikke  

 omhandler et samlet skattearrangement, men derimod angiver om der skal ske  

 udlodningsbeskatning i forbindelse med indkomstoverførsel (rette  

 indkomstmodtager) eller planlagt skatteudskydelse.
Forholdene i afgørelsen  

 TfS  

 1995.803 kan ikke anses for sammenlignelige med nærværende sag, idet det i  

 TfS  

 1995.803 kan konstateres, at kapitaludvidelsen blev tegnet af de hidtidige  

 aktionærer, at der forelå forretningsmæssige formål for kapitaludvidelse, at  

 der forelå forretningsmæssige formål til grund for at kapitaludvidelse alene  

 blev foretaget af en af aktionærerne, at tegningen af kapitaludvidelsen skete  

 på markedsmæssige vilkår, at kapitaludvidelsen ikke sket samtidig med  

 stiftelsen af selskabet, og at kapitaludvidelsen ikke blev båret af  

 skattemæssige hensyn.
 Merværdien af A A/S´s aktier på  

 7.238.979 kr. beregnes som differencen mellem tegningsindskuddet på 423.450  

 kr.  

 og aktieværdien efter kapitaludvidelsen på 7.662.429 kr.
Såfremt arrangementet ikke kan  

 tilsidesættes via realitetsgrundsætningen, må det skattemæssige resultat  

 anses  

 at være det samme, idet aktieavancebeskatningsloven kun anses at være  

 gældende  

 for kapitaludvidelsen for kursen op til markedskursen.
Den tegnede  

 kapitaludvidelse over kurs 105 anses for værende medlemsuddeling, da A A/S  

 har  

 givet afkald på en ret af økonomisk værdi (7.238.979 kr.), idet  

 merkursværdien  

 er fragået Foreningen Bs formue (uddelingen er realiseret). Uddelingen  

 er  

 omfattet af statsskattelovens § 4 og dermed skattepligtig for A A/S.
Klagerens påstand og argumenter A A/S´s repræsentant har fremsat påstand  

 om, at der hverken er hjemmel eller grundlag for at anse merværdien på  

 aktierne  

 i A/S E, der opstod i forbindelse med, at Foreningen B tegnede aktier til  

 overkurs for en skattepligtig medlemsudbetaling, der skal beskattes efter  

 statsskattelovens § 4. Der er endvidere fremsat påstand om, at der ikke er  

 grundlag for at tilsidesætte den gennemførte etablering af A/S E efter  

 realitetsgrundsætningen.
Der henvises til TfS 1995.803, hvor Landsskatteretten  

 fastslog, at aktionærerne i et selskab ikke kunne beskattes af en  

 kursstigning  

 på deres aktier, der var fremkommet som følge af en kapitaludvidelse  

 foretaget  

 af en af de øvrige aktionærer.
Der forelå efter Landsskatterettens opfattelse  

 ikke den fornødne hjemmel til at beskatte disse urealiserede avancer hverken  

 som udbytte eller gave.
Avancen vil først kunne beskattes, når aktierne  

 afhændes eller selskabet likvideres.
Landsskatterettens afgørelse er  

 kommenteret af Ole Bjørn i SR Skat 1996, hvor det bl.a. fremgår, at der  

 ikke  

 er noget hjemmelmæssigt grundlag for at statuere beskatning af urealiserede  

 avancer på aktier i forbindelse med, at andre gennem kapitaludvidelse  

 tilfører  

 selskabet yderligere værdier.
Endvidere henvises der til advokat Bent  

 Ramskov  

 i hans Pf.D.-afhandling Intern Selskabsomstrukturering fra 2001, s. 518  

 samt  

 Lærebog om indkomstskat, Lida Hulgaard m.fl., s. 527 ff.
Der henvises endvidere til retsforliget  

 i TfS 2001.173, der er kommenteret af Departementet i TfS 2001.181, hvor  

 ministeriet  

 tiltrådte, at der ikke kunne ske udlodningsbeskatning i et tilfælde, hvor der  

 var sket et apportindskud til en for lav værdi.
Der skulle alene ske  

 regulering  

 af anparternes anskaffelsessum.
Yderligere kan der henvises til TfS 2001.510  

 /SKM2001.248.LSR.
 Såvel praksis som den relevante teori  

 bekræfter således, at kapitaludvidelsen der er gennemført i A/S E, ikke er  

 forbundet med skattemæssige konsekvenser for selskabsdeltagerne.
Skatteforvaltningen har på trods af, at  

 etableringen af A/S E er sket på et civilretligt gyldigt grundlag gennemført  

 beskatningen af merværdien på aktierne efter realitetsgrundsætningen.  

 Hovedindholdet  

 i realitetsgrundsætningen er, at beskatningen under visse betingelser kan  

 rettes mod den faktiske økonomiske realitet på bekostning af den modstående  

 civilretlige formalitet.
Domstolene sikrer, at realitetsgrundsætningen ikke  

 misbruges til gennemførelse af en uhjemlet beskatning.
Dette sikres ved  

 kravet  

 om, at den civilretlige disposition alene kan tilsidesættes, hvis den nævnte  

 form slet ikke svarer til de realøkonomiske motiver.
I nærværende sag er der  

 ikke tale om fiktive aftaler eller aftaler, hvor der er uoverensstemmelser  

 mellem form og indhold.
Aftalerne, der omfatter etableringen af A/S E, er af  

 kød og blod og et produkt af almindelig aftalefrihed.  

 Skattemyndighederne  

 skal løfte bevisbyrden for, at realitetsgrundsætningen kan anvendes.
Denne  

 bevisbyrde har skatteforvaltningen ikke løftet.
Ved aftalerne er der sket en reel  

 stiftelse af et aktieselskab med udstedelse af aktier, der i nøje  

 overensstemmelse  

 med de selskabsretlige regler er anmeldt og registeret i Erhvervs- og  

 Selskabsstyrelsen.
Udlodningen af A/S Es frie midler (overkursfonden)  

 til  

 aktionærerne kræver nye selskabsretlige beslutninger.
Det vil enten kunne ske  

 som udlodning af udbytte på en ordinær generalforsamling eller ved en  

 likvidation af selskabet.
Der henvises til afgørelserne fra  

 Landsskatteretten og Vestre Landsret offentliggjort i TfS 2002.720  

 /SKM2002.380.LSR, TFS 2002.760 og TfS 2002.1022 /SKM2002.588.LSR, hvor  

 henholdsvis  

 en lejeaftale og en række leasingaftaler efter at være blevet tilsidesat af  

 de  

 lokale skattemyndigheder efter realitetsgrundsætningen blev anset for at være  

 reelle aftaler af kød og blod, der kunne lægges til grund  

 skattemæssigt.
Der  

 henvises endvidere til Jan Pedersens doktorafhandling  

 Skatteudnyttelse samt  

 artikel af samme i TfS 2000.142 om realitetsgrundsætningen i 10 år.
For så vidt angår spørgsmålet om der er  

 sket omgåelse, er det efter praksis tilsvarende skattemyndighederne, der skal  

 kunne løfte bevisbyrden herfor.
Denne bevisbyrde har skatteforvaltningen  

 heller  

 ikke løftet.
Der henvises til Skatteretten af Jan Pedersen m.fl.  

 side 126 ff.  

 og Lærebog om indkomstskat af Lida Hulgaard m.fl., side 74 ff.  

 Der henvises  

 endvidere til Vestre Landsrets afgørelse i TfS 1999.45, hvor der blev  

 godkendt  

 fradragsret  

 for et tilrettelagt tab på  

 driftsmidler, idet tilrettelæggelsen af salget af sidste driftsmiddel unde de  

 anførte forudsætninger ikke kunne anses for at have karakter af en omgåelse  

 af  

 afskrivningsretten.
I nærværende sag er der hverken tale om  

 fiktive aftaler, hvor der er uoverensstemmelse mellem form og indhold eller  

 om  

 aftaler, hvor der foreligger en sådan omgåelse, at aftalen mangler fornøden  

 skatteretlig realitet.
Skatteforvaltningen savner derfor hjemmel til at  

 tilsidesætte de gennemførte dispositioner og foretage beskatning som en  

 medlemsudlodning.
Det forhold, at der ved stiftelsen af A/S E alene er  

 indskudt  

 likvide midler (værdipapirer) kan hverken isoleret set eller ud fra en samlet  

 vurdering begrunde tilsidesættelsen af de gennemførte dispositioner og derved  

 statuere udlodningsbeskatning af nogle ikke realiserede midler.
Skatteforvaltningen påstår med  

 henvisning til, at aktionærerne efter 3 års ejertid af aktierne vil kunne  

 likvidere A/S E skattefrit, at der reelt er tale om en medlemsudlodning  

 allerede  

 ved stiftelsen.
Denne påstand er helt hypotetisk og ikke dokumenteret med  

 støtte i hverken lovgivning eller relevant retspraksis på området.
Til støtte for tilsidesættelsen af de  

 gennemførte dispositioner henviser skatteforvaltningen til flere  

 offentliggjorte afgørelser.
Fælles for de omhandlede afgørelser er, at der  

 var  

 tale om andre situationer end i nærværende sag samt skattearrangement af  

 forskellig art uden reelt indhold.
Afgørelserne er derfor ikke  

 sammenlignelige  

 med nærværende sag, hvor der såvel selskabsretligt som skattemæssigt  

 gennemføres en stiftelse af et aktieselskab.
Skatteforvaltningen finder ikke,  

 at den gennemførte tegning til overkurs kan anses for at være  

 forretningsmæssigt begrundet.
Synspunktet er irrelevant, da tegning til  

 overkurs ikke har nogen skattemæssige konsekvenser hverken for selskabet  

 eller  

 for de deltagende aktionærer, jf. selskabsskattelovens § 13, stk. 1, nr. 1  

 samt  

 Landsskatterettens afgørelse i TfS 1995.803. Det er i øvrigt ikke rigtigt,  

 når  

 skatteforvaltningen anfører, at der ikke er nogen økonomisk risiko forbundet  

 med tegninger, der omfattede indskud af værdipapir.
Dette bekræftes direkte  

 af  

 de seneste års kursændringer på aktier og obligationer.
 Slutteligt henvises der til professor  

 Aage Michelsens artikel i TfS 2003.777, der sætter fokus på Højesterets krav  

 om  

 lovhjemmel til beskatning (legalitetsprincippet) i forbindelse med såvel  

 transaktioner,  

 der udelukkende eller hovedsagligt er foretaget i skattebesparelsesøjemed og  

 i  

 skattearrangementssager, der er søgt tilsidesat efter  

 realitetsgrundsætningen.  

 Endvidere henvises til Højesterets dom af 30. oktober 2003 i  

 Over-Hold sagen,  

 hvor Højesteret anerkendte, at der ikke var grundlag for at anse de  

 gennemførte  

 civil- og selskabsretlige transaktioner for at være uden realitet eller for  

 at  

 fastslå, at der er sket en vilkårlig forvridning af selskabernes  

 indkomstgrundlag.
Landsskatterettens bemærkninger og  

 begrundelse Det bemærkes, at Foreningen Bs tegning  

 af aktier i A/S E til overkurs tilfører midler til selskabet, hvorved de  

 øvrige  

 aktionærers aktier, som er tegnet til pari, stiger kraftigt i værdi.
En sådan  

 værdiforøgelse er ikke skattepligtig i medfør af aktieavancebeskatningsloven,  

 jf.
TfS 1995.803.
 Det bemærkes endvidere, at størrelsen af  

 den af foreningen tegnede aktiepost tillige med de af de 2 foreningsmedlemmer  

 tegnede aktieposter medfører en direkte og indirekte ejerandel af selskabet  

 svarende til medlemmernes andel i foreningen, således som den opgøres ved  

 foreningens ophør jf. vedtægternes § 3 jf. § 11. Foreningens tegningsbeløb i  

 selskabet  

 udgjorde i det væsentligste hele foreningens formue, og indskuddet må anses  

 som  

 uden risiko for foreningen, hvorved bl.a. henses til selskabets formål   

 videreførelse af foreningens virksomhed, og selskabets faktiske virksomhed  

   

 fortsat varetagelse af foreningens ved apportindskud indskudte  

 investeringsaktiver.
Den indgåede aftale og den ved  

 apportindskud af foreningen indbetalte overkurs kan efter det foreliggende  

 alene anses for aftalt som følge af stifternes sammenfaldende skattemæssige  

 interesser i at omdanne foreningen til selskab - at konvertere skattepligtig  

 udbetaling fra foreningen til mulighed for erhvervelse af skattefri  

 aktieavance, og stifternes bestemmende indflydelse i foreningen, hvorved  

 bemærkes, at en opløsning af foreningen ikke ville kunne ske uden beskatning  

 af  

 medlemmerne.
Under disse omstændigheder må foreningens indbetaling af  

 overkurs  

 anses som udlodning fra foreningen til medlemmerne, skattepligtig efter  

 statsskattelovens § 4.
 Den skattepligtige medlemsudlodning til  

 A A/S for indkomståret 2001 opgøres herefter til 7.239.235 kr., svarende til  

 80,66 % af 8.975.000 kr.
