 Resumé  



  

 Arbejdsskadestyrelsen traf afgørelse i en arbejdsskadesag uden at  

 skadelidte forinden havde fået lejlighed til at gøre sig bekendt med og  

 udtale  

 sig om indholdet af Erhvervssygdomsudvalgets udtalelse i sagen.
 Efter loven om arbejdsskadeforsikring kan Arbejdsskadestyrelsen  

 kun anerkende de sygdomme som erhvervssygdomme der ikke er optaget i  

 fortegnelsen  

 over erhvervssygdomme efter forelæggelse for Erhvervssygdomsudvalget.
 Ombudsmanden udtalte at Erhvervssygdomsudvalgets udtalelse i sin  

 helhed må anses for en del af Arbejdsskadestyrelsens sags "faktiske  

 omstændigheder",  

 hvorfor udvalgets udtalelse til Arbejdsskadestyrelsen var omfattet af  

 partshøringspligten  

 i forvaltningsloven. (J.nr. 1996-2495-023).
Partshøring vedr.
Erhvervssygdomsudvalgets udtalelse til brug  

 for Arbejdsskadestyrelsen Det fremgik af sagens akter  

 at den skadelidte mand, A, var 29 år, og at han i perioden 1982-91 havde job  

 som lagerarbejder - dog kun som fuldtidsansat de sidste fem år.
A søgte på  

 grund af lændesmerter om arbejdsskadeerstatning i 1990 hvilket blev afvist af  

 Arbejdsskadestyrelsen den 27. februar 1991 og af Den Sociale Ankestyrelse  

 den 29. oktober 1991.
I brev af 7. marts 1994 bad A  

 Arbejdsskadestyrelsen om at genoptage sagen som følge af en ændring i den  

 relevante lovgivning.
Den 15. april 1994 afslog Arbejdsskadestyrelsen at  

 genoptage sagen da styrelsen ikke fandt at der var fremkommet nye oplysninger  

 i  

 sagen.
I brev af 26. april 1994 ankede A denne afgørelse med oplysning om at  

 han havde opfyldt belastningskriterierne, hvilket førte til at  

 Arbejdsskadestyrelsen den 17. maj 1994 alligevel genoptog sagen.
Til brug for behandlingen i  

 Arbejdsskadestyrelsen forelå der bl.a. en speciallægeerklæring af 21. juni  

 1994  

 fra speciallæge L.
I erklæringen konkluderer L bl.a. følgende:
"Det konkluderes, at  

 patienten i en ung alder har haft et betragteligt og ud fra beskrivelsen  

 uacceptabelt  

 løftearbejde igennem en 8 års periode.
Der er gradvis udviklet betydelige  

 lavtsiddende lændesmerter og patienten er presset over i andet erhverv." Erhvervssygdomsudvalget  

 konkluderede på møde den 30. maj 1995 at sagen burde udsættes med henblik på  

 udsendelse af en rejseinspektør til afklaring af arbejdsforholdene ved  

 virksomheden V.
Der blev i den forbindelse udarbejdet en rejserapport ligesom  

 der blev indhentet andre oplysninger til sagen.
A fik mulighed for at  

 kommentere disse akter.
 Sagen blev herefter på ny  

 forelagt Erhvervssygdomsudvalget som den 12. marts 1996 afgav følgende  

 indstilling:
"  

  

 Konklusion:  

  

 Udvalget finder ikke, at den anmeldte lidelse udelukkende  

 eller i overvejende grad skyldes arbejdets særlige art, jf.  

 arbejdsskadeforsikringslovens § 10, stk. 3 og indstiller til afvisning.  

 Udvalget har lagt vægt på, at der har været tale om 5 års beskæftigelse med  

 løftearbejde, og heraf kun 2 år på fuld tid.
Udvalgets krav til anerkendelse  

 er  

 8-10 år med daglige løft på mindst 8-10 tons." Arbejdsskadestyrelsen traf  

 den 18. april 1996 afgørelse om at A's lidelse ikke er omfattet af loven om  

 arbejdsskadeforsikring.
Arbejdsskadestyrelsen henviste herved  

  

 dels  

  

 til at ryglidelsen ikke er omfattet  

 af fortegnelsen over erhvervssygdomme,  

  

 dels  

  

 til Erhvervssygdomsudvalgets indstilling.
Den 29. april 1996 ankede A  

 denne afgørelse til Den Sociale Ankestyrelse.
A gjorde bl.a. gældende at han  

 ikke kunne acceptere begrundelsen for afgørelsen idet arbejdsperioden hos V  

 var forkert angivet, og at der burde have været lagt vægt på at han kun var  

 en  

 dreng ved vurderingen af om han havde opfyldt belastningskriterierne.
 Den 28. august 1996  

 stadfæstede Den Sociale Ankestyrelse Arbejdsskadestyrelsens afgørelse.  

 Ankestyrelsen  

 skrev bl.a. følgende:
"Begrundelsen for  

 afgørelsen er, at den lidelse, der er konstateret hos Dem (lumbago), ikke er  

 nævnt i Arbejdsskadestyrelsens bekendtgørelse nr. 54 af 19. januar 1995 om  

 fortegnelse over erhvervssygdomme i medfør af lovgivning om forsikring mod  

 følger af arbejdsskade.
Deres lidelse kan således ikke anerkendes efter  

 lovens  

 § 9, nr. 3, jf. § 10, stk. 1.
 Deres lidelse kan heller ikke  

 anerkendes efter lovens § 9, nr. 3, jf. § 10, stk. 3.
 Ankestyrelsen har ved denne  

 afgørelse lagt vægt på, at de for denne sag relevante betingelser for  

 anerkendelse af lænderyglidelser efter ovennævnte bestemmelse er, at der har  

 været tale om et samlet dagligt løft på 8‑10 tons eller mere igennem  

 mindst 8‑10 år, hvor det enkelte løft som udgangspunkt skal have været  

 på  

 50 kg.
I Deres tilfælde er der  

 dokumenteret løftearbejde under Deres ansættelse i V for så vidt angår den  

 tid, hvor De var beskæftiget i pakkeriet og varemodtagelsen ialt ca. 6 1/2 år  

 og heraf kun 2 1/2 år på fuld tid.
Vi har således ikke fundet, at arbejdet i  

 forvaltningsafdelingen har været specielt rygbelastende, og det er derfor  

 ikke  

 medgået i opgørelsen.
Løftearbejdet har i hovedsagen  

 bestået i løft af byrder, der var væsentligt under  

 50 kg.
Den typiske byrde har efter  

 Deres egne oplysninger været 15‑30 kg.
 I vurderingen af om  

 ovennævnte betingelser er opfyldt, indgår flere såkaldte reduktionsfaktorer.  

 I  

 Deres tilfælde er det således indgået i vurderingen, at Deres løftearbejde  

 ofte  

 har indeholdt mere end 1 løft pr. minut ligesom Deres unge alder har været  

 taget i betragtning.
 Samlet har vi dog ikke  

 fundet, at disse reduktionsfaktorer kan begrunde, at der bortses fra at det  

 af  

 Dem udførte løftearbejde ikke opfylder ovennævnte betingelser for  

 anerkendelse.
Ankestyrelsen tiltræder  

 således Arbejdsskadestyrelsens afgørelse." Ved brev af 22. oktober 1996  

 rettede A henvendelse til mig.
A anførte bl.a. at Ankestyrelsen fejlagtigt  

 har  

 truffet afgørelse ud fra en forkert diagnose (lumbago) og ud fra at arbejdet  

 i forvaltningsafdelingen ikke indebar store løftebyrder.
A anførte også at  

 det var helt uacceptabelt at der ikke var lagt vægt på at han ved  

 ansættelsesforholdets  

 begyndelse ikke var fuldt udviklet.
Den 20. maj 1997 bad jeg Den  

 Sociale Ankestyrelse og Arbejdsskadestyrelsen om en udtalelse i sagen.
Jeg  

 skrev bl.a. følgende:
 "I udtalelsen til mig  

 bedes Den Sociale Ankestyrelse bl.a. uddybe begrundelsen for afgørelsen -  

 herunder  

 redegøre for de såkaldte reduktionsfaktorers betydning for den konkrete sag.
Samtidig beder jeg Den  

 Sociale Ankestyrelse oplyse hvorfor sagen ikke blev hjemvist med henblik på  

 en  

 fornyet forelæggelse for Erhvervssygdomsudvalget.
Jeg skal i den forbindelse  

 henlede opmærksomheden på at Erhvervssygdomsudvalget tilsyneladende ikke har  

 forholdt sig til betydningen af reduktionsfaktorerne (ung alder samt antallet  

 af løft pr. minut) i (A)'s sag.
Endvidere har Erhvervssygdomsudvalget  

 tilsyneladende befundet sig i en vildfarelse med hensyn til arbejdsperiodens  

 længde.
Arbejdsskadestyrelsen bedes  

 særligt redegøre for hvorvidt konklusionen fra Erhvervssygdomsudvalget har  

 været forelagt (A) inden Arbejdsskadestyrelsen traf afgørelse i sagen.
I  

 tilfælde af at (A) ikke er blevet forelagt Erhvervssygdomsudvalgets  

 konklusion,  

 bedes Arbejdsskadestyrelsen redegøre for hvorfor dette ikke er sket.
I den  

 forbindelse  

 beder jeg Arbejdsskadestyrelsen om at redegøre for styrelsens praksis omkring  

 partshøring af Erhvervssygdomsudvalgets indstillinger." Arbejdsskadestyrelsen skrev  

 i sin udtalelse af 18. juni 1997 bl.a. følgende:
 "Efter at  

 Erhvervssygdomsudvalget på sit første møde udsatte sagen med henblik på  

 afklaring af arbejdsforholdene, blev (A)'s sag vurderet på udvalgets møde den  

 12. marts 1996. Udvalget indstillede sagen til afvisning, idet udvalget lagde  

 vægt på, at der havde været tale om 5 års beskæftigelse med løftearbejde og  

 heraf kun 2 år på fuld tid.
 Vi traf den 18. april 1996  

 afgørelse i sagen, hvor vi lagde vægt på Erhvervssygdomsudvalgets  

 indstilling,  

 og hvor udvalgets indstilling samtidig fremgik af afgørelsen. (A) ankede  

 vores  

 afgørelse til Den Sociale Ankestyrelse.
 (A) blev ikke partshørt over  

 indstillingen af 12. marts 1996 fra Erhvervssygdomsudvalget.
 I henhold til § 10, stk. 3 i  

 lov om forsikring mod følger af arbejdsskade er det en forudsætning for  

 anerkendelse af lidelser, der ikke er omfattet af fortegnelsen over  

 erhvervssygdomme, at sagen forelægges Erhvervssygdomsudvalget.
Der bliver ikke partshørt  

 over udvalgets indstilling, idet udvalget alene foretager en vurdering på  

 baggrund af sagens faktiske oplysninger.
Disse oplysninger er skadelidte og  

 forsikringsselskab blevet partshørt over forud for sagens forelæggelse for  

 udvalget.
Parterne er dermed bekendt med de oplysninger, der ligger til grund  

 for udvalgets indstilling.
Det er Arbejdsskadestyrelsen,  

 der træffer den egentlige afgørelse i sagen, og styrelsen er ikke bundet af  

 indstillingen.
I praksis følges indstillingen som hovedregel.
Det kan endelig  

 bemærkes, at udvalgets indstilling fremgår af den afgørelse,  

 Arbejdsskadestyrelsen  

 træffer efter en samlet vurdering af sagens oplysninger." Den Sociale Ankestyrelse  

 skrev i sin udtalelse af 8. juli 1997 bl.a. følgende:
"Ankestyrelsen fandt ved  

 afgørelsen af 28. august 1996 ikke at A's lænderyglidelse kunne anerkendes  

 efter lovens § 9, nr. 3, jf. § 10, stk. 3. Udgangspunktet for anerkendelse af  

 lænderyglidelser er efter praksis, at der skal kunne godtgøres et mindst  

 samlet  

 dagligt løft på 8‑10 tons eller mere igennem mindst 8‑10 år, hvor  

 det enkelte løft normalt skal have været på  

 50 kg.
Denne praksis svarer til den af  

 Erhvervssygdomsudvalget offentliggjorte (pjece vedlagt), men Ankestyrelsen  

 foretager en individuel bedømmelse af, om betingelserne er opfyldt.
I den aktuelle sag har vi  

 vurderet, at arbejdet i pakkeriet og varemodtagelsen efter den  

 arbejdsbeskrivelse  

 som fremgår af speciallægeerklæring af 21. juni 1994 fra (L) må  

 karakteriseres  

 som tungt løftearbejde, se dog nedenfor.
Derimod finder vi ikke i det  

 foreliggende  

 materiale herunder nævnte speciallægeerklæring nogen opgørelse over  

 løftemængden under arbejdet i forvaltningsafdelingen. (A) oplyser i  

 erklæringen, at der hovedsagligt var tale om ekspedition af enkeltdele,  

 hvilket  

 må antages at indebære løft betydeligt under ovennævnte  

 50 kg.
Det nævnes da også, at der indimellem  

 håndteredes byrder på op mod  

 50 kg.  

 Dette støttes efter vores opfattelse i øvrigt også af (A)'s brev af 23. maj  

 1995, hvori det indirekte erkendes, at de i spørgeskema fra 4. december 1990  

 (vedrører arbejdet i forvaltningsafdelingen) angivne løftemængder ikke var  

 meget rygbelastende.
Samlet set er det ikke godtgjort, at  

 anerkendelsesbetingelserne  

 for denne periode er opfyldt.
I vurderingerne over  

 løftearbejdet er det ‑ som det også nævnes i afgørelsen ‑  

 indgået,  

 at der under arbejdet i varemodtagelsen og pakkeriet forekom mere end 1 løft  

 pr. minut ligesom det er indgået, at (A) var meget ung i starten af  

 ansættelsesperioden.  

 I den konkrete sag har disse faktorer medført, at arbejdet i perioden 1982  

 til  

 1989 overhovedet har kunnet karakteriseres som tungt løftearbejde.
Efter  

 (A)'s  

 egne oplysninger var den enkelte byrde langt overvejende  

 30 kg  

 og derunder.
Hermed opfylder han  

 ikke betingelsen om den enkelte byrdes vægt.
På grund af nævnte  

 reduktionsfaktorer  

 har vi imidlertid skønnet, at denne periode måtte karakteriseres som tungt  

 løftearbejde.
Det bemærkes i den forbindelse, at (A)'s unge alder har spillet  

 en stor rolle, idet en tilsvarende arbejdsbelastning for en voksen person  

 formentlig ikke ville være tilstrækkelig.
Ombudsmanden anmoder  

 endvidere Ankestyrelsen om at oplyse, hvorfor sagen ikke blev hjemvist med  

 henblik på en fornyet forelæggelse for Erhvervssygdomsudvalget.
Ankestyrelsen  

 skal hertil bemærke, at vi anså sagen for relativt oplagt og vi vurderede  

 således ikke, at der var nogen udsigt til, at sagen ville kunne anerkendes  

 efter forelæggelse for udvalget.
Det er ikke vores opfattelse, at udvalget  

 befandt  

 sig i en vildfarelse med hensyn til ansættelsesperiodens længde, idet  

 udvalget  

 udtrykkeligt siger 5 års 'løftearbejde'. Dette må efter vores opfattelse  

 læses  

 således, at udvalget ikke finder, at den øvrige ansættelsesperiode ikke kan  

 karakteriseres som (tungt) løftearbejde.
Endvidere har vi ingen holdepunkter  

 for at antage, at udvalget ikke har forholdt sig til betydningen af  

 reduktionsfaktorerne.  

 Eftersom udvalgets begrundelser kun sjældent går ned i detaljen, mener vi  

 ikke, at begrundelsen i nærværende sag indikerer, at udvalget ikke har været  

 opmærksom på de nævnte faktorer." Den 26. august 1997  

 kommenterede A myndighedernes udtalelser.
Han skrev bl.a. følgende:
"Efter at have læst  

 folderen fra Erhvervssygdomsudvalget omkring lænderyglidelser må jeg erkende,  

 at  

  

 den  

  

 forklaring min fysioterapeut  

 har givet mig, angående betydningen af lidelsen lumbago, på ingen måder  

 svarer  

 overens med den erhvervssygdomsudvalget giver.
Mine lidelser svarer 100 % til  

 den information erhvervssygdomsudvalgets folder giver, og jeg må derfor  

 trække  

 min tidligere påstand vedr. lidelsen lumbago tilbage.
Foruden dette forundrer det  

 mig, at der ikke er lagt vægt på de såkaldte reduktionsfaktorer da netop alle  

 disse faktorer fremtræder i det pågældende arbejde.
Jeg tænker her specielt  

 på  

 afsnit 2.1.1, udfra hvilket det kan konkluderes, at arbejdet i forvaltningen  

 netop kan komme i betragtning ‑ da der her jævnligt var dage med mindst  

 8  

 tons sammenlagt løft.
Disse løft foregik endda under uhensigtsmæssige  

 stillinger som ligeledes burde komme i betragtning.
Derudover mener jeg, at  

 arbejdet i Varemodtagelsen burde vække deres opmærksomhed, da samtlige  

 reduktionsfaktorer her bliver opfyldt (2.1), og ligeledes overskrides  

 løftebyrden på de 25 tons også i denne afdeling.
Derudover bør der lægges  

 vægt  

 på min unge alder.
Alt i alt kan man i det hele  

 taget få det indtryk, at erhvervssygdomsudvalgets folder ikke er blevet  

 anvendt  

 i den konkrete sag." Ombudsmandens udtalelse "  

  

 A.
Arbejdsskadestyrelsens og Den Sociale Ankestyrelses sagsbehandling Erhvervssygdomsudvalget er oprettet ved lov om arbejdsskadeforsikring (lov  

 nr. 390 af 20. maj 1992 med senere ændringer, § 58). Bestemmelsens stk. 1-3  

 har følgende ordlyd:
 '  

  

 § 58.  

  

 Socialministeren nedsætter et udvalg, med hvilket Arbejdsskadestyrelsen  

 mindst hvert andet år skal optage forhandling med henblik på en almindelig  

 revision af, hvilke sygdomme der opfylder kravene for at blive optaget på den  

 i § 10, stk. 1, nr. 1, nævnte fortegnelse.
 Stk. 2.  

  

 Udvalget består af en formand og 8 andre medlemmer, der udnævnes for 3 år ad  

 gangen.
Stk. 3.  

  

 Socialministeren udnævner udvalgets formand og medlemmer samt stedfortrædere  

 for disse.
Formanden udnævnes efter indstilling fra Arbejdsskadestyrelsen, et  

 medlem efter indstilling fra Sundhedsstyrelsen, et medlem efter indstilling  

 fra Direktoratet for Arbejdstilsynet, et medlem efter indstilling fra de  

 offentlige arbejdsgivere, et medlem efter indstilling fra Funktionærernes og  

 Tjenestemændenes Fællesråd, to medlemmer efter indstilling fra Dansk  

 Arbejdsgiverforening og to medlemmer efter indstilling fra  

 Landsorganisationen i Danmark.' Erhvervssygdomsudvalget er - i modsætning til Arbejdsskadestyrelsen - et  

 kollegialt organ og lovgivningsmagten har udtrykkeligt (ved lovens § 58, stk.  

 1, og § 10, stk. 3, som jeg omtaler nedenfor under pkt.
B), henlagt visse  

 opgaver til udvalget.
Erhvervssygdomsudvalget er på denne baggrund efter min  

 opfattelse utvivlsomt en forvaltningsmyndighed som er selvstændig i forhold  

 til Arbejdsskadestyrelsen.
 Spørgsmålet om Arbejdsskadestyrelsens pligt til at forelægge  

 Erhvervssygdomsudvalgets udtalelse af 12. marts 1996 for Dem må bedømmes på  

 grundlag af forvaltningslovens § 19, stk. 1. Bestemmelsen har følgende  

 indhold:
'  

  

 § 19.  

  

 Kan en part i en sag ikke antages at være bekendt med, at myndigheden  

 er i besiddelse af bestemte oplysninger vedrørende sagens faktiske  

 omstændigheder,  

 må der ikke træffes afgørelse, før myndigheden har gjort parten bekendt med  

 oplysningerne og givet denne lejlighed til at fremkomme med en udtalelse.
Det  

 gælder dog kun, hvis oplysningerne er til ugunst for den pågældende part og  

 er  

 af væsentlig betydning for sagens afgørelse.
Myndigheden kan fastsætte en  

 frist for afgivelsen af den nævnte udtalelse.' Pligten til partshøring er i  

 § 19, stk. 1, afgrænset til at omfatte 'bestemte oplysninger vedrørende  

 sagens  

 faktiske omstændigheder.' Betydningen af udtrykket 'bestemte oplysninger  

 vedrørende sagens faktiske omstændigheder' er beskrevet i motiverne og  

 fastlagt i praksis, jf. bl.a. sagerne omtalt i Folketingets Ombudsmands  

 beretning  

 for året 1989, s. 188ff. og 1991, s. 173ff.
Udtrykket omfatter enhver  

 oplysning  

 der bidrager til at skabe klarhed om en (påtænkt) afgørelses faktiske og  

 bevismæssige  

 grundlag, og vil således også kunne omfatte vurderinger vedrørende faktiske  

 forløb og omstændigheder uanset at der ikke herved i sig selv bringes nye  

 faktiske oplysninger frem.
 Det er derfor min opfattelse  

 at Erhvervssygdomsudvalgets udtalelse i sin helhed er en del af  

 Arbejdsskadestyrelsens  

 sags 'faktiske omstændigheder'. Udvalgets indstilling til  

 Arbejdsskadestyrelsen er således omfattet af forvaltningslovens § 19, stk.  

 1, og styrelsen burde derfor have partshørt Dem om Erhvervssygdomsudvalgets  

 indstilling  

 inden styrelsen traf afgørelse i Deres sag.
 Jeg har gjort  

 Arbejdsskadestyrelsen bekendt med min opfattelse, men jeg gør ikke mere i  

 sagen vedrørende dette spørgsmål.
B.
Arbejdsskadestyrelsens og Den Sociale Ankestyrelses afgørelser 1. Lovgrundlaget Arbejdsskadestyrelsens og Den  

 Sociale Ankestyrelses afgørelser er truffet i henhold til lov om  

 arbejdsskadeforsikring  

 (lov nr. 390 af 20. maj 1992 med senere ændringer), §§ 9 og 10, sammenholdt  

 med Arbejdsskadestyrelsens bek. nr. 54 af 19. januar 1995 om fortegnelse over  

 erhvervssygdomme.
Lovens bestemmelser har følgende ordlyd:
'  

  

 § 9.  

  

 Ved arbejdsskade forstås i denne lov ulykkestilfælde, der skyldes arbejdet eller de forhold,  

 hvorunder dette foregår, skadelige påvirkninger af højst 5 dages varighed, der  

 skyldes arbejdet eller de forhold, hvorunder dette foregår, og erhvervssygdomme, jf. § 10.
§ 10.  

  

 Ved erhvervssygdomme forstås i denne lov sygdomme, som efter medicinsk og teknisk erfaring er  

 forårsaget af særlige påvirkninger, som bestemte persongrupper gennem deres  

 arbejde eller de forhold, hvorunder dette foregår, er udsat for i højere grad  

 end personer uden sådant arbejde.
Endvidere sygdomme hos et levendefødt barn,  

 der er pådraget inden fødslen som følge af moderens arbejde under  

 graviditeten.  

 Chefen for Arbejdsskadestyrelsen fastsætter i en fortegnelse, hvilke sygdomme  

 der anses for at være af denne karakter.
Det kan herved bestemmes, at  

 sygdomme  

 kun anses for omfattet, når de er forårsaget af arbejde i bestemte  

 arbejdsområder eller andre særlige vilkår er opfyldt.
 andre sygdomme, herunder sygdomme hos et levendefødt  

 barn pådraget inden fødslen, hvis det godtgøres, enten at sygdommen efter den  

 nyeste medicinske erfaring opfylder de krav, som er nævnt i nr. 1, 1. og 4.  

 pkt., eller at den må anses for udelukkende eller i overvejende grad at være  

 forårsaget af arbejdets særlige art.
 Stk. 2  


.  

  

 Sygdomme som  

 følge af påvirkninger af forældrene før befrugtningen eller efter fødslen vil  

 kunne henføres under loven ved ændring af fortegnelsen nævnt i stk. 1, nr. 1,  

 eller efter stk. 1, nr. 2, hvis det senere godtgøres, at disse påvirkninger  

 har  

 skadende effekt på foster eller barn.
Stk. 3  


.  

  

 Sygdomme, der er  

 omfattet af stk. 1, nr. 2, og stk. 2, kan kun anerkendes efter forelæggelse  

 for  

 Erhvervssygdomsudvalget, jf. § 58. Disse sygdomme skal forelægges  

 Erhvervssygdomsudvalget, medmindre Arbejdsskadestyrelsen skønner, at  

 forelæggelsen vil være udsigtsløs.' 2. Anerkendelse af Deres lidelse som en erhvervssygdom Som det fremgår af mit citat  

 under pkt. 1, forstås ved erhvervssygdomme sygdomme der efter medicinsk og  

 teknisk erfaring er forårsaget af særlige påvirkninger som bestemte  

 persongrupper gennem deres arbejde eller de forhold hvorunder det foregår, er  

 udsat for i højere grad end personer uden et sådant arbejde, jf. lovens § 10,  

 stk. 1, nr. 1. Sådanne sygdomme optages i en fortegnelse som chefen for  

 Arbejdsskadestyrelsen fastsætter.
 Deres ryglidelse er ikke  

 optaget på fortegnelsen over erhvervssygdomme, og jeg kan derfor ikke  

 kritisere Arbejdsskadestyrelsen og Den Sociale Ankestyrelse for ikke at have  

 anerkendt lidelsen efter denne bestemmelse.
 Ved erhvervssygdomme forstås  

 endvidere andre sygdomme som må anses for udelukkende eller i overvejende  

 grad  

 at være forårsaget af arbejdets særlige art efter lovens § 10, stk. 1, nr. 2.  

 Sådanne sygdomme kan dog kun anerkendes efter forelæggelse for  

 Erhvervssygdomsudvalget,  

 jf. lovens § 10, stk. 3.
 Spørgsmålet om hvorvidt Deres  

 ryglidelse kan anerkendes som en erhvervssygdom efter lovens § 10, stk. 1,  

 nr. 2, bygger  

  

 dels  

  

 på en bevismæssig  

 vurdering af omfanget af Deres løftearbejde,  

  

 dels  

  

 på en vurdering som forudsætter lægelig sagkundskab.
Ombudsmandsinstitutionen er  

 ikke egnet til at afklare bevisspørgsmålet om omfanget af Deres løftearbejde  

 fordi ombudsmanden i almindelighed ikke har mulighed for at afhøre vidner i  

 sagen, men behandler klager på et skriftligt grundlag.
En endelig vurdering  

 af omfanget af de belastninger som Deres ryg har været udsat for i  

 forbindelse  

 med Deres arbejde hos V fra 1982-91, vil ikke kunne gennemføres inden for  

 rammerne af min undersøgelse, men må efter min opfattelse ske ved domstolene.
Ifølge reglerne for ombudsmandens  

 virksomhed kan jeg kun i begrænset omfang tage stilling til afgørelser der  

 helt eller delvist bygger på særlig fagkyndig viden.
En kontrol af de  

 lægelige  

 vurderingers rigtighed - som er af afgørende betydning for denne sag -  

 kræver en fagkundskab som ombudsmanden ikke har.
Under min gennemgang af denne  

 del af sagen har jeg derfor måttet begrænse min undersøgelse til at omfatte  

 de  

 juridiske spørgsmål i sagen - som f.eks. om sagen har været tilstrækkeligt  

 oplyst, om alle relevante forhold er inddraget osv.
Jeg har ikke ved denne  

 gennemgang fundet sådanne særlige omstændigheder at jeg kan kritisere  

 Arbejdsskadestyrelsens  

 og Den Sociale Ankestyrelses afgørelser.
Jeg lægger herved særlig vægt på at  

 De  

 inden Den Sociale Ankestyrelse traf afgørelse i sagen, har haft lejlighed til  

 at kommentere Erhvervssygdomsudvalgets udtalelse.
 Jeg har derfor ikke grundlag  

 for at kritisere Arbejdsskadestyrelsens og Den Sociale Ankestyrelses  

 afgørelser af henholdsvis 18. april 1996 og 28. august 1996.
..." NOTER: Jf.
FOB  

 1989, s. 188ff, og  

 1991, s. 173ff.
