Klage over påbud med forbud mod at fortsætte arbejde indtil plan er  

 udarbejdet og indtil afmærkningsmaterialet er placeret i fuldt omfang.  

 Direktoratet fastholder påbudet, idet der er foretaget en konkret vurdering  

 af påkørselsfaren sammenholdt med den faktisk opsatte spærring Angår: Klage over tilsynsrapport vedr. arbejde på Hobrovej.
 Direktoratets afgørelse:
Arbejderne skal beskyttes mod påkørsel fra trafikken.
Kredsens forbud  

 fastholdes.
 Hjemmel:
 Arbejdsmiljøloven, §§ 38, 42 og 77.
 Henvisninger:
 Tilsynsrapport af 7. september 1989.
 Kommunens klageskrivelse af 12. september 1989 med supplerende notat af  

 13. september 1989.
Kredsens notat af 13. september 1989 vedr. møde samme dag.
Kredsens  

 skrivelse modtaget i direktoratet den 30. september 1989.
 Klagefrist:
 4 uger.
 Sagsfremstilling:
 Arbejdstilsynets kreds Nordjyllands amt afgav den 6. september 1989 påbud  

 med forbud mod at fortsætte arbejdet nævnte sted, indtil der var udarbejdet  

 en plan, der fuldt ud tilgodeser sikkerheden, og indtil afmærkningsmaterialet  

 er placeret i fuldt omfang.
 Ifølge tilsynsrapporten af 7. september 1989 havde kredsen ved sit besøg  

 på arbejdsstedet konstateret, at afmærkningen og sikringen mod den kørende  

 trafik ikke var forsvarlig, idet der flere steder var huller i autoværnet på  

 op til 25-30 m, hvilket bevirkede, at de pågældende arbejdere var  

 ubeskyttede.
Det er iøvrigt oplyst til sagen, at arbejdsstedet var planlagt adskilt fra  

 kørebanen med kantafmærkningsplader (N42, jf.
Vejdirektoratets vejregler)  

 nærmest kørebanen, herefter en zone på ca. 1 m til fodgængere m.v. og ind mod  

 arbejdsstedet sikring med spredte betonelementer.
 Aalborg Kommune har herefter ved skrivelse af 12. september 1989 og  

 supplerende notat af 13. september 1989 til kredsen klaget over påbudet og  

 bedt om et møde til drøftelse af sagen.
 I skrivelsen af 12. september 1989 anfører kommunen, at et enkelt hul i  

 autoværnet er 20,05 m, øvrige huller 8-14 m og alle mindre huller 0,3-1,0 m.
 Det anføres videre, at en tæt sammenstilling af autoværnene vil medføre en  

 større omlægning af hele arbejdspladsen og vil give mange følgeproblemer i  

 form af større tidsforbrug, besværlig/farlig kørsel til og fra pladsen med  

 materialer samt større gener for beboerne.
 Der henvises endelig til problemet med hensyn til vej- og  

 politimyndigheders adgangsveje og til manglende nærmere vejledning fra  

 kredsen om autoværnets ønskede udformning.
 I notatet af 13. september 1989 refereres kredsens henvisning til, at  

 hastighedsbegrænsningen (50 km/t) meget ofte overskrides (op til ca. 100  

 km/t). I den forbindelse forudsætter kommunen, at vejreglerne er udarbejdet  

 på baggrund af, at der ved alle former for hastighedsbegrænsninger vil  

 forekomme overskridelser.
I notatet henvises endvidere til, at ifølge vejreglerne skal der opstilles  

 trafikværn, hvor arbejdsstedet er nærmere end 1 m fra kørebanen.
I den  

 forbindelse oplyses det, at der parallelt med og ca. 1 m fra betonklodserne  

 er opsat kantafmærkningsplader (N42). Klodserne skal altså ikke fungere som  

 egentligt trafikværn.
 I notatet konkluderes, at forbudet ikke har hjemmel i  

 arbejdsmiljølovgivningen.
Kreds Nordjyllands amt refererer i notat af 13. september 1989 et møde  

 samme dag med kommunen.
I notatet præciseres det, - at forbudet gælder indtil afmærkningen er retableret til det omfang, som  

 fandtes ved arbejdets start og som planlagt af fa.
Tybo (d.v.s. med  

 betonelementerne i et ubrudt forløb).
 Herefter vil der være tale om et påbud om en bedre sikring af  

 arbejdsstedet.
 Det præciseres videre, at kredsens krav er:
1. Påkørselssikkert autoværn i arbejdsstedets fulde udstrækning eller 2. Etablering af en sikkerhedszone på mindst 1 meters bredde hvis  

 hastighedsbegrænsningen gøres effektiv.
I sikkerhedszonen må der ikke  

 arbejdes, henlægges materialer eller foregå trafik.
Zonen skal iøvrigt være  

 tæt afgrænset såvel mod kørebanen som mod arbejdsstedet, fx med  

 markeringspæle og guirlander.
 Ifølge notatet blev der på mødet drøftet forskellige løsningsmodeller, og  

 kredsen gav tilsagn om bistand i nærmere aftalte tilfælde.
 Herefter har kommunen med skrivelse af 28. september 1989 opretholdt  

 kommunens klage over for direktøren for Arbejdstilsynet.
 I skrivelsen anføres bl.a.
- at der etableres en godkendt løsning, - at sikringsbøjler, som indgår i løsningen, blev forudsat af kredsen, - at sikringsbøjler ikke tidligere har været anvendt i Aalborg, og - at en anden tilsvarende arbejdsplads ikke er ændret.
I skrivelsen konkluderes, at klagen omfatter - at der stilles urimelige særkrav til Varmeforsyningens arbejdsplads, - at arbejdet stoppes med et forbud, hvor et påbud ville have været  

 tilstrækkeligt, og - at tilsynsrapporten er for »tynd« og ikke kan anvendes til  

 hurtig afhjælpning med relevante foranstaltninger.
 Endelig spørges der i skrivelsen om sammenhængen mellem påbud og forbud.
Kredsen har i en skrivelse modtaget i direktoratet den 30. november 1989  

 supplerende oplyst, at Hobrovej efter kredsens opfattelse er en af de mest  

 befærdede veje i amtet.
Den er indfaldsvej til Aalborg sydfra og er opbygget  

 med 4 vejbaner, 2 i hver retning, adskilt af en dobbelt afstribning.
Den  

 tilladte hastighed er 70 km/t, men der køres normalt meget stærkere.
I kredsens skrivelse oplyses endvidere, at arbejdsstedet var anlagt i det  

 sydgående spor, hvor den ene vejbane var spærret af til arbejdsområde, og  

 hastigheden var begrænset til 50 km/t.
I nordgående retning var der ikke  

 nogen særlig hastighedsbegrænsning (ud over den normalt gældende på 70 km/t)  

 eller anden form for advis.
 Det oplyses endvidere, at det var uhensigtsmæssigt, at biler fra parceller  

 langs Hobrovej skulle køre ud gennem afspærringen og ind på den meget tæt  

 trafikerede kørebane.
 Direktoratets afgørelse m.v.:
 Det er på baggrund af beskrivelserne af de konkrete forhold, herunder især  

 kommunens skrivelse af 12. september 1989 og kredsens skrivelse modtaget i  

 direktoratet den 30. november 1989, jf. ovenfor, direktoratets opfattelse, at  

 den afspærring, der var opsat ved kredsens besøg den 6. september 1989, ikke  

 ydede tilstrækkelig beskyttelse mod påkørsel af arbejderne.
 Det er derfor direktoratets afgørelse, at arbejderne skal beskyttes mod  

 påkørsel fra trafikken.
 Direktoratet fastholder derved kredsens forbud under tilsvarende  

 forudsætninger og præciseringer som anført i kredsens notat af 13. september  

 1989, jf. ovenfor.
 En tilstrækkelig beskyttelse vil kunne opnås ved at opsætte et  

 påkørselssikkert værn eller ved etablering af en sikkerhedszone, jf. kredsens  

 notat af 13. september 1989.
 Afgørelsen har hjemmel i §§ 38, 42 og 77 i arbejdsmiljøloven.
 Med hensyn til de generelle regler om afspærringers og værns opsætning og  

 udformning m.v. henvises til Vejdirektoratets vejregler og cirkulærerne  

 derom.
 Generelt om påbud.
Påbud er omhandlet i arbejdsmiljøloven § 77. Påbud efter § 77, stk. 2 (som  

 i Arbejdstilsynets daglige praksis ofte kaldes forbud) gives, når  

 Arbejdstilsynet konkret skønner det nødvendigt fx straks at standse et  

 arbejde for at afværge en overhængende, betydelig fare, jf. bestemmelsens  

 ordlyd.
Klage over et forbud vil således ikke have opsættende virkning, jf. §  

 81. I andre påbudssituationer, hvor der ikke er en overhængende, betydelig  

 fare, vil klage over påbudet ikke have opsættende virkning.
 Manglende efterkommelse af påbud, herunder forbud, vil normalt medføre, at  

 der rejses retslig tiltale.
 Med hensyn til sondringen mellem forbud og andre påbud i den konkrete sag  

 henvises til kredsens notat af 13. september, jf. ovenfor.
 Klagevejledning m.v.
 Direktoratets afgørelse kan inden for en frist af 4 uger fra modtagelsen  

 af denne skrivelse indbringes for arbejdsministeren, Laksegade 19, 1063  

 København K.
 Der vedlægges en kopi til sikkerhedsorganisationen.
 P.D.V.
