Nr BTL 180 Betænkning over Forslag til lov om beskatning af fortjeneste ved  

 førstegangsafståelse af visse ejerlejligheder m.v.   

 Nr L 180 1985-86, 1. samling Blad nr 649 Afgivet af skatte- og afgiftsudvalget Afgivet: 19860314 Udvalget har behandlet lovforslaget i nogle møder og har herunder stillet et spørgsmål til ministeren for skatter og afgifter, som denne har besvaret skriftligt.
Herefter indstiller et flertal (socialdemokratiets, det konservative folkepartis, venstres, det radikale venstres, centrum-demokraternes og kristeligt folkepartis medlemmer af udvalget) lovforslaget til vedtagelse uændret.
Et mindretal (socialistisk folkepartis medlemmer af udvalget) kan ikke medvirke til lovforslagets vedtagelse og udtaler:
 Lovforslaget er reelt en gave til udstykkerne af ejerlejligheder.
Socialdemokratiet, socialistisk folkeparti, det radikale venstre og venstresocialisterne havde opnået principiel enighed om en effektiv beskatning af førstegangssalg af ejerlejligheder i en form, der ville medføre et årlig provenu på ca. 300 mill. kr.
Ved at slutte forlig om en beskatning med et provenu på et par mill.
kr. har regeringen i praksis opnået, at udstykkere af ejerlejligheder undgår en effektiv beskatning af deres store fortjenester.
Da lovforslaget imidlertid medfører en smule beskatning, kan mindretallet ikke stemme imod.
Mindretallet vil derfor undlade at stemme ved lovforslagets endelige vedtagelse.
Et andet mindretal (fremskridtspartiets medlem af udvalget) indstiller lovforslaget til forkastelse.
Hagen Hagensen (KF) nfmd.
Collet (KF) Stetter (KF) Fogh Rasmussen (V) Skrumsager Skau (V) Bente Juncker (CD) Ove Jensen (FP) Arne Bjerregaard (KrF) Jytte Hilden (S) Poul Nielson (S) Lohmann (S) Lykketoft (S) Stavad (S) fmd.
Tastesen (S) Rahbæk Møller (SF) Thoft (SF) Bernhard Baunsgaard (RV) Partierne VS og FD havde ikke medlemmer i udvalget.
