Cirkulæreskrivelse om meddelelse om  

 bortfald af kørelejlighed Kommentar m.v.:
 Der forelå ikke bortfald af kørelejlighed i  

 arbejdsløshedslovgivningens forstand, idet medlemmets egne personlige  

 forhold havde været bestemmende for, at hun ikke fortsat kunne benytte  

 sin tidligere samlevers bil.
 Meddelelse om afgørelsen:
 Medlemmet sagde sin stilling op til fratrædelse den  

 31. juli 1995 med den begrundelse, at hun ville få en transporttid til  

 og fra arbejde på 4 timer dagligt efter sin skilsmisse og salget af sin  

 tidligere samlevers bil.
Medlemmet har forklaret til sagen, at hun tidligere havde  

 kørt med sin samlever til og fra arbejde.
Medlemmet havde  

 uddannelsesorlov fra august 1994 til august 1995.
I forbindelse med den tidligere samlevers fraflytning,  

 havde det været nødvendigt at sælge dennes bil.
Medlemmet  

 måtte herefter - såfremt hun opretholdt sin ansættelse -  

 benytte offentlige transportmidler, som ville medføre en daglig  

 transporttid til og fra arbejde på 4 timer.
Kassen traf afgørelse om 5 uges effektiv  

 karantæne for selvforskyldt ledighed.
Kassen lagde i sin  

 afgørelse vægt på, at medlemmet ikke havde en gyldig grund  

 til arbejdsophøret.
Kassen oplyste i afgørelsen, at  

 kørelejlighed skulle forstås som en privat aftale, hvor  

 transportmidlet ikke tilhørte medlemmet eller medlemmets  

 ægtefælle eller samlever.
 Medlemmet oplyste i forbindelse med sin klage til  

 direktoratet bl.a., at hendes samlever havde været arbejdsløs  

 siden den 1. januar 1994, og at hun derefter lånte bilen til  

 transporten til og fra arbejde, indtil hun fik orlov i august 1994. Hvis  

 bilen ikke var blevet solgt, kunne hun fortsat have brugt den, men hverken  

 hun eller den tidligere samlever havde råd til at beholde den.
 Direktoratet fik fra Det Centale Personregister  

 oplyst, at medlemmet og hendes samlever bragte samlivet til ophør den  

 1. april 1995.
Direktoratet tiltrådte kassens afgørelse med  

 henvisning til, at der ikke var tale om bortfald af kørelejlighed i  

 arbejdsløshedsforsikringslovgivningens forstand, idet medlemmets egne  

 personlige forhold havde været bestemmende for, at hun ikke fortsat  

 kunne benytte bilen.
Medlemmets tidligere aktuelle og efterfølgende  

 potentielle råderet over bilen måtte i denne sammenhæng  

 sidestilles med et egentligt ejerskab.
 Arbejdsmarkedets Ankenævn  tiltrådte  

 direktoratets afgørelse om 5 ugers karantæne, jf.  

 arbejdsløshedsforsikringslovens § 63, stk. 1, nr. 2, og den  

 dagældende rådighedsbekendtgørelses § 17, stk. 1, § 19,  

 stk. 1, nr. 2, og § 24, stk. 1, idet Ankenævnet fandt, at medlemmet  

 ikke havde en gyldig grund efter bekendtgørelsens § 19, stk. 1, til at  

 opsige sin stilling pr. 31. juli 1996.
