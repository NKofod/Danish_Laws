Ejendomsskatter Ejendomsskatter  

 fradrag for blandede ejendomme TSS af 21/2 2000, 99/00-4810-00056 LL § 14, stk. 3 SSL § 4, stk.! LV 1998 E.K.2.2 Ejere af ejendomme, der kun delvis benyttes  

 erhvervsmæssigt, kan  kun fradrage ejendomsskatter for den  

 erhvervsmæssige andel, jf. ligningslovens § 14, stk. 3. Omfanget heraf  

 beror som regel på et skøn.
Hvis den erhvervsmæssige  

 benyttelse er helt ubetydelig - i praksis under 10 pct. - vil der normalt  

 ikke kunne foretages fradrag for ejendomsskatter, For ejere, der har en ejendom med både erhverv og  

 beboelse, har der på selvangivelsen som en seviceoplysning været  

 anført dels den  beregnede ejendomsskat dels en beregnet  

 erhvervsmæssig del af ejendomsskatten.
Grundlaget for disse  

 støtteoplysninger er de registrerede oplysninger i  

 ejendomsstamregistret.
 Hidtil er den erhvervsmæssige andel af disse  

 blandede ejendomme blevet beregnet med udgangspunkt i en fordeling af den  

 samlede ejendomsværdi efter vurderingslovens § 33, stk. 5. Da der  er  

 tale om et skøn over, i hvilket omfang ejendommen er benyttet  

 erhvervsmæssigt i indkomståret, vil denne fordeling ikke i alle  

 tilfælde være rigtig, fordi bygningerne også indgår i  

 denne værdifordeling.
 Fordelingen af ejendomsskatterne skal derimod ske på  

 grundlag af en fordeling af grundværdien.
I medfør af skattestyrelseslovens § 4, stk. 1 kan  

 der gives  tilladelse til ordinær genoptagelse inden for 3 år fra  

 og med 1997 i det omfang, serviceoplysningen ikke svarer til de faktiske  

 forhold vedrørende grundens erhvervsmæssige benyttelse.
Derimod  

 finder styrelsen ikke, at der er grundlag for ændring ud over 3  

 års-fristen, idet der på selvangivelsen gøres  

 opmærksom på, at den erhvervsmæssige del af de forfaldne  

 ejendomsskatter beror på et skøn.
Dette forhold i sig selv  

 bevirker ikke, at der skal ske genoptagelse af tidligere års  

 ansættelser ud over den almindelige 3-årsfrist.
 De pågældende ejere kan rette henvendelse til  

 de lokale skattemyndigheder med anmodning om genoptagelse.
