Flere indsigelser mod registrering af figurmærke med ordet SPIRULINA i  

 kl. 5 under henvisning til, at ordet er navnet på en algetype, og at mærket  

 dermed angiver varens art eller beskaffenhed.
Mærket registreret efter  

 indsættelse af disclaimer, hvorefter der ikke ved registreringen er opnået  

 eneret til ordet spirulina.
Elo Arne Westergaard Vedbæk Strandvej 350 2950 Vedbæk VA 4626 1982/S2 Indsigelse mod ansøgning-af varemærke:-VA 4626 1982, billedmærke  

 indeholdende ordene »SPIRULINA VÆKSTPLANKTON«.
 I medfør af bestemmelsen i § 20 i varemærkeloven er der nedlagt tre  

 indsigelser mod Deres mærkes registrering.
Medicinfabrikken Felo, Halslev, har nedlagt indsigelse i skrivelse af 22  

 februar 1985, Natur Drogeriet ApS, Åbyhøj, har nedlagt indsigelse i skrivelse  

 af 26 februar 1985 og Fabrikken Nutana, Bjæverskov, har nedlagt indsigelse i  

 skrivelse hertil af 8 marts 1985. I alle tre skrivelser er indsigelsen  

 nedlagt under henvisning til bestemmelsen i § 13 i varemærkeloven, hvorefter  

 et varemærke ikke må registreres, når det f.eks. angiver varens art eller  

 beskaffenhed.
Det hævdes, at spirulina er et internationalt kendt produkt, en  

 råvare der findes frit tilgængelig i naturen, idet det er navnet på en  

 bestemt type alger, der bruges f.eks. i kosttilskud og naturmedicinprodukter.
De har i skrivelse af 26 april 1985 erklæret Dem enig i, at der ikke kan  

 opnås eneret til ordet SPIRULINA, der er navnet på en bestemt microalgetype.  

 I øvrigt drejer det sig om beskyttelse af et figurmærke, hvori ordet  

 SPIRULINA indgår i forbindelse med ordet VÆKSTPLANKTON, som ikke tidligere  

 har været anvendt i forbindelse med Spirulina.
Dette figurmærke er specielt  

 designet og tegnet.
De henviser til en tidligere registrering af ordet  

 SPIRULINA nemlig i forbindelsen SPIRULINA MEX, der er registrert under VR  

 3321 1983.
Efter at Deres skrivelse var tilsendt de tre indsigere, for at de på  

 grundlag af denne kunne fremkomme med en yderligere udtalelse, såfremt dette  

 ønskedes, har alle tre indsigere fastholdt indsigelsen.
Endelig har De i  

 skrivelse af 8 juli 1987 henvist til Deres ovennævnte skrivelse af 26 april  

 1985 samt til Deres skrivelse af 25 april 1987.
 Sagen er herefter optaget til afgørelse.
Det skal indledningsvis bemærkes, at Direktoratet opfatter det ansøgte  

 mærke som et figurmærke.
Ordene SPIRULINA og VÆKSTPLANKTON er opstillet på en  

 speciel måde med en linie imellem, og visse af bogstaverne i de to ord er  

 sammenskrevne.
Denne figurlige udformning af mærket giver dette et sådant  

 særpræg, at mærket ikke kan anses for uegnet til registrering i medfør af  

 bestemmelsen i § 13 i varemærkeloven, og de tre indsigelser kan derfor ikke  

 tages til følge.
Det skal tilføjes, at der ved registrering af et figurmærke  

 alene opnås eneret til mærket i dets helhed og ikke til enkelte dele af  

 mærket, der ikke særskilt kan registreres.
Således kan der ikke ved  

 registreringen opnås eneret til ordet spirulina, der er betegnelsen på en  

 bestemt type alger.
Der kan i denne forbindelse henvises til bestemmelsen i §  

 15 i varemærkeloven, hvor det i stk.1 udtales, at den ved registrering  

 opnåede varemærkeret ikke omfatter sådanne dele af mærket, som ikke særskilt  

 kan registreres.
I § 15 stk.2 bestemmes det, at såfremt et mærke indeholder  

 bestanddele, som ikke særskilt kan registreres, og der er særlig anledning  

 til at antage, at mærkets registrering kan medføre tvivl med hensyn til  

 varemærkerettens omfang, kan sådanne bestanddele ved registreringen  

 udtrykkelig undtages fra beskyttelsen.
Da ordet SPIRULINA i det ansøgte mærke  

 indtager en dominerende plads, og det derfor ikke kan udelukkes, at det kan  

 opfattes som et varemærke, må der være særlig anledning til at antage, at  

 mærkets registrering kan medføre tvivl med hensyn til varemærkerettens  

 omfang.
Der må derfor indsættes en bemærkning ved en evt. registrering om, at  

 der ikke ved registrering af mærket er opnået eneret til ordet Spirulina.
 Deres meddelelser om hvorvidt De er indforstået med indsættelse af nævnte  

 disclaimer forventes indsendt hertil snarest belejligt og senest inden 2  

 måneder fra dato, da ansøgningen i modsat fald vil blive afslået.
 Vedrørende Deres forespørgsel i første afsnit af skrivelse hertil af 25  

 april 1987 om, hvorfor Direktoratet den 8 oktober 1986 igen har tilskrevet de  

 tre indsigere, skal det oplyses, at skrivelserne af nævnte dato til to af  

 indsigerne, nemlig til Firmaet Felo og til Natur Drogeriet ApS alene angik  

 oplysning om, at man samme dato havde skrevet til Dem for at give Dem  

 lejlighed til en fornyet udtalelse i sagen, efter at de to indsigere havde  

 fstholdt deres indsigelser.
 Skrivelsen af 8 oktober 1986 til Firmaet Nutana var en erindring om sagen  

 med fastsættelse af en ny frist for indsigeren til at fremkomme med en  

 fornyet udtalelse i fortsættelse af den tidligere nedlagte indsigelse, efter  

 at De havde udtalt Dem i sagen den 26 april 1985. Man skal beklage, at man på  

 et så sent tidspunkt forsinkede sagen ved at give indsigerne denne  

 fristforlængelse, idet man samtidig skal beklage, at der hengik urimelig lang  

 tid, før man gav Dem lejlighed til at udtale Dem påny, efter at de to  

 førstnævnte indsigere havde fastholdt indsigelserne.
