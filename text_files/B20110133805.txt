Bekendtgørelse om ændring af bekendtgørelse om berørte myndigheder og om offentliggørelse efter lov om miljøvurdering af planer og programmer (Digital annoncering) § 1 I bekendtgørelse nr. 1102 af 20. november 2009 om berørte myndigheder og om offentliggørelse efter lov om miljøvurdering af planer og programmer foretages følgende ændringer:
 1. Indledningen affattes således:
»I medfør af § 12 i lov om miljøvurdering af planer og programmer, jf. lovbekendtgørelse nr. 936 af 24. september 2009, som ændret ved lov nr. 1273 af 21. december 2011, fastsættes:« 2. I § 3, stk. 1, indsættes som 2. pkt.:
»Offentliggørelse kan ske udelukkende på den planlæggende myndigheds hjemmeside.« § 2 Bekendtgørelsen træder i kraft den 2. januar 2012.
