 Landsskatteretskendelse vedr. fradrag for  

 restaurationsudgifter til ansatte ved køb i fremmed kantine.
 Fradrag på 25 % for restaurationsudgifter afholdt ved dagligt  

 køb af morgenmad til virksomhedens ansatte i fremmed kantine ikke godkendt.  

 Fradrag for indkøb af mad til jubilæum og personalets juleafslutning ikke  

 godkendt.
Landsskatterettens  

 afgørelse Regionens afgørelse stadfæstes.
Sagens  

 oplysninger Klageren, som i alt har ca. 110 ansatte,  

 er en del af en svensk koncern.
Selskabets hovedaktionær er således A, mens  

 otte omegnskommuner er mindretalsaktionærer.
Klageren laver forskellige  

 laboratorieundersøgelser for bl.a. rådgivende ingeniører,  

 levnedsmiddelproducenter,  

 kommuner og amter.
Herudover foretages analyser for søsterselskaber i Norge  

 og  

 Sverige.
Klageren har lejet sig ind hos B  

 beliggende X.
B, der også lejer ud til andre virksomheder og selskaber,  

 driver  

 egen kantine.
Klageren giver dagligt sine medarbejdere morgenmad inkl. juice,  

 kaffe og te.
Til aften- og natholdet giver klageren en lettere anretning i  

 stil  

 med morgenmaden.
Dette købes og indtages i Bs kantine, som hver måned  

 fakturerer klageren herfor.
For perioden 1. januar 1999 til 1. april  

 2002 har klageren angivet fuldt fradrag for momsen.
Fra den 1. april 2002 er  

 der angivet fradrag på 25 % af momsen.
I 2001 og 2002 er der afholdt  

 personalearrangementer, hvortil der er leveret mad.
Det drejer sig  

 henholdsvis  

 om et jubilæum og om personalets juleafslutning.
Indkøb af mad er foretaget  

 ude  

 i byen, hvorefter maden er indtaget i selskabets lokaler.
Klageren har herfor  

 angivet fuldt momsfradrag med i alt 1.739 kr.
Regionens  

 afgørelse Klageren er ikke anset for berettiget  

 til fradrag for den angivne moms.
Indkøbene er således anset som kost til  

 virksomhedens indehaver og personale, jf. momslovens § 42, stk. 1, nr. 1. For  

 perioden 1. januar 1999 til 31. august 2002 er klageren derfor efteropkrævet  

 202.262 kr. i moms.
Ifølge momslovens § 42, stk. 1, nr. 1,  

 kan der ikke fradrages moms af indkøb m.v., som vedrører kost til  

 virksomhedens  

 indehaver og personale.
Efter momslovens § 42, stk. 2, kan der fradrages 25 %  

 af moms af hotel- og restaurationsydelser, i det omfang udgifterne hertil er  

 af  

 strengt erhvervsmæssig karakter.  

 Ifølge  

 art. 17, stk. 6, i 6. momsdirektiv giver udgifter, der ikke er af streng  

 erhvervsmæssig karakter, som f.eks. udgifter til luksusforbrug, underholdning  

 eller repræsentation, ikke adgang til fradrag.
Det fremgår af forarbejderne til lov nr.  

 428 af 14. juni 1995 om ændring af momsloven (delvis fradragsret for hotel-  

 og  

 restaurationsudgifter), at fradraget er betinget af, at de pågældende  

 udgifter  

 er afholdt i forbindelse med virksomhedens momspligtige aktiviteter.
På grund  

 af udgifternes karakter er det præciseret, at udgifterne skal være af streng  

 erhvervsmæssig karakter i overensstemmelse med kravene efter EUs 6.  

 momsdirektiv.
 Udgifter til hotelophold og  

 restaurationsbesøg af delvis privat karakter giver derfor ikke ret til  

 fradrag.  

 Det fremgår videre af bemærkningerne, at restaurationsydelser alene omfatter  

 udgifter til egentlige restaurationsbesøg, men ikke udgifter til  

 forretningsfrokoster og middage i virksomhedens egen kantine.
Baggrunden for reglerne er, at indkøb af  

 kost til virksomhedens indehaver og personale betragtes som indkøb til  

 endeligt  

 forbrug, idet personalet  hvis der i stedet for kost blev givet højere  

 pengeløn  måtte betale moms ved køb af disse varer.
Den væsentligste  

 begrundelse for fradragsretten på 25 % af udgifter til hotel- og  

 restaurationsydelser er, at sådanne udgifter som udgangspunkt  

 må antages at være af streng erhvervsmæssig  

 karakter.
Det er for sådanne udgifter  

 derfor i mindre grad væsentligt, i hvilken  

 anledning udgiften afholdes, herunder hvem udgiften retter sig imod, hvis  

 blot  

 der ikke er tale om udgifter af privat karakter eller luksusforbrug.
Der er  

 bl.a. henvist til Momsvejledningen 2001, afsnit J.1.1. og J.3.2.
 Departementet har i TfS 1995.630 bl.a.  

 tilkendegivet, at restaurationsydelser til indehaver ikke er omfattet af  

 bestemmelserne om fradrag for kost til virksomhedens indehaver og personale i  

 momslovens § 42, stk. 1, nr. 1. Det betyder, at bespisning af ansatte som  

 udgangspunkt er omfattet af § 42, stk. 2, hvis de afholdes som led i  

 virksomhedens  

 momspligtige aktiviteter, og udgifterne er af streng erhvervsmæssig karakter.
Det er regionens opfattelse, at  

 hensigten med momslovens § 42, stk. 2, ikke er at der kan godkendes fradrag  

 for  

 det daglige måltid mad, selv om det er købt i fremmed kantine.
De eksempler,  

 der er angivet i TfS 1995.630, vedrører alene sporadisk afholdte udgifter til  

 restaurationsydelser i forbindelse med rejse, mens der ikke er nævnt noget  

 om,  

 at der er fradragsret for dagligt afholdte udgifter i forbindelse med det  

 normale arbejde på den faste arbejdsplads.
Hvis de tilsvarende udgifter var afholdt  

 i egen kantine, havde der ikke været fradragsret for udgifterne.
Hertil  

 kommer,  

 at Landsskatteretten i TfS 2000.101 LSR har udtalt, at udskænkning af te og  

 kaffe er omfattet af kostbegrebet.
Juice og rundstykker mv. må derfor også  

 være  

 omfattet af dette begreb.
 Samtlige afholdte udgifter til  

 personalefortæring i ekstern kantine, samt udgifter i forbindelse med  

 personalearrangementer er derfor omfattet af momslovens § 42, stk. 1, nr. 1,  

 hvorfor der ikke kan godkendes momsfradrag på 202.362 kr.
Klagerens  

 påstand og argumenter Klagerens repræsentant har fremsat  

 påstand om, at der godkendes fradrag på 25 % af momsen af de omhandlede  

 udgifter efter momslovens § 42, stk. 2.
 Adgangen til delvist momsfradrag for  

 hotel- og restaurationsydelser blev vedtaget ved lov nr. 428 af 14. juni  

 1995.  

 Det fremgår af bemærkningerne til loven, at fradraget er betinget af, at de  

 pågældende udgifter er afholdt i forbindelse med virksomhedens  

 afgiftspligtige  

 aktivitet.
 Departementet har i TfS 1995.630  

 tilkendegivet, at restaurationsydelser til indehaver og personale ikke er  

 omfattet af bestemmelsen om fradrag for kost til virksomhedens personale i  

 momslovens § 42, stk. 1, nr. 1. Som følge heraf er bespisning af ansatte som  

 udgangspunkt omfattet af fradragsmuligheden for restaurationsudgifter, når  

 udgiften afholdes som led i selskabets momspligtige aktiviteter.  

 Departementets  

 tilkendegivelse er refereret i TfS 1995.630.
 Restaurationsudgifter, der afholdes af  

 en erhvervsvirksomhed, anses som udgangspunkt for at være af strengt  

 erhvervsmæssig karakter, jf. blandt ToldSkats praksis som udtrykt i TfS  

 2000.442, samt afsnit J.3.2. i Momsvejledningen.
Regionen er ikke uenig i, at udgifterne  

 er af streng erhvervsmæssig karakter, og at de er afholdt som led i klagerens  

 momspligtige aktiviteter.
Regionen mener dog tilsyneladende, at udgifterne er  

 omfattet af kostbegrebet, selv om dette spørgsmål tidligere er besvaret  

 direkte  

 og utvetydigt af departementet, jf. ovenstående.
Regionen synes at opfatte departementets  

 eksempler på momsfradrag for ansattes restaurationsbesøg som en udtømmende  

 liste.
Som argument for afgørelsen anføres, at departementet ikke i rækken af  

 eksempler har nævnt fradragsmulighed for dagligt afholdte  

 restaurationsudgifter.
Der er derfor ikke momsfradrag herfor.
Departementet har alene oplistet typiske  

 eksempler på situationer, hvor der er fradragsret efter momslovens § 42, stk.  

 2. Der er altså på ingen måde tale om en udtømmende liste.
Klageren opfylder  

 begge de stillede betingelser for momsfradragsret og er ikke omfattet af  

 særlige undtagelser.
Regionen henviser til, at  

 Landsskatteretten har taget stilling til, at kaffe og te er omfattet af  

 kostbegrebet, jf.
TfS 2000.101 LSR, hvorfor klageren ikke kan opnå  

 momsfradrag  

 herfor.
Situationen var imidlertid en anden i denne tidligere sag, hvor der  

 var  

 tale om virksomhedens egen udskænkning af kaffe og te til personalet.  

 Klageren  

 er derfor berettiget til 25 % momsfradrag for den samlede restaurationsydelse  

 inkl. kaffe og te.
Landsskatterettens  

 bemærkninger og begrundelse Af momslovens § 42 fremgår bl.a.  

 følgende:
§ 42. Virksomheder kan ikke fradrage  

 afgift af indkøb m.v., som vedrører 1) kost til virksomhedens indehaver og personale, ( ) 5)  

 underholdning,  

 restaurationsydelser, repræsentation og gaver, jf. dog stk.2, ( ) Stk. 2. Virksomheder kan uanset bestemmelserne i stk. 1, nr. 5  

 og 6, fradrage 25 pct. af  

 afgift af  

 hotel- og restaurationsydelser, i det omfang udgifterne hertil er af strengt  

 erhvervsmæssig karakter.
( ) Artikel 17, stk. 6, i 6. momsdirektiv  

 har følgende ordlyd:
6. Senest inden udløbet af en periode  

 på fire år fra datoen for dette direktivs ikrafttræden fastsætter Rådet med  

 enstemmighed på forslag af Kommissionen de udgifter, der ikke giver ret til  

 fradrag i merværdiafgiften.
Under alle omstændigheder giver udgifter, der  

 ikke  

 er af streng erhvervsmæssig karakter, som for eksempel udgifter til  

 luksusforbrug, underholdning eller repræsentation, ikke adgang til fradrag.
Indtil de ovenfor omhandlede regler  

 træder i kraft, kan medlemsstaterne opretholde alle de undtagelser, som på  

 tidspunktet for dette direktivs ikrafttræden var gældende i henhold til deres  

 nationale lovgivning. § 42, stk. 1, nr. 5, og stk. 2, fik sin  

 nuværende ordlyd ved lov nr. 428 af 14. juni 1995. Af bemærkningerne til  

 denne  

 lov fremgår bl.a. følgende:
Det foreslås, at der indføres en  

 begrænset fradragsret for de momsregistrerede virksomheders udgifter til  

 hotelophold og restaurationsbesøg.
Der foreslås således et fradrag på 25 pct.  

 af disse indkøb.
( ) Fradraget er betinget af, at de  

 pågældende udgifter er afholdt i forbindelse med virksomhedens  

 afgiftspligtige  

 aktiviteter.
På grund af udgifternes karakter præciseres det, at udgifterne  

 skal være af streng erhvervsmæssig karakter i overensstemmelse med kravene  

 efter EUs 6. momsdirektiv.
Udgifter til hotelophold og  

 restaurationsbesøg af  

 delvis privat karakter giver derfor ikke ret til fradrag.
Tilsvarende vil  

 udgifter til hotelophold og restaurationsbesøg, som ikke står i et rimeligt  

 forhold til det erhvervsmæssige formål med udgiften, kun kunne fradrages på  

 grundlag af et reduceret beløb svarende til sædvanlige hotel- og  

 restaurationsudgifter under hensyn til det gældende prisniveau. Det lægges til grund som ubestridt, at  

 der er tale om en såkaldt fremmed kantine, og at denne kantines leverancer  

 til  

 klageren i overensstemmelse med departementets tilkendegivelse gengivet i  

 Told-  

 og Skattestyrelsens meddelelse offentliggjort i TfS 1996.630 består i  

 restaurationsydelser som omhandlet i momslovens § 42, stk. 1, nr. 1, nr. 5,  

 og  

 § 42, stk. 2.
Retten finder, at de omhandlede udgifter  

 til daglig morgenmad m.v. til personalet ikke kan anses for strengt  

 erhvervsmæssige.
Ved vurderingen af, om udgifter til restaurationsydelser til  

 en virksomheds personale er af streng erhvervsmæssig karakter må der således  

 henses til, om restaurationsbesøgene har en naturlig tilknytning til og er  

 betinget af de arbejdsopgaver, som personalet udfører.
Klagerens udgifter til, at personalet  

 dagligt indtager morgenmad eller et andet måltid på en restaurant beliggende  

 i  

 den ejendom, hvorfra virksomheden drives, kan hverken anses for at have en  

 naturlig tilknytning til eller være betinget af de arbejdsopgaver, som  

 personalet udfører.
Klageren er derfor ikke berettiget til fradrag for  

 udgifterne efter momslovens § 42, stk. 2. I stedet er udgifterne omfattet af  

 momslovens § 42, stk. 1, nr. 5, og der er derfor ikke fradrag for udgifterne.
Hvad angår de omhandlede udgifter til  

 indkøb af mad til brug ved jubilæum og juleafslutning finder retten ikke, at  

 der er tale om restaurationsydelser.
Retten har herved bl.a. henset til, at  

 maden er leveret til og indtaget i klagerens lokaler.
Retten finder videre,  

 at  

 disse udgifter må anses for udgifter vedrørende kost til personale, og at der  

 derfor ikke er momsfradrag herfor, jf. momslovens § 42, stk. 1, nr. 1.
 Den påklagede afgørelse stadfæstes  

 derfor.
