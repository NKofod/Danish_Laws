Bekendtgørelse om ændring af bekendtgørelse om bæredygtig produktion af biogas § 1 I bekendtgørelse nr. 301 af 25. marts 2015 om bæredygtig produktion af biogas foretages følgende ændring:
 1. Efter § 3 indsættes:
»§ 3 a.
Biogas, som sælges til transport, og som modtager tilskud i medfør af § 43 b i lov om fremme af vedvarende energi, må ikke være produceret af korn, majs, roer eller jordskokker.« § 2 Bekendtgørelsen træder i kraft den 1. juli 2016.
