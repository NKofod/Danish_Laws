Ansatte beskæftiget med rengøring af en virksomhed, der bearbejder  

 fisk, nedlagde i tiden 1.-10/2 1988 arbejdet i protest mod en hjemsendelse af  

 3 medarbejdere, der efter de ansattes opfattelse stred mod en kutyme på  

 virksomheden.
Den 8/4 blev samtlige 15 rengøringsmedarbejdere opsagt, idet  

 rengøringsarbejdet blev overført til et rengøringsselskab.
Virksomheden blev  

 herefter indklaget for Arbejdsretten med påstand om bod for  

 overenskomststridig lock-out.
Lagt til grund, at virksomhedens overvejelser om omlægningen af  

 rengøringsarbejdet var gået ind i den afgørende fase allerede før konflikten  

 i februar, og at omlægningen ville medføre betydelige besparelser for  

 virksomheden og derfor var begrundet i driftsmæssige hensyn.
Herefter blev  

 påstanden om, at der havde foreligget overenskomststridig lock-out, ikke  

 taget til følge.
 Dommere: Bollerup-Jensen, Arnold Hansen, Erik Jensen, Gert  

 Kristensen, Bent Larsen, Mundt (retsformand) og Jørgen Pedersen.
Under denne ved klageskrift af 2. juni 1988 for Arbejdsretten indbragte  

 sag har klagerne, Landsorganisationen i Danmark for Specialarbejderforbundet  

 i Danmark og Kvindeligt Arbejderforbund i Danmark, over for indklagede, Dansk  

 Arbejdsgiverforening for Industrifagenes almindelige Arbejdsgiverforening for  

 P.
Taabbel & Co.
A/S, Hanstholm, nedlagt følgende påstande:
P.
Taabbel & Co.
A/S, Hanstholm's afskedigelse af 15 medarbejdere på  

 rengøringsholdet den 8. april 1988 er en overenskomststridig lockout.
P.
Taabbel & Co.
A/S, Hanstholm, tilpligtes til  

 Specialarbejderforbundet i Danmark og Kvindeligt Arbejderforbund i Danmark at  

 betale en efter rettens skøn fastsat bod.
 Indklagede har påstået frifindelse.
 Sagens nærmere omstændigheder er følgende:
Den indklagede virksomhed, der bearbejder fisk, er som medlem af  

 Industrifagene omfattet af Fællesoverenskomsten 1987 - 1991 mellem  

 Industrifagene og Kvindeligt Arbejderforbund og Specialarbejderforbundet.  

 Rengøringsarbejdet på virksomheden udførtes af medarbejdere, der var ansat på  

 virksomheden, således at medlemmer af Specialarbejderforbundet udførte  

 arbejdet i produktionsområderne, mens medlemmer af Kvindeligt Arbejderforbund  

 udførte arbejdet i kantinen m.v.
Der var den 24. maj 1985 indgået lokalaftale  

 med SID, Hanstholm afdeling, indeholdende bl.a. en eksklusivaftale, og den  

 29. september 1986, ligeledes med SID, Hanstholm afdeling, en bonusaftale med  

 angivelse af områdeopdeling af SID's rengøringshold.
Ved sidstnævnte aftale  

 er udbetaling af bonus gjort afhængig af rengøringens effektivitet inden for  

 de forskellige produktionsområder.
I slutningen af januar 1988 hjemsendte virksomheden 3 ansatte  

 rengøringsmedarbejdere, hvoriblandt en var talsmand, mens de to andre havde  

 en betydelig anciennitet, fra en afdeling, som - trods råvaremangel på  

 virksomheden i almindelighed - fortsatte produktionen.
Dette var efter  

 klagernes opfattelse i strid med kutyme på virksomheden.
Samtidig ansattes  

 tre nye medarbejdere, der dels ikke på ansættelsestidspunktet var medlemmer  

 af SID, dels ikke kunne udføre det arbejde, der blev pålagt dem, før de var  

 blevet oplært i det.
Utilfredsheden med det passerede førte til en  

 arbejdsnedlæggelse fra den 1. til den 10. februar 1988. På begæring af 4.  

 februar 1988 fra Specialarbejderforbundet til Industrifagene afholdtes der  

 den 19. februar 1988 et mæglingsmøde vedrørende uoverensstemmelsen.
Referatet  

 fra mæglingsmødet lyder således:
 »Uoverensstemmelsen drejede sig om hjemsendelse af rengøringsfolkene.
 Sagen forhandledes.
 Der var mellem parterne enighed om, at den konkrete sag sluttes ved, at  

 hidtidig praksis følges.
 I ekstraordinære råvaremangelsituationer kan eventuel hjemsendelse finde  

 sted efter aftale med tillidsrepræsentanten/SID, Hanstholm.
Der var enighed om, at denne aftale ikke har præjudiciel virkning.« Spørgsmålet om bodsansvar for den nævnte arbejdsnedlæggelse er af Dansk  

 Arbejdsgiverforening ved klageskrift af 9. februar 1988 indbragt for  

 Arbejdsretten, der behandler sagen under nr. 88.045. Den er endnu ikke  

 afsluttet.
Det er oplyst, at arbejdsnedlæggelsen var den første på  

 virksomheden i 1 1/2 år.
 I referatet af et samarbejdsudvalgsmøde den 26. marts 1988 er anført  

 følgende:
 »Herefter blev SU, i henhold til samarbejdsaftalen, pålagt  

 tavshedspligt indtil nyt møde den 06.04.88. ATL (der står  

 for Alfred Toft Larsen, der er økonomidirektør på virksomheden) forelagde  

 forslag til omlægning af rengøringsarbejdet fra egne folk til  

 rengøringsselskab med følgende forklaring:
 Førte forhandlinger med ISS ult. 86 og Jysk Rengøring ult. 87.
 Den økonomiske baggrund for forslaget.
 Problemer med styring af holdet, krav til formand etc.
 Omkostninger v/konflikt.
 Langsigtet produktionsplanlægning.
 ATL fortalte om forhandlingerne med Jysk Rengøring, at man som betingelse  

 for overgang havde forlangt, at nuværende rengøringsfolk fik fortrinsret  

 såfremt de ønskede det.
ATL bad SU overveje situationen og evt. fremkomme med forslag til en anden  

 løsning men lagde ikke skjul på, at der skulle meget tungtvejende argumenter  

 til at ændre ledelsens indstilling.« På mødet redegjorde økonomidirektøren for den økonomiske baggrund for  

 sagen på grundlag af et notat, der udviser en årlig besparelse for  

 virksomheden på 794.964 kr. ved at overgå til at lade rengøringen udføre af  

 Jydsk Rengøring A/S.
På foden af notatet, der er fremlagt under nærværende  

 sag, er anført: »Rengøringsholdets sygdomsfravær: 20-30 %».  

 (Korrigeret for regnefejl i notatet skulle den årlige besparelse udgøre  

 914.964 kr.).
 Sagen behandledes på ny på et samarbejdsudvalgsmøde den 6. april 1988.  

 Referatet fra dette møde har følgende ordlyd:
»Rengøring Sagen blev diskuteret grundigt uden noget væsentligt nyt blev fremført og  

 alle var enige i rengøringsarbejdets vigtighed.
ATL kunne derefter oplyse at  

 rengøringsarbejdet vil overgå til Jysk Rengøring den 11.04.1988.
Der blev aftalt møde imellem Jysk Rengøring og rengøringsfolkene den  

 07.04.1988 kl. 20.00.« Sidstnævnte referat er ikke underskrevet af tillidsmand Bjarne Jespersen.
 Den 8. april 1988 fremsendte virksomheden opsigelse til de hidtil  

 beskæftigede 14 rengøringsmedarbejdere.
Talsmand for rengøringsmedarbejderne Henry Pedersen, der havde været  

 medlem af samarbejdsudvalget i et års tid og deltog i mødet den 26. marts  

 1988, har forklaret, at spørgsmålet om omlægning af rengøringsarbejdet ikke  

 havde været drøftet tidligere.
Begrundelsen for ændringen blev fra  

 virksomhedens side oplyst at være, at man var bange for ikke at kunne styre  

 arbejdet og frygtede nye konflikter.
Det blev sagt, at strejken havde kostet  

 virksomheden omkring en million kroner.
Det turde man ikke risikere en gang  

 til. Økonomidirektøren nævnte på grundlag af et notat, han medbragte, men som  

 ikke blev udleveret til de øvrige mødedeltagere, at virksomheden ville spare  

 700.000 kr. ved at lade rengøringen overgå til rengøringsselskabet.
Endvidere  

 nævnte han det store sygdomsfravær.
Vidnet prøvede på mødet ved flere  

 spørgsmål at få en samtale i gang til nærmere belysning af, på hvilke punkter  

 besparelsen skulle opnås, men han fik ikke svar på sine spørgsmål.
Han fik  

 det indtryk, at afgørelsen var truffet.
Tillidsrepræsentant for flere SID-grupper på virksomheden, herunder bl.a.  

 for rengøringshold, Bjarne Jespersen har forklaret, at han var medlem af  

 samarbejdsudvalget, men på grund af sygdom ikke deltog i mødet den 26. marts  

 1988. En af de første dage i den efterfølgende uge blev han under pålæg om  

 tavshed telefonisk orienteret af økonomidirektøren om, hvad der var passeret  

 på mødet.
Det var klart, at det var en alvorlig sag, der blev forelagt ham,  

 og han spurgte under samtalen, om det ikke var muligt at finde frem til en  

 løsning.
På spørgsmålet, om der var noget at forhandle om, og om man kunne  

 diskutere garanti for iagttagelse af fredspligten, fik han kun det svar, at  

 økonomidirektøren ikke vidste det.
Virksomheden stillede ikke i udsigt, at  

 man kunne fortsætte med den hidtidige ordning, hvis denne blev gjort  

 billigere.
På mødet den 6. april 1988, som vidnet deltog i, blev  

 medarbejderne straks spurgt, om der forelå noget nyt.
På baggrund af den  

 tavshedspligt, der havde været pålagt medarbejderne, havde de ikke haft  

 mulighed for at fremkomme med noget forslag.
De spurgte igen, hvad der skulle  

 til for at bevare den hidtidige ordning, men fik intet svar.
Formanden for KAD's Hanstholm afdeling Karen Marie Schou har forklaret, at  

 hun først kom ind i sagen, da omlægningen var besluttet.
På et møde den 11.  

 april 1988 med en repræsentant for virksomhedens rengøringsmedarbejdere og  

 økonomidirektøren fik hun af denne sidstes udtalelse det indtryk, at  

 beslutningen om at overføre rengøringsarbejdet til et rengøringsselskab var  

 truffet, fordi man var nødt til at skille sig af med det hold, som der havde  

 været »for meget ballade med.« Man var bange for flere  

 arbejdsnedlæggelser.
Økonomidirektør Alfred Toft Larsen har forklaret, at der længe havde været  

 planer om at overføre rengøringsarbejdet til et rengøringsselskab.  

 Virksomheden havde fra 1986 haft ISS til at gøre rent på kontorerne, og man  

 havde været tilfreds med det arbejde, dette selskab havde udført.
Man havde  

 så tidligt som i december 1986 fået et tilbud fra ISS på rengøring af en del  

 af fabrikken.
Det er meget afgørende for virksomheden, at renholdelsen af  

 produktionsområderne er af en meget høj standard.
Man havde i sensommeren  

 1987 drøftet spørgsmålet om overførelse af rengøringsarbejdet til et  

 rengøringsselskab med Sæby Fiskeindustri, der har en rejefabrik med en  

 produktion svarende til den indklagede virksomheds.
Her havde man været meget  

 tilfreds med Jydsk Rengøring A/S.
Man gik derfor i forhandling med dette  

 selskab, der sidst i december foretog opmåling på virksomheden og i  

 begyndelsen af januar 1988 fremkom med et tilbud, som virksomheden var  

 indstillet på at acceptere.
Det skulle imidlertid først drøftes på et  

 samarbejdsudvalgsmøde.
Jydsk Rengøring A/S fremsendte den 26. januar 1988 en  

 prisspecifikation - fremlagt under sagen - hvorefter det månedlige vederlag  

 ville andrage 273.420 kr.
Det skulle have været forelagt på et møde i  

 samarbejdsudvalget den 9. februar 1988, men dette møde blev på grund af  

 konflikten efter henstilling fra tillidsrepræsentanterne flyttet først til  

 den 19. februar 1988, men så på ny udsat.
Sagen kom derfor først til  

 behandling på mødet den 26. marts 1988. Her redegjorde han for den økonomiske  

 baggrund for forslaget ved en gennemgang af det notat, han havde udarbejdet,  

 og som er fremlagt under sagen.
Til belysning af, hvad der menes med det, der  

 er anført i referatet fra samarbejdsudvalgsmødet om »Problemer med  

 styring af holdet, krav til formand etc.«, har vidnet forklaret, at der  

 i to tilfælde med forskellige formænd fra personalets side var truet med, at  

 der ikke ville blive gjort rent, hvis den pågældende formand ikke blev  

 fjernet.
Vidnet havde ikke på dette møde turdet angive noget beløb, som  

 medarbejderne kunne gå ud fra, hvis de skulle bedømme, om det var muligt for  

 dem ved begrænsning af lønudgiften at bevare arbejdet.
På mødet den 6. april  

 1988 fremkom der ikke noget alternativt forslag fra medarbejderne.
Sagen blev  

 drøftet frem og tilbage, og det er derfor rigtigt, når der i referatet står,  

 at den »blev diskuteret grundigt«.
Vidnet har ikke efterfølgende  

 fået kritik af referatets rigtighed.
Derefter blev den endelige aftale med  

 rengøringsselskabet indgået.
På mødet den 7. april 1988 kl. 20 mellem  

 medarbejderne og Jydsk Rengøring A/S blev resultatet, at 6 af 14 medarbejdere  

 blev ansat i rengøringsselskabet.
Klagerne har til støtte for deres påstand om, at der foreligger en  

 overenskomststridig lockout, anført, at tidspunktet for den kollektive  

 afskedigelse af de medarbejdere, der var beskæftiget med rengøringsarbejde på  

 virksomheden, i sig selv skaber en stærk formodning om, at det var den  

 forudgående strejke, der motiverede ledelsen til at tage dette skridt.
Det  

 bestrides ikke, at arbejdsgiveren har ment, at omlægningen ville medføre en  

 besparelse, men konflikten har talt med og været afgørende for det tidspunkt,  

 der blev valgt for at foretage omlægningen.
Den havde været overvejet fra  

 1986, og der var således ingen driftsmæssig begrundelse for at gøre  

 omlægningen til en hastesag.
Den burde på et tidligere tidspunkt, også under  

 hensyn til de forpligtelser, der påhviler arbejdsgiveren efter aftalen mellem  

 Dansk Arbejdsgiverforening og Landsorganisationen i Danmark om samarbejde og  

 samarbejdsudvalg i virksomhederne, have været gjort til genstand for mere  

 indgående drøftelser i samarbejdsudvalget, før den eventuelt sattes i værk.  

 Der havde ikke været en reel mulighed tidsmæssigt for arbejdstagersiden til  

 at tage stilling til de økonomiske konsekvenser af den foreslåede ændring og  

 fremkomme med alternative forslag.
Det fremgår af de afgivne forklaringer, at  

 omlægningen skyldtes de forudgående arbejdsnedlæggelser, og på denne baggrund  

 må afskedigelserne ses.
Derfor er der reelt tale om et overenskomststridigt  

 kampskridt fra virksomhedens side.
Indklagede har til støtte for frifindelsespåstanden anført, at det ikke af  

 klagerne er dokumenteret, at der skulle foreligge en kamphensigt med de  

 foretagne afskedigelser.
Disse var alene begrundet i driftsmæssige hensyn.  

 Det fremgår af den stedfundne bevisførelse, at der var betydelige besparelser  

 for virksomheden ved at lade rengøringsarbejdet overgå til udførelse af et  

 rengøringsselskab.
Det havde været overvejet gennem længere tid forud for  

 arbejdsnedlæggelserne, og den driftsøkonomiske omlægning var ikke motiveret  

 af eller havde sammenhæng med den konflikt, der var afsluttet nogen tid forud  

 for det tidspunkt, hvor den endelige beslutning blev truffet.
Det kan heller  

 ikke med rimelighed anføres, at sagen ikke havde været indgående drøftet med  

 medarbejderne i samarbejdsudvalget, men der var ikke fra medarbejderside  

 fremkommet noget forslag, der kunne berettige medarbejderne til at forlange  

 sagen udskudt til fortsat drøftelse.
Det var derfor berettiget, at  

 virksomheden traf sin beslutning på det tidspunkt, det skete.
Det må herved  

 tages i betragtning, at virksomheden havde gjort, hvad den kunne, for at  

 sikre medarbejderne ansættelse i Jydsk Rengøring A/S, hvis de ønskede det.
 Arbejdsretten skal udtale:
Efter bevisførelsen må det lægges til grund, at overvejelserne om  

 omlægningen af rengøringsarbejdet på virksomheden fra at lade det udføre af  

 egne medarbejdere til at give det i entreprise til et rengøringsselskab havde  

 stået på gennem længere tid, og at de var gået ind i deres afgørende fase  

 allerede forud for konflikten i februar 1988. Det må endvidere lægges til  

 grund, at omlægningen ville medføre betydelige besparelser for virksomheden  

 og derfor var begrundet i driftsmæssige hensyn.
Herefter kan der ikke gives  

 klagerne medhold i, at der ved de foretagne afskedigelser foreligger en  

 overenskomststridig lockout, og indklagedes frifindelsespåstand vil derfor  

 være at tage til følge.
 Klagerne findes at burde betale sagens omkostninger til Arbejdsretten med  

 2.000 kr.
 T h i k e n d e s f o r r e t :
Indklagede, Dansk Arbejdsgiverforening for Industrifagenes almindelige  

 Arbejdsgiverforening for P.
Taabbel & Co.
A/S, Hanstholm, frifindes for  

 de af klagerne, Landsorganisationen i Danmark for Specialarbejderforbundet i  

 Danmark og Kvindeligt Arbejderforbund i Danmark, under denne sag nedlagte  

 påstande.
 Klagerne betaler 2.000 kr. i sagsomkostninger til Arbejdsretten.
 (* 1) Henvisninger: Per Jacobsen s.149 ff, s.321 f, s.328, K 89.294, K  

 88.063 (A 1988 s.122), K 87.032 (A 1987 s.125).
