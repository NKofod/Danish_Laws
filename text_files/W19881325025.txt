 For afgiftsåret 1986/87 blev der søgt om en supplerende basisandel.
Ansøgningen blev imødekommet 14. juli 1987. Da det endelige koantal  

 først blev realiseret i afgiftsåret 1987/88, skulle der indgives en  

 genansøgning inden 31. oktober 1987. Det blev forsømt dels på grund af  

 tidspunktet for ansøgningens godkendelse, dels fordi ansøgeren havde rettet  

 henvendelse til Mælkeudvalget i oktober 1987. I januar 1988 meddelte  

 Mælkeudvalget, at forhøjelsen først fik virkning fra afgiftsåret 1988/89.  

 Afgørelsen blev anket til Landbrugsministeriet uden at have været indbragt  

 for EF-direktoratet.
Landbrugsministeriet dispenserede fra klagefristen og  

 den formelle fejl om indgivelse af ansøgning for afgiftsåret 1987/88, idet  

 der ved afgørelsen blev lagt vægt på, at ansøgeren ved henvendelsen til  

 Mælkeudvalget i oktober 1987 burde være blevet orienteret om, at der skulle  

 indgives genansøgning.
 I skrivelse af 18. januar 1988 har foreningen for Jørgen Pedersen rettet  

 henvendelse til landbrugsministeren om tildeling af supplerende basisandel  

 (afgiftsfri mælkeleverance) for afgiftsåret 1986/87 til  

 ejendommen Adelvej 37, 6500 Vojens.
 Indledningsvis bemærkes det, at sagen ikke har været indbragt for  

 EF-direktoratet.
 Den klagefrist på 4 uger, som er angivet i § 12, stk. 1, i  

 landbrugsministeriets bekendtgørelse nr. 681 af 27. oktober 1987 om  

 tillægsafgift på mælk og mejeriprodukter, er således ikke respekteret.
 Det fremgår af sagen, at bedriftens tildelingsgrundlag er 406.242 kg mælk.  

 For afgiftsåret 1986/87 blev der i ansøgning af 12. februar 1987 søgt om et  

 forhøjet tildelingsgrundlag på 558.000 kg mælk (72 årskøer x 7.750 kg). I  

 skrivelse af 1. april 1987 godkendte mælkeudvalget et endeligt  

 tildelingsgrundlag beregnet på basis af 69 årskøer x 6.918 kg mælk (477.342  

 kg) på betingelse af, at der inden 1. august 1987 blev fremsendt fornøden  

 dokumentation for udvidelsen, men der blev ikke godkendt nogen forhøjelse for  

 afgiftsåret 1986/87. For afgiftsåret 1987/88 skulle der indgives ansøgning om  

 forhøjelse af koantallet til det endelige antal årskøer.
 I skrivelse af 14. juli 1987 godkendte mælkeudvalget de  

 staldinvesteringer, der danner grundlag for forhøjelsen.
 Det anføres nu, at Jørgen Pedersen i løbet af efteråret 1987 rettede  

 henvendelse til mælkeudvalget om tilskrivning af den supplerende basisandel,  

 hvor han fik meddelelse om, at hvis tilskrivningen ikke blev foretaget i  

 løbet af 2 måneder, skulle han på ny kontakte mælkeudvalget, som i januar  

 1988 oplyste, at der først ville ske en tildeling for afgiftsåret 1988/89 mod  

 indgivelse af ansøgning, fordi Jørgen Pedersen havde forsømt at ansøge for  

 afgiftsåret 1987/88 (ansøgningsfrist 31. oktober 1987).
 Når der henses til, at godkendelsen fra mælkeudvalget forelå umiddelbart  

 før begyndelsen af afgiftsåret 1987/88, og at staldinvesteringerne er  

 dokumenteret på fornøden vis, finder Landbrugsministeriet, at der i den  

 konkrete sag bør ses bort fra, at klagefristen ikke er respekteret og den  

 formelle fejl om indgivelse af ansøgning for afgiftsåret 1987/88. Der er ved  

 afgørelsen lagt vægt på, at Jørgen Pedersen ved henvendelserne i oktober 1987  

 til mælkeudvalget burde være blevet orienteret om, at der skulle indgives  

 genansøgning inden udgangen af oktober måned.
Man har samtidig anmodet EF-direktoratet om at foretage de videre  

 foranstaltninger i sagen.
Oplysning om den nye basisandel vil blive meddelt  

 af Danske Mejeriers Mælkeudvalg.
 Jørgen Pedersen er herfra underrettet om sagens afgørelse.
P.
M.
V.
 e.b.
