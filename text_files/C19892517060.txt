 1. Socialministeriet har i lov om  

 arbejdsskadeforsikring, jf.
lovbekendtgørelse nr.904 af 15.december 1986 med seneste ændringer, der følger af lov nr.871 af 23.december 1987 (der vedlægges), fastsat regler i forbindelse med arbejdsskader.
 2. I tilslutning til ovennævnte lov har  

 Forsvarsministeriet udarbejdet en vejledning, hvoraf det fremgår:
A.
Hvad der forstås ved en arbejdsskade.
B.
I Reglerne for og II Fremgangsmåden ved anmeldelse af en arbejdsskade.
C.
Ydelserne efter loven.
D.
Almindelige bemærkninger.
E.
Sikringsstyrelsens afgørelse og klageadgangen.
Ad A.
Ved en arbejdsskade forstås i loven:
 Ulykkestilfælde og skadelige påvirkninger af højst nogle få dages  

 varighed, som skyldes arbejdet eller de forhold, hvorunder dette foregår,  

 samt erhvervssygdomme og visse andre sygdomme, jf. lovens § 10.
 Endvidere dækkes under loven ulykkestilfælde, der bevisligt skyldes  

 vedkommendes forsøg på redning af menneskeliv, forebyggelse af ulykker eller  

 afværgelse af større materielle og kulturelle tab, når forsøget - på eller  

 uden for tjenestestedet (arbejdsstedet) - sker i sammenhæng med sådant  

 arbejde.
 Ulykkestilfælde, der indtræffer på vejen til eller fra tjenestestedet,  

 falder uden for loven, såfremt den pågældende ikke ved udførelsen af  

 tjenesteanliggendet må siges også på sin vej til eller fra tjenestestedet at  

 udføre arbejde i institutionens tjeneste.
Udelukket fra erstatning efter loven er arbejdsskader, der er hidført ved  

 skadelidtes forsæt.
Har den skadelidte ved handling eller undladelse, som  

 frembyder åbenbar risiko for skadeforvoldelse, ved bevidst tilsidesættelse af  

 elementære forsigtighedshensyn, eller ved selvforskyldt beruselse fremkaldt  

 eller dog væsentligt bidraget til arbejdsskaden, kan erstatning for tab af  

 erhvervsevne og for varigt meen (men ikke for tab af forsørger) nedsættes  

 eller helt bortfalde.
Ad B.
I.
Anmeldelsesregler.
 Reglerne om anmeldelse af ulykkestilfælde og erhvervssygdomme findes i  

 arbejdsskadeforsikringslovens § 16 og § 17.
 Herefter skal anmeldelse indgives til sikringsstyrelsen efter følgende  

 regler:
 For erhvervssygdomme regnes anmeldelsesfristerne fra det tidspunkt,  

 institutionen får kendskab til, at sygdommen antages at være arbejdsbetinget.
 Tilfælde, der ikke med rimelighed kan antages at medføre krav på ydelser,  

 som f.eks. bløddelslæsioner eller andre bagatelskader, bør således ikke  

 anmeldes, med mindre skadelidte selv ønsker det, eller med mindre de medfører  

 uarbejdsdygtighed i 5 uger og derover.
 Er tilfældet ikke anmeldt over for styrelsen efter reglerne ovenfor, er  

 dette dog ikke til hinder for, at skadelidte eller de efterladte rejser krav  

 om ydelser i henhold til arbejdsskadeforsikringsloven, når kravet rejses  

 inden 1 år efter datoen for ulykkestilfældet, jf. lovens § 19. Anmeldelsen  

 anses i så fald for rettidig.
 Er anmeldelse ikke indgået til styrelsen inden 1-års fristen, vil  

 anmeldelsen dog ifølge styrelsens praksis blive anset for rettidig, hvis  

 skadelidte har anmeldt tilfældet overfor tjenestestedet inden udløbet af  

 1-årsfristen.
 Af hensyn til eventuel senere anmeldelse af tilfældet, bør der i de  

 tilfælde, hvor anmeldelse skønnes ikke at burde indgives til styrelsen, gøres  

 fyldige notater om tilfældet svarende til de oplysninger, der normalt afgives  

 ved anmeldelse af arbejdsskader, eventuelt udfærdiges anmeldelse, der beror  

 på tjenestestedet.
II.
Fremgangsmåde ved anmeldelse.
Anmeldelsesblanketten udfyldes af institutionen efter samtale med  

 skadelidte og eventuelle vidner og tilsendes derefter den læge, der har  

 foretaget den første behandling.
Lægen udfylder lægeerklæring I på bagsiden  

 af anmeldelsen og tilbagesender anmeldelsen til institutionen i en lukket  

 konvolut med påskrift om, at det drejer sig om en anmeldelse i henhold til  

 arbejdsskadeforsikringsloven og med angivelse af skadelidtes fulde navn,  

 stilling og personnummer.
Anmeldelsen indsendes herefter af institutionen til Sikringsstyrelsen, Arbejdsskadeforsikringen, Postbox 2566 Æbeløgade 1 2100 København Ø.
 Sikringsstyrelsen vil korrespondere direkte med skadelidte og eventuelt  

 dennes læge, men institutionen holdes underrettet om arbejdsskadesagens  

 anerkendelse og om afgørelsen af erstatningsspørgsmålet.
Lægeerklæringen, der afgives til brug for anmeldelsen, betales af staten  

 efter fastsatte takster.
Beløbet fremsendes af sikringsstyrelsen direkte til  

 lægen, uden at regning er nødvendig.
Ad C.
Ydelserne efter loven er:
Til børn udbetales en løbende ydelse på 10 pct. af afdødes årsløn, indtil  

 barnet fylder 18 år.
Ydelsen kan dog forlænges til 21. år, hvis barnet er  

 under uddannelse.
Ad D.
Almindelige bemærkninger.
 Staten yder erstatning efter arbejdsskadeforsikringsloven såvel til  

 fastansatte som til midlertidigt beskæftigede.
 Tilkommer der en skadelidt eller dennes efterladte pension eller anden  

 understøttelse fra staten, nedsættes erstatningen efter  

 arbejdsskadeforsikringsloven med 2/3 af værdien af forskellen mellem  

 tilskadekomstpensionen og pensionen beregnet efter den skadelidtes  

 pensionsalder på pensioneringstidspunktet, idet der ses bort fra eventuelt  

 samordningsfradrag.
 Har nogen forsætligt eller ved groft uagtsomt forhold pådraget sig  

 erstatningspligt over for den skadelidte eller hans efterladte for en  

 arbejdsskade, der er omfattet af loven, indtræder staten i disses ret mod den  

 erstatningspligtige i det omfang, staten har betalt erstatning.
 De værnepligtige er ikke omfattet af arbejdsskadeforsikringsloven, men af  

 loven om erstatning til skadelidte værnepligtige.
 Ad E.
 Sikringsstyrelsen træffer afgørelses i henhold til denne lov, og efter at  

 sagens parter har haft lejlighed til at gøre sig bekendt med de foreliggende  

 oplysninger og til at udtale sig i sagen.
 Sikringsstyrelsens afgørelser kan indbringes for Den sociale Ankestyrelse  

 inden 4 uger efter, at klageren har fået meddelelse om afgørelsen.
 3. Kundgørelse for Forsvaret B.3-1979 og Kundgørelse  

 for Forsvaret B.23-1984 ophæves.
 P.M.V.
 E.B.
