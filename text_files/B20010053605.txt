Bekendtgørelse om folkeskolens  

 modersmålsundervisning  

 for tosprogede elever I medfør af § 5, stk. 7, og 30 a i lov om folkeskolen,  

 jf. lovbekendtgørelse nr. 730 af 21. juli 2000, fastsættes:
 § 1. Kommunen skal tilbyde tosprogede elever, jf.  

 definitionen i folkeskolelovens § 4a, stk. 2, undervisning i  

 elevens modersmål hvis:
 1)	eleven er tilflyttet Danmark fra et land eller et område, hvor  

 elevens modersmål er det almindelige talesprog.
2)	begge elevens forældre er tilflyttet Danmark, fra et land  

 eller et område, hvor elevens modersmål er det almindelige  

 talesprog, eller 3)	den ene af elevens forældre er tilflyttet, medens den anden er  

 født her i landet såfremt dennes forældre er tilflyttet  

 fra samme land som elevens førstnævnte forælder.
Stk. 2. Tilbudet omfatter undervisning i det sprog, som tales  

 i barnets hjem.
Hvis der i barnets hjem anvendes flere sprog, vælger  

 forældrene og eleven, hvilket sprog eleven skal modtage undervisning  

 i.
 Stk. 3. Forældrene skal orienteres om de lokale  

 muligheder for modersmålsundervisning.
 Stk. 4. Kommunalbestyrelsen kan fastsætte en frist for  

 tilmeldinger til det følgende skoleår.
 § 2. Tilmeldes mindst 12 elever til  

 modersmålsundervisning i et sprog, og kan der tilknyttes en  

 kvalificeret lærer, jf. § 5, skal kommunalbestyrelsen oprette  

 sådan undervisning.
Stk. 2. Undervisningen placeres så vidt muligt på  

 elevens egen skole.
Hvis dette ikke er muligt under hensyn til elevtallet  

 eller af andre grunde, henvises eleverne til en anden skole i kommunen.
Stk. 3. Er elevtallet i kommunen under 12, og træffer  

 kommunen ikke selv beslutning om at oprette undervisningen, skal eleverne  

 tilbydes undervisning i en anden kommune inden for amtet, hvis der her er  

 oprettet undervisning i sproget.
I kommuner inden for hovedstadsområdet  

 henvises elever dog til andre kommuner inden for dette område.
 Stk. 4. Forpligtelsen efter stk. 1 og 2 gælder ikke  

 for elever, der får tilbud om undervisning i det pågældende  

 sprog gennem valgfagsundervisning i henhold til folkeskolelovens § 9,  

 stk. 6.
§ 3. Undervisningen gives i særskilte timer  

 på 1. - 9. klassetrin.
Undervisningen kan efter kommunalbestyrelsens  

 beslutning tillige omfatte børnehaveklassen.
 Stk. 2. Timerne gives så vidt muligt på  

 aldersinddelte hold.
 Stk. 3. Undervisningen omfatter 3 - 5 ugentlige timer.  

 Timetallet kan dog nedsættes til 2, hvis holdet omfatter højst 3  

 klassetrin, og elevtallet er højst 8. Timetallet kan ligeledes  

 fastsættes til 2, hvis kommunen har oprettet  

 modersmålsundervisning uden at være forpligtet hertil i henhold  

 til § 2, stk. 1.
§ 4. Undervisningen gives så vidt muligt i  

 fortsættelse af elevernes almindelige skoletid.
I særlige  

 tilfælde kan undervisningen med forældrenes tilslutning  

 henlægges til lørdage.
§ 5. Undervisningen varetages af lærere, der  

 har gennemført uddannelsen til lærer i folkeskolen, og som  

 tillige har særlige forudsætninger for at undervise i det  

 pågældende sprog.
Undervisningen i modersmålet kan  

 også varetages af lærere med oprindelseslandets  

 læreruddannelse eller af andre, der på anden måde har  

 kvalificeret sig til opgaven.
Lærerne skal kunne dansk.
 Stk. 2. Modersmålslærere skal gennemføre en  

 relevant efteruddannelse, såfremt skolen tilbyder dem en sådan  

 uddannelse.
 § 6. Kommunalbestyrelsen godkender efter forslag  

 fra skolebestyrelserne skolernes læseplaner for  

 modersmålsundervisningen.
 § 7. Bekendtgørelsen træder i kraft  

 den 1. august 2001.
 Stk. 2. Bekendtgørelse nr. 583 af 20. november 1984 om  

 folkeskolens undervisning af fremmedsprogede elever ophæves.
