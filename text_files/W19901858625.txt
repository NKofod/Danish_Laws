 Definition af begrebet »bindende aftale« mellem kommunale  

 andelshavere og byggevirksomheden.
 Der har været rejst spørgsmål om definition af begrebet »bindende  

 aftale« mellem kommende andelshavere og byggevirksomheden (sælgeren) i  

 forbindelse med de ændrede retningslinier for moms ved opførelse af  

 andelsboligbyggeri (afgørelse nr 1105 i hæfte nr 42).
Ved »bindende aftale« forstås i denne sammenhæng en aftale, som  

 begge parter har underskrevet eller på anden måde har tiltrådt, uanset om  

 aftalen kaldes kontrakt, slutseddel, købstilbud eller lignende.
Det skal  

 samtidig præciseres, at der ved betegnelsen »købstilbud« forstår et  

 accepteret købstilbud.
 Det betyder, at der ved vurderingen af, om der foreligger en bindende  

 aftale mellem parterne, må lægges afgørende vægt på, hvordan aftalegrundlaget  

 er udformet.
Til illustration af problemstillingen kan refereres indholdet i følgende  

 situationer, der har været forelagt til afgørelse.
Det forudsættes, at  

 byggevirksomheden som udgangspunkt ejer grunden eller på anden måde kan  

 disponere over den.
1. Ved dette byggeri var der udfærdiget en slutseddel, hvorefter den  

 kommende andelshaver overtager brugsretten til en bestemt bolig.
Byggeriet  

 påbegyndes ikke, før alle andelene er solgt.
Den kommende andelshaver  

 forpligter sig til at medvirke til stiftelsen af andelsboligforeningen og  

 dens køb af ejendommen efter udleveret salgsmateriale.
Hvis andelshaveren  

 misligholder sine forpligtelser til andelsboligforeningen, har  

 byggevirksomheden ret til at hæve aftalen.
Slutsedlen underskrives af både  

 byggevirksomheden og den kommende andelshaver.
 Byggeriet skal - når slutsedlen er udformet og underskrevet på denne måde  

 - momses efter reglerne om byggeri for fremmed regning.
Styrelsen fandt, at der - når bare en af de kommende andelshavere har købt  

 en andel, og begge parter har underskrevet aftalen - er indgået en bindende  

 aftale mellem parterne.
Aftalen medfører, at byggevirksomheden er forpligtet  

 til at gennemføre byggeriet som andelsboligbyggeri.
 I relation til momsreglerne er det således ikke afgørende, om der er solgt  

 75 eller 100 % af andelene før byggeriets påbegyndelse.
 2. Ved dette byggeri havde begge parter tiltrådt en tegningsaftale med den  

 klare forudsætning/betingelse, at byggevirksomheden og den kommende  

 andelshaver gensidigt gør aftalen betinget af, at minimum 75 % af  

 andelsboligerne bliver solgt inden en givet frist, som ligger efter den  

 planlagte påbegyndelse af byggeriet.
 Hvis byggevirksomheden påbegynder bygeriet en måned før fristens udløb og  

 på et tidspunkt, hvor kun 74 % af andelsboligerne er solgt, er der risiko  

 for, at byggeriet ikke gennemføres, selv om begge parter har en forventning  

 om, at betingelsen bliver opfyldt.
Styrelsen fandt, at der - som i situation 1 - skal betales moms efter  

 reglerne om byggeri for fremmed regning.
Forudsætningerne/betingelserne er  

 uden momsmæssig betydning, fordi begge parter har tiltrådt aftalen, inden  

 byggeriet påbegyndes.
 3. Ved dette byggeri har byggevirksomheden sendt salgstilbud om  

 indtrædelse i andelsboligforeningen i form af tegningstilbud til de kommende  

 andelshavere.
På tidspunktet for kommunens endelige godkendelse af anskaffelsessummen  

 inden byggeriets påbegyndelse foreligger der tilbud fra potientielle  

 andelshavere, som har tegnet sig for fx 75 - 100 % af de boliger, som er  

 planlagt.
Alle tilbudsgivere har stillet bankgaranti for andelsindskuddet (20  

 % af anskaffelsessummen).
 Dokumentet, som de kommende andelshavere har underskrevet, er et ensidigt  

 tegningstilbud, hvorefter andelshaveren tilbyder at blive medlem af  

 andelsboligforeningen og senere overtage ejendommen og stifte foreningen.
 Støbning af fundament til det første hus sker på et matrikel-nr, hvor i  

 øvrigt alle andelsboligerne indenfor dette byggeprojekt vil blive opført.
Entreprenøren indkalder til stiftende generalforsamling, som finder sted  

 14 dage efter byggeriets påbegyndelse.
På generalforsamlingen bekræfter  

 byggevirksomheden, at virksomheden accepterer alle tegningstilbudene.  

 Foreningen stiftes, og de nødvendige dokumenter som skøde mv underskrives.
 Hvis tegningstilbuddet ikke indeholder bestemmelser udover de anførte, kan  

 byggeriet momses efter reglerne om byggeri for egen regning.
 Anvendelse af reglerne om moms af byggeri for egen regning kræver således,  

 at byggevirksomheden under alle omstændigheder må være omhyggelig med  

 ordlyden i tegningstilbuddene, så det ikke af teksten hverken direkte eller  

 indirekte fremgår, at byggeriet bliver udført, hvis visse betingelser er  

 opfyldt.
 Hvis byggevirksomheden, fx som betingelse for at andelsboligerne bliver  

 bygget, skriver, at der inden for en rimelig tid - efter byggevirksomhedens  

 skøn - foreligger tegningstilbud fra min. 75 % af andelene, så har  

 byggevirksomheden reelt uden at skrive under givet accept på, at byggeriet  

 bliver gennemført, hvis betingelsen er opfyldt, og der skal i så fald betales  

 moms efter regler om byggeri for fremmed regning.
