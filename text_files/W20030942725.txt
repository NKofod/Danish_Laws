Landsskatteretskendelse Klagen skyldes, at A landboforeningen ved afgørelse fra told- og  

 skatteregionen af 13. april 2000 ikke er anset for berettiget til godtgørelse  

 for el- og CO2-afgift, idet virksomheden er anset for omfattet af bilaget til  

 elafgiftsloven, jf. elafgiftslovens § 11, stk. 2 og CO2-afgiftslovens § 9,  

 stk.  

 4.
Det er oplyst, at landboforeningen leverer ydelser til landmænd  

 i form af revision og regnskabsmæssig assistance, faglig konsulentrådgivning,  

 ejendomsformidling samt udlejning af en hal.
Foreningen varetager et bredt  

 spekter af opgaver med tilknytning til landbrugsdrift, herunder  

 regnskabsføring  

 incl.
IT-support, faglig rådgivning omkring plante-, kvæg- og svineavl,  

 bistand  

 i forbindelse med køb og salg af fast ejendom, rådgivning om  

 forsikringsforhold  

 samt anden landbrugsrelateret virksomhed.
Hvor landboforeningernes  

 aktiviteter  

 tidligere var koncentreret om regnskabsføring og faglig rådgivning, dækkes  

 der  

 i dag et bredt spekter af forretningsområder med tilknytning til  

 landbrugsdrift.
 Det er videre oplyst, at den klagende landboforening har valgt  

 at samle forskellige aktiviteter i samme regi, mens regnskabsføring og faglig  

 rådgivning omkring plante-, kvæg- og svineavl i andre dele af landet udøves i  

 forskelligt regi.
Landboforeningen havde i 1998 en momspligtig omsætning på ca. 42  

 mio. kr. og 95 ansatte.
Foreningen drives fra lokaler beliggende henholdsvis  

 i  

 X og Y.
 Foreningen har i perioden 1. januar 1995 til 31. juli 1999  

 angivet godtgørelsen for el- og CO2-afgift med i alt 387.402 kr.
De fratrukne afgifter vedrører elforbrug til lys og drift af  

 lokaler og kontormaskiner mv. i afdelingerne beliggende i X og Y samt  

 elforbrug  

 i forbindelse med de årlige dyrskuer i X og Y, som landboforeningen er  

 arrangør  

 af.
Virksomheden har fjernvarme, hvorfor der ikke forbruges el til varme og  

 varmt vand.
 Ifølge told- og skatteregionens sagsfremstilling har  

 landboforeningen fordelt omsætningen på følgende aktiviteter (tal fra 1998):
Regnskab 20.133.408 kr.
IT-afdeling Servicering af 300 til 350  

 pcer/software hos landmænd samt salg af samlede pc-pakker.
Aktiviteten  

 var  

 tidligere en del af regnskabsafdelingen, men på grund af væksten på området,  

 blev det i 1998 udskilt til en særskilt aktivitet.
 1.079.202 kr.
Planteavl Markplanlægning, gødningsplaner,  

 jordprøver m.v.
 4.072.670 kr.
Kvægavl Samme type rådgivning som under  

 planteavl.
I 1997-1999 ligger omsætning vedrørende endagsdyrskuet under denne  

 post.
Omsætning fra dyrskuet er pladsudleje og entreindtægter.
 2.951.228 kr.
Kvægproduktion Samme type rådgivning som under  

 planteavl.
 2.237.115 kr.
Svineproduktion Samme type rådgivning som under  

 planteavl.
 1.672.438 kr.
Husholdning Forbrugerkonsulenter.
 103.841 kr.
Landboungdom Vurdering af arbejdspladser,  

 godkendelse af praktikpladser mv.
Omsætningen er den del der vedrører  

 X-delen, da det er regionsudvalget som står for det.
Omsætningen består  

 hovedsageligt af kontingenter.
 742.193 kr.
4H Aktiviteter for børn.
 266.421 kr.
Ejendomskontoret Skrivning af skøder mv.
 14.951.428 kr.
Ejendomsformidling Mæglervirksomhed for landbrug.
 824.186 kr.
Forsikring Rådgivning omkring forsikring.
 532.516 kr.
Sekretariat Annoncesalg.
 164.690 kr.
 Fællesindtægter:
Medlemskontingent Årligt kontingent.
Det fundament der  

 gør, at der f.eks. kan ydes gratis telefonrådgivning mv., i stedet for at  

 hele rådgivningen var honorarbetalt.
 2.358.329 kr.
Statstilskud Statstilskud tildelt ud fra antal  

 indberettede timer brugt på statstilskudsberettiget rådgivning,  

 dvs.  

 rådgivning vedrørende planteavl, svin og kvæg.
 2.518.046 kr.
Lejeindtægter Udlejning af hallen til X Kommune.  

 Lejer afholder alle udgifter.
 1.089.938 kr.
Andre indtægter 134.725 kr.
 Landboforeningens har følgende personalesammensætning (tal for  

 2001):
 Cand. agro.
19 Cand. psyk.
1 Landbrugsteknikere 20 Journalister 1 Assistenter 50 Civiløkonomer 1 Elever 3 Skatterevisorer 1 Cand. merc.
1 Ernæringsøkonomer 2 Statsautoriserede ejendomsmæglere 1 Assurandører 1 I alt 101 Told- og skatteregionen har ved den påklagede afgørelse ikke  

 anset landboforeningen for berettiget til godtgørelse for de angivne el- og  

 CO2-afgifter i perioden 1. januar 1995  31. juli 1999 på 387.402 kr.,  

 idet  

 virksomheden er anset for omfattet af bilaget til elafgiftsloven, jf.  

 elafgiftslovens  

 § 11, stk. 2, og CO2-afgiftslovens § 9, stk. 4. Det er herved anført, at  

 foreningens regnskabs- og rådgivningsydelser kan sidestilles med de ydelser,  

 som revisorer og rådgivende ingeniører yder.
Aktiviteterne vedrørende  

 ejendomskontor og ejendomsformidling er ligeledes vurderet omfattet af  

 bilagslisten under punktet mæglere.
Da disse fire typer aktiviteter er  

 omfattet  

 af bilaget, er det regionens opfattelse, at der i dette tilfælde skal ske en  

 begrænsning af fradragsretten.
Regionen har henvist til TfS 1999.904 samt den  

 heri refererede ministerbesvarelse, hvoraf fremgår, at det beror på en  

 vurdering af den konkrete aktivitet i virksomheden, om denne er omfattet af  

 bilaget.
Videre er henvist til Momsnævnets afgørelse af 14. januar 1981,  

 j.nr. 125/1980,  

 hvorved landboforeningers konsulentcentres afsætning af ydelser i form af  

 regnskabsservice og rådgivning over for landmænd blev anset for omfattet af  

 bilaget.
Denne afgørelse blev truffet på foranledning af De Samvirkende  

 Danske  

 Landboforeninger (i dag De Danske Landboforeninger), som den klagende  

 landboforening er en del af.
Regionen har dog anset landboforeningen for berettiget til  

 godtgørelse vedrørende dyrskueaktiviteten på nær den del, der vedrører  

 forlystelser.
Regionen har derfor fundet, at der kan godkendes godtgørelse  

 for  

 afgifter i forbindelse hermed, samt at den godtgørelsesberettigede andel kan  

 beregnes ud fra en omsætningsfordeling.
Da indtægter fra dyrskuet indgår som  

 en  

 del af kvægavlsaktiviteten i omsætningsfordelingen, og da landboforeningen  

 trods anmodning herom ikke har foretaget en udskillelse af disse indtægter,  

 har  

 det ikke være muligt for regionen at opgøre den godtgørelsesberettigede andel  

 af energiafgifterne.
Landboforeningens repræsentant har over for Landsskatteretten  

 nedlagt principal påstand om, at landboforeningen er berettiget til  

 godtgørelse  

 af energiafgifter efter de almindelige regler for let proces.
Subsidiært er  

 nedlagt påstand om, at landboforeningen er berettiget til godtgørelse bortset  

 fra forbrug, der kan henregnes til regnskabs- og ejendomsdelen.
Endelig er  

 der  

 nedlagt påstand om, at en afgørelse, hvorefter der ikke godkendes godtgørelse  

 af de omhandlede afgifter, alene skal have virkning for fremtiden.
Det er til støtte for den principale påstand anført, at den  

 udøvede virksomhed ikke er omfattet af elafgiftslovens bilagsliste.
Det er  

 herved anført, at hvor der via en bilagsliste fastsættes særlige og i  

 økonomisk  

 henseende meget belastende undtagelser til en ellers generel refusionsadgang,  

 gælder der et skærpet krav mht. definition og afgrænsning af de virksomheder,  

 der omfattes heraf.
Der kan således hverken ved ministersvar eller internt  

 udstukne retningslinier hos myndighederne ske en udvidelse af listens  

 rækkevidde, uden at dette har klar hjemmel i lovens ordlyd.
Domstolene har  

 ved  

 flere lejligheder slået fast, at hvis der ikke ved lovregler mv. klart er  

 taget  

 stilling til behandlingen af et forhold, udgør eksempelvis interne  

 reglementer  

 ikke et fornødent fundament desangående, jf. bl.a.
TfS 1991.459. På grundlag  

 heraf kan de af regionen anlagte betragtninger om, at der er identitet mellem  

 revisorer og landboforeningens regnskabsfunktion samt mellem  

 rådgivende  

 ingeniører og rådgivning inden for plante-, kvæg- og svineavl, ikke  

 tages til  

 følge.
Dette synspunkt understøttes af, at bilagslisten fra starten alene  

 havde  

 til formål at undtage visse liberale erhverv, jf. omtalen heraf i  

 TfS  

 1999.904. Det er fsva. førstnævnte identitetsbetragtning vigtigt at bemærke,  

 at  

 landboforeningernes regnskabsfunktion oprindeligt har adskilt sig væsentligt  

 fra revisorbegrebet i gængs forstand.
For det første beskæftigede  

 landboforeningerne regnskabskonsulenter og ikke revisorer i gængs forstand.  

 Hertil kommer, at landboforeningerne modtog statstilskud til driften over en  

 bred  

 front, med heraf følgende begrænsninger i mulighederne for anden  

 erhvervsudøvelse, herunder adgangen til at udøve virksomhed på det egentlige  

 revisormarked.
Landboforeningernes virksomhed på regnskabsområdet har herved  

 ikke været udøvet, hverken i konkurrence med eller som en pendant til de  

 praktiserende revisorer virksomhed, hvorfor momsnævnets oprindelige  

 fortolkning  

 af bilagslistens revisorer vurderes uforenelig med lovens ordlyd.
 Det er videre anført, at en udvidet fortolkning af bilagslistens  

 rækkevidde tidligst vil kunne praktiseres i forhold til den enkelte  

 virksomhed  

 fra det tidspunkt, hvor den har været kundgjort specifikt i forhold til den  

 enkelte virksomhed eller i det mindste via officielle vejledninger,  

 nyhedsbreve  

 eller lignende.
 I relation til den principale påstand er det endelig anført, at  

 denne eventuelt kan imødekommes af retten ved, at ejendomsdelen udskilles  

 heraf  

 som en ikke refusionsberettiget anvendelse efter et af parterne nærmere  

 udøvet  

 skøn.
Til støtte for den subsidiære påstand er det anført, at der i  

 det mindste skal indrømmes landboforeningen refusionsadgang for den del af  

 elforbruget, der er medgået til andet end regnskabs- og ejendomsdelen.
Det er  

 fremhævet, at de enkelte told- og skatteregioner anlægger vidt forskellige  

 vurderinger af, hvordan landboforeningernes rådgivningsaktiviteter skal  

 kvalificeres.
Enkelte landboforeninger har ligefrem indgået aftale med den  

 lokale told- og skatteregion om, at rådgivningen indenfor plante-, kvæg- og  

 svineavl har status som en refusionsberettiget aktivitet.
 Landsskatteretten skal  

 udtale:
I medfør af elafgiftslovens § 11, stk. 1, kan momsregistrerede  

 virksomheder, bortset fra de i stk. 2 nævnte tilfælde, få tilbagebetalt  

 afgiften af den af virksomheden forbrugte afgiftspligtige elektricitet.  

 Endvidere kan der i henhold til CO2-afgiftslovens § 9, stk. 1, jf. stk. 4,  

 nr.  

 3, ske tilbagebetaling af 10 % af afgiften efter denne lov for det forbrug,  

 der  

 er fuldt ud tilbagebetalingsberettiget efter § 11 i elafgiftsloven.
Efter den  

 tidligere bestemmelse i elafgiftsloven § 11, stk. 14, nu stk. 15,  

 tilbagebetales afgiften i samme omfang, som virksomheden har fradragsret for  

 indgående merværdiafgift for elektricitet og varme.
Som undtagelse hertil fremgår af § 11, stk. 2, at  

 tilbagebetaling ikke kan finde sted for så vidt angår afsætning af de i  

 bilaget  

 til loven nævnte ydelser.
Bilaget til elafgiftsloven (benævnt: liste over  

 momsregistrerede virksomheder, hvis afsætning af ydelser ikke giver adgang  

 til  

 tilbagebetaling af elafgift) omfatter følgende virksomheder: advokater,  

 arkitekter, bureauer (bl.a. vagtbureauer, ægteskabsbureauer), forlystelser,  

 herunder teaterforestillinger, biografforestillinger m.v., landinspektører,  

 mæglere, reklame, revisorer, rådgivende ingeniører.
 Det bemærkes, at det er de i den pågældende virksomhed udøvede  

 aktiviteter, og ikke dens betegnelse, der er afgørende for, hvorvidt  

 virksomheden er omfattet af nævnte bilag.
Landsskatteretten lægger til grund, at landboforeningens  

 aktiviteter, som disse er angivet i told- og skatteregionens  

 sagsfremstilling,  

 kan udøves selvstændigt og uafhængigt af hinanden.
Landsskatteretten lægger  

 endvidere til grund, at disse aktiviteter hver især er anset som momspligtige  

 aktiviteter.
 Landsskatteretten finder, at aktiviteten Regnskab må anses som  

 en typisk revisorydelse, uanset om ydelsen leveres af en regnskabskonsulent.  

 Det findes derfor at være med rette, at landboforeningen vedrørende denne  

 aktivitet ikke er anset for berettiget til godtgørelse af el- og CO2-afgift.
 Aktiviteterne Husholdning, Landboungdom og  

 4H, der efter  

 det foreliggende hverken er vareproducerende aktiviteter eller aktiviteter,  

 der  

 hovedsaligt er karakteriseret ved levering af rådgivningsydelser, finder  

 Landsskatteretten i overensstemmelse med Østre Landsrets dom som gengivet i  

 TfS  

 2000.289, at disse aktiviteter må anses som bureauydelser, for hvilke der  

 ikke  

 er adgang til afgiftsgodtgørelse.
Aktiviteten Ejendomskontoret, der efter det foreliggende  

 består i skødeskrivning må anses som omfattet af virksomhedstypen  

 Mæglere i  

 bilaget til elafgiftsloven, da denne aktivitet, der tidligere var en typisk  

 advokatydelse, nu også varetages af ejendomsmæglere.
Det findes derfor at  

 være  

 med rette, at landboforeningen ikke er anset for berettiget til godtgørelse  

 for  

 el- og CO2-afgift vedrørende denne aktivitet.
 For så vidt angår aktiviteten Ejendomsformidling findes der er  

 være tale om mæglervirksomhed, som er omfattet af bilaget til elafgiftsloven,  

 hvorfor ej heller denne aktivitet berettiger til afgiftsgodtgørelse.
Vedrørende aktiviteten IT-afdeling bemærker Landsskatteretten,  

 at det er antaget, at Edb-bureauer ikke er omfattet af bilaget til  

 elafgiftsloven.
Da landboforeningens aktivitet på dette område må sidestilles  

 må de aktiviteter, som udøves af et Edb-bureau, findes landboforeningen at  

 være  

 berettiget til afgiftsgodtgørelse vedrørende denne aktivitet.
For så vidt angår aktiviteterne Planteavl, Kvægavl,  

 Kvægproduktion, Svineproduktion og  

 Forsikring bemærker Landsskatteretten,  

 at disse aktiviteter efter det foreliggende er karakteriseret ved, at der  

 leveres rådgivningsydelser til foreningens kunder.
Da sådanne  

 rådgivningsydelser ikke typisk leveres af de i bilaget opregnede erhverv, der  

 beskæftiger sig med rådgivning, og da Landsskatteretten ikke finder grundlag  

 for at karakterisere disse aktiviteter som udøvet af et bureau, finder retten  

 tillige, at landboforeningen vedrørende disse aktiviteter må anses for  

 berettiget til afgiftsgodtgørelse.
Dog bemærkes det, at i det omfang  

 landboforeningen i  

    

 forbindelse med  

 afholdelse af dyrskuer har aktiviteter, der kan karakteriseres som  

 forlystelser, der er omfattet af bilaget til elafgiftsloven, er der ikke  

 adgang  

 til afgiftsgodtgørelse herfor.
Endelig antager Landsskatteretten vedrørende aktiviteten  

 Sekretariat, hvis indtægter efter det foreliggende stammer fra  

 annoncesalg,  

 at denne aktivitet knytter sig til en momspligtig udgivelse af foreningsblade  

 eller lignende.
Denne aktivitet må derfor antages at have tilknytning til og  

 skulle bedømmes i sammenhæng med sådan udgivelse.
Da udgivelse af  

 foreningsblade eller lignende ikke er en aktivitet, der kan anses for  

 omfattet  

 af bilaget til elafgiftsloven, findes landboforeningen derfor også berettiget  

 til afgiftsgodtgørelse vedrørende denne aktivitet.
 Den påklagede afgørelse ændres i overensstemmelse hermed.
