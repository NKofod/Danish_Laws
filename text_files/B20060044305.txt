Bekendtgørelse  

 om henlæggelse af visse beføjelser på det maritime område til Søværnets  

 Operative Kommando I medfør af § 17, stk. 6 og 7, i lov om sikkerhed til søs, jf.  

 lovbekendtgørelse  

 nr. 627 af 26. juli 2002, som ændret ved lov nr. 1173 af 19. december 2003 og  

 lov nr. 1465 af 22. december 2004, samt bekendtgørelse nr. 154 af 10. marts  

 2005 om henlæggelse af visse beføjelser til Søfartsstyrelsen og om  

 klageadgang  

 mv. fastsættes:
Henlæggelse af beføjelser til Søværnets Operative Kommando § 1.  

  

 I medfør af lov om  

 sikkerhed til søs henlægges følgende beføjelser til Søværnets Operative  

 Kommando:
1)  

 	  

 at træffe foranstaltninger og meddele påbud i  

 henhold til lovens § 6 i forbindelse med drivende vrag eller andre flydende  

 genstande, som er til fare for sejladssikkerheden, 2)  

 	  

 at træffe foranstaltninger og meddele påbud i  

 henhold til lovens § 6 ved grundstødninger og kollisioner, 3)  

 	  

 at tilbageholde skibe i henhold til lovens §  

 14, stk. 1, når disse har været involveret i en grundstødning eller en  

 kollision, og 4)  

 	  

 at udstede tilbageholdelse af de i nr. 3  

 nævnte skibe, jf. lovens § 16, stk. 1.
 Stk. 2.  

  

 Søværnets Operative Kommando træffer afgørelse om,  

 hvilket personale der skal bemyndiges til at tilbageholde et skib, jf.  

 § 1, nr. 4.
 Stk. 3.  

  

 Frigivelse af skibe, som er tilbageholdt efter  

 stk. 1, nr. 3, jf. lovens  

 §  

 14, stk. 1, foretages af Søfartsstyrelsen.
 Stk. 4.  

  

 Bestemmelsen i stk. 1 medfører ingen begrænsning  

 af Økonomi- og Erhvervsministerens og Søfartsstyrelsens adgang til at udøve  

 de  

 nævnte beføjelser.
Klageadgang § 2.  

  

 Afgørelser, som Søværnets  

 Operative Kommando træffer i medfør af § 1, stk. 1, nr. 1, 2 og 4, kan ikke  

 indbringes for økonomi- og erhvervsministeren.
 Stk. 2.  

  

 Afgørelser, som Søværnets Operative Kommando  

 træffer i medfør af § 1, nr. 3, jf. lovens § 14, stk. 1, kan indbringes for  

 Ankenævnet for Søfartsforhold.
Ikrafttrædelse § 3.  

  

 Bekendtgørelsen træder i  

 kraft den 27. maj 2006.
