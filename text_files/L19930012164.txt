 Ved noteveksling i Bangkok henholdsvis den 20. oktober 1992 og den 28. maj  

 1993 er der indgået en overenskomst mellem Danmark og Thailand, ifølge  

 hvilken den danske regering yder støtte inden for et beløb af 9,1 millioner  

 kroner til oprettelse af systemer til overvågning af oversvømmelsestruede  

 områder i Thailand.
Hovedformålet med projektet er ved hjælp af EDB-programmer at medvirke til  

 forbedring af oversvømmelsesberedskabet.
EDB-programmerne skal overvåge  

 oversvømmelsestruede områder og på baggrund af beregninger varsle fremtidige  

 oversvømmelser og deres omfang.
En forbedring af oversvømmelsesberedskabet  

 vil fremover medvirke til at reducere tab af menneskeliv forårsaget af  

 oversvømmelser samt gøre det muligt at formindske skader på boliger,  

 infrastruktur og afgrøder.
 Overenskomsten trådte i kraft den 28. maj 1993, og projektet forventes  

 gennemført i perioden 1993-96.
