Bekendtgørelse om ændring af bekendtgørelse om bedre adgang til skolepraktik i 2020 i erhvervsuddannelserne (Skolepraktikydelse i juli måned til SU-modtagere) § 1 I bekendtgørelse nr. 863 af 12. juni 2020 om bedre adgang til skolepraktik i 2020 i erhvervsuddannelserne foretages følgende ændringer:
 1. Indledningen affattes således:
»I medfør af § 2, stk. 2, § 4, stk. 1, og § 5 i lov nr. 241 af 19. marts 2020 om midlertidige foranstaltninger på børne- og undervisningsområdet og folkehøjskoleområdet og for den frie folkeoplysende virksomhed til forebyggelse og afhjælpning i forbindelse med covid-19, fastsættes:« 2. I § 2 indsættes som stk. 2:
»Stk. 2. Uanset at en elev, som efter stk. 1 er påbegyndt i skolepraktik i juli måned 2020, har modtaget SU for juli måned, er eleven berettiget til et beløb svarende til skolepraktikydelse for juli måned, dog fraregnet SU-stipendier og -tillæg, som er ydet til eleven for juli måned.
Reglen i 1. pkt. gælder dog ikke for elever, som den 1. august 2020 eller før er udmeldt fra eller har afbrudt sin uddannelse.« § 2 Bekendtgørelsen træder i kraft den 31. august 2020.
