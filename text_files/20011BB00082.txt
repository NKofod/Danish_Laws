Fremsat den 1. november 2001 af  

 Erik Larsen (V), Else Winther Andersen (V),  

 Tove Fergo (V), Eva Kjer Hansen (V),  

 Pia Christmas-Møller (KF) og Knud Erik&nbsp  

 ;Kirkegaard (KF) Forslag til folketingsbeslutning om orlov til pasning af  

 handicappede ægtefæller eller pårørende i eget  

 hjem Folketinget pålægger regeringen inden den 1.  

 februar 2002 at fremsætte de fornødne lovforslag og foretage de  

 fornødne ændringer af administrative forskrifter, der  

 muliggør, at personer på arbejdsmarkedet kan tage op til 6  

 måneders orlov med det formål at passe handicappede  

 ægtefæller eller pårørende i eget hjem i de  

 tilfælde, hvor alternativet vil være en plejehjemsanbringelse.
 Forslaget er også rettet mod forældre, der  

 ønsker orlov til pasning af handicappede børn eller orlov til  

 pasning af børn med kroniske sygdomme eller langvarige lidelser.
 Forslaget medfører samtidig, at  

 pårørende, der får orlov til at passe handicappede  

 ægtefæller, børn eller pårørende,  

 lovgivnings- og overenskomstmæssigt fremover skal betragtes som ansat i  

 et lønarbejde med de almindelige regler, der følger heraf,  

 bl.a. optjening af dagpengerettigheder.
Bemærkninger til  

 forslaget Beslutningsforslaget er en næsten  

 uændret genfremsættelse af beslutningsforslag nr.
B 187 fra  

 folketingsåret 2000-01. Se Folketingstidende, forhandlingerne side 8386  

 og 9281, tillæg A side 6949 og 6951 og tillæg B side 1817.  

 Ændringen består i præciseringen af, at forslaget  

 også retter sig mod forældre, der ønsker orlov til pasning  

 af handicappede børn eller orlov til pasning af børn med  

 kroniske sygdomme eller langvarige lidelser.
Beslutningsforslaget vedrører parforhold, hvor en  

 af parterne er blevet væsentligt handicappet, eller familier, hvor  

 pårørende er blevet væsentligt handicappet.
Forslaget  

 vedrører udelukkende familier eller parforhold, hvor alternativet til  

 pasning af de handicappede i eget hjem er en plejehjemsanbringelse.
Forslaget vedrører også familier, hvor et  

 eller flere børn er ramt af kroniske sygdomme eller langvarige  

 lidelser.
Forslaget er afgrænset til familier, hvor den nedsatte  

 funktionsevne gør det nødvendigt, at barnet passes i hjemmet,  

 og hvor det samtidig er mest hensigtsmæssigt, at det er moderen eller  

 faderen, der passer barnet.
Forslagsstillerne ønsker med forslaget at give  

 disse familier flere valgmuligheder, når det kommer til pasning og  

 pleje af handicappede ægtefæller eller pårørende og  

 syge børn.
Flere valgmuligheder vil samtidig åbne for mere  

 fleksible løsninger omkring pleje og omsorg af familiemedlemmer.
Det er allerede i dag muligt at lade sig ansætte som  

 hjælper for sin handicappede partner.
Servicelovens §§ 76 og 77  

 åbner mulighed for dette, hvis kommunen i øvrigt vurderer, at  

 handicappet er tilstrækkelig omfattende.
 Samtidig kan kommunen efter servicelovens § 104 yde  

 plejevederlag til personer, der ønsker at passe en  

 nærtstående, der ønsker at dø i eget hjem.  

 Betingelsen for udbetalingen af plejevederlaget er, at videre  

 hospitalsbehandling er udsigtsløs, og at tilstanden hos den syge ikke  

 nødvendiggør indlæggelse eller forbliven på  

 sygehus, ophold på plejehjem og lign.
 Endelig kan kommunen efter servicelovens § 29 yde  

 hjælp til dækning af tabt arbejdsfortjeneste til personer, der i  

 hjemmet passer handicappede eller meget syge børn.
 Forslagsstillerne ønsker at give borgerne endnu et  

 valg, nemlig muligheden for at kunne tage orlov fra arbejdsmarkedet i op til  

 6 måneder.
Ved at der åbnes for orlovsmuligheder til  

 ægtefæller eller pårørende, gives disse en mulighed  

 for at bevare tilknytningen til arbejdsmarkedet samtidig med, at de for en  

 periode af op til 6 måneder ansættes til pasning af  

 ægtefæller, børn eller pårørende.
Da det  

 samtidig er en stor belastning, den pågældende påtager sig,  

 kan orloven også betragtes som en slags prøvetid, før den  

 enkelte pårørende måske vælger at påtage sig  

 pasningsopgaven over længere tid.
 Forslagsstillerne ønsker med andre ord at skabe bro  

 mellem servicelovens nuværende muligheder for at lade sig ansætte  

 som hjælper, modtage plejevederlag eller få godtgjort tabt  

 arbejdsfortjeneste og muligheden for fortsat at have en tilknytning til  

 arbejdsmarkedet.
I tilfælde, hvor den ene part pludselig er blevet  

 handicappet, kan dette være en mulighed.
I sådanne tilfælde  

 vil det ofte være vanskeligt for den enkelte familie at klare  

 overgangen mellem hospitalsindlæggelse/diagnosticering og  

 efterfølgende at få etableret en hverdag med den handicappede.
 Der kan også være tale om den situation, hvor  

 familien i fællesskab beslutter at flytte den handicappede hjem fra  

 plejehjemmet for selv at varetage plejen og omsorgen.
 Eller der kan være tale om en situation, hvor et  

 barn har pådraget sig en langvarig lidelse, og hvor forældrene  

 ønsker at få hverdagen til at hænge sammen, før der  

 træffes beslutning om familiens fortsatte tilknytning til  

 arbejdsmarkedet.
Det vil dog stadig i visse familier være relevant at  

 have kommunal støtte samtidig med, at ægtefællen er ansat  

 som hjælper.
Det kan f.eks. dreje sig om, at der skal være to  

 personer til at få den handicappede i bad eller i og op af sengen.  

 Samtidig er kommunen fortsat forpligtet til at sørge for tilbud om  

 afløsning eller aflastning til ægtefællen,  

 forældrene eller andre pårørende, der passer den  

 handicappede, jf. servicelovens § 72.
Samtidig får ægtefæller og  

 pårørende en ret til at lade sig ansætte som hjælper  

 for en handicappet nærtstående.
I dag er det op til kommunerne at  

 vurdere, hvorvidt et sådant ansættelsesforhold er  

 hensigtsmæssigt.
Der er desværre set eksempler på, at  

 kommunerne har afvist at ansætte pårørende, jf. §§ 76 og  

 77, fordi kommunen har fundet det uhensigtsmæssigt for den  

 pårørende at forlade arbejdsmarkedet.
I tilfælde, hvor  

 alternativet er en plejehjemsanbringelse, skal kommunen ikke have mulighed  

 for at stoppe ønsket hos den enkelte familie om at arrangere sig, som  

 det nu bedst passer familien.
 Forslagsstillerne ønsker også med forslaget  

 at understrege, at de offentlige myndigheder i langt højere grad skal  

 tænke på den samlede families situation frem for i for høj  

 grad at fokusere på situationen for den handicappede.
Socialministeriet har i perioden 1996 2000 finansieret  

 Projekt Pasning med Odense Kommune som vært.
Projektet, som  

 støttede pasning af handicappede ægtefæller, omfattede 22  

 familier under 60 år, hvor parrene var blevet dannet på et  

 tidspunkt, hvor begge parter var raske.
I tiden herefter fik den ene part et  

 alvorligt handicap eller en alvorlig sygdom, som greb drastisk ind i  

 familiens liv.
Hos en del af familierne i projektet var den raske  

 ægtefælle ansat til at passe sin handicappede  

 ægtefælle.
I andre familier valgte den raske  

 ægtefælle at blive på arbejdsmarkedet.
 Afrapporteringen efter Projekt Pasning anbefaler bl.a., at  

 nærtstående, der ansættes til at passe en handicappet  

 ægtefælle eller pårørende, lovgivnings- og  

 overenskomstmæssigt bliver betragtet som ansat i et lønarbejde  

 med de almindelige regler, der følger heraf, bl.a. optjening af  

 dagpengerettigheder.
Forslagsstillerne ønsker med forslaget derfor  

 også at understrege, at alle, der lader sig ansætte som  

 hjælper til en handicappet ægtefælle eller  

 pårørende eller til pasning af et sygt barn fremover betragtes  

 på lige fod med øvrige lønmodtagergrupper på  

 arbejdsmarkedet.
Det at passe en handicappet ægtefælle eller  

 pårørende eller et sygt barn skal ikke medføre nogen som  

 helst forringelser for de pågældende.
Forslaget ændrer ikke på servicelovens  

 gældende satser, som de er fastlagt i § 29, §§ 76 og 77 og § 104.  

 Personer, der vælger at tage op til 6 måneders orlov, vil derfor  

 være omfattet af de nuværende satser i serviceloven.
Forslaget er  

 ligeledes møntet på den samme personkreds, som i dag har adgang  

 til hjælp efter ovennævnte bestemmelser.
Men til forskel fra i  

 dag skal denne personkreds nu også have ret til op til 6 måneders  

 orlov fra arbejdsmarkedet.
Da forslaget tager udgangspunkt i servicelovens  

 nuværende bestemmelser, er forslaget også kun møntet  

 på situationer, hvor den handicappede eller den syge i forvejen har et  

 plejebehov, som nødvendiggør en betydelig kommunal pleje- og  

 omsorgsindsats.
Forslagsstillerne forventer derfor ikke, at forslaget  

 indebærer merudgifter for det offentlige.
Skriftlig  

 fremsættelse Erik Larsen (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om orlov til pasning  

 af handicappede ægtefæller eller pårørende i eget  

 hjem.
(Beslutningsforslag nr.
B 82).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
