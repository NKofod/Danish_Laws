Cirkulæreskrivelse  

 om forhøjelse af grundbeløbet for det mellemste rådighedstillæg til  

 stillinger  

 som graver og visse kirkegårdsledere (Til stiftsøvrighederne) I forlængelse af overenskomstforhandlingerne i 2002  

 har Kirkeministeriet efter bemyndigelse fra Finansministeriet,  

 Personalestyrelsen  

 den 25. februar 2005 indgået aftale med Forbundet af Kirke- og  

 Kirkegårdsansatte om forhøjelse af grundbeløbet for det mellemste  

 rådighedstillæg til stillinger som graver og til visse stillinger som  

 kirkegårdsleder.
 Rådighedstillæg til gravere og visse  

 kirkegårdsledere (FAKK), der har kirketjeneste, fremgår af bilag 4 (side 22)  

 i Kirkeministeriets  

 cirkulære af 9. september 2004 om regulering af kirkefunktionæreres lønninger  

 m.v. pr. 1. oktober 2004.
 Det årlige grundbeløb (1. oktober 1997-niveau) for  

 det  

 mellemste rådighedstillæg (FLØS rådtrin 4) forhøjes med virkning fra den 1.  

 januar 2005 fra kr. 11.500,00 til kr. 14.700,00.
 Man skal anmode stiftsøvrigheden om at foretage  

 efterberegning af det mellemste rådighedstillæg i overensstemmelse med  

 ovenstående samt sende meddelelse om ændringen til menighedsrådene og  

 provstiudvalgene.
