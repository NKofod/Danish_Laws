 Om optagelse i radio-/TV-avis af  

 rekonstruerede uopklarede forbrydelser.
 Danmarks Radio har meddelt Rigspolitiet, at  

 TV-programmet "Uopklaret" udgår i forbindelse med DR- TV's  

 strukturændringer, der bl.a. omfatter en ændret udformning af  

 TV-aviserne.
Herefter vil bl.a. rekonstruktioner af uopklarede  

 forbrydelser kunne indgå i TV-avisen kl. 21.00, der har fået en  

 ny redaktionel linje i forhold til de tidligere 20.30 udsendelser.
Man vil  

 således her begrænse de egentlige nyhedsindslag, som hidtil ofte  

 har været gentagelser af første TV-avis, og i stedet give plads  

 til mere dybtgående journalistik, eksempelvis med politistof, herunder  

 rekonstruktioner.
 Danmarks Radio påpeger, at den ønskede  

 ændring gør samarbejdet mellem politiet og DR-TV mere fleksibelt  

 og finder det naturligt, at politilederne fremover direkte kontakter  

 TV-avisen, også hvor det drejer sig om mere tidskrævende indslag  

 (bl.a. rekonstruktioner).
 I lighed med tidligere bevirker denne skrivelse ikke nogen  

 ændring af politiets forhold til pressen i øvrigt.
