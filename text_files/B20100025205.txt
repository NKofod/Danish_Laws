Bekendtgørelse om ændring af bekendtgørelse om udstedelse af lodscertifikat og lodsfritagelsesbevis1) § 1 I bekendtgørelse nr. 1201 af 1. december 2006 om udstedelse af lodscertifikat og lodsfritagelsesbevis, som ændret ved bekendtgørelse nr. 471 af 25. maj 2007, bekendtgørelse nr. 1312 af 27. november 2007 og bekendtgørelse nr. 1067 af 5. november 2008, foretages følgende ændringer:
 1. Som fodnote til bekendtgørelsens titel indsættes:
»1) Bekendtgørelsen indeholder bestemmelser, der gennemfører Europa Parlamentets og Rådets Direktiv 2006/123/EF af 12. december 2006 om tjenesteydelser i det indre marked (Servicedirektivet)« 2. I indledningen indsættes efter »§ 14, stk. 3,«: »§ 24, stk. 6,« 3. Efter § 26 indsættes i kapitel 8 :
 »§ 26 a.  I henhold til Lodslovens § 24, stk. 6 fastsættes det, at rapporteringer til Lodstilsynet efter denne bekendtgørelse skal ske elektronisk via Lodstilsynets rapporteringssystem med data fra den 1. januar 2010.
 Stk. 2. Hidtidig praksis med årlig indrapportering kan dog fortsat anvendes indtil den 31. december 2010, eller indtil tilstrækkelige data foreligger i det nye system, hvilket afgøres af Lodstilsynet.
§ 26 b.
Lodstilsynet træffer afgørelse om udstedelse af lodscertifikat senest 14 dage efter modtagelsen af ansøgningen og alle nødvendige dokumenter, jf. dog stk. 2.
Stk. 2. Fristen i stk. 1 kan forlænges én gang, hvis sagens kompleksitet berettiger til det.
Lodstilsynet begrunder forlængelsen og varigheden af forlængelsen og meddeler dette til ansøgeren inden udløbet af fristen i stk. 1.
 Stk. 3. Ansøgeren må ikke udføre opgaver eller agere som lods, før Lodstilsynet har udstedt lodscertifikat til vedkommende.
Stk. 4. Når Lodstilsynet modtager en ansøgning om lodscertifikat, sendes en kvittering til ansøgeren med oplysninger om sagsbehandlingsfristen jf. stk. 1, om at ansøgeren ikke kan betragte tilladelsen til at agere som lods som givet, før lodscertifikatet er udstedt jf. stk. 3, og om klagemuligheder.« § 2 Bekendtgørelsen træder i kraft den 25. marts 2010.
Lodstilsynet, den 19. marts 2010 Frank Adler Gottlieb / Jesper Jarl Fanø-Fredeløkke 1) Bekendtgørelsen indeholder bestemmelser, der gennemfører Europa Parlamentets og Rådets Direktiv 2006/123/EF af 12. december 2006 om tjenesteydelser i det indre marked (Servicedirektivet).
