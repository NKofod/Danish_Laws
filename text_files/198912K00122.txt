Nr LSF 122 Forslag til Lov om ændring af lov om radio- og fjernsynsvirksomhed  

 (Statslig finansiering af kortbølgevirksomhed) Fremsat af kommunikationsministeren (Torben Rechendorff) den 17. januar 1990 Vedtaget ved tredjebehandling den 22. marts 1990 LOV nr. 228 af 09/04/1990 § 1 I lov om radio- og fjernsynsvirksomhed, jf. lovbekendtgørelse nr. 363 af  

 2. juni 1989, foretages følgende ændringer:
 1. Efter § 14 a indsættes:
»§ 14 b.
Danmarks Radio producerer kortbølgeprogrammer til udlandet  

 og har programansvaret.
Kommunikationsministeren fastsætter i forbindelse med  

 de årlige rammefastsættelser, jf. § 13, de nærmere vilkår for produktionen  

 efter forslag fra bestyrelsen.
 Stk. 2. Post- og Telegrafvæsenet (Statens Teletjeneste) fremskaffer  

 sendekapacitet til udsendelse af programmerne på kortbølge.
Stk. 3. Produktion og udsendelse af Danmarks Radios kortbølgeprogrammer  

 finansieres af statskassen.« 2. § 15, stk. 2, ophæves.
 Stk. 3 bliver herefter stk. 2.
 3. I § 15, stk. 3 , som bliver stk. 2, udgår »og 2«.
§ 2 Loven træder i kraft dagen efter bekendtgørelsen i Lovtidende og har  

 virkning fra den 1. januar 1990.
Oprindeligt fremsat forslag § 1 I lov om radio- og fjernsynsvirksomhed, jf. lovbekendtgørelse nr. 363 af  

 2. juni 1989, foretages følgende ændringer:
 1. Efter § 14 a indsættes:
»§ 14 b.
Danmarks Radio producerer kortbølgeprogrammer til udlandet  

 og har programansvaret.
Kommunikationsministeren fastsætter i forbindelse med  

 de årlige rammefastsættelser, jf. § 13, de nærmere vilkår for produktionen  

 efter forslag fra bestyrelsen.
 Stk. 2. Post- og Telegrafvæsenet (Statens Teletjeneste) fremskaffer  

 sendekapacitet til udsendelse af programmerne på kortbølge.
 Stk. 3. Produktion og udsendelse af Danmarks Radios kortbølgeprogrammer  

 finansieres af statskassen.«.
 2. § 15, stk. 2, ophæves.
 Stk. 3 bliver herefter stk. 2.
 3. I § 15, stk. 3 , som bliver stk. 2, udgår: »og 2«.
§ 2 Loven træder i kraft dagen efter bekendtgørelsen i Lovtidende og har  

 virkning fra den 1. januar 1990.
Bemærkninger til lovforslaget Almindelige bemærkninger Loven om radio- og fjernsynsvirksomhed (nu: lovbekendtgørelse nr. 363 af  

 2. juni 1989) er senest ændret ved lov nr. 261 af 28. april 1989 (Reklame i  

 lokal-tv m.v.).
Lovforslaget har til hensigt at sikre, at udgifterne ved Danmarks Radio's  

 kortbølgevirksomhed finansieres af statskassen.
Det gælder både udgifterne  

 til programproduktionen, signalfremføringen og udsendelsen.
 I forbindelse med fastsættelsen af licens for Danmarks Radio og TV2 i 1990  

 blev det mellem regeringen, Socialdemokratiet, Centrum-Demokraterne,  

 Kristeligt Folkeparti og Socialistisk Folkeparti aftalt, at  

 kommunikationsministeren fremsætter lovforslag om, at staten overtager  

 samtlige kortbølgeudgifter.
 Hidtil har alle udgifter været afholdt inden for Danmarks Radio's budget.  

 Dog blev det ved lov nr. 219 af 5. april 1989 fastsat, at staten betaler  

 sendeudgifterne i 1989.
Udsendelsen er hidtil foregået fra senderen i Herstedvester og med en  

 sendestyrke, der er langt fra den optimale.
I forbindelse med  

 licensfastsættelsen for 1989 blev det derfor besluttet at søge  

 sendeforholdene forbedret ved at leje kapacitet på de norske  

 kortbølgesendere.
Som følge heraf har Danmarks Radio ført forhandlinger med Norsk  

 Rikskringkasting om leje af sendekapacitet.
Disse forhandlinger vil nu blive  

 videreført af Post- og Telegrafvæsenet (Statens Teletjeneste) med henblik på  

 en snarlig overgang til de norske sendere.
I forbindelse med overgangen til de norske kortbølgesendere vil  

 kortbølgesenderen i Herstedvester blive nedlagt.
Det er en forudsætning, at  

 Post- og Telegrafvæsenet, i det omfang det er muligt, skal kunne nyttiggøre  

 aktiverne på kortbølgeområdet.
 Aftalen om sending via de norske sendere vil blive fireårig til udløb ved  

 udgangen af 1993.
 Efter de foreliggende udkast til aftale med Norsk Rikskringkasting dækker  

 lejeudgiften kun et beløb, der svarer til driftsudgifterne ved de nuværende  

 norske sendere.
 I løbet af aftaleperioden og i god tid før dens udløb skal der tages  

 stilling til en fremtidig ordning for den danske kortbølgevirksomhed.
Blandt de mulige løsninger er en videreførelse af udsendelse over norske  

 sendere.
Dette vil antagelig kræve, at man fra dansk side bidrager til  

 investeringerne i nye norske sendere til afløsning af de eksisterende.
 En anden mulighed er at opføre en sender på dansk grund, hvilket i det  

 hidtidige arbejde er blevet anslået til en investering på 60-145 mio.kr.  

 afhængigt af sendeeffekt, placering m.v.
 Spørgsmålet om den fremtidige finansiering af den tekniske side af  

 kortbølgevirksomheden vil blive forelagt Folketingets finansudvalg, forinden  

 der træffes endelig beslutning.
Lovforslagets økonomiske og administrative konsekvenser De årlige udgifter til kortbølgevirksomheden ville, hvis man fortsat  

 benyttede Herstedvestersenderen, andrage ca 4,0 mio.kr. til produktion af  

 programmer og 4,8 mio.kr. til udsendelse og til drift af sender.
 For så vidt angår programsiden, er det hensigten mindst at opretholde det  

 nuværende niveau for produktionen af kortbølgeprogrammer til udlandet.
 Sendeomkostningerne anslås ved overgangen til de norske sendere at andrage  

 ca. 12,0 mio.kr. inklusive udgifter til signalfremføring og nogle mindre  

 udgifter til Post- og Telegrafvæsenets administration af ordningen.
Bemærkninger til lovforslagets enkelte bestemmelser Til § 1 Til nr. 1:
Efter lovens § 6, stk. 2, kan Danmarks Radio udøve »anden  

 programvirksomhed, herunder ved udsendelse til udlandet«.
Efter  

 forslagets § 14 b, stk. 1, får Danmarks Radio derudover forpligtelse til at  

 producere kortbølgeprogrammer til udlandet, og bærer programansvaret.
 Efter loven stiller Danmarks Radio hvert år forslag om rammefastsættelse  

 for sin samlede virksomhed, herunder for kortbølgevirksomheden.  

 Kommunikationsministeren fastsætter efter loven budgetrammen.
 Efter forslaget opretholdes denne ordning på kortbølgeområdet, således at  

 Danmarks Radio også i fremtiden stiller forslag om budgetrammer, herunder  

 sendetid, for så vidt angår produktionen af kortbølgeprogrammerne.
Ved licensfastsættelsen for 1990 blev det aftalt at indlede drøftelser om  

 flerårige licensaftaler.
Det anses for hensigtsmæssigt, at en eventuel  

 flerårig licensaftale for Danmarks Radio også kommer til at omfatte Danmarks  

 Radios produktion af kortbølgeprogrammer.
 Til nr. 2:
 Bestemmelsen, der nu foreslås ophævet, vedrører den statslige finansiering  

 af sendeudgifterne til kortbølgevirksomheden i 1989.
 Til nr. 3:
 Den foreslåede ændring er af ordensmæssig karakter.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. Efter § 14 a indsættes:
»§ 14 b.
Danmarks Radio producerer kortbølgeprogrammer til udlandet  

 og har programansvaret.
Kommunikationsministeren fastsætter i forbindelse med  

 de årlige rammefastsættelser, jf. § 13, de nærmere vilkår for produktionen  

 efter forslag fra bestyrelsen.
 Stk. 2. Post- og Telegrafvæsenet (Statens Teletjeneste) fremskaffer  

 sendekapacitet til udsendelse af programmerne på kortbølge.
 Stk. 3. Produktion og udsendelse af Danmarks Radios kortbølgeprogrammer  

 finansieres af statskassen.«.
 2. § 15, stk. 2, ophæves.
 Stk. 3 bliver herefter stk. 2.
§ 15. Der kan stilles midler til rådighed af statskassen til dækning af  

 udgifterne ved dele af Danmarks Radios virksomhed.
Aftale om vilkårene herfor  

 træffes mellem kommunikationsministeren, bestyrelsen og den minister, hvis  

 forretningsområde berøres af den pågældende del af virksomheden Stk. 2. Danmarks Radios udgifter i 1989 til drift af kortbølgesenderen  

 dækkes af statskassen.
 Stk. 3. Ved en aftale efter stk. 1 og 2 kan bestemmelserne i § 9, stk. 2,  

 og § 10 fraviges.
 3. I § 15, stk. 3 , som bliver stk. 2, udgår: »og 2«.
