Betænkning afgivet af Udvalget for Videnskab og Teknologi  

 den 5. april 2006 Betænkning over Forslag  

 til lov om ændring af lov om forskningsrådgivning m.v.
(Deltagelse i internationalt forskningssamarbejde,  

 præcisering af Det Frie Forskningsråds og Det Strategiske Forskningsråds  

 arbejdsområder og forskellige tekniske justeringer) [af  

 videnskabsministeren (Helge Sander)] 1. Udvalgsarbejdet Lovforslaget blev fremsat den 25. januar 2006 og var til 1.  

 behandling den 31. januar 2006. Lovforslaget blev efter 1. behandling henvist  

 til behandling i Udvalget for Videnskab og Teknologi.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og videnskabsministeren sendte den 2. november 2005 dette udkast til  

 udvalget, jf. alm. del  bilag 26. Den 25. januar 2006 sendte  

 videnskabsministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget 2  

 skriftlige henvendelser fra Koordinationsudvalget for Forskning.
 Videnskabsministeren har over for udvalget kommenteret de  

 skriftlige henvendelser til udvalget.
Deputationer Endvidere har Koordinationsudvalget for Forskning mundtligt over  

 for udvalget redegjort for sin holdning til lovforslaget.
Spørgsmål Udvalget har stillet 10 spørgsmål til videnskabsministeren til  

 skriftlig besvarelse, som denne har besvaret. 7 af udvalgets spørgsmål til  

 videnskabsministeren og dennes svar herpå er optrykt som bilag 2 til  

 betænkningen.
2. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse uændret.
 Socialdemokratiets og Det Radikale Venstres medlemmer af  

 udvalget finder, at lovforslaget i sin helhed medvirker til at fremme  

 mulighederne for internationalt forskningssamarbejde, ligesom lovforslaget  

 vil  

 afhjælpe en række besværlige praktiske barrierer i arbejdet med  

 forskningsrådgivning.
 Partierne understreger på det kraftigste, at Det Frie  

 Forskningsråd ikke får selvstændig hjemmel til at støtte politisk  

 prioriterede  

 projekter, medmindre der, som det fremgår af ministerens svar på spørgsmål 3,  

 er tale om, at de bevilligende myndigheder placerer en ekstrabevilling i  

 rådet.  

 Socialdemokratiet og Det Radikale Venstre understreger endvidere, at Det Frie  

 Forskningsråds ordinære bevillinger på de årlige finanslove ikke berøres af  

 ovenstående, jf. ministerens svar på spørgsmål 3.
 Socialdemokratiet og Det Radikale Venstre noterer sig endvidere  

 ministerens tilkendegivelse af, at udvidelsen af Koordinationsudvalget for  

 Forskning med et medlem indstillet af Højteknologifonden ikke vil få negative  

 konsekvenser for størrelsen af midler, som Det Strategiske Forskningsråd  

 råder  

 over, jf. ministerens svar på spørgsmål 4.
Socialistisk Folkepartis medlem af udvalget støtter lovforslaget.  

 Det centrale i lovforslaget er, at der bliver åbnet op for, at  

 forskningsrådene  

 kan deltage i internationalt forskningsarbejde.
SF har ikke nogen  

 indvendinger  

 mod den 20-procents-grænse, der er sat.
Det er glimrende med mere  

 internationalt  

 samarbejde, men hvis universiteternes og forskningsrådenes bevillinger ikke  

 øges, vil det være stærkt begrænset, hvor meget internationalt samarbejde,  

 der  

 i realiteten bliver tale om.
Med hensyn til ændringen af lovens § 7 er SF tilfreds med  

 ministerens præcisering af, at det kun er i helt særlige tilfælde, at  

 politisk  

 prioriterede midler skal håndteres af Det Frie Forskningsråd.
Som en klar  

 hovedregel skal disse midler placeres i og håndteres af det Det Strategiske  

 Forskningsråd.
SF stemte imod lovforslaget om Højteknologifonden, da dette blev  

 vedtaget i Folketinget, fordi SF mener, at de bevillinger skulle være  

 placeret  

 i Det Strategiske Forskningsråd.
SF kan imidlertid tilslutte sig, at  

 Højteknolgifonden inddrages i Koordinationsudvalget for Forskning, men SF vil  

 fortsat arbejde for, at politisk prioriterede midler placeres i Det  

 Strategiske  

 Forskningsråd, der netop blev etableret i bred enighed med dette formål.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Troels Lund Poulsen (V)   

 Britta Schall Holberg (V)   

 Tina Nedergaard (V)   

 Torsten Schack Pedersen (V)   

 Hanne Severinsen (V)  

  

  fmd.  

  

 Jesper Langballe (DF)   

 Jørn Dohrmann (DF)   

 Per Ørum Jørgensen (KF)   

 Carina Christensen (KF)   

 Rasmus Prehn (S)   

 Magnus Heunicke (S)  

  

  nfmd.  

  

 Christine Antorini (S)   

 Pia Gjellerup (S)   

 Margrethe Vestager (RV)   

 Charlotte Fischer (RV)   

 Anne Grete Holmsgaard (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 125 Bilagsnr.
Titel 1 Høringssvar og høringsnotat fra videnskabsministeren 2 Udkast til tidsplan for udvalgets behandling af lovforslaget 3 Tidsplan for udvalgets behandling af lovforslaget 4 Henvendelse af 23/2-06 fra Koordinationsudvalget for Forskning 5 Henvendelse af 10/3-06 fra Koordinationsudvalget for Forskning 6 1. udkast til betænkning 7 2. udkast til betænkning Oversigt over spørgsmål og svar vedrørende L 125 Spm.nr.
Titel 1 Spm. om, hvad ministeren forstår ved begrebet »dansk  

 forskning«, jf. de almindelige bemærkninger til lovforslaget, til  

 videnskabsministeren, og ministerens svar herpå 2 Spm. om, hvordan Det Frie Forskningsråd og Det  

 Strategiske Forskningsråd skal håndtere begrebet »dansk forskning«, til  

 videnskabsministeren, og ministerens svar herpå 3 Spm. om, hvor langt Det Frie Forskningsråds foreslåede  

 bemyndigelse til at støtte politisk prioriterede virkemidler inden for dansk  

 forskning vil række, til videnskabsministeren, og ministerens svar herpå 4 Spm. om, hvad hensigten er med, at Det Frie Forskningsråd  

 kan støtte politisk prioriterede virkemidler, til videnskabsministeren, og  

 ministerens svar herpå 5 Spm., om ministeren kan garantere, at udvidelsen af  

 Koordinationsudvalget med et medlem indstillet af Højteknologifonden ikke vil  

 få negative konsekvenser for størrelsen af midler, som Det Strategiske  

 Forskningsråd råder over, til videnskabsministeren, og ministerens svar herpå 6 Spm. om, hvilke EU-forskningsprojekter danske forskere og  

 danske forskningsprojekter nemmere vil kunne medvirke i efter vedtagelsen af  

 lovforslaget og hvilke ikke, til videnskabsministeren, og ministerens svar  

 herpå 7 Spm. om, hvilke barrierer for forskningssamarbejde mellem  

 danske forskningsprojekter og EUs forskningsprojekter der stadig vil  

 eksistere  

 efter vedtagelsen af lovforslaget, til videnskabsministeren, og ministerens  

 svar herpå 8 Spm., om det er korrekt, at politisk prioriterede midler  

 i regi af Det Frie Forskningsråd kun kommer på tale, når der er tale om en  

 politisk prioriteret ekstra bevilling, og at det ikke generelt bliver muligt  

 politisk at prioritere Det Frie Forskningsråds midler, til  

 videnskabsministeren,  

 og ministerens svar herpå 9 Spm. om ministerens kommentar til henvendelse af 23/2-06  

 fra Koordinationsudvalget for Forskning, til videnskabsministeren, og  

 ministerens  

 svar herpå 10 Spm. om kommentar til henvendelse af 10/3-06 fra  

 Koordinationsudvalget for Forskning, til videnskabsministeren, og ministerens  

 svar herpå Bilag 2 Nogle af udvalgets spørgsmål til  

 videnskabsministeren og dennes svar herpå Spørgsmål 1 og 2 og ministerens svar herpå er optrykt  

 efter ønske fra RV.
Spørgsmål 3, 4 og 6 og ministerens svar herpå er optrykt  

 efter ønske fra S.
Spørgsmål 9 og 10 og ministerens svar herpå er optrykt  

 efter  

 ønske fra V.
 Spørgsmål 1:
Hvad forstår ministeren ved begrebet »dansk forskning«, jf. de  

 almindelige bemærkninger til lovforslaget? Svar:
 En afgrænsning af fondsfunktionen til »dansk forskning« har  

 altid været et centralt princip i forskningsrådssystemet; der er således tale  

 om en videreførelse af gældende ret.
Som anført i bemærkningerne til lovforslagets nr. 8 og nr. 20  

 indebærer begrebet et geografisk tildelingskriterium, hvorefter den  

 forskning,  

 hvortil der gives støtte, skal gavne de danske forskningsmiljøer i bred  

 forstand.
I denne sammenhæng inkluderer de danske forskningsmiljøer også de  

 to  

 hjemmestyreområder.
Der stilles med andre ord ikke et objektivt krav til  

 nationalitet, statsborgerskab, hvor forskningen skal udføres eller lignende.  

 Derimod er der tale om et kvalitativt krav om, at danske  

 forskningsbevillinger  

 skal anvendes til at understøtte dansk forskning bedst muligt.
Kriteriet skal sikre, at bevillingerne bruges på aktiviteter,  

 der gavner de danske forskningsmiljøer.
I forhold til dansk deltagelse på den  

 internationale arena betyder det, at der skal være en sammenhæng mellem det  

 danske engagement i internationale forskningssamarbejder og den mulige  

 gevinst,  

 der kan ligge i det for de danske forskningsmiljøer.
 Spørgsmål 2:
Hvordan skal Det Frie Forskningsråd og Det Strategiske  

 Forskningsråd håndtere begrebet »dansk forskning«, jf. de almindelige  

 bemærkninger til lovforslaget? Svar:
Da der er tale om et kvalitativt krav, jf. min besvarelse af  

 spørgsmål 1, kan der ikke opstilles en udtømmende facitliste over  

 internationale aktiviteter, som opfylder kriteriet.
Men man må formode, at  

 kriterier er opfyldt i tilfælde, hvor hensynet til danske forskeres  

 forholdsmæssige andel af de samlede bevillinger i en konkurrencesituation med  

 udenlandske forskere vægtes højt, jf. bemærkningerne til forslagets nr. 20.
Det omvendte gør sig gældende i en situation, hvor danske  

 bevillinger skal indgå i en aktivitet, hvor aktørkredsen kun er udenlandske  

 forskere.
Her skal der i hvert fald kunne påvises en indirekte effekt for de  

 danske forskningsmiljøer, herunder også at aktiviteten har relevans for  

 miljøerne.
Der er i vidt omfang tale om en faglig vurdering, som rådene  

 allerede i dag nationalt set er vant til at håndtere.
Jeg føler mig  

 overbevist  

 om, at de også kan løfte denne opgave i en international sammenhæng.
 Spørgsmål 3:
Hvor langt vil Det Frie Forskningsråds foreslåede bemyndigelse  

 til at støtte politisk prioriterede virkemidler inden for dansk forskning  

 række? Svar:
Jeg vil gerne understrege, at Det Frie Forskningsråd ikke får  

 selvstændig hjemmel til at støtte politisk prioriterede virkemidler.
Rådet  

 får  

 alene en hjemmel til at udmønte bevillinger hertil, hvis de bevilgende  

 myndigheder har henlagt en sådan bevilling til rådet.
Folketinget eller  

 Folketingets Finansudvalg skal således have vedtaget eller tiltrådt  

 dispositionen.
I den forbindelse er det vigtigt at fremhæve, at Det Frie  

 Forskningsråd kun i undtagelsestilfælde forudsættes tillagt en sådan  

 udmøntningskompetence.
Det bør naturligvis være sådan, at alle  

 forskningsbevillinger  

 udmøntes af det organ, der er bedst egnet dertil.
Som anført i bemærkningerne  

 til forslagets nr. 1, viser erfaringerne med den nuværende lov, at  

 udmøntningen  

 af politisk prioriterede bevillinger, der er bundet til de videnskabelige  

 hovedområder, ikke hører naturligt hjemme i Det Strategiske Forskningsråd.
Et  

 godt eksempel på den problemstilling var den treårige bevilling til »yngre  

 kvindelige forskere« (inden for naturvidenskab og teknik), som var en del af  

 den politiske aftale fra oktober 2004 mellem alle parter om udmøntning af  

 forskningsreserven i perioden 2005-2008.
 I disse tilfælde  og kun i disse tilfælde  bør de bevilgende  

 myndigheder kunne placere sådanne bevillinger i Det Frie Forskningsråd.
Der vil i givet fald være tale om, at de bevilgende myndigheder  

 placerer en ekstrabevilling i rådet, hvorimod rådets ordinære bevillinger på  

 de  

 årlige finanslove ikke berøres heraf.
Den nuværende lovs bærende princip om  

 en  

 afgrænsning af Det Frie Forskningsråds og Det Strategiske Forskningsråds  

 virke  

 efter henholdsvis et forskerinitieret »bottom up«-princip og et politisk  

 prioriteret »top down«-princip videreføres således uændret.
 Spørgsmål 4:
Hvad er hensigten med, at Det Frie Forskningsråd kan støtte  

 politisk prioriterede virkemidler? Svar:
Hensigten er alene lovteknisk at skabe en materiel lovhjemmel  

 til, at Det Frie Forskningsråd kan udmønte en politisk prioriteret og  

 vedtaget  

 øremærket finanslovsbevilling.
Jeg henviser i øvrigt til min besvarelse af  

 spørgsmål 3.
 Spørgsmål 6:
Hvilke EU-forskningsprojekter vil danske forskere og danske  

 forskningsprojekter nemmere kunne medvirke i efter vedtagelsen af  

 lovforslaget  

 og hvilke ikke? Svar:
 Jeg har til brug for besvarelsen af dette spørgsmål indhentet en  

 udtalelse fra Forskningsstyrelsen.
 Forskningsstyrelsen udtaler: »Det er i sagens natur ikke muligt  

 at give et udtømmende svar på, hvilke fremtidige projekter, som danske  

 forskere  

 og forskningsprojekter vil kunne medvirke i efter vedtagelsen af  

 lovforslaget.  

 Forskningsstyrelsen, der er sekretariat for forskningsrådene, vurderer  

 umiddelbart mulighederne på følgende måde:
»Forskningsstyrelsen vurderer, at lovforslaget vil kunne bidrage  

 til at forbedre danske forskeres muligheder for at deltage i internationalt  

 samarbejde, herunder også i de forskningsprojekter, der igangsættes af  

 EU-Kommissionen.
Lovforslaget vil således kunne åbne mulighed for, at danske  

 forskere kan deltage i forskningsprojekter, som forberedes inden for rammerne  

 af ERA-NET-PLUS-programmet, ligesom danske forskere vil kunne få bedre  

 mulighed  

 for adgang til at deltage i aktiviteter, som igangsættes i medfør af  

 Traktatens  

 artikel 169. Endelig vurderer Forskningsstyrelsen, at danske forskere vil  

 kunne  

 få mulighed for at deltage i aktiviteter, der måtte blive igangsat efter  

 princippet »variabel geometri«.
Princippet indebærer, at forskere fra de  

 lande,  

 hvor forskningsfinansierende systemer har indskudt midler til fælles  

 initiativer, vil få fortrinsret til at deltage i projekter eller  

 aktiviteter«.« Jeg henviser til Forskningsstyrelsens udtalelse.
 Spørgsmål 9:
Ministeren bedes kommentere henvendelsen af 23. februar 2006 fra  

 Koordinationsudvalget for Forskning, jf.
L 125  bilag 4.
 Svar:
 Som anført af Koordinationsudvalget for Forskning (KUF)  

 indeholdt høringsudkastet til forslaget til lov om ændring af lov om  

 forskningsrådgivning m.v. en mulighed for at indføre brugen af anonyme  

 bedømmere  

 i forskningsrådssystemet.
Forslaget blev indføjet efter et stærkt ønske fra  

 forskningsrådssystemet begrundet i de argumenter, som er nærmere beskrevet i  

 KUFs henvendelse.
En så klar melding fra systemet mente jeg ikke, at  

 man kunne  

 sidde overhørig.
 Under drøftelserne med de politiske partier fornemmede jeg, at  

 der på det foreliggende grundlag ikke var tilslutning til at indføre brugen  

 af  

 anonyme bedømmere i forskningsrådssystemet, hvorfor det blev taget ud af  

 lovforslaget.
 Hvis der skulle være et ønske fra udvalgets side om at indsætte  

 forslaget igen, vil jeg naturligvis imødekomme dette.
 Spørgsmål 10:
Ministeren bedes kommentere henvendelsen af 10. marts 2006 fra  

 Koordinationsudvalget for Forskning, jf.
L 125  bilag 5.
 Svar:
 Jeg har med interesse noteret mig Koordinationsudvalgets yderligere  

 belysning af spørgsmål i forbindelse med anvendelse af anonyme bedømmere i  

 forskningsrådssystemet.
Jeg finder, at Koordinationsudvalgets synspunkter i dette  

 svarbrev er i god overensstemmelse med de synspunkter, som  

 Koordinationsudvalget tidligere har fremsat om forskningsrådssystemets behov  

 for at kunne anvende anonyme bedømmere.
Disse synspunkter lå til grund for  

 forslaget om at give forskningsrådene mulighed for at anvende anonyme  

 bedømmere, som indgik i høringsudgaven af den senere L 125.
 Jeg vil herudover henvise til mit tidligere svar på udvalgets  

 spørgsmål 9.
