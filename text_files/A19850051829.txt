 Hermed bekendtgøres lov nr. 70 af 15. marts 1967 med de  

 ændringer, der følger af lov nr. 339 af 26. juni 1975, lov nr. 588 af 19.  

 december 1980 og lov nr. 241 af 6. juni 1985. Den bekendtgjorte lovtekst  

 gælder først fuldt ud fra den 1. januar 1986.
Almindelige bestemmelser Lovens område § 1.  Loven omfatter uddannelse af:
Uddannelsessteder § 2.  Industriministeren bemyndiges til at oprette  

 skoler, øvelsesskibe, skoleskibe og kursus til gennemførelse af den i § 1  

 nævnte uddannelse.
 Stk. 2.  Uddannelsen kan endvidere ske på andre skoler,  

 øvelsesskibe, skoleskibe og kursus, der godkendes af ministeren.
 Stk. 3.  Til driften af skoler, øvelsesskibe, skoleskibe  

 eller kursus godkendt i henhold til stk. 2 kan der ydes tilskud af  

 statskassen, såfremt der efter industriministerens skøn er tilstrækkeligt  

 behov for vedkommende undervisning.
Tilsyn med undervisningen § 3.  Direktøren for søfartsuddannelsen fører tilsyn  

 med undervisningen på de i § 2 nævnte skoler, øvelsesskibe, skoleskibe og  

 kursus.
 Driften af skoler m.v.
 § 4.  Direktøren for søfartsuddannelsen forestår  

 driften af de skoler, øvelsesskibe og kursus, der oprettes af  

 industriministeren, samt de skoleskibe, som staten ejer eller lejer til brug  

 for søfartsuddannelsen.
Søfartens uddannelsesråd § 5.  Der nedsættes et søfartens uddannelsesråd.  

 Industriministeren beskikker rådets formand og øvrige medlemmer, der skal  

 omfatte repræsentanter for de interesserede organisationer inden for søfart  

 og fiskeri.
 Stk. 2.  Direktøren for søfartsuddannelsen deltager i  

 rådets møder, men har kun stemmeret, såfremt han beskikkes som medlem.
Stk. 3.  Uddannelsesrådet skal afgive udtalelse i  

 spørgsmål vedrørende søfartsuddannelsen, der forelægges det af  

 industriministeren eller tilsynsmyndigheden.
Udtalelse fra rådet skal  

 indhentes, forinden der fastsættes regler efter §§ 11-13 og 16-19, samt i  

 spørgsmål om væsentlige ændringer i undervisningen og om uddannelsens  

 tilpasning til søfartserhvervets behov.
Rådet kan selv optage  

 uddannelsesspørgsmål til behandling og afgive indstilling herom til  

 ministeren.
 Stk. 4.  Industriministeren fastsætter rådets  

 forretningsorden.
De enkelte uddannelser Uddannelse af navigatører § 6.  På navigations- og skipperskoler kan forberedes  

 til følgende eksaminer:
 Stk. 2.  For elever, der forbereder sig til en eksamen  

 som omhandlet i stk. 1, bortset fra eksaminer som yachtskipper, skal en del  

 af undervisningen foregå på et øvelsesskib under ledelse af en af skolens  

 lærere.
§ 7.  Eksaminerne afholdes som hovedregel på  

 navigations- og skipperskolerne.
Der afholdes såvel skriftlige som mundtlige  

 eksaminer.
Eksamenskommissionen, jfr. stk. 2, leder eksaminerne og stiller  

 opgaverne.
De mundtlige eksaminer er offentlige.
Stk. 2.  Eksamenskommissionen består af indtil 5  

 medlemmer, der beskikkes af industriministeren.
De skal som regel have  

 bestået skibsførereksamen og have gjort tjeneste som navigatør i handelsskib  

 i mindst 2 år.
Ministeren bestemmer, hvem af kommissionens medlemmer der skal  

 være dens formand.
 Stk. 3.  Industriministeren kan i fornødent omfang  

 beskikke censorer.
Stk. 4.  Medlemmer af eksamenskommissionen må ikke  

 undervise ved eller deltage i bestyrelsen af skoler og kursus, der forbereder  

 til eksaminerne.
En lærer eller forstander må ikke være censor for  

 eksaminander, der har fået undervisning ved den skole, hvor læreren eller  

 forstanderen er ansat.
§ 8.  Yachtskippereksamen af 3. grad,  

 fiskeskippereksamen af 3. grad, kystskippereksamen, sætteskippereksamen og  

 skibsførereksamen kan kun aflægges af elever, der er indstillet af  

 vedkommende skole eller kursus, der har forberedt dem.
De pågældende skal  

 endvidere opfylde de betingelser med hensyn til sejlads og uddannelse, som  

 fastsættes af industriministeren.
 Stk. 2.  Yachtskippereksamen af 2. grad kan kun aflægges  

 af personer, der har bestået yachtskippereksamen af 3. grad.  

 Yachtskippereksamen af 1. grad kan kun aflægges af personer, der har bestået  

 yachtskippereksamen af 2. grad.
 Stk. 3.  Fiskeskippereksamen af 1. grad kan kun aflægges  

 af personer, der har bestået fiskeskippereksamen af 3. grad.
 Stk. 4.  Sætteskippereksamen kan kun aflægges af  

 personer, der har bestået kystskippereksamen.
 Stk. 5.  Industriministeren kan fravige bestemmelserne i  

 stk. 1-4.
 § 9.  Ved tillægseksaminer fastsat af  

 industriministeren kan den, som har bestået kystskippereksamen eller  

 sætteskippereksamen, erhverve henholdsvis fiskeskippereksamen af 3. eller 1.  

 grad.
 Stk. 2.  Ved en tillægseksamen fastsat af  

 industriministeren kan den, som har bestået fiskeskippereksamen af 3. grad,  

 erhverve kystskippereksamen.
§ 10.  Den, som har bestået skibsførereksamen, anses  

 at have bestået kystskippereksamen og sætteskippereksamen.
Den, som har  

 bestået kystskippereksamen, anses at have bestået yachtskippereksamen af 3.  

 grad.
Den, som har bestået sætteskippereksamen, anses at have bestået  

 yachtskippereksamen af 1. grad.
Den, som har bestået fiskeskippereksamen af  

 1. eller 3. grad, anses at have bestået yachtskippereksamen af samme grad.
 § 11.  Industriministeren fastsætter regler om:
Uddannelse af skibsassistenter § 12.  Uddannelsen af skibsassistenter påbegyndes med  

 et erhvervsfagligt grundkursus på en søfartsskole eller et skoleskib.
 Stk. 2.  Den videre uddannelse foregår ved dæks- og  

 maskintjeneste i handelsflåden og ved et erhvervsfagligt afslutningskursus  

 for skibsassistenter på en søfartsskole.
 Stk. 3.  Industriministeren fastsætter regler om:
Uddannelse af dæksmandskab § 13.  Uddannelsen af dæksmandskab påbegyndes med et  

 erhvervsfagligt grundkursus på en søfartsskole eller et skoleskib.
 Stk. 2.  Den videre uddannelse foregår ved dækstjeneste  

 i handelsflåden og ved et erhvervsfagligt afslutningskursus for dæksmandskab  

 på en søfartsskole.
 Stk. 3.  Industriministeren fastsætter regler om:
 § 14.  Ved hver søfartsskole nedsættes et skoleråd.  

 Industriministeren fastsætter regler om rådenes sammensætning og virksomhed.
Uddannelse af kokke og hovmestre § 15.  Uddannelsen af skibskokke kan påbegyndes med et  

 erhvervsfagligt grundkursus, og den videre uddannelse foregår ved praktisk  

 læretid i kokkefaget og ved et afsluttende kursus for skibskokke.
Uddannelsen  

 afsluttes med en prøve.
 Stk. 2.  Der kan efter industriministerens bestemmelse  

 afholdes kursus for hovmestre.
 § 16.  Industriministeren fastsætter regler om:
Uddannelse af restaurationsmandskab § 16 a.  Uddannelsen af restaurationsmandskab  

 påbegyndes som regel ved et erhvervsfagligt grundkursus på en søfartsskole  

 eller et skoleskib.
 Stk. 2.  Der kan efter industriministerens bestemmelse  

 afholdes erhvervsfagligt afslutningskursus for restaurationsmandskab.
Uddannelse af maskinmandskab § 17.  Uddannelsen af maskinmandskab påbegyndes med et  

 erhvervsfagligt grundkursus på en søfartsskole eller et skoleskib.
 Stk. 2.  Den videre uddannelse foregår ved  

 maskintjeneste i handelsflåden og ved et erhvervsfagligt afslutningskursus  

 for maskinmandskab.
 Stk. 3.  Industriministeren fastsætter regler om:
Uddannelse af radioekspedienter § 18.  Uddannelsen af radioekspedienter kan påbegyndes  

 med et erhvervsfagligt grundkursus, og den videre uddannelse foregår på en  

 navigationsskole eller på særlige skoler eller kursus.
 Stk. 2.  På navigationsskoler eller på særlige skoler  

 eller kursus kan forberedes til:
 Stk. 3.  Industriministeren kan fastsætte regler for den  

 uddannelse, som - ud over den for erhvervelse af certifikat som  

 radioekspedient fornødne uddannelse - må kræves af personer, der skal gøre  

 tjeneste som radioekspedienter om bord i handelsskibe.
Uddannelse af fiskere § 18 a.  Der kan efter industriministerens bestemmelse  

 afholdes erhvervsfaglige grundkursus for fiskere.
Efteruddannelse § 19.  Direktøren for søfartsuddannelsen kan oprette  

 efter- eller videreuddannelseskursus for at sikre, at søfarende får adgang  

 til at uddanne sig i overensstemmelse med udviklingen inden for  

 søfartsområdet.
 Stk. 2.  Der skal oprettes sådanne specialkurser, som i  

 henhold til bestemmelserne i lov om sønæring og lov om skibes bemanding(* 1)  

 er obligatoriske for tjeneste i visse skibe.
Forskellige bestemmelser Understøttelse af eleverne § 20.  Industriministeren fastsætter regler om  

 understøttelse af statskassen til elever på skoler, skoleskibe og kursus, der  

 omfattes af loven.
Ulykkesforsikring § 21.  Såfremt der under et togt med et skoleskib  

 eller øvelsesskib, der drives af industriministeren, overgår eleverne  

 ulykkestilfælde, kan der udredes erstatning af statskassen efter reglerne i  

 ulykkesforsikringsloven(* 2), uanset at de pågældende ikke omfattes af loven.  

 Det samme gælder med hensyn til ulykker, der indtræffer under brandkursus,  

 der etableres af industriministeren.
Uddannelse af lærere § 22.  Industriministeren kan fastsætte regler om de  

 uddannelsesmæssige krav, der må stilles til lærere ved de skoler og kursus,  

 der omfattes af denne lov.
Ministeren kan oprette eller godkende særlige  

 kursus for læreruddannelse.
 Ikrafttræden m.v.
 § 23.  Bestemmelsen i lovens § 5 træder i kraft den 1.  

 maj 1967.
 Stk. 2.  Lovens øvrige bestemmelser træder først i kraft  

 efter industriministerens bestemmelse(* 3) Samtidig ophæves lov nr. 209 af 7.  

 juni 1958 om nautiske eksaminer m.m., bortset fra lovens § 23, lov nr. 231 af  

 7. juni 1952 om sømandsuddannelse, bortset fra lovens § 7(* 4), og lov nr.  

 196 af 16. maj 1950 om uddannelse af skibskokke.
 Stk. 3.  Overgangsregler vedrørende eksamensordningerne  

 for navigatører fastsættes af industriministeren.
 § 24.  Loven gælder ikke Færøerne og Grønland, men kan  

 ved kgl. anordning sættes i kraft for Grønland med de afvigelser, som de  

 særlige grønlandske forhold tilsiger(* 5).
Industriministeriet, den 4. december  

 1985 Ib Stetter / Torben Ginnerup (* 1) Nu lov nr. 239 af 6. juni 1985 om skibes besætning. (* 2) Nu lov nr.  

 79 af 8. marts 1978 om arbejdsskadeforsikring. (* 3) Ved bekendtgørelse nr.  

 472 af 19. december 1967 blev visse dele af loven sat i kraft den 1. januar  

 1968 resten blev ved bekendtgørelse nr. 91 af 25. marts 1968 sat i kraft den  

 1. april 1968. (* 4) § 7 blev ophævet den 1. april 1977 ved sønæringslov nr.  

 316 af 26. juni 1975. (* 5) Lov nr. 70 af 15. marts 1967 blev ved kgl.  

 anordning nr. 299 af 24. juni 1969 sat i kraft for Grønlands vedkommende den  

 1. juli 1969.
