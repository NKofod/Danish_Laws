Bekendtgørelse om ændring af bekendtgørelse om lukning og genåbning samt andre særlige restriktioner for skoler og uddannelsesinstitutioner m.v. i forbindelse med håndtering af covid-19 § 1 I bekendtgørelse nr. 2053 af 18. december 2020 om lukning og genåbning samt andre særlige restriktioner for skoler og uddannelsesinstitutioner m.v. i forbindelse med håndtering af covid-19, som ændret ved bekendtgørelse nr. 2300 af 30. december 2020 og bekendtgørelse nr. 40 af 14. januar 2021, foretages følgende ændringer:
 1. I § 2, stk. 1, indsættes efter nr. 1 som nye numre:
 »2) Elever i børnehaveklassen og på 1.-4. klassetrin i grundskoler.
3) Elever på 5.-10. klassetrin i grundskoler, hvis dette er begrundet i særlige sociale, pædagogiske eller behandlingsmæssige behov hos eleven, herunder begrundet i forholdene i hjemmet.« Nr. 2-10 bliver herefter nr. 4-12.
 2. §§ 3-6 ophæves.
 3. I § 7, stk. 2, ændres »§ 2, stk. 1, nr. 2-4« til: »§ 2, stk. 1, nr. 4-6«.
 4. I § 8, stk. 3, ændres »§ 2, stk. 1, nr. 3 og 5« til: »§ 2, stk. 1, nr. 5 og 7«.
 5. I § 9, stk. 5, ændres »§ 2, stk. 1, nr. 1 og 5« til: »§ 2, stk. 1, nr. 1 og 7«.
 6. I § 13, stk. 2, ændres »8. februar 2021« til: »1. marts 2021«.
§ 2 Bekendtgørelsen træder i kraft den 8. februar 2021.
