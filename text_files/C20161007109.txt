Cirkulære om kvoter for EUD-elever i staten for 2016 §. 1.  Den samlede kvote for praktikpladser i staten i 2016 fastholdes på hidtidigt niveau siden 2011 og udgør hermed 2.012 årsværk.
 § 2. Med henvisning til Budgetvejledningens punkt 2.5.4 fordeles kvoten for EUD-elever på de enkelte områder som anført nedenfor.
§ 3. Den kvote, der er fastsat i § 2, gælder for ministerområdet som helhed.
Det enkelte ministerium fordeler selv kvoten på de underliggende institutioner, herunder selvejende institutioner.
 § 4. Den kvote, der er fastsat i § 2, dækker finanslovsområdet i Finansministeriets forhandlingsdatabase.
§ 5. Frie grundskoler, efterskoler, produktionsskoler, frie fagskoler, private gymnasier og HF, Folkekirken og DSB indgår ikke i opgørelsen af kvoten.
Derimod omfatter kvoten også almene gymnasier og HF, erhvervsskoler og voksenuddannelsescentre.
 § 6. Den kvote, der er fastsat i § 2, er beregnet på baggrund af antallet af ansatte erhvervsuddannede i Finansministeriets forhandlingsdatabase, 1. kvartal 2016. Opgørelsen af om kvoten er opfyldt vil ske på baggrund af antallet af EUD-elever i 4. kvartal 2016.
