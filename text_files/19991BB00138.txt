Fremsat den 4. april 2000 af  

 Søren Kolstrup (EL) og Frank Aaen (EL) Forslag til folketingsbeslutning om et sponseringsnævn ved offentlige  

 forskningsinstitutioner Folketinget pålægger regeringen at  

 fremsætte forslag om, at der etableres et uafhængigt, demokratisk  

 nævn ved offentlige forskningsinstitutioner, som kan modtage tilskud  

 til forskning/sponsering af forskning fra private.
Bemærkninger til forslaget En række sager i den seneste tid  

 senest den såkaldte Dandy-sag   har betydet en diskussion i  

 offentligheden om private firmaers sponsering af forskning ved offentlige  

 institutioner.
På baggrund af debatten har forskningsministeren nedsat  

 et udvalg, der skal fremkomme med retningslinjer for, hvilke vilkår der  

 skal indgå i en samarbejdsaftale mellem erhvervslivet og en offentligt  

 ansat forsker.
 Enhedslisten anser det for positivt, men ikke  

 tilstrækkeligt, at der fremkommer sådanne retningslinjer.  

 Sådanne retningslinjer vil ikke kunne forhindre pression fra en privat  

 sponsors side i forhold til forskere, hvis konklusioner ikke passer til  

 sponsorens forestillinger.
 For at sikre en reelt uafhængig forskning er det  

 efter forslagsstillernes opfattelse centralt at etablere afstand mellem  

 forskere og sponsor, således at der sidder en uafhængig instans  

 som »buffer« eller »mægler« mellem de to parter.
Private firmaer og fonde finansierer en stadig  

 større del af dansk forskning.
Private finansierer således i dag  

 over 500 årsværk ved de videregående uddannelser eller  

 mellem 7 og 10 pct. af de samlede forskningsressourcer.
 Private firmaers betydelige finansiering af forskningen  

 kan have vidtrækkende konsekvenser, ikke mindst inden for  

 sundhedsvidenskab, som er det område, hvor der er størst privat  

 interesse for sponsering.
Private firmaer og fonde finansierer i dag mellem 20 og 32  

 pct. af den samlede sundhedsvidenskabelige forskning på de  

 sundhedsvidenskabelige fakulteter ved Århus, Odense og  

 Københavns Universiteter.
Dette indebærer en risiko for, at  

 forskningen skævvrides, idet det bliver de områder, som de  

 private firmaer og fonde ønsker udforsket, der får  

 opmærksomheden og forskerkræfterne, mens andre områder  

 lades i stikken.
På eksempelvis Rigshospitalet er i dag to tredjedele  

 af al forskning finansieret udefra.
Det betyder at hospitalets egen  

 indflydelse på prioriteringen af forskningen formindskes voldsomt.  

 Nogle sygdomme og centre får mange penge, mens andre   som måske  

 ikke er så prestigefyldte   mangler udstyr, mandskab og tid til  

 forskning.
Behandling prioriteres højt, mens forskning i forebyggelse  

 kører på pumperne, oplyser Universitetsavisen i oktober 1998. Og  

 det er vel ikke så underligt.
Medicinalindustrien må  

 nødvendigvis være mere interesseret i at finde nye  

 behandlingsformer frem for at ofre ressourcer på forebyggelse, som kan  

 underminere salget af medicin.
 For at sikre afstand mellem den enkelte forsker og en  

 privat sponsor samt ikke mindst for, at den samfundsmæssige  

 forskningsprioritering ikke skævvrides af privat sponsering,  

 foreslår Enhedslisten, at der oprettes et nævn på det  

 enkelte fakultet, som modtager og formidler tilskud/sponsering fra private  

 firmaer.
 Nævnet skal sammensættes af  

 repræsentanter fra ansatte og studerende på fakulteterne samt  

 udefrakommende repræsentanter, der repræsenterer den  

 forskningsmæssige ekspertise uden at være knyttet til den  

 pågældende institution.
 Nævnet skal sikre :
 Åbenhed både i relation til studerende, forskerkolleger  

 og offentlighed.
 Fri publiceringsret uden bindinger af nogen art.
At de tilkomne midler fordeles i overensstemmelse med  

 forskningsinstitutionens og samfundets prioriteringer som vedtaget af de  

 kompetente organer og den enkelte forsker.
Nævnet er således  

 forpligtet til at indhente ansøgninger fra de prioriterede  

 områder og på denne baggrund uddele midler.
Først  

 når de prioriterede områder efter nævnets skøn er  

 blevet opfyldt, kan det eventuelt overvejes at udbyde midler til et givet  

 emne i overensstemmelse med sponsors ønske, hvis dette ønske  

 vel at mærke ikke står i modsætning til  

 forskningsinstitutionens langsigtede strategi.
I dette arbejde er det vigtigt  

 at fastholde forskningsinstitutionens langsigtede forskningsstrategier,  

 så de sponserede midler ikke bidrager til en svingende  

 forskningspolitisk kurs.
At der udarbejdes en årlig rapport   et element i  

 forskningsinstitutionens årsberetning   som dokumenterer, at de  

 indkomne midler er anvendt i overensstemmelse med forskningsinstitutionens og  

 samfundets prioriteringer.
Denne rapport kan på anfordring fra  

 studerende og pressen gøres til genstand for en årlig  

 høring.
Forslaget indebærer, at der ikke etableres direkte  

 kontakt mellem en forsker og sponsor i tildelingsfasen.
Nævnet skal  

 således være en »buffer«, der modvirker ensidig fokusering  

 på virksomhedsspecifik forskning.
De private sponsorer skal have  

 mulighed for at komme til orde med navns nævnelse og angivelse af  

 størrelsen på det donerede beløb i alle relevante  

 publikationssammenhænge.
Da der imidlertid kan være behov for kontakt mellem  

 en forskningsinstitution og det omgivende samfund (som jo er et langt videre  

 begreb end nogle enkeltstående tilfældige kapitalinteresser),  

 skal Enhedslisten foreslå, at der i tilknytning til en  

 forskningsinstitution afholdes høringer og work-shops, hvor  

 forskningsinstitutionen og det omgivende samfund mødes.
På denne  

 baggrund kan der etableres et bredt sammensat rådgivende  

 repræsentantskab bestående af repræsentanter fra  

 fagforeninger, bevægelser, kommuner m.v.
Skriftlig fremsættelse Søren Kolstrup (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om et  

 sponseringsnævn ved offentlige forskningsinstitutioner.
(Beslutningsforslag nr.
B 138).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
