 Den 18. marts 1986 undertegnedes i Luanda en overenskomst mellem Danmark  

 og Angola, i medfør af hvilken den danske regering yder Angola et statslån på  

 100 millioner kroner.
 Ifølge overenskomsten, som trådte i kraft på datoen for undertegnelsen, er  

 lånet rentefrit og skal tilbagebetales i 35 halvårlige rater a 2.775.000  

 kroner, første gang den 1. april 1993, sidste gang den 1. april 2010.  

 Herudover skal betales en slutrate på 2.875.000 kroner den 1. oktober 2010.
 Lånet er aftalt udnyttet til indkøb i Danmark af udstyr og tjenesteydelser  

 i forbindelse med delvis finansiering af en managementkontrakt for og  

 leverancer af reservedele til Cimangola-cementfabrikken.
