 Meddelse af fortrinsstilling til suppleringsjord på trods af mindre  

 overskridelse af afstandsgrænsen på 1 km ved sammenlægning.
I skrivelse af 5. juli 1989 har De på Ebbe Korsgaards vegne påklaget det  

 af Jordlovsudvalget ved skrivelse af 9. juni 1989 meddelte afslag på Deres  

 klients ansøgning om tilladelse til at erhverve ejendommen matr. nr.  6a  

 m.fl., Vester Hvidbjerg, såfremt det ikke inden 6 mdr. fra nævnte dato er  

 dokumenteret, at der er truffet aftale om tildeling af suppleringsjord til  

 gdr.
Kaj Ladefoged og gdr.
Anders Markussen.
 Den erhvervede ejendom, matr. nr.  6a m.fl., Vester Hvidbjerg  

 By, Hvidbjerg, udgør ca. 36,1 ha.
 Det fremgår af sagen, at De oprindelig ved skrivelse af 16. marts 1989 har  

 anmodet om tilladelse til, at Ebbe Korsgaard erhverver ejendommen som  

 landbrugsejendom nr. 2, idet han i forvejen er ejer af ejendommen matr. nr.   

 5a m.fl., Vester Hvidbjerg By, Hvidbjerg af areal ca. 62,0 ha.
Ansøgningen blev afslået af Jordlovsudvalget med henvisning til, at det af  

 de foreliggende naboerklæringer fremgår, at gdr.
Kaj Ladefoged og  

 gdr.
Anders Markussen begge ønsker at gøre brug af deres fortrinsstilling til  

 suppleringsjord, hvorefter der i medfør af lovens § 18, stk. 6, ikke kan  

 meddeles Ebbe Korsgaard tilladelse til erhvervelsen.
 De anfører i klagen, at de meddelte oplysninger om antallet af dyreenheder  

 hos Anders Markussen og Kaj Ladefoged ikke udgør tilstrækkelig dokumentation  

 for besætningsforholdene, og at strandengsarealer ikke bør fradrages før  

 opgørelse af behovet for suppleringsjord.
Yderligere finder De, at der bør lægges vægt på, at bygningerne  

 på Kaj Ladefogeds ejendom ifølge landinspektør Svend Baks opmåling ikke  

 ligger inden for en afstand af 1 km fra den af Aage Korsgaard erhvervede  

 ejendom.
Det anføres samtidig, at jorden på den af Ebbe Korsgaard erhvervede  

 ejendom er uhensigtsmæssigt beliggende i forhold til Kaj Ladefogeds ejendom.
 Landbrugsministeriet har i anledning af klagen modtaget en udtalelse fra  

 Jordlovsudvalget, der ikke finder, at den indsendte klage har frembragt  

 yderligere oplysninger, der begrunder en ændring af den trufne afgørelse.
Landbrugsministeriet er enig med Jordlovsudvalget, når udvalget ved  

 vurdering af behovet for suppleringsjord har godkendt, at strandengsarealer,  

 der er uegnede til udbringning af husdyrgødning, fradrages ved  

 arealopgørelsen.
Landbrugslovens bestemmelser om fortrinsstilling til  

 suppleringsjord skal tilgodese ejendomme med en væsentlig animalsk  

 produktion, der i henhold til miljølovgivningen har behov for at forbedre  

 forholdet mellem produktion og jordtilliggende, jf.
Landbrugsministeriets  

 cirkulære nr. 54 af 19. marts 1987, pkt. 14.2.3.
 Man finder endvidere ikke grundlag for at betvivle den foreliggende  

 dokumentation for besætningsforholdene.
 På baggrund af foreliggende naboerklæring og konsulentopgørelse finder  

 Landbrugsministeriet, at Kaj Ladefoged er berettiget til ca. 5 ha  

 suppleringsjord.
Med hensyn til spørgsmålet om afstanden mellem Kaj Ladefogeds beboelse og  

 matr. nr.  6a m.fl., Hvidbjerg By, Hvidbjerg finder Landbrugsministeriet ikke  

 at kunne lægge afgørende vægt på, at denne er opmålt til lidt over 1 km, idet  

 spørgsmålet, hvorvidt et areal er hensigtsmæssigt beliggende for  

 sammenlægning, bør afgøres ud fra en samlet vurdering af forholdene.
Der  

 henvises til Landbrugsministeriets cirkulære nr. 54 af 19. marts 1987, pkt.  

 14.3.
 Landbrugsministeriet finder således ikke grundlag for at kritisere det af  

 jordbrugskommissionen og Jordlovsudvalget udøvede skøn,  

 hvorefter Kaj Ladefoged har fortrinsstilling til suppleringsjord.
De anfører i Deres klage, at Kaj Ladefoged ikke har fremsat et konkret  

 pristilbud i forbindelse med sit ønske om at erhverve suppleringsjord.
Ifølge  

 viceformanden for den stedlige jordbrugskommission har Kaj Ladefoged oplyst,  

 at han ikke fandt det nemt at afgive bud, da han ikke var klar over, hvilke  

 arealer han blev tilbudt at købe.
Landbrugsministeriet har ved skrivelse af 15. november 1989  

 anmodet Kaj Ladefoged om at fremsende oplysning om, hvilken pris han ønsker  

 at tilbyde pr. ha. for suppleringsjord af den nærmestliggende parcel af matr.  

 nr.  6a m.fl.
Hvidbjerg.
Det er samtidig påpeget, at tilbuddet forudsættes  

 afgivet under de i naboerklæringen trykte handelsbetingelser og med  

 udgangspunkt i prisforholdene pr. 1. marts 1989.
Kaj Ladefoged har ved skrivelse af 21. november 1989 meddelt, at han  

 tilbyder kr. 40.000 pr. ha agerjord fra den del af matr. nr.  6a m.fl., der  

 er beliggende nord for Agerøvej.
Det fremgår af tidligere tilkendegivelser i  

 sagen fra den stedlige jordbrugskommission, at et bud af denne størrelse kan  

 anses som værende i overensstemmelse med sædvanlig handelspris i området.  

 Landbrugsministeriet kan således godkende den tilbudte pris på kr. 40.000 pr.  

 ha.
 Landbrugsministeriet finder derimod ikke, at Anders Markussen har  

 fortrinsstilling til suppleringsjord, idet det angivne antal dyreenheder og  

 det heraf følgende arealbehov i h.t. miljølovgivningen er i rimelig  

 overensstemmelse med hans nuværende arealtilliggende, uanset at der ved  

 opgørelsen heraf kan foretages reduktion for ca. 9 ha strandengsarealer.  

 Betingelserne for tildeling af suppleringsjord er således ikke opfyldt, jf.  

 Landbrugsministeriets cirkulære nr. 54 af 19. marts 1987, pkt. 14.2.3.
 Landbrugsministeriet stadfæster Jordbrugsdirektoratets afgørelse,  

 hvorefter Deres klient i medfør af landbrugslovens § 18, stk. 6, skal  

 genafhænde den erhvervede ejendom, såfremt der ikke til Jordbrugsdirektoratet  

 fremsendes dokumentation for, at 5 ha suppleringsjord frastykkes til  

 sammenlægning med Kaj Ladefogeds ejendom.
Fristen for indsendelse af dokumentation forlænges til 2 mdr. fra  

 nærværende skrivelses dato.
Det er en forudsætning, at Kaj Ladefoged er  

 indstillet på at betale den tilbudte pris på kr. 40.000 pr. ha.
Fristen for  

 genafhændelse af ejendommen forlænges tilsvarende til 6 måneder fra  

 nærværende skrivelses dato.
 Jordbrugsdirektoratet, Anders Markussen og Kaj Ladefoged er underrettet  

 ved kopi af nærværende skrivelse.
 P.M.V.
 e.b.
