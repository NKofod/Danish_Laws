 Herved bekendtgøres lov om beskatning af fortjeneste ved  

 afståelse af fast ejendom, jf. lovbekendtgørelse nr. 754 af 15. september  

 1993, med de ændringer der følger af lov nr. 1117 af 22. december 1993 og lov  

 nr. 378 af 18. maj 1994.
 § 1.  (* 2) Fortjeneste ved afståelse af fast ejendom  

 medregnes til den skattepligtige indkomst efter reglerne i denne lov.
 Stk. 2.  (* 2) Er der ved afståelsen af den pågældende  

 ejendom indvundet en fortjeneste, der er omfattet af § 2, nr. 2, i lov om  

 særlig indkomstskat m.v., skal denne fortjeneste medregnes i den særlige  

 indkomst.
 Stk. 3.  Loven gælder ikke for fortjeneste eller tab ved  

 afståelse af fast ejendom, der er erhvervet som led i den skattepligtiges  

 næringsvej.
 Stk. 4.  Endvidere gælder loven ikke for fortjeneste ved  

 afståelse af ejerlejligheder, der er skattepligtig efter lov om beskatning af  

 fortjeneste ved førstegangsafståelse af visse ejerlejligheder m.v.
 § 2.  Erstatnings- og forsikringssummer sidestilles  

 med salgssummer, jf. dog §§ 10 og 11.
Stk. 2.  Overdragelse af fast ejendom som gave eller  

 arveforskud sidestilles med salg.
Erhvervelse af fast ejendom ved gave eller  

 arveforskud sidestilles med køb.
§ 3.  Er en afstået fast ejendom erhvervet ved gave  

 eller arveforskud, benyttes den værdi, der er lagt til grund ved beregningen  

 af gaveafgift eller indkomstskat af erhvervelsen, som udgangspunkt for  

 beregningen af fortjeneste ved afståelsen.
Har erhvervelsen ikke været  

 gaveafgifts- eller indkomstskattepligtig, anvendes den pågældende faste  

 ejendoms værdi i handel og vandel på erhvervelsestidspunktet som  

 udgangspunkt.
Stk. 2.  Er afståelse sket ved gave eller arveforskud,  

 betragtes den værdi, der lægges til grund ved beregningen af gaveafgift eller  

 indkomstskat i forbindelse med overdragelsen, som afståelsessum.
Er  

 overdragelsen hverken gaveafgifts- eller indkomstskattepligtig, betragtes  

 værdien i handel og vandel på overdragelsestidspunktet som overdragelsessum.
 § 4.  (* 2) Fortjeneste ved afståelse af fast ejendom  

 opgøres som forskellen mellem på den ene side afståelsessummen omregnet efter  

 stk. 4 og på den anden side anskaffelsessummen opgjort efter stk. 2 eller  

 stk. 3 og reguleret efter § 5 eller § 5 A.
 Stk. 2.  Anskaffelsessummen omregnes til kontantværdi,  

 der beregnes ved, at den kontante del af anskaffelsessummen lægges sammen med  

 kursværdien af ejendommens gældsposter på anskaffelsestidspunktet.
Stk. 3.  Er den afståede ejendom erhvervet før den 19.  

 maj 1993, opgøres den skattepligtiges anskaffelsessum som den ejendomsværdi,  

 der er ansat pr. 1. januar 1993, med et tillæg på 10 pct.
Den skattepligtige  

 kan inden den 31. december 1993 begære en vurdering efter vurderingslovens §  

 4 B.
Såfremt en sådan vurdering begæres, skal den pågældende anvende  

 ejendomsværdien efter denne vurdering som anskaffessessum.
Uanset 1. og 2.  

 pkt. kan den skattepligtige, hvis den faktiske anskaffelsessum omregnet til  

 kontantværdi efter stk. 2 og tillagt vedligeholdelses- og forbedringsudgifter  

 afholdt inden den 1. januar 1993 er højere end værdien efter 1. og 2. pkt., i  

 stedet vælge at benytte denne anskaffelsessum.
Udgifter som nævnt i § 5, stk.  

 2, 4., 5. og 6. pkt., medregnes ikke.
Anskaffelsessummen for ejendomme, der  

 er beliggende i udlandet, er værdien i handel og vandel den 19. maj 1993. Den  

 i 4. og 5. pkt. nævnte faktiske anskaffelsessum kan dog anvendes, hvis denne  

 er højere end værdien i handel og vandel den 19. maj 1993.
Stk. 4.  Afståelsessummen omregnes til kontantværdi, der  

 beregnes ved, at den kontante del af afståelsessummen lægges sammen med en  

 omregnet værdi af ejendommens gældsposter på afståelsestidspunktet.
Ved  

 omregningen ansættes værdien af gældsposterne efter kursen på  

 anskaffelsestidspunktet eller, hvis gælden er stiftet efter anskaffelsen, på  

 gældsstiftelsestidspunktet.
Stk. 5.  Er en gældspost, der er medregnet ved  

 beregningen af anskaffelsessummens kontantværdi, indfriet helt eller delvis  

 gennem ekstraordinære afdrag, opgøres forskellen mellem den således indfriede  

 gældsposts kursværdi på henholdsvis anskaffelsestidspunktet og  

 indfrielsestidspunktet.
Hvis kursværdien er steget i tiden mellem  

 anskaffelsen og indfrielsen, skal afståelsessummen nedsættes med  

 forskelsbeløbet.
Hvis kursværdien er faldet i det nævnte tidsrum, skal  

 afståelsessummen forhøjes med forskelsbeløbet.
 Stk. 6.  Skatteministeren fastsætter de nærmere regler  

 om omregningen af anskaffelsessummer og afståelsessummer.
§ 5.  (* 2) Anskaffelsessummen forhøjes med et tillæg  

 på 10.000 kr. for anskaffelsesåret og hvert af de efterfølgende kalenderår,  

 hvori den skattepligtige har ejet ejendommen.
For ejendomme, som er omfattet  

 af § 4, stk. 3, ydes tillægget fra og med 1993. Tillægget gives dog ikke for  

 det kalenderår, hvori ejendommen afstås, medmindre afståelsen sker i samme  

 kalenderår som anskaffelsen.
Såfremt den skattepligtige kun afstår en del af  

 en fast ejendom, nedsættes tillægget efter forholdet mellem  

 anskaffelsessummen for hele ejendommen og anskaffelsessummen for den del af  

 ejendommen, der afstås.
Såfremt den skattepligtige ejede ejendommen i sameje  

 med andre, udgør tillægget kun så stort en del af 10.000 kr. årlig, som  

 svarer til den skattepligtiges andel af ejendommen.
Stk. 2.  (* 2) Anskaffelsessummen forhøjes endvidere med  

 afholdte udgifter til vedligeholdelse eller forbedring, i det omfang disse  

 har oversteget 10.000 kr. pr. kalenderår.
For ejendomme, som er omfattet af §  

 4, stk. 3, medtages alene udgifter, der er afholdt den 1. januar 1993 eller  

 senere.
Såfremt ejendommen er begæret vurderet efter vurderingslovens § 4 B  

 eller er omfattet af § 4, stk. 3, 6. pkt., medtages alene udgifter, der er  

 afholdt efter den 19. maj 1993. Vedligeholdelsesudgifter, der har kunnet  

 fradrages ved opgørelsen af den skattepligtige indkomst, medregnes ikke.
Ved  

 afgørelsen af, om vedligeholdelsesudgifter har kunnet fradrages ved  

 opgørelsen af den skattepligtige indkomst, ses der bort fra standardfradraget  

 efter ligningslovens § 15 J.
Udgifter til ombygning eller forbedring af  

 afskrivningsberettigede bygninger og installationer i afskrivningsberettigede  

 bygninger, der er fradraget i den skattepligtige indkomst efter  

 afskrivningslovens § 21, stk. 2, samt udgifter, der er fratrukket efter  

 ligningslovens § 8 C, medregnes ikke.
Såfremt den skattepligtige kun afstår  

 en del af en fast ejendom, medregnes kun udgifter til vedligeholdelse og  

 forbedring, der vedrører den afståede del af ejendommen.
Udgifterne medregnes  

 i disse tilfælde i det omfang, de i det enkelte kalenderår overstiger  

 tillægget efter stk. 1, 4. pkt.
Reglerne i 4., 5. og 6. pkt. gælder  

 tilsvarende.
Såfremt den skattepligtige ejede ejendommen i sameje med andre,  

 medregnes kun udgifter til vedligeholdelse og forbedring, som den  

 skattepligtige har afholdt.
Udgifterne medregnes i disse tilfælde i det  

 omfang, de i det enkelte kalenderår overstiger tillægget efter stk. 1, 5.  

 pkt.
Reglerne i 4., 5. og 6. pkt. gælder tilsvarende.
Stk. 3.  (* 3) Anskaffelsessummen forhøjes tillige med  

 vederlag, der er betalt for en mælkekvote ved tildelingen.
Såfremt den  

 skattepligtige er blevet beskattet af kvotens værdi ved tildelingen, kan det  

 beskattede beløb tillægges anskaffelsessummen.
Er ejendommen omfattet af § 5  

 A, forhøjes den regulerede anskaffelsessum efter § 5 A, stk. 1, i det år,  

 hvor mælkekvoten erhverves.
Stk. 4.  (* 4) Anskaffelsessummen nedsættes i  

 afståelsesåret med det vederlag, der modtages ved afståelsen af en  

 mælkekvote.
Er ejendommen omfattet af § 5 A, nedsættes den regulerede  

 anskaffelsessum efter § 5 A, stk. 1, i det år, hvor mælkekvoten afstås.
§ 5 A.  (* 5) Er ejendommen omfattet af  

 vurderingslovens § 33, stk. 4 eller stk. 7, på afståelsestidspunktet, kan den  

 skattepligtige regulere anskaffelsessummen efter § 4, stk. 2, med den procent  

 beregnet med en decimal, hvormed reguleringstallet i personskattelovens § 20  

 er ændret fra anskaffelsesåret til afståelsesåret.
For ejendomme, der er  

 omfattet af § 4, stk. 3, reguleres anskaffelsessummen fra og med kalenderåret  

 1993.
 Stk. 2.  Det beløb, som anskaffelsesummen forhøjes med  

 efter § 5, stk. 1, reguleres efter stk. 1 fra det kalenderår, tillægget  

 vedrører, til det kalenderår, hvori ejendommen afstås.
 Stk. 3.  Det beløb, som anskaffelsessummen forhøjes med  

 efter § 5, stk. 2, reguleres efter stk. 1 fra kalenderåret for  

 vedligeholdelsesarbejdets eller forbedringens fuldførelse til det kalenderår,  

 hvori ejendommen afstås.
 § 6.  (* 2) Den opgjorte fortjeneste ved afståelse af  

 fast ejendom medregnes fuldt ud ved opgørelsen af den skattepligtige  

 indkomst, når ejendommen er erhvervet på et tidspunkt, der ligger mindre end  

 tre år forud for afståelsen.
Stk. 2.  (* 2) (* 5) Er ejendommen erhvervet på et  

 tidspunkt, der ligger 3 år eller mere forud for afståelsen, nedsættes den  

 opgjorte fortjeneste eller tab med 5 pct. for hvert år, den skattepligtige  

 har ejet ejendommen ud over 3 år.
Ved afståelse i det niende år efter  

 ejendommens erhvervelse eller senere nedsættes den opgjorte fortjeneste eller  

 tab med 30 pct.
Reglerne i 1. og 2. pkt. finder ikke anvendelse, såfremt  

 anskaffelsessummen er opgjort efter § 5 A.
Stk. 3.  Hvis der i den periode, hvor den skattepligtige  

 har ejet ejendommen, er pålignet ejendommen frigørelsesafgift, nedsættes den  

 opgjorte fortjeneste efter stk. 1-2 med et beløb, der svarer til det dobbelte  

 af den pålignede frigørelsesafgift.
Dette gælder dog ikke, hvis  

 frigørelsesafgiften er tilbagebetalt eller bortfaldet efter  

 frigørelsesafgiftslovens § 8 A, stk. 1, 2 eller 4, eller ejendommen er  

 omfattet af § 4, stk. 3, 1. og 2. pkt., og frigørelsesafgiftspligten er  

 opstået inden den 1. januar 1993 eller inden den 19. maj 1993, såfremt der er  

 begæret vurdering efter vurderingslovens § 4 B.
Stk. 4.  I fortjeneste, der i et givet indkomstår er  

 skattepligtig efter stk. 1-3, kan den skattepligtige fradrage indkomstårets  

 tab ved afståelse af fast ejendom, jf. dog stk. 5. Overstiger årets tab årets  

 fortjenester, kan det overskydende tab fradrages i fortjeneste efter stk. 1-3  

 i de fem efterfølgende indkomstår.
Inden for denne periode kan tabet kun  

 overføres til fradrag i et senere indkomstår, såfremt det ikke kan rummes i  

 nettofortjeneste ved afståelse af fast ejendom i et tidligere indkomstår.
Stk. 5.  Tab ved afståelse af ejendomme, som er omfattet  

 af § 8, eller den del af det opgjorte tab, som forholdsmæssigt svarer til den  

 del af ejendomsværdien, som vurderingsrådet har henført til stuehuset med  

 tilhørende grund og have eller til ejerboligen, jf. § 9, stk. 3, kan ikke  

 fradrages.
Er tabet opgjort på grundlag af anskaffelsessummen efter § 4, stk.  

 3, 4. pkt., kan tabet ikke overstige det tab, der kan opgøres ved anvendelse  

 af ejendomsværdien efter § 4, stk. 3, 1. og 2. pkt.
 Stk. 6.  Overstiger en ægtefælles tab dennes  

 fortjenester ved afståelse af fast ejendom, kan det overskydende beløb i  

 indkomståret overføres til fradrag i den anden ægtefælles fortjenester ved  

 afståelse af fast ejendom, såfremt ægtefællerne er samlevende ved  

 indkomstårets udgang, jf. kildeskattelovens § 4. Tabet kan ligeledes  

 overføres til fradrag i den anden ægtefælles fortjenester ved afståelse af  

 fast ejendom i de 5 efterfølgende indkomstår, hvis tabet ikke kan indeholdes  

 i den skattepligtiges nettofortjeneste ved afståelse af fast ejendom i det  

 pågældende indkomstår, og hvis ægtefællerne er samlevende ved indkomstårets  

 udgang.
 § 6 A.  (* 2) Såfremt den skattepligtige erhverver en  

 ejendom, der er omfattet af lovens regler, med undtagelse af ejendomme, der  

 er omfattet af §§ 8 og 9, stk. 4, kan den skattepligtige i stedet for at  

 medregne fortjeneste ved afståelse af fast ejendom til den skattepligtige  

 indkomst vælge at nedsætte anskaffelsessummen for den erhvervede ejendom med  

 fortjenesten efter følgende regler:
Stk. 2.  Reglen finder anvendelse ved afståelse og  

 erhvervelse af ejendomme, der anvendes helt eller delvis i ejerens eller den  

 samlevende ægtefælles erhvervsvirksomhed, jf. dog stk. 4, 2. pkt.
Det gælder  

 dog ikke virksomhed ved udlejning af fast ejendom.
Bortforpagtning af fast  

 ejendom som nævnt i vurderingslovens § 33, stk. 4 og 7, anses ikke i denne  

 forbindelse for virksomhed ved udlejning af fast ejendom.
 Stk. 3.  Den skattepligtige fortjeneste, hvormed  

 anskaffelsessummen efter stk. 1 kan nedsættes, opgøres som den skattepligtige  

 fortjeneste uden fradrag efter § 6, stk. 2. Er både den afståede og den  

 erhvervede ejendom omfattet af vurderingslovens § 33, stk. 1, stk. 5 eller  

 stk. 7, 1. pkt., nedsættes anskaffelsessummen for den erhvervede ejendom med  

 hele fortjenesten på den afståede ejendom opgjort efter 1. pkt. uden fradrag  

 efter § 9, stk. 1-3. Overstiger fortjenesten opgjort efter 1. og 2. pkt. den  

 kontante anskaffelsessum for den erhvervede ejendom, jf. stk. 1, litra b,  

 beskattes den overskydende fortjeneste efter lovens almindelige regler.
Stk. 4.  Stk. 1-3 finder tilsvarende anvendelse, hvis  

 den ene ægtefælle afstår fast ejendom og den anden ægtefælle erhverver fast  

 ejendom, når såvel den afståede som den erhvervede ejendom anvendes helt  

 eller delvis i den ene eller den anden ægtefælles erhvervsvirksomhed.
Det er  

 en betingelse, at ægtefællerne er samlevende ved udgangen af både det  

 indkomstår, hvori afståelsen finder sted, og det indkomstår, hvori  

 erhvervelsen finder sted.
 Stk. 5.  (* 6) Stk. 1-4 finder ikke anvendelse ved  

 erhvervelse eller afståelse af fast ejendom, der er beliggende i en fremmed  

 stat, Færøerne eller Grønland.
 Stk. 6.  Såfremt § 5 A er anvendt ved opgørelsen af  

 fortjenesten på den afståede ejendom, skal § 5 A også anvendes på den  

 erhvervede ejendom.
§ 6 B.  (* 2) Indvindes en fortjeneste for ejendomme  

 omfattet af § 6 A ved modtagelse af en forsikrings- eller erstatningssum i  

 anledning af en indtruffen skade, kan den skattepligtige i stedet for at  

 medregne fortjenesten til den skattepligtige indkomst vælge at nedsætte  

 anskaffelsessummen på den genopførte ejendom med fortjenesten efter reglerne  

 i § 6 A.
Genopførelsen skal finde sted i det samme indkomstår, som skaden  

 indtræffer, eller i det nærmest følgende indkomstår.
 § 6 C.  (* 2) Såfremt den skattepligtige ombygger,  

 tilbygger eller nybygger på en ejendom, der er omfattet af § 6 A, kan den  

 skattepligtige i stedet for at medregne fortjeneste ved afståelse af fast  

 ejendom til den skattepligtige indkomst vælge at nedsætte anskaffelsessummen  

 for ombygningen, tilbygningen eller nybygningen med fortjenesten efter  

 reglerne i § 6 A.
§ 7.  (* 2) Ved jordombytning som led i en  

 jordfordelingssag efter lov om jordfordeling mellem landejendomme samt ved  

 jordombytning som led i en ekspropriation efter lov nr. 186 af 4. juni 1964,  

 efter lov om offentlige veje eller efter lov om planlægning kan den  

 skattepligtige forlange, at der ved opgørelsen af fortjenesten ses bort fra  

 den afståelse af ubebygget areal, der efter værdiforholdene på tidspunktet  

 for jordombytningen modsvares af modtaget ubebygget areal.
Skatteministeren  

 fastsætter regler om opgørelsen af fortjenesten.
Ved senere afståelse af et  

 tilbyttet areal, der efter værdiforholdene på tidspunktet for jordbyttet blev  

 modsvaret af afgivet areal, opgøres anskaffelsessummen for det tilbyttede  

 areal, som om det var erhvervet på samme tidspunkt og for samme beløb som det  

 i sin tid afgivne areal.
Udgifter til vedligeholdelse og forbedring, der  

 inden jordombytningen er afholdt vedrørende det i sin tid afgivne areal,  

 tages herved i betragtning i det i § 5, stk. 2, angivne omfang.
For  

 ejendomme, hvor der er foretaget jordombytning før den 19. maj 1993, opgøres  

 anskaffelsessummen for det tilbyttede areal efter reglerne i § 4, stk. 3. Ved  

 opgørelsen af anskaffelsessummen efter § 4, stk. 3, 4. pkt., opgøres  

 anskaffelsessummen for det tilbyttede areal, som om det var erhvervet på  

 samme tidspunkt og for samme beløb som det i sin tid afgivne areal.
Hertil  

 kan lægges udgifter til vedligeholdelse og forbedring, der inden  

 jordombytningen er afholdt vedrørende det i sin tid afgivne areal, og  

 tilsvarende udgifter, der er afholdt på det tilbyttede areal inden den 1.  

 januar 1993. Udgifter som nævnt i § 5, stk. 2, 4., 5. og 6. pkt., medregnes  

 ikke.
Stk. 2.  Uden for de i stk. 1 anførte tilfælde kan  

 skatteministeren eller den, ministeren bemyndiger hertil, efter ansøgning fra  

 den skattepligtige tillade, at fortjeneste, der indvindes ved mageskifte af  

 ubebyggede arealer, fritages for beskatning.
Fritagelse skal dog kunne  

 meddeles, selv om der fra en af siderne ud over arealet ydes et vederlag af  

 højst 10.000 kr.
Såfremt fritagelse meddeles, skal anskaffelsessummen for den  

 ejendom, der erhverves ved mageskiftet, ved senere afståelse opgøres, som om  

 ejendommen var erhvervet til samme tidspunkt og for samme beløb som den  

 ejendom, der afstås ved mageskiftet.
Udgifter til vedligeholdelse og  

 forbedring, der inden mageskiftet er afholdt vedrørende den ved mageskiftet  

 afståede ejendom, tages herved i betragtning i det i § 5, stk. 2, angivne  

 omfang.
For ejendomme, der er mageskiftet før den 19. maj 1993, opgøres  

 anskaffelsessummen for den mageskiftede ejendom efter reglerne i § 4, stk. 3.  

 Ved opgørelsen af anskaffelsessummen efter § 4, stk. 3, 4. pkt., opgøres  

 anskaffelsessummen for den mageskiftede ejendom, som om den var erhvervet på  

 samme tidspunkt og for samme beløb som den i sin tid afståede ejendom ved  

 mageskiftet.
Hertil kan lægges udgifter til vedligeholdelse og forbedring,  

 der er afholdt vedrørende den ved mageskiftet afståede ejendom, og  

 tilsvarende udgifter, der er afholdt på den ved mageskiftet erhvervede  

 ejendom inden den 1. januar 1993. Udgifter, som nævnt i § 5, stk. 2, 4., 5.  

 og 6. pkt., medregnes ikke.
Stk. 3.  (* 7) For ejendomme, der har fået afløst  

 jordrentepligt, opgøres anskaffelsessummen som afløsningssummen for  

 jordrenten med et tillæg for bygningsværdien.
Skatteministeren fastsætter  

 regler om beregning af dette tillæg.
Anskaffelsessummen omregnes efter § 4,  

 stk. 1, og reguleres efter § 5 og § 5 A.
For ejendomme, der har fået afløst  

 jordrentepligt før den 19. maj 1993, opgøres anskaffelsessummen efter  

 reglerne i § 4, stk. 3. Ved opgørelsen af anskaffelsessummen efter § 4, stk.  

 3, 4. pkt., benyttes afløsningssummen for jordrenten med et tillæg for  

 bygningsværdien samt udgifter til vedligeholdelse og forbedring, der er  

 afholdt inden den 1. januar 1993. Udgifter som nævnt i § 5, stk. 2, 4., 5. og  

 6. pkt., medregnes ikke.
§ 8.  Fortjeneste ved afståelse af en- og  

 tofamilieshuse og ejerlejligheder skal ikke medregnes, hvis huset eller  

 lejligheden har tjent til bolig for ejeren eller dennes husstand i en del af  

 eller hele den periode, hvori denne har ejet ejendommen.
Med hensyn til en-  

 og tofamilieshuse gælder denne fritagelse dog kun, såfremt Stk. 2.  Reglerne i stk. 1 gælder også for  

 sommerhusejendomme og lign., som ejeren eller dennes husstand har benyttet  

 til privat formål i en del af eller hele den periode, hvori denne har ejet  

 ejendommen.
 Stk. 3.  Reglerne i stk. 1 gælder også ved afståelse af  

 en anpart af en fast ejendom med mere end 2 beboelseslejligheder, såfremt  

 anparten er forbundet med brugsret til en beboelseslejlighed i ejendommen, og  

 lejligheden har tjent til bolig for ejeren af anparten eller dennes husstand  

 i en del af eller hele den periode, hvori denne har ejet anparten.
Stk. 4.  (* 8) Fortjeneste eller tab ved afståelse,  

 herunder ved udlodning af likvidationsprovenu i det kalenderår, hvori  

 selskabet m.v. endeligt opløses, af aktier, andelsbeviser og lignende  

 værdipapirer, der er forbundet med brugsret til en beboelseslejlighed i en  

 ejendom med mere end 2 beboelseslejligheder, medregnes ikke ved opgørelsen af  

 skattepligtig almindelig eller særlig indkomst efter  

 aktieavancebeskatningsloven, hvis lejligheden har tjent til bolig for ejeren  

 af værdipapiret eller dennes husstand i en del af eller hele den periode,  

 hvori denne har ejet værdipapiret.
Stk. 1, 2. pkt., finder tilsvarende  

 anvendelse, såfremt der hører et bestemt grundareal til lejligheden.
§ 9.  (* 9) Ved salg af ejendomme, der på  

 afståelsestidspunktet helt eller delvis benyttes til landbrug, gartneri,  

 planteskole eller frugtplantage, jf. vurderingslovens § 33, stk. 1, og  

 skovbrugsejendomme, jf. vurderingslovens § 33, stk. 7, 1. pkt., gives der et  

 fradrag i den opgjorte fortjeneste efter stk. 2 og 3, såfremt afståelsen  

 omfatter stuehuset.
Samme fradrag gives ved afståelse af ejendomme, der  

 indeholder een eller to selvstændige lejligheder, når ejendommen både tjener  

 eller har tjent til bolig for ejeren og i væsentligt omfang benyttes  

 erhvervsmæssigt, jf. vurderingslovens § 33, stk. 5.
 Stk. 2.  Fradraget efter stk. 1 gives kun, hvis  

 ejendommen har tjent til bolig for ejeren eller dennes husstand i en del af  

 eller hele den periode, hvori denne har ejet ejendommen.
Stk. 3.  (* 9) (* 10) Fradraget efter stk. 1 udgør den  

 del af den opgjorte fortjeneste, som forholdsmæssigt svarer til den del af  

 ejendomsværdien, som vurderingsrådet har henført til stuehuset med tilhørende  

 grund og have, jf. vurderingslovens § 33, stk. 4, eller til ejerboligen, jf.  

 vurderingslovens § 33, stk. 5, eller stk. 7, 1. pkt.
Skatteministeren  

 fastsætter regler om fordelingen af ejendomsværdien i tilfælde, hvor denne  

 ikke er foretaget i forbindelse med vurderingen.
Ejerboligandelen kan dog  

 højst udgøre et grundbeløb på 486.400 kr.
Grundbeløbet reguleres efter  

 personskattelovens § 20. Som beregningsgrundlag anvendes den senest forud for  

 afståelsen ansatte ejendomsværdi.
 Stk. 4.  Ved afståelse af en- og tofamilieshuse og  

 ejerlejligheder, der tidligere har udgjort en del af en ejendom omfattet af  

 stk. 1, gælder § 8. I disse tilfælde er det dog en betingelse, at ejeren  

 eller dennes husstand havde beboet huset eller lejligheden i en del af eller  

 hele den periode, hvori denne ejede den samlede ejendom.
§ 10.  Efter ansøgning fra den skattepligtige  

 medregnes fortjeneste, der er indvundet ved modtagelsen af en erstatnings-  

 eller forsikringssum i anledning af en indtruffen skade, ikke, hvis den  

 skattepligtige foretager genopførelse for et beløb, der mindst svarer til  

 erstatnings- eller forsikringssummen.
Det er en betingelse, at de genopførte  

 bygninger eller installationer findes på den samme ejendom som de skaderamte  

 formuegoder.
Stk. 2.  Genopførelse skal enten ske i det indkomstår,  

 hvori fortjenesten konstateres, eller i det nærmest følgende indkomstår.  

 Fristen for genopførelse udløber dog tidligst med det indkomstår, som følger  

 nærmest efter det, hvori erstatningssummen er fastsat endeligt.
Når ganske  

 særlige omstændigheder taler derfor, kan fristerne i 1. og 2. pkt. forlænges  

 efter ansøgning fra den skattepligtige.
 Stk. 3.  Den skattepligtige kan kun foretage  

 skattemæssige afskrivninger på den genopførte ejendom inden for de rammer,  

 der er fastsat i § 26 A i lov om skattemæssige afskrivninger m.v.
 Stk. 4.  (* 7) Ved senere afståelse af den genopførte  

 ejendom kan den skattepligtige ved opgørelsen af den regulerede  

 anskaffelsessum efter § 5 og § 5 A kun medregne:
Stk. 5.  Ligningsrådet kan dispensere fra bestemmelsen i  

 stk. 1, 2. pkt., såfremt en lov eller en offentlig myndigheds bestemmelse  

 hindrer, at genopførelse sker på den ejendom, hvor de skaderamte formuegoder  

 fandtes.
Ligningsrådet kan endvidere dispensere fra bestemmelsen i stk. 1, 2.  

 pkt., såfremt skade har ramt en af flere erhvervsejendomme, som tilhører  

 samme ejer, og som udgør en driftsenhed, og ejeren ønsker at foretage  

 genopførelse på en anden af disse ejendomme end den skaderamte.
Der kan kun  

 gives dispensation efter 1. og 2. pkt., såfremt den skattepligtige inden for  

 de i stk. 2 fastsatte frister foretager genopførelse på en anden ejendom for  

 et beløb, der mindst svarer til erstatnings- eller forsikringssummen.
I  

 forbindelse med dispensationen træffer Ligningsrådet bestemmelse om det  

 fremtidige afskrivningsgrundlag og om grundlaget for opgørelsen af  

 anskaffelsessummen ved eventuel senere afståelse af den ejendom, hvorpå  

 genopførelse er sket.
 Stk. 6.  Med genopførelse af den skaderamte bygning  

 sidestilles ombygning af eksisterende bygning.
§ 11.  (* 11) Fortjeneste, der er indvundet ved  

 modtagelse af en erstatningssum i anledning af ekspropriation, medregnes  

 ikke.
Det samme gælder fortjeneste ved salg til en erhverver, der efter  

 formålet med erhvervelsen opfylder betingelserne for at ekspropriere  

 ejendommen.
Fortjeneste indvundet ved afhændelse efter værditabslovens § 11  

 medregnes heller ikke.
 § 12.  Skatteministeren eller den, ministeren  

 bemyndiger dertil, kan tillade, at der ydes henstand med betalingen af  

 skatten af fortjenesten, når omstændighederne, herunder navnlig hensynet til  

 videreførelsen af en erhvervsvirksomhed, taler derfor.
Stk. 2.  Henstand kan kun gives, såfremt den  

 skattepligtige genanskaffer en eller flere faste ejendomme for et beløb, som  

 svarer til vederlaget for den afståede ejendom.
Det er en betingelse, at både  

 den afståede og den genanskaffede ejendom eller en ikke uvæsentlig del af  

 begge ejendomme indgår i driften af en erhvervsvirksomhed.
Stk. 3.  Henstanden kan omfatte den del af den pålignede  

 skat, som efter et skøn kan henføres til fortjenesten på den afståede  

 ejendom.
Henstanden skal betinges af, at den skattepligtige stiller sikkerhed  

 for det skyldige beløb og forrenter og afvikler dette efter skatteministerens  

 nærmere bestemmelse.
Stk. 4.  Genanskaffelsen skal ske enten i det  

 indkomstår, hvori fortjenesten konstateres, eller i det nærmest følgende  

 indkomstår.
Når ganske særlige omstændigheder taler derfor, kan fristen  

 forlænges efter ansøgning fra den skattepligtige.
§ 13.  Afstår en ejer af fast ejendom denne på sådanne  

 vilkår, at der ved senere afståelser tilfalder ejeren et yderligere vederlag  

 for ejendommen, skal der, når dette vederlag erhverves, foretages en ny  

 opgørelse af fortjenesten for det indkomstår, i hvilket den førstnævnte  

 afståelse fandt sted.
Ved denne opgørelse betragtes det yderligere vederlag  

 som indvundet i det nævnte indkomstår.
§ 14.  (* 2) Fortjeneste eller tab som omtalt i § 8  

 eller § 9, stk. 4, ved et dødsbos salg eller udlæg skal ikke medregnes ved  

 opgørelsen af fortjenesten efter denne lov, hvis et salg før dødsfaldet ville  

 være skattefrit efter disse bestemmelser.
I fortjeneste ved et dødsbos salg  

 af ejendomme, der er omfattet af § 9, stk. 1, gives der et fradrag efter § 9,  

 stk. 1-3, hvis der ved afståelse før dødsfaldet var blevet givet et sådant  

 fradrag.
Stk. 2.  Fortjeneste ved et dødsbos udlæg af en ejendom  

 beskattes i samme omfang som salg, når ejendommen ikke er omfattet af stk. 1  

 og heller ikke blev anvendt helt eller delvis i afdødes eller ægtefællens  

 erhvervsvirksomhed.
Udlejning af fast ejendom er ikke erhvervsvirksomhed i 1.  

 pkt.'s forstand.
Bortforpagtning af fast ejendom som nævnt i vurderingslovens  

 § 33, stk. 4 og 7, anses ikke i denne forbindelse for virksomhed ved  

 udlejning af fast ejendom.
 Stk. 3.  Ved opgørelsen af skattepligtig fortjeneste ved  

 afståelse af fast ejendom for den, der som ægtefælle, arving eller legatar  

 har fået udlagt en fast ejendom som omfattet af stk. 1 og 2 fra et dødsbo,  

 anses ejendommen for erhvervet ved udlægget til de værdier, den er opført med  

 i den endelige boopgørelse, en opgørelse efter kildeskattelovens § 20, stk.  

 2, eller en opgørelse efter kildeskattelovens § 20 C, stk. 4.
 § 14 A.  (* 2) Overskydende tab ved afståelse af fast  

 ejendom, jf. § 6, stk. 4 og 6, kan overtages af et dødsbo, der skiftes i  

 umiddelbar forbindelse med dødsfaldet, og som indtræder i afdødes  

 skattemæssige stilling efter kildeskattelovens § 30. Tabet kan fremføres  

 inden for samme tidsrum, som det ville have kunnet hos afdøde, og på samme  

 betingelser.
 Stk. 2.  Hvis en ægtefælle er indtrådt i afdødes  

 skattemæssige stilling efter kildeskattelovens § 29, kan ægtefællen overtage  

 retten til at fremføre et overskydende tab opstået ved afståelse af fast  

 ejendom, jf. § 6, stk. 4 og 6. Tabet kan fremføres inden for samme tidsrum og  

 på samme betingelser, som det ville have kunnet hos afdøde.
 § 14 B.  Skatteministeren kan bemyndige de statslige  

 eller kommunale skattemyndigheder til at træffe afgørelser efter denne lov.  

 Ministeren kan fastsætte regler om adgang til at klage over afgørelserne,  

 herunder om at afgørelserne ikke kan indbringes for højere administrativ  

 myndighed.
§ 15.  Loven træder i kraft dagen efter  

 bekendtgørelsen i Lovtidende.
Den har virkning for afståelser, der sker den  

 1. juli 1982 eller senere.
 § 16.  Loven gælder ikke for Færøerne og Grønland.
Skatteministeriet, den 20. juni 1994 Ole Stavad / H.
K.
Andersen (* 1) Denne lovbekendtgørelse indeholder bemærkninger om ikrafttrædelses-  

 og overgangsbestemmelser for love, der er vedtaget i folketingsårene 1992-93  

 og 1993-94.
 (* 2) § 1, stk. 1 og 2, § 4, § 5, stk. 1 og 2, § 6, stk. 1, stk. 2, 1. og  

 2. pkt., stk. 3-6, § 6 A, stk. 1-4 og 6, §§ 6 B og 6 C, § 7, § 10, stk. 4,  

 litra b og d, § 14, § 14 A, i den her anførte affattelse samt ophævelsen af §  

 15, stk. 2, har virkning for ejendomme, der afstås den 19. maj 1993 eller  

 senere eller udlægges fra dødsboer, hvor dødsfaldet er sket efter den 19. maj  

 1993, eller ved skifte af uskiftet bo, når skiftebegæring er indgivet efter  

 denne dato, jf. § 8, stk. 2, i lov nr. 427 af 25. juni 1993.
(* 3) § 5, stk. 3, har virkning for mælkekvoter, der ejes den 18. juni  

 1993, eller som erhverves den 18. juni 1993 eller senere.
Anvendes  

 ejendommens ejendomsværdi pr. 1. januar 1993 med tillæg af 10 pct. eller  

 vurderingen efter vurderingslovens § 4 B som anskaffelsessum, finder § 5,  

 stk. 3, dog alene anvendelse for mælkekvoter, der er erhvervet henholdsvis  

 den 2. januar 1993 eller senere eller den 20. maj 1993 eller senere, jf. §  

 16, stk. 8, i lov nr. 1117 af 22. december 1993.
(* 4) § 5, stk. 4, har virkning for mælkekvoter, der afslås den 18. juni  

 1993 eller senere.
Ved afståelse af en mælkekvote den 18. juni 1993 eller  

 senere, men inden 18. november 1993, finder de hidtil gældende regler i lov  

 nr. 427 af 25. juni 1993 om ændring af lov om beskatning af fortjeneste ved  

 afståelse af fast ejendom (ejendomsavancebeskatningsloven) og forskellige  

 andre skattelove (Ændret beskatning af erhvervsejendomme m.v.) anvendelse,  

 såfremt disse fører til en lavere beskatning, jf. § 16, stk. 9 i lov nr. 1117  

 af 22. december 1993.
 (* 5) Ikrafttrædelsestidspunktet for § 5 A og § 6, stk. 2, 3. pkt.,  

 fastsættes af skatteministeren, jf. § 8, stk. 4, i lov nr. 427 af 25. juni  

 1993.
 (* 6) § 6 A, stk. 5, har virkning fra den 18. juni 1993, jf. § 8, stk. 5,  

 i lov nr. 427 af 25. juni 1993.
 (* 7) § 7, stk. 3, 3. pkt., og § 10, stk. 4, 1. pkt., har i den her  

 anførte affattelse virkning for ejendomme, der afstås den 19. maj 1993 eller  

 senere, jf. § 16, stk. 10, i lov nr. 1117 af 22. december 1993.
 (* 8) Ændringen af § 8, stk. 4, samt ophævelsen af § 8, stk. 5, har  

 virkning fra den 19. maj 1993, jf. § 19 i lov nr. 421 af 25. juni 1993.
 (* 9) § 9, stk. 1 og 3, har i den her anførte affattelse virkning for  

 ejendomme, der ved årsomvurderingen pr. 1. januar 1990 er vurderet efter  

 vurderingslovens § 33, stk. 7, 1. pkt., når ejendommen afstås den 1. januar  

 1990 eller senere, jf. § 8, stk. 3, i lov nr. 427 af 25. juni 1993. For så  

 vidt angår § 9, stk. 3, skal denne note dog sammenholdes med note 10.
(* 10) § 9, stk. 3, har i den her anførte affattelse virkning for  

 ejendomsafståelser efter 1. januar 1998, jf. § 9, stk. 5, i lov nr. 378 af  

 18. maj 1994. Til den 1. januar 1998 finder § 9, stk. 3, som affattet i  

 lovbekendtgørelse nr. 754 af 15. september 1993 anvendelse.
Efter denne  

 bestemmelse anvendes den senest forud for afståelsen ansatte ejendomsværdi,  

 reguleret efter vurderingslovens § 2 A, som beregningsgrundlag.
