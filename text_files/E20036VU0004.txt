 I henhold til VUL § 33, stk. 1, skal vurderingsmyndigheden i  

 forbindelse med vurderingen træffe bestemmelse om, til  

 hvilken benyttelse en ejendom skal henføres.  

 Benyttelseskodetildelingen  kan påklages på linie med  

 ansættelser i øvrigt.
Henførelsen til en benyttelse sker ud fra et  

 skøn  over, i hvilken af de oprettede benyttelseskodekategorier  

 ejendommen mest hensigtsmæssigt kan indplaceres.
Der er ikke tale om en  

 objektiv afgrænsning.
 Henførelsen til en benyttelse sker først og fremmest af statistik- og  

 styringshensyn, således at ens ejendomme kan behandles ensartet i  

 vurderingsprocessen.
Enkelte steder i lovgivningen er det imidlertid af afgørende betydning,  

 til hvilken benyttelse en ejendom er henført.
Vurderingsmyndigheden skal  

 især være opmærksom herpå, når det skal tage stilling til, om en  

 ejendom skal henføres til benyttelsen 01, 05 eller 06.
 Benyttelseskoden for 01 beboelse ledsages af en angivelse af, hvor  

 mange lejligheder vurderingsmyndigheden anser ejendommen for at indeholde.  

 Dette antal vil som udgangspunkt svare til det antal, som Bygnings- og  

 Boligregistret (BBR) definerer, men der kan være tilfælde, hvor  

 vurderingsmyndigheden foretager vurderingsskønnet med udgangspunkt i et  

 andet antal lejligheder.
En ejendom skal vurderes med alle de lejligheder, den anses for at  

 indeholde, selv om de ikke alle udnyttes optimalt på  

 vurderingstidspunktet.
Hvor en ejer af et dobbelthus f. eks. selv benytter  

 hele ejendommen, bør antallet af lejligheder ikke reduceres til 1, da  

 ejeren på et hvilket som helst tidspunkt kan vælge at udleje den ene  

 lejlighed.
Der kan ikke gives en udtømmende vejledning i, hvilken kode en konkret  

 ejendom skal tildeles.
Vurderingsmyndigheden bør ved bedømmelsen henføre  

 så mange ejendomme som muligt til de specifikt afgrænsede koder og kun i  

 begrænset omfang gøre brug af kode 13, 25 og 34.
 Det bemærkes, at der kan forekomme beboelse på ejendomme, som er  

 henført til benyttelsen 03 (ren forretning) eller 04 (fabrik og lager),  

 under forudsætning af at beboelsesdelen udgør mindre end 25 pct. af  

 ejendommens værdi.
Kode 01: BeboelseKoden omfatter alle ejendomme, der kun  

 benyttes til beboelse og tillige ejendomme, som foruden boliglokaler  

 omfatter enkelte lokaler med erhvervsmæssig benyttelse, uden at  

 ejendommens karakter af beboelsesejendom ændres, f. eks. villaer, hvor  

 enkelte lokaler benyttes til læge- eller dyrlægekonsultation,  

 ejendomsmæglervirksomhed, mindre pensionater o. l., eller  

 udlejningsejendomme, hvor udlejningen til andet end beboelse spiller en  

 underordnet rolle.
Afgrænsningen gælder ejendomme, hvor mindre end 25 pct.  

 af ejendommens værdi kan henføres til erhvervsmæssige formål.
Såfremt  

 mindst 25 pct. af ejendommens værdi kan henføres til erhvervsmæssige  

 formål, henføres ejendommen til kode 02.
Koden omfatter desuden ejendomme med karakter af landbrug eller  

 gartneri, når de ikke anses for omfattet af VUL § 33, stk. 1, dvs. når de  

 efter bygningskarakter og driftsform har beboelse som hovedsagelig  

 anvendelse.
Der skal ikke foretages stuehusfordeling for disse sidstnævnte  

 ejendomme, og grundværdien skal ansættes jf.
VUL § 16. Der henvises i  

 øvrigt til omtalen af kode 05 landbrug.
 Kode 02: Beboelse og forretningUnder koden henregnes  

 ejendomme, hvor der foruden boliglokaler findes lokaler, der benyttes  

 forretningsmæssigt, såfremt den forretningsmæssige benyttelse udgør mindst  

 25 pct. af ejendommens værdi, jf. bemærkningen under kode 01.
 Hvad der forstås ved forretningsvirksomhed er beskrevet under kode  

 03.
Kode 03: ForretningUnder koden anføres ejendomme, der kun  

 indeholder forretningslokaler.
Koden anvendes dog også, selv om ejendommen  

 indeholder bolig for en portner, vicevært, varmemester eller lignende, når  

 denne benyttelse udgør mindre end 25 pct. af ejendommens værdi.
Betegnelsen "forretning" omfatter først og fremmest butikker og  

 kontorer af forskellig art, men også hoteller, restaurationer, biografer,  

 større pensionater, bank- og sparekasselokaler, endvidere  

 håndværksvirksomheder og værksteder, der ikke har karakter af  

 fabriksvirksomhed (se under kode 04), læge- eller tandlægekonsultation,  

 klinikker af forskellig art, frisørsaloner og lignende samt  

 autoservicestationer.
Opregningen er ikke udtømmende.
Kode 04: Fabrik og lagerSom "fabrikker" betegnes ikke blot  

 egentlige industrivirksomheder, herunder mejerier, slagterier,  

 sukkerfabrikker, teglværker og lignende, men også større værksteder, som  

 det ikke findes naturligt at betragte som håndværksvirksomheder.
Koden  

 omfatter også gas-, el-, vand- og varmeværker, der tilhører private eller  

 koncessionerede selskaber, og som drives med salg til en større kreds af  

 forbrugere for øje.
 Mindre værker, som drives på interessentskabs- eller andelsbasis, alene  

 med det formål at forsyne interessenterne eller andelshaverne, betegnes  

 med kode 34.
Afgrænsningen mellem på den ene side håndværksvirksomheder, der kodes  

 med 02 (beboelse og forretning) eller 03 (ren forretning), og på den anden  

 side virksomheder, der må betegnes som fabrikker og kodes med 04, kan i  

 visse tilfælde være vanskelig.
Vejledende vil være ejendommens karakter og  

 størrelse, samt om den ligger i et forretningskvarter eller et  

 industrikvarter.
I hovedstaden og nogle provinsbyer findes en del ejendomme med  

 lejligheder og/eller butikker til gaden og fabrikslokaler og/eller større  

 værksteder på bagarealet.
Såfremt hovedparten af sådanne ejendommes  

 samlede markedsværdi (indbefattet værdien af lokaler, som ejeren selv  

 benytter) hidrører fra bolig- og/eller butikslokalerne, kodes de med 02  

 eller 03. I modsat fald kodes de med 04.
Under lager medregnes kun selvstændige lageranlæg.
Lagerlokaler i  

 forbindelse med forretninger som defineret foran går således ind under  

 "forretning".
Kode 05: Landbrug, bebyggetUnder koden henregnes  

 landbrugsmæssigt benyttede, bebyggede ejendomme, som har et areal på  

 mindst 0,55 ha.
Det afgørende er ejendommens benyttelse, og det er uden  

 betydning, om ejeren har sit hovederhverv på ejendommen eller andetsteds.  

 Det er ligeledes uden betydning, om ejendommen i matriklen er noteret som  

 landbrug.
 Ejendomme, hvor den landbrugsmæssige benyttelse er helt underordnet set  

 i forhold til benyttelse til beboelse, henføres til kode 01.
 Selvstændige landbrugsejendomme, som i medfør af landbrugslovens §  

 8 er tilladt oprettet uden bygninger, henføres til benyttelseskode 17, jf.  

 beskrivelsen under denne benyttelse.
 Hvis der på ejendommen foruden landbrug drives anden virksomhed af  

 væsentlig betydning, må der skønnes over, om ejendommen skal kodes som  

 landbrug eller henføres til koden for den pågældende virksomhed, evt. om  

 den skal henføres til kode 34.
Kode 06: Særskilt vurderet skov og plantageKoden omfatter  

 kun særskilt vurderede skove og plantager, inklusive de under skoven  

 vurderede tjenesteboliger.
Ejendomme, der omfatter dels landbrug, dels  

 skovbrug kodes med 05, med mindre landbruget er af uvæsentligt omfang.
 Kode 07: Frugtplantage, gartneri og planteskoleKoden  

 benyttes kun i de tilfælde, hvor frugtavls-, gartneri- eller  

 planteskolevirksomheden er det til ejendommen knyttede hovederhverv.  

 Drives virksomheden som bierhverv på en landbrugsejendom, kodes ejendommen  

 som landbrug (kode 05).
Kode 08: SommerhusSom sommerhuse betragtes alle ejendomme,  

 der efter deres almindelige karakter er beregnet til sommerbeboelse og kun  

 hertil.
Hvis sådanne ejendomme, f. eks. mindre træhuse, benyttes til  

 helårsbeboelse, går de således ind under sommerhuse og ikke ind under  

 beboelse.
Beliggenheden i eller uden for sommerhusområde vil kunne være  

 vejledende for, om ejendommen skal betragtes som beboelse eller som  

 sommerhus.
 Ved afgørelsen af, om såkaldte "bondehuse", der helt eller overvejende  

 benyttes som sommerhuse, skal kodes med 01 eller 08, må hensyn navnlig  

 tages til beliggenheden. "Bondehuse" i egentlige sommerhusområder kodes  

 således med 08, medmindre særlige forhold, såsom altovervejende benyttelse  

 af huset til helårsbeboelse, taler for at anvende kode 01.
 Hvis der til ejendommen er knyttet en ikke-personlig dispensation til  

 helårsbenyttelse kodes ejendommen 01. Er dispensationen derimod betinget  

 af ejerens personlige forhold, såsom alder, kodes ejendommen 08 efter  

 ovenstående retningslinier.
 Sommerhus på lejet grund skal opføres som kode 48.
Kode 09: Ubebygget arealMed denne kode betegnes alle  

 ubebyggede arealer undtagen ubebyggede landbrugslodder m. v. (kode 17).  

 Dette gælder uden hensyn til ejerforhold, arealstørrelse, beliggenhed  

 eller grundværdistørrelse.
Som ubebyggede arealer betragtes også arealer  

 med en forskelsværdi indtil 10 pct. af grundværdien, hidrørende fra  

 havehuse, skure, bevoksning m.v.
 Hvis der på arealet findes bebyggelse, der er vurderet særskilt som hus  

 på fremmed grund, kodes grunden dog med 49.
 Kode 10: StatsejendomKoden omfatter statens  

 institutionsejendomme, såsom skoler og andre undervisningsinstitutioner,  

 hospitaler, museer, sociale institutioner, kaserner og  

 administrationsbygninger.
Arealer, på hvilke der findes bygning på fremmed grund (f.eks.  

 umatrikulerede banearealer, hvorpå der ligger en fremmed bygning) og  

 bygninger på fremmed grund kodes henholdsvis 49 og 41-45, uanset om de  

 ejes af private, staten eller en kommune.
I den forbindelse skal det  

 nævnes, at statsejede bygninger vurderingsmæssigt registreres som bygning  

 på fremmed grund, uanset at grunden tilhører en anden statsinstitution  

 eller en kommune.
Statens øvrige ejendomme kodes herefter som  

 tilsvarende privatejede ejendomme, såfremt de benyttes til:
 Kode 11: Kommunal beboelses- og forretningsejendomHertil  

 henregnes de kommunerne tilhørende ejendomme, som ville have været  

 omfattet af kodenumrene 01-03, hvis de havde været i privat  

 eje.
Kode 12: Andre bebyggede kommunale ejendommeMed kode 12  

 kodes ejendomme, der er led i kommunal erhvervsvirksomhed, såsom kommunale  

 gas-, el-, vand- og varmeværker og ejendomme, der indgår i kommunale  

 trafikanlæg.
Koden omfatter endvidere kommunale institutionsejendomme,  

 såsom skoler, hospitaler, alderdomshjem, børnehaver, sportsanlæg,  

 biblioteker, museer, rådhuse og andre administrationsbygninger m.v.
Kommunale folkepensionistboliger kodes med 12, såfremt de har karakter  

 af plejehjem, stiftelser eller lignende.
Tjener de som normale  

 boligejendomme for folkepensionister, kodes de med 11.
 Kommunale land-, skov- og havebrugsejendomme og ubebyggede arealer samt  

 kommunale beboelses- og forretningsejendomme henføres til de  

 kodebetegnelser, hvor de efter deres benyttelse hører hjemme (kodenumrene  

 05, 06, 07, 09, 11 og 17).
Kode 13: Anden vurderingKoden omfatter alle ejendomme, der  

 ikke med rimelighed kan henføres til en af de øvrige koder.
Herunder hører  

 stiftelser, selvstændigt vurderede hovedbygninger, søarealer, sommerlejre  

 og campingpladser.
 Kode 14: Ejendom vurderet til 0Under denne kode medtages  

 ejendomme, som ikke er undtaget fra vurdering, men som er vurderet til 0,  

 f.eks. særskilt matrikulerede private fællesveje og arealer, der er sikret  

 udlagt til fælles benyttelse for ejerne af en række angivne ejendomme  

 (fællesarealer til rækkehusbebyggelse og fælles strandarealer). Udover  

 vejarealer skal således arealer, for hvilke værdien henføres til en  

 bestemt kreds af andre ejendomme, medtages under koden.
 Kode 16: Udgået ejendom eller nummerKoden omfatter  

 ejendomme, der nu udgår som selvstændige ejendomme, samt iøvrigt ubrugte  

 numre.
Kode 17: Ubebygget landbrugslod m.v.Til koden henføres  

 arealer over 2.000 m², såfremt de tjener et landbrugsmæssigt eller  

 lignende erhvervsmæssigt formål.
Som eksempler på arealer af denne art  

 nævnes ager, eng og græsningsjord (marsk), natur- og jagtarealer,  

 planteskolearealer, arealer med forekomster af grus, ler, kridt m.v.
Til  

 koden henføres også hede-, klit- og mosearealer samt strandarealer, uanset  

 om der finder egentlig erhvervsmæssig anvendelse sted.
Til koden henføres tillige selvstændige landbrugsejendomme, som i  

 medfør af landbrugslovens § 8 er tilladt oprettet uden bygninger.
Da der  

 er tale om selvstændige landbrugsejendomme, skal disse ejendomme ikke  

 samvurderes med andre landbrugsejendomme, uanset om de udgør en  

 driftsenhed med disse.
 Kode 20: Moderejendom for ejerlejlighederHerunder anføres  

 moderejendom til ejerlejligheder, uanset om den ligger på fremmed  

 grund.
Kode 21: Etagejerlejlighed med 1 lejlighedKoden omfatter  

 ejerlejligheder beliggende i bygninger, der har karakter af  

 etageejendomme.
Ejerlejligheden må kun indeholde 1  

 beboelseslejlighed.
Kode 22: Beboelses- og forretningsejerlejlighedKode 23:  

 ForretningsejerlejlighedKode 24: Fabriks- og  

 lagerejerlejlighedKoderne omfatter erhvervsejerlejligheder.
Der  

 anvendes en tilsvarende afgrænsning som nævnt under koderne 02 - 04.
 Kode 25: Øvrige ejerlejlighederKoden omfatter  

 ejerlejligheder, der ikke med rimelighed kan henføres til anden  

 benyttelseskode, herunder ejerlejligheder med mere end 1  

 beboelseslejlighed.
Kode 26: Ejerlejlighed i lav bebyggelseKoden omfatter  

 ejerlejligheder i enfamiliehuse, dobbelthuse samt to- og  

 trefamilieshuse.
Dette gælder uanset, om moderejendommen også omfatter  

 andre typer af bygninger.
Bygningen, hvori ejerlejligheden ligger,  

 skal have karakter af åben-lav bebyggelse.
Kode 27: Ejerlejlighed i rækkehusKoden omfatter  

 ejerlejligheder i rækkehusbebyggelse.
Bygningen, hvori  

 ejerlejligheden ligger, skal have karakter af tæt-lav bebyggelse.
Kode 28: Ejerlejlighed til sommerbeboelse på fremmed grund Kode 29: Anden ejerlejlighed på fremmed grund Kode 31: Støttet andelsboligUnder denne kode medtages  

 udelukkende private andelsboliger, som er opført efter 1. januar  

 1981 og financieret med støtte efter lov om almene boliger samt  

 støttede private andelsboliger, jf. lovbekendtgørelse nr. 662 af 8. august  

 2002 med senere ændringer.
 Kode 33: Private institutions- og serviceejendommeHerunder  

 hører private ejendomme, der tjener institutions- og servicemæssige formål  

 samt private ejendomme, der skønnes at have mulighed for at opnå  

 fritagelse for kommunal grundskyld efter KESL § 8, stk. 1.  

 Eksempelvis kan nævnes private skoler, museer, biblioteker,  

 forsamlingshuse, sportsanlæg og private plejehjem.
 Kode 34: Visse erhvervsejendommeKoden omfatter ejendomme af  

 speciel karakter, såsom fjernvarmeværker (jf. dog vejledningen til kode  

 04), dambrug, pelsdyrfarme, hønserier, garageanlæg, andelsfrysebokse,  

 grusgrave med bygninger, transformeranlæg samt vurderingspligtige  

 havneejendomme.
 Kode 41: Beboelse på fremmed grundVejledningen om ejendomme,  

 der skal kodes som beboelse (kode 01), gælder også for afgrænsningen af  

 den foreliggende type ejendomme.
 Kode 42: Beboelse og forretning på fremmed grundVejledningen  

 om ejendomme, der skal kodes som beboelse og forretning (kode 02), gælder  

 også for afgrænsningen af den foreliggende type ejendomme.
 Kode 43: Ren forretning på fremmed grundVejledningen om  

 ejendomme, der skal kodes som ren forretning (kode 03), gælder også for  

 afgrænsningen af den foreliggende type ejendomme.
 Kode 44: Fabrik og lager på fremmed grundVejledningen om  

 ejendomme, der skal kodes som fabrik og lager (kode 04), gælder også for  

 afgrænsningen af den foreliggende type ejendomme.
 Kode 45: Andre bygninger på fremmed grundKoden omfatter  

 andre bygninger på fremmed grund, der ikke efter anvendelsen kan henføres  

 til koderne 41-44 eller 48.
 Kode 48: Sommerhus (kolonihavehus) på fremmed  

 grundVejledningen om ejendomme, der skal kodes som sommerhus (kode  

 08), gælder også for afgrænsningen af den foreliggende type ejendomme.
 Kode 49: Arealer med bygning på fremmed grundKoden omfatter  

 samtlige arealer, på hvilke der findes bygning på fremmed  

 grund.
 Kode 78: Sommerhus på fremmed grund, forbigået ved  

 vurderingenTil denne kode henføres sommerhuse (kolonihavehuse) på  

 fremmed grund, som er forbigået ved vurderingen.
 Kode 79: Anden bygning på fremmed grund, forbigået ved  

 vurderingenTil denne kode henføres alle øvrige bygninger på  

 fremmed grund forbigået ved vurderingen.
