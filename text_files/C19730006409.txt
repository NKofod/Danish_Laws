(Om tilsyn med værgemål) Ved justitsministeriets bekendtgørelse nr. 139 af 20. marts 1973 er  

 værgebekendtgørelsens § 24 ændret, således at overøvrigheden efter den 1.  

 april 1973 uden skifterettens (i København overformynderiets) samtykke kan  

 tillade, at umyndiges kapital i eller uden for overformynderiet bruges helt  

 eller delvis.
Overøvrigheden bør herefter ikke indhente skifterettens eller  

 overformynderiets udtalelse i sager om kapitalforbrug.
Dette gælder også i  

 tilfælde, hvor kapitalen er båndlagt.
Heller ikke i andre sager om tilsyn med  

 værgemål, herunder sager om erstatning, køb og salg af fast ejendom,  

 gældsstiftelse, tilladelse til at udøve næring eller anden virksomhed og  

 opsigelse af lejemål, bør der indhentes udtalelse fra skifteretten eller  

 overformynderiet.
Kun hvor ganske særlige omstændigheder foreligger, kan det  

 undtagelsesvis være rimeligt at indhente skifterettens udtalelse, f.eks. hvis  

 sagen har tilknytning til et bo, der er under behandling.
Hvis værgemålsregnskabet eller en ny oversigt over den umyndiges konto har  

 betydning for afgørelsen af sagen, kan dette materiale rekvireres fra  

 overformynderiet.
Overformynderiets udtalelse bør ikke indhentes.
Hvis der er  

 særlige vanskeligheder med forståelsen af værgemålsregnskabet, kan disse i  

 almindelighed ordnes telefonisk.
Såfremt sager om tilsyn med værgemål ikke kan afgøres på grundlag af den  

 modtagne henvendelse, bør overøvrigheden selv søge de nødvendige oplysninger  

 tilvejebragt direkte fra parterne.
Sagerne må ikke sendes til politiet med  

 henblik på afhøring til politirapport.
Til ansøgninger om tilladelse til  

 forbrug af umyndiges kapital er der udarbejdet en særlig blanket (Statens  

 trykningskontor nr.
Ju. 97).
Overøvrighedens afgørelse meddeles direkte til parterne.
Skifteretten skal  

 normalt ikke have genpart af afgørelsen.
 Justitsministeriets cirkulære nr. 32 af 12. marts 1930 ophæves.
 JUSTITSMINISTERIET, DEN 30. MARTS 1973.
K.
Axel Nielsen /M.-L.
Andreasen.
