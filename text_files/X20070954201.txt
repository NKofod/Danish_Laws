Salg i en ekspropriationssituation Spørgsmål Skal der betales  

 ejendomsavanceskat i forbindelse med salg af matr. nr. 4v, Y By? Svar Ja.
Beskrivelse af de faktiske forhold Skatteyder har  

 d. 17. marts 2006 indgået aftale med X Kommune om salg af areal til  

 erhvervsformål  

 i Y.
Det er aftalt,  

 at købet sker på ekspropriationslignende vilkår.
Aftalen er betinget af, at  

 handlen kan gennemføres uden, at der udløses ejendomsavancebeskatning.
 Kommunen har  

 ønsket at erhverve arealet beliggende matr. nr. 4 V, Y By, til udlægning af  

 erhvervsareal,  

 idet kommunen oplever et behov for nye arealer til dette formål.
 Arealet, der er  

 indgået aftale om at erhverve, er indeholdt i lokalplan nr. xx, der er  

 vedtaget  

 d. 6. september 2005.
 SKAT har til  

 brug for sagens behandling anmodet om, at der indsendes dokumentation for, at  

 kommunalbestyrelsen i X Kommune havde til hensigt at ekspropriere arealet  

 beliggende matr. nr. 4 V, Y By, såfremt frivillig aftale ikke kunne opnås.
 X Kommune har  

 herefter indsendt en erklæring fra borgmesteren og forvaltningsdirektøren,  

 som  

 oplyser, at der ville være foretaget ekspropriation i tilfælde af, at der  

 ikke  

 opnås en frivillig aftale.
 SKAT har hertil  

 oplyst, at det er den ekspropriationsberettigede myndighed, som skal træffe  

 beslutningen om, at der vil blive eksproprieret i mangel af frivillig aftale.
 Kommunen har  

 oplyst, at der ikke foreligger en erklæring om ekspropriation i mangel af  

 frivillig aftale fra kommunalbestyrelsen.
 Det fremgår af  

 en udskrift af kommunalbestyrelsens protokol fra møde d. 4. april 2006, at  

 kommunalbestyrelsen  

 godkender en erhvervelse af arealet beliggende matr. nr. 4 V, Y By på  

 ekspropriationslignende vilkår.
SKATs  

 indstilling og begrundelse Fortjeneste ved  

 afståelse af fast ejendom, der ikke er erhvervet som led i den  

 skattepligtiges  

 næring ved handel med fast ejendom, medregnes som udgangspunkt ved opgørelsen  

 af den skattepligtige indkomst efter ejendomsavancebeskatningsloven.
Dette gælder dog  

 ikke for fortjeneste, der er indvundet ved modtagelse af en erstatningssum i  

 anledning  

 af ekspropriation af fast ejendom.
En sådan fortjeneste er skattefri efter §  

 11, 1. pkt., i ejendomsavancebeskatningsloven (EBL). Reglen om  

 skattefritagelse  

 gælder efter lovens § 11, 2. pkt., også for fortjeneste ved salg til en  

 erhverver, der efter formålet med erhvervelsen opfylder betingelserne for at  

 ekspropriere ejendommen.
 Det er ved en  

 højesteretsdom fastslået, at det efter sammenhængen med EBL § 11, 1. pkt., må  

 være en betingelse for anvendelse af EBL § 11, 2. pkt., at det på  

 aftaletidspunktet  

 må påregnes, at dispositionen vil blive gennemtvunget ved ekspropriation,  

 såfremt en frivillig aftale ikke bliver indgået, jf.  


  

 SKM2006.438.SKAT  


  

 og Ligningsvejledningen 2006-4, afsnit  


  

 E.J.2.8  


.
 Følgende betingelser  

 skal være opfyldt på aftaletidspunktet, for at overdragelsen af en fast  

 ejendom  

 kan anses for sket i en ekspropriationssituation:
 Det er oplyst,  

 at hjemlen til at ekspropriere er planlovens § 47, stk. 1.
 Det fremgår af  

 denne bestemmelse, at kommunalbestyrelsen kan ekspropriere fast ejendom, der  

 tilhører private, eller private rettigheder over fast ejendom, når  

 ekspropriationen vil være af væsentlig betydning for at sikre gennemførelsen  

 af  

 en byudvikling i overensstemmelse med kommuneplanen eller for  

 virkeliggørelsen  

 af en lokalplan eller en byplanvedtægt.
X Kommune har  

 den 6. september 2005 endelig godkendt lokalplan nr. xx.
Lokalplanen er  

 offentliggjort.  

 Arealet beliggende matr. nr. 4V, Y By er omfattet af lokalplanen.
Formålet  

 med  

 erhvervelsen er at udlægge arealet til erhvervsformål.
 Da lokalplanen  

 er vedtaget og offentliggjort, er det SKATs opfattelse, at den første  

 betingelse for skattefritagelse af fortjenesten er opfyldt på nuværende  

 tidspunkt, idet der er formel hjemmel i planlovens § 47, stk. 1, til at  

 ekspropriere ejendommen.
 For så vidt  

 angår den anden betingelse, har SKAT forgæves forsøgt at indhente  

 dokumentation  

 for, at kommunalbestyrelsen, inden der er indgået aftale på  

 ekspropriationslignende vilkår, har truffet beslutning om at ville  

 ekspropriere, såfremt en frivillig aftale om salg ikke kunne opnås.
 Det fremgår  

 således ikke af det materiale SKAT har til rådighed, at kommunalbestyrelsen  

 forinden  

 beslutningen om at erhverve arealet beliggende matr. nr. 4 V, Y By, har  

 drøftet, hvorledes der skulle forholdes i tilfælde af, at der ikke kunne  

 opnås  

 en frivillig aftale.
 Borgmesterens  

 erklæring om, at der ville være sket ekspropriation, såfremt en frivillig  

 aftale ikke kunne opnås, udgør ikke tilstrækkelig dokumentation.
 Kompetencen til  

 at ekspropriere kan således ikke delegeres fra kommunalbestyrelsen, jf.  

 henstilling  

 fra Folketingets Ombudsmand FOB72.92, jf. 74.23, som Indenrigsministeriet har  

 gjort til en forskrift, SKR nr. 167 af 15. juli 1974, der stadig er gældende.
 Samlet finder  

 SKAT derfor, at betingelserne for skattefritagelse efter § 11, 2. pkt., i  

 ejendomsavancebeskatningsloven ikke er opfyldt på aftaletidspunktet, fordi  

 kommunalbestyrelsen på dette tidspunkt ikke har truffet beslutning om at  

 ville  

 ekspropriere den pågældende ejendom, hvis den frivillige aftale ikke indgås.  

 Ved ekspropriation omfattet af planlovens § 47 er det særligt påkrævet, at  

 ekspropriationsvilje og -realitet er konkret og aktuel.
 Da parterne har  

 betinget aftalen af, at handlen ikke udløser skat i medfør af  

 ejendomsavancebeskatningslovens § 11, kan parterne annullere den indgåede  

 aftale og dermed undgå beskatning, jf. skatteforvaltningslovens § 28 og  


  

 SKM2006.806.SKAT  


.
Skatterådets afgørelse og begrundelse Skatterådet tiltræder  

 SKATs indstilling.
