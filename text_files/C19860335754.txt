Arbejdsformidlingskontorerne Ved skrivelse af 16. maj 1986 har arbejdsministeriet meddelt følgende:
 Departementet er i forbindelse med tildeling af iværsætterydelse til  

 langtidsledige blevet gjort opmærksom på en konkret sag, hvor der er tildelt  

 iværksætterydelse til en person til oprettelse af en vognmandsvirksomhed,  

 uden at personen på tidspunktet for tildeling af ydelsen havde fået  

 tilladelse efter godstransportloven til at oprette en vognmandsvirksomhed.  

 Med andre ord, at der er tildelt iværksætterydelse til en ikke lovligt  

 oprettet virksomhed.
Departementet finder ikke, at arbejdsformidlingen hverken kan eller bør  

 vurdere, om en en sådan virksomhed, bortset fra spørgsmålet om  

 momsregistrering, er lovligt etableret.
Det bør de relevante instanser tage  

 stilling til.
 Imidlertid er der risiko for, at de ledige, når de får tildelt  

 iværksætterydelse, har forventning om, at der dermed ikke kan være flere  

 hindringer for etablering af den pågældende virksomhed.
 Departementet skal derfor anmode arbejdsdirektoratet om at gøre  

 AF-kontorerne opmærksomme på, at de langtidsledige i forbindelse med  

 informationsmøderne om uddannelses- og iværksætterordningerne skal gøres  

 bekendt med, at virksomhederne som en forudsætning for at modtage  

 iværksætterydelse skal være lovligt etablerede, men at arbejdsformidlingen  

 iøvrigt ikke har pligt til at kontrollere, om virksomheden, bortset fra  

 momsregistrering, er etableret i henhold til lovgivningen.
 Under henvisning hertil skal direktoratet anmode kontorerne om at gøre de  

 langtidsledige bekendt med omhandlede forhold.
 P.D.V.
 E.B.
M.
Løyche eksp. sekr.
