Fremsat den 9. december 2003 af  

 Tórbjørn Jacobsen (TF),  

 Kuupik Kleist (IA) og Lars‑Emil Johansen&nbsp  

 ;(SIU) Forslag til folketingsbeslutning om videregivelse af oplysninger fra Finanstilsynet til  

  

 det færøske landsstyre og det grønlandske landsstyre  

  

 angående de færøske og grønlandske finansielle institutioners  

  

 virksomhed Folketinget pålægger regeringen inden udgangen af  

 indeværende folketingssamling at fremsætte forslag til ændringer i lov om  

 finansiel virksomhed (jf. lov nr. 453 af 10. juli 2003 med senere ændringer)  

 med henblik på at sikre, at det færøske landsstyre og det grønlandske  

 landsstyre får adgang til og tilstillet alle oplysninger, som Finanstilsynet  

 har tilvejebragt vedrørende de på Færøerne og de i Grønland hjemmehørende og  

 registrerede finansielle institutioner.
 Folketinget pålægger i den forbindelse regeringen at indlede  

 forhandlinger med det færøske landsstyre og det grønlandske landsstyre med  

 det  

 formål at få tilvejebragt alle de oplysninger, der er nødvendige for at  

 afdække  

 det behov, som det færøske landsstyre og det grønlandske landsstyre har for  

 at  

 få adgang til disse informationer fra Finanstilsynet.
Bemærkninger til forslaget Det har fra mange sider været anført, at det færøske  

 landsstyre ikke har samme mulighed som den danske regering for at påvirke den  

 økonomiske udvikling, herunder føre en stabiliserende finanspolitik og  

 varetage  

 samfundets grundlæggende økonomiske interesser, idet man ikke i henhold til  

 gældende lovgivning har adgang til relevant og nødvendig information angående  

 de finansielle institutioner, der er hjemmehørende på Færøerne.
De samme  

 forhold er gældende for Grønland.
 I kølvandet på den dybe og alvorlige økonomiske krise, der  

 ramte Færøerne først i 1990erne, blev landsstyret kritiseret for ikke  

 at have  

 reageret i tide og for ikke at have taget de initiativer, der blev anset for  

 nødvendige og hensigtsmæssige for at hindre såvel krisens opståen og  

 udbredelse  

 som de meget vidtgående konsekvenser af bankernes omfattende økonomiske  

 vanskeligheder.
 Landsstyret har til sit forsvar anført, at man ikke var i  

 besiddelse af den viden og de redskaber, som må anses for en afgørende  

 forudsætning for at styre økonomien i et samfund, nemlig de beretninger og  

 den  

 information, der afgives af Finanstilsynet til Økonomi- og  

 Erhvervsministeriet i  

 henhold til lov om finansiel virksomhed § 353.
 Til trods for, at det færøske landsstyre har udtrykt sin  

 utilfredshed med de gældende forhold og henledt både regeringens og  

 Finanstilsynets opmærksomhed på behovet for en ændring af de gældende  

 bestemmelser, har regeringen ikke taget nogen initiativer, der har til formål  

 at give landsstyret adgang til disse informationer, men kun henvist til, at  

 der  

 i den gældende lovgivning ikke er nogen hjemmel til at afgive oplysninger af  

 den pågældende karakter.
Denne situation er ikke holdbar og kan ikke forsvares ud  

 fra det synspunkt, at landsstyret ikke har relevant interesse i at få adgang  

 til disse oplysninger.
Siden disse bestemmelsers tilblivelse har  

 forudsætningerne nemlig ændret sig meget, idet det færøske landsstyre, for så  

 vidt angår lokalsamfundet, i dag i mange henseender indtager en position, der  

 kan sammenlignes med den danske regerings i det danske samfund.
Når  

 landsstyret  

 har ansvaret for den samlede finanslov og de allerfleste sagsområder af  

 betydning for den økonomiske udvikling på Færøerne, er det også naturligt, at  

 landsstyret får adgang til beretninger, der afgives til Økonomi- og  

 Erhvervsministeriet angående de færøske finansielle institutioner.  

 Argumentationen vedrørende det grønlandske samfund er den samme.
 De oplysninger, der tilstilles landsstyrerne, kan som  

 anført begrænses til de færøske og de grønlandske finansielle institutioner,  

 idet der ikke er noget behov for at få forelagt materiale angående de danske  

 finansielle institutioner, der med deres virksomhed kun har en meget  

 begrænset  

 indflydelse på den færøske og den grønlandske økonomi.
 Da der på Færøerne og i Grønland er udbredt enighed om, at  

 ændring af lovgivningen på dette område er absolut nødvendig og må anses for  

 et  

 naturligt led i den naturlige proces med henblik på at overtage ansvaret for  

 en  

 stadig større del af den økonomiske udvikling i det færøske og i det  

 grønlandske samfund, håber forslagsstillerne, at der blandt folketingets  

 medlemmer og partier er sympati for og tilslutning til en sådan ændring i  

 lovgivningen.
Skriftlig fremsættelse Tórbjørn Jacobsen  

  

  

 (TF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om videregivelse af oplysninger fra Finanstilsynet til  

 det  

 færøske landsstyre og det grønlandske landsstyre angående de færøske og  

 grønlandske finansielle institutioners virksomhed.
(Beslutningsforslag nr.
B 90).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
