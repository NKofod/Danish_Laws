 Uddannelsessøgende, der modtog hjælp efter bistandslovens § 42, stk.
 1, var berettigede til hjælp til betaling af studierejser, som indgik  

 som rimeligt og naturligt led i studieforløbet, med et beløb svarende til  

 halvdelen af rejseudgiften.
 REDEGØRELSE FOR SAGEN:
3 pædagogstuderende, der modtog hjælp til uddannelsen efter bistandslovens  

 § 42, stk. 1, søgte om hjælp til betaling af studierejser.
Rejserne var  

 obligatoriske led i de pågældende uddannelser.
Kommunen afslog at yde hjælp og oplyste, at baggrunden herfor var to  

 skrivelser fra indenrigsministeriet af 29, februar 1980 og 30. april 1980 om  

 kommunale besparelser.
Kommunen havde herefter besluttet at være  

 tilbageholdende med ydelse af hjælp til betaling af studierejser, således at  

 der kun ydedes hjælp hertil, hvis ganske særlige forhold talte derfor i den  

 enkelte sag.
 AFGØRELSEN, DER KLAGES OVER:
Amtsankenævnet pålagde kommunen at yde de tre ansøgere hjælp til de  

 omhandlede studierejser.
Nævnet lagde vægt på, at rejserne indgik som  

 obligatoriske led i undervisningen.
 KLAGEN TIL ANKESTYRELSEN:
Socialudvalget henviste til, at det i indenrigsministeriets skrivelser  

 bl.a. var anført, at tekniske og fagligt betonede retningslinier, som fra  

 centralt hold er udsendt i form af vejledninger, råd, anbefalinger og  

 lignende, af kommuner i visse tilfælde opfattes som bindende forskrifter,  

 uden at dette har været eller er hensigten.
Indenrigsministeriet har  

 understreget, at kommunalbestyrelser bør sikre, at det i hvert enkelt  

 tilfælde nøje vurderes, hvorvidt udgifterne til opfyldelsen af sådanne  

 retningslinier står i et rimeligt forhold til det hensyn, som  

 retningslinierne tager sigte på.
 ANKESTYRELSENS OVERVEJELSER:
 Ankestyrelsens hidtidige praksis på området fremgår af SM meddelelse nr.  

 0-72-78.
 Ankestyrelsen lagde vægt på, at bemærkningerne om hjælp til studierejser i  

 pkt. 8 i socialministeriets cirkulære af 30. marts 1976 er gentaget uændret i  

 cirkulæret efter en ændring af dette ved cirkulære af 17. oktober 1980.
Ankestyrelsen fandt herefter ikke grundlag for en ændring af den hidtidige  

 praksis.
Der skulle herefter ydes hjælp til betaling af studierejser, der  

 indgik som et rimeligt og naturligt led i studieforløbet, og hjælpen blev  

 fastsat til et beløb svarende til halvdelen af rejseudgiften, således at  

 hjælpen blev ydet som et led i den hjælp, der iøvrigt blev ydet til  

 uddannelsen efter bistandslovens § 42.
 ANKESTYRELSENS AFGØRELSE:
 Ankestyrelsen fandt således, at der skulle ydes hjælp til studierejserne  

 med et beløb svarende til halvdelen af rejseudgiften.
