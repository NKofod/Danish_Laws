Ydelser der er omfattet af momslovens § 13,  

 stk. 1, nr. 1 og nr. 2 De ydelser, der er tale om, er afgivelse af visse  

 lægeerklæringer, levering af arbejdspladsbeskrivelser og ydelser  

 præsteret af behandlingshjem.
Lægeerklæringer Told- og Skattestyrelsen har på baggrund af en  

 henvendelse fra en told- og skatteregion udtalt, at speciallægers  

 udstedelse af lægeerklæringer til brug for forsikringsselskaber,  

 kommuner og lignende er omfattet af momspligten, jf. momslovens § 4.
Speciallægerne tilser ikke i denne forbindelse en  

 patient med henblik på behandling eller med henblik på  

 stillingtagen til eventuel behandling.
Det forudsættes således,  

 at der ikke består et patientforhold.
Styrelsen har herved lagt vægt på praksis  

 vedrørende tandlægers udstedelse af erklæringer til  

 forsikringsselskaber, jf.
Momsvejledning 1999 D.11.1. Sundhedsstyrelsen har  

 endvidere udtalt, at speciallægers erklæringsudstedelse til brug  

 for et forsikringsselskab ikke er omfattet af Sundhedsstyrelsens tilsyn.
Arbejdspladsbeskrivelser Der har været rejst spørgsmål, om de  

 arbejdspladsbeskrivelser, som fysio- og ergoterapeuter foretager, er  

 momspligtige.
 Told- og Skattestyrelsen har på denne baggrund  

 anmodet Sundhedsstyrelsen om en udtalelse vedrørende den  

 sundhedsfaglige karakter af de pågældende  

 arbejdspladsbeskrivelser.
 Sundhedsstyrelsen har udtalt, at generelle  

 arbejdspladsbeskrivelser ikke er omfattet af Sundhedsstyrelsens tilsyn.
 Det er herefter Told- og Skattestyrelsens opfattelse, at  

 der er tale om en momspligtig ydelse i henhold til momslovens § 4, medmindre  

 der er tale om fysio- eller ergoterapeutisk rådgivning som led i  

 behandling eller undersøgelse af en patient.
Behandlingshjem Told- og Skattestyrelsen har på baggrund af en  

 henvendelse fra en region udtalt, at de behandlinger, som udføres  

 på behandlingshjem for narkomaner, ludomaner og lignende, er omfattet  

 af momsfritagelsen i henhold til momslovens § 13, stk. 1, nr. 1.  

 Sundhedsstyrelsen finder således, at behandlingshjemmene udfører  

 "anden egentlig sundhedspleje".
