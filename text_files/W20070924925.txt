Landsskatteretskendelse vedr.
Salg af aktier - udstedende  

 selskab - reelt anset for salg direkte til tredjemand Klagen skyldes, at salg af aktier til det udstedende selskab er  

 anset for salg direkte til tredjemand, og avancen er således skattepligtig,  

 jf.  

 den dagældende aktieavancebeskatningslovs § 2, stk. 1.
Landsskatterettens afgørelse Skattemyndigheden har  

 forhøjet selskabets skattepligtige indkomst med 47.533.636 kr., idet  

 selskabet  

 er anset for skattepligtig af aktieavancen ved salg af aktier i C A/S, jf.  

 den  

 dagældende aktieavancebeskatningslovs § 2, stk. 1.
 Landsskatteretten stadfæster  

 afgørelsen.
Sagens oplysninger A A/S var i det omhandlede  

 indkomstår leverandør af systemløsninger enten ved direkte salg til kunder,  

 eller ved salg gennem dattervirksomheder, som udgør en betydelig del af  

 virksomhedens aktivitet.
Kundekredsen omfatter hospitalslaboratorier,  

 forskningsinstitutioner og farmaceutiske virksomheder.
 A A/S ejedes af B A/S og  

 havde en nominel aktiekapital pr. 31. december 2002 på nom. 61.682.000 kr.
 A A/S ejede salgs- og  

 produktionsselskaber mv. i Europa, samt i Australien, Japan, Canada og USA.
 Indkomståret omfattede  

 perioden fra 1. juli 2001 til 31. december 2002, således i alt 18 måneder.
 A A/S var i indkomståret  

 sambeskattet med et antal datterselskaber.
A A/S afstod sine aktier i  

 datterselskabet C A/S nom. 1.000.000 kr. ved at sælge aktierne tilbage til  

 det  

 udstedende selskab pr. 31. oktober 2001. Datterselskabet var ejet 100 pct. af  

 A  

 A/S.
Et amerikansk selskab, D, tegnede samtidig ny kapital i C A/S ved en  

 kapitalforhøjelse på nom. 1.000.000 kr.
 A A/S erhvervede oprindeligt  

 aktiekapitalen i C A/S i april 1999 for 1 USD, og foretog samtidig en  

 kapitaltilførsel ved konvertering af en fordring, således at den samlede  

 anskaffelsessum var 8.055.873 kr.
A A/S indtægtsførte den  

 regnskabsmæssige avance ved tilbagesalget af aktierne med 52.045.743 kr.
Ved  

 opgørelsen af den skattepligtige indkomst tilbageførtes beløbet på 52.045.743  

 kr., hvorefter beløbet herved ikke kom til beskatning.
 Ifølge referat af  

 ekstraordinær generalforsamling den 31. oktober 2001 i C A/S blev følgende  

 forslag  

 behandlet:
1. Forslag om  

 kapitalnedsættelse mod samtidig kapitalforhøjelse 2. Forslag om  

 kapitalforhøjelse med samme nominelle beløb som kapitalnedsættelsen, jf. pkt.  

 1.
 Det fremgår af referatet med  

 hensyn til pkt. 1, at aktiekapitalen foreslås nedsat med nom. 1.000.000 kr.  

 til  

 nom. 0 kr. i sammenhæng og betinget af vedtagelsen af dagsordenens pkt. 2 om  

 kapitalforhøjelse med nom. 1.000.000 kr. fra nom. 0 kr. til nom. 1.000.000  

 kr.
 Kapitalnedsættelsen sker til  

 kurs ca. 5.559, idet der udbetales i alt 55.593.903,80 kr.
 Udbetalingen af  

 nedsættelsesbeløbet skal ske umiddelbart efter, at indbetalingen fra  

 kapitalforhøjelsen er registreret i Erhvervs- og Selskabsstyrelsen.
 Det fremgår af referatet med  

 hensyn til pkt. 2, at aktiekapitalen foreslås forhøjet med 1.000.000 kr. fra  

 nom. 0 kr. til nom 1.000.000 kr., idet det bemærkes, at denne forhøjelse i  

 sin  

 helhed er betinget af vedtagelse af beslutning under dagsordenens pkt. 1.
Det fremgår endvidere, at  

 aktionærernes fortegningsret fraviges, idet samtlige aktier udstedt i medfør  

 af  

 kapitalforhøjelsen tilbydes D.
Tegningen skal ske til kurs ca. 5.665 og  

 foretages ved tegning på særskilt tegningsliste senest på datoen for  

 afholdelsen af generalforsamlingen.
Skattemyndigheden har anmodet  

 revisor om at opgøre avancen, såfremt A A/S afhændelse af aktierne i C  

 A/S  

 skal beskattes efter aktieavancebeskatningsloven.
Revisor har oplyst, at  

 avancen under de givne forudsætninger vil udgør 47.533.636 kr.
Skattemyndighedens afgørelse Selskabets skattepligtige  

 indkomst forhøjes med 47.533.636 kr., idet selskabet er anset for  

 skattepligtig  

 af aktieavancen ved salg af aktier i C A/S efter den dagældende  

 aktieavancebeskatningslovs § 2, stk. 1.
 Det er skattemyndighedens  

 opfattelse, at salget af nom. 1.000.000 kr. aktier i C A/S i skattemæssig  

 henseende reelt er sket fra A A/S til det amerikanske selskab D, hvorfor  

 reglerne i ligningslovens § 16 B og selskabsskattelovens § 13, stk. 1, nr. 2  

 ikke finder anvendelse.
 De foretagne dispositioner  

 omkring aktierne i C A/S, det vil sige tilbagesalget af aktierne til det  

 udstedende selskab, hvorefter kapitalen i det udstedende selskab nedsættes  

 med  

 henblik på udbetaling, som er betinget af en samtidig kapitalforhøjelse fra  

 D,  

 er efter skattemyndighedens opfattelse alene begrundet i skattemæssige  

 hensyn,  

 idet formålet med den anvendte model er undgåelse af  

 aktieavancebeskatningslovens regler om beskatning af aktieavance ved  

 afståelse  

 inden for 3 års ejertid, jf. den dagældende aktieavancebeskatningslovs § 2,  

 stk. 1.
 Beskatningen skal således  

 foretages i forhold til dispositionernes realindhold ud fra en samlet  

 vurdering,  

 hvorefter aktierne anses for afstået direkte til tredjemand.
 Avancen, som er opgjort af  

 revisor til 47.533.636 kr. er således skattepligtig efter den dagældende  

 aktieavancebeskatningslovs § 2, stk. 1, som var salget foregået direkte  

 mellem  

 A A/S og D.
Den dagældende  

 aktieavancebeskatningslovs § 2 omhandlede beskatning af fortjeneste af aktier  

 med en ejertid, der ikke oversteg 3 år.
Det er skattemyndighedens opfattelse,  

 at A A/S ikke har ejet aktierne i C A/S i over 3 år, idet aktierne anskaffes  

 i  

 april 1999 og sælges i oktober 2001.
 Der henvises til  

 SKM2005.235.VLR (TfS 2005, 490).
Klagerens påstand og argumenter Der nedlægges påstand om, at  

 skattemyndighedens forhøjelse tilsidesættes, og skatteansættelsen sker som  

 selvangivet.
 Uenigheden vedrører  

 spørgsmålet om, hvorvidt den af A A/S foretagne afståelse af aktier i C A/S  

 pr.  

 31. oktober ved tilbageslag af aktier til det udstedende selskab skal  

 behandles  

 efter reglerne i den dagældende aktieavancebeskatningslov eller efter  

 reglerne  

 i ligningslovens § 16 B og selskabsskattelovens § 13, stk. 1, nr. 2.
 Det er repræsentantens  

 opfattelse, at afståelse skal behandles efter udbyttebeskatningsreglerne.
 Der er ikke hjemmel i  

 skattelovgivningen til at bortse fra gyldige selskabsretlige dispositioner.  

 Der  

 henvises til Højesterets dom i SKM2003.482.HR (TfS 2003, 889), hvor  

 Højesteret  

 fandt, at den i den pågældende situation anvendte fremgangsmøde var udtryk  

 for  

 en lovlig udnyttelse af en dengang gældende udtrykkelig undtagelse i  

 ligningslovens § 15 fra de almindelige regler om tab ved underskud i  

 forbindelse med ejerskifte.
 Tilsvarende i A A/S  

 situation gælder i medfør af ligningslovens § 16 B en udtrykkelig  

 undtagelsesbestemmelse  

 til stk. 1, hvorefter der skal ske udbyttebeskatning, medmindre der søges og  

 opnås dispensation til aktieavancebeskatning.
 Den i den foreliggende sag  

 valgte fremgangsmøde er med Højesterets ord udtryk for en legitim  

 skatteudnyttelse.
Der er således meget snævre  

 grænser for, i hvilket omfang lovlige selskabsretlige dispositioner kan  

 tilsidesættes i skatteretlig henseende ud fra en realitetsbedømmelse.
De  

 skattemæssige konsekvenser af en kapitalnedsættelse og en kapitalforhøjelse  

 er  

 udtømmende reguleret i ligningslovens § 16 B og selskabsskattelovens § 13.
Den af A A/S anvendte  

 fremgangsmåde har været offentligt kendt i en årrække og således været såvel  

 Folketinget, Skatteministeriet som de skatteansættende myndigheder bekendt,  

 uden  

 at der har været taget initiativ til lovændring eller udsendt meddelelse  

 eller  

 instruks til de skatteansættende myndigheder om, at fremgangsmåden ikke kunne  

 accepteres.
Der er derfor også tale om en praksisændring, som ikke kan  

 foretages med tilbagevirkende kraft.
Vestre Landsret har i sagen  

 SKM2005.235.VLR taget stilling til en tilsvarende situation.
Landsretten  

 fandt  

 under de i den pågældende sag gældende omstændigheder, at overdragelsen reelt  

 var sket til køber, således at overdragelsen til det udstedende selskab måtte  

 anses for gennemført alene for at undgå skat.
Overdragelsen fandtes således  

 ikke, uanset at det blev anerkendt, at de selskabsretlige dispositioner var  

 gyldige, at have karakter af en overdragelse af aktier til det udstedende  

 selskab, som efter udbyttebeskatningsreglerne var skattefri.
Vestre Landsret  

 motiverer dette med, at baggrunden for de særlige regler om salg til det  

 udstedende selskab efter forarbejderne må antages at have været at sikre, at  

 overdragelser, der reelt har karakter af udbytte, ikke beskattes lempeligere  

 end udbytte.
Selskabsskattelovens § 13, stk. 1, nr. 2, har efter Landsrettens  

 opfattelse karakter af en undtagelsesbestemmelse, som de er grundlag for at  

 fortolke snævert, herunder med hensyn til tilfælde, der reelt har karakter af  

 overdragelse til tredjemand.
 Repræsentanten er ikke enig i  

 Landsrettens standpunkt, der strider mod lovens klare ordlyd og mod hidtidig  

 praksis, uanset det af Landsretten anførte.
Landsskatterettens bemærkninger og begrundelse Det lægges til grund, at  

 uenigheden mellem A A/S og skattemyndigheden alene vedrører spørgsmålet om,  

 hvorvidt selskabets salg i indkomståret 2002 af aktierne i C A/S skal anses  

 for  

 sket enten til det udstedende selskab, C A/S, i hvilket tilfælde der ikke ses  

 at være uenighed om, at salget er omfattet af ligningslovens § 16 B, stk. 1,  

 eller til D i hvilket tilfælde der ligeledes ikke ses at være uenighed om, at  

 avance ved salget er skattepligtig efter den dagældende  

 aktieavancebeskatningslovs § 2, stk. 1.
Ud fra en samlet bedømmelse  

 anses der at være en sådan sammenhæng mellem de foretagne dispositioner  

 omkring  

 ændringerne af aktieforholdene i C A/S, at D A/S aktieafståelse i  

 skattemæssig  

 henseende reelt må anses for at være sket til D.
Det bemærkes herved, at det  

 må  

 lægges til grund, at tegningsbeløbet fra den indtrædende aktionær var  

 forudbestemt at skulle anvendes til udbetalingen til A A/S, hvorfor  

 dispositionen må anses uden risiko for denne, og at der i øvrigt ikke er  

 grundlag for at antage, at dispositionen var begrundet i forretningsmæssige  

 hensyn, men alene havde til formål at undgå den almindeligt gældende  

 aktieavancebeskatning ved et selskabs aktieafståelse inden for 3 års ejertid.
Retten kan derfor i  

 overensstemmelse med skattemyndighedens opfattelse tiltræde, at avancen ved  

 salget anses for skattepligtig efter den dagældende  

 aktieavancebeskatningslovs  

 § 2, stk. 1, jf.
SKM2005.235.VLR og SKM2006.91.ØLR.
 Skattemyndighedens afgørelse  

 stadfæstes derfor, idet det herved er lagt til grund, at der ikke er uenighed  

 om den beløbsmæssige opgørelse af avancen ved aktieoverdragelsen.
