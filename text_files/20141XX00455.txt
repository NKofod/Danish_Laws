Skriftlig fremsættelse (22. januar 2015) Ministeren for sundhed og forebyggelse (Nick Hækkerup):
 Herved tillader jeg mig for Folketinget at fremsætte:
Forslag til lov om ændring af lov om fremstilling, præsentation og salg af tobaksvarer (Forbud mod salg af løs snus og lignende tobaksprodukter i Danmark) (Lovforslag nr.
L 115) Med henblik på at bringe den danske retstilstand i fuld overensstemmelse med tobaksvaredirektivet foreslås en justering af tobaksvareloven, således at detailsalg af snus i løs vægt og lignende tobaksprodukter, der er bestemt til oral indtagelse, og som hverken ryges eller tygges, forbydes i Danmark.
Lovforslaget har således til formål at indføre et fuldstændigt forbud mod at salg af snus til oral indtagelse i Danmark.
 Ændringerne træder ifølge lovforslaget i kraft den 1. januar 2016.
 Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.
