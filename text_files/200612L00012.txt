Fremsat den 4. oktober 2006 af  

 undervisningsminister Bertel Haarder Forslag til Lov om ændring af lov om statens uddannelsesstøtte (SU-loven) (Ophævelse af  

 revisionsbestemmelse om tillæg til uddannelsessøgende i videregående  

 uddannelse  

 med varig funktionsnedsættelse) § 1 I lov nr. 1225 af 27. december 2003 om ændring af lov  

 om statens uddannelsesstøtte foretages følgende ændring:
 1.  


  

 § 2, stk. 3,  

  

 ophæves.
§ 2 Loven træder i kraft den 1. januar 2007.
Bemærkninger til lovforslaget Almindelige bemærkninger 1. Lovforslagets baggrund.
 Ved lov nr. 1225 af 27. december 2003 om ændring af lov om  

 statens uddannelsesstøtte indførtes et tillægsstipendium til  

 uddannelsessøgende  

 i videregående uddannelser med varig funktionsnedsættelse.
 Tillægsordningen, der trådte i kraft den 1. august 2004, blev  

 indført, fordi visse handicappede uddannelsessøgende har en begrænset evne  

 til  

 at påtage sig et erhvervsarbejde og derfor ikke som andre uddannelsessøgende  

 kan supplere deres uddannelsesstøtte (SU) med indtægter fra erhvervsarbejde.  

 Uddannelsessøgende med handicap var tidligere henvist til at søge kommunernes  

 socialforvaltninger om økonomisk støtte efter revalideringsbestemmelserne.  

 Dette  

 betegnes som det dobbelte optag, fordi den uddannelsessøgende vurderes både  

 ud  

 fra studieegnethed og mulighederne for efterfølgende beskæftigelse.  

 Tillægsordningen  

 har til formål at afskaffe dette såkaldte dobbelte optag på videregående  

 uddannelser og derved ligestille handicappede uddannelsessøgende med andre  

 uddannelsessøgende med hensyn til valg af uddannelse.
Forslag om ændring af lov om statens uddannelsesstøtte (Folketingstidende  

 2003-04: Folketingets Forhandlinger spalte 2438, 3457, 3791, tillæg A spalte  

 2576, tillæg B spalte 571 og tillæg C spalte 275), blev fremsat den 13.  

 november 2003 som lovforslag nr.
L 81, og vedtaget, jf. lov nr. 1225 af 27.  

 december 2003. Lovforslaget blev sendt i høring samtidig med fremsættelsen  

 for  

 Folketinget.
Det fremgik af høringssvarene, at det i praksis ville være  

 forbundet med en vis usikkerhed at afgrænse personkredsen for ordningen og  

 graden  

 af begrænsningerne i arbejdsevnen.
På den baggrund fremsatte  

 undervisningsministeren et ændringsforslag om lovrevision af bestemmelserne  

 om  

 tillægsstipendium, jf. betænkning over forslag til lov om ændring af lov om  

 statens  

 uddannelsesstøtte (lovforslag L 81), afgivet af Uddannelsesudvalget den 11.  

 december 2003.
 Lovforslaget fremsættes med henblik på at ophæve revisionsbestemmelsen.
2. Lovforslagets indhold Tillægsordningen til uddannelsessøgende i videregående uddannelser  

 med varig funktionsnedsættelse trådte i kraft 1. august 2004 og har den 31.  

 juli 2006 således fungeret i 2 år.
Efter § 2, stk. 3, i lov nr. 1225 af 27. december 2003 om  

 ændring af lov om statens uddannelsesstøtte skal der senest i folketingsåret  

 2006-2007  

 fremsættes forslag til revision af bestemmelserne om tillæg til  

 uddannelsessøgende  

 med varig funktionsnedsættelse.
Herunder skal det vurderes, om målene med  

 ordningen, navnlig i forhold til personkredsen for ordningen og  

 arbejdsevnekriteriet,  

 er nået.
I henhold til bemærkningerne i udvalgsbetænkningen til  

 forslaget om en revisionsbestemmelse er der udarbejdet statusrapport af 24.  

 november 2005 om erfaringer fra det første år.
Statusrapporten blev sendt i  

 høring  

 den 22. marts 2006.
I perioden fra den 1. august 2004 til den 31. juli 2005 havde  

 581 studerende søgt om handicaptillæg.
Heraf fik 352 studerende tildelt et  

 tillæg, mens 153 studerende fik afslag.
Af de resterende bortfaldt 42  

 ansøgninger,  

 bl.a. fordi de pågældende havde fået revalideringsydelse, og 34 ansøgninger  

 var  

 fortsat under behandling den 31. juli 2005. Ankenævnet for Uddannelsesstøtten  

 har i ordningens første år behandlet 24 klager over afslag på handicaptillæg,  

 hvoraf 20 afslag blev stadfæstet.
 De indkomne høringssvar har ikke givet anledning til at foreslå  

 ordningen med handicaptillæg til videregående uddannelser ændret.
Opgørelsen af ansøgninger og tildelinger for ordningens andet  

 år, dvs. fra den 1. august 2005 til den 31. juli 2006 viser, at der er  

 truffet  

 afgørelse i 698 ansøgninger om handicaptillæg.
Af disse er 467 resulteret i  

 tildeling af et tillægsstipendium på baggrund af en individuel  

 arbejdsevnevurdering.
I ordningens andet år har Ankenævnet for  

 Uddannelsesstøtten behandlet 31 klager over afslag på handicaptillæg, hvoraf  

 28  

 afslag blev stadfæstet.
 Med de visitationskriterier og den særlige  

 arbejdsevnevurdering, der er udviklet for ordningen, har det i lovforslag L  

 81 anførte  

 antal personer på 500-600 således modtaget handicaptillæg i ordningens andet  

 år.  

 Visitationskriterierne fremgår af vejledning VEJ nr. 62 af 3. juni 2004.
 87 procent af de klager over afslag, der i ordningens 2-årige  

 periode er blevet indbragt for Ankenævnet for Uddannelsesstøtten, er blevet  

 stadfæstet  

 af ankenævnet.
 På det grundlag foreslås revisionsbestemmelsen ophævet.
3. Økonomiske og administrative konsekvenser  

 for stat, kommuner og amtskommuner Lovforslaget har ingen økonomiske eller administrative  

 konsekvenser for stat, kommuner og amtskommuner.
4. Økonomiske og administrative konsekvenser  

 for erhvervslivet Lovforslaget har ingen økonomiske eller administrative  

 konsekvenser for erhvervslivet.
5. Miljømæssige konsekvenser Lovforslaget har ingen miljømæssige konsekvenser.
6. Administrative konsekvenser for borgerne Lovforslaget har ingen administrative konsekvenser for  

 borgerne.
7. Forholdet til EU-retten Lovforslaget indeholder ikke EU-retlige aspekter.
8. Høring Amtsrådsforeningen, Center for Ligebehandling af Handicappede,  

 Center for små handicapgrupper, Danske Studerendes Fællesråd (DSF),  

 Datatilsynet,  

 De Samvirkende Invalideorganisationer, Det Centrale Handicapråd, Foreningen  

 af  

 Universitets- og Handelshøjskolestuderende (FHS), Frederiksberg Kommune,  

 Interesseorganisationen  

 for Handelsskolernes Ledelse (HFI), Kommunernes Landsforening, Københavns  

 Kommune,  

 Lærerseminariernes Rektorforsamling, Lærerstuderendes Landskreds, Nævnet for  

 støtteberettigende uddannelser i udlandet, Pædagogstuderendes  

 Landssammenslutning, Pædagogseminariernes Rektorforsamling, Rektorkollegiet,  

 Rektorforsamlingen  

 for de Sociale Højskoler, Rektorforsamlingen for Sygeplejerskeuddannelsen,  

 Rektorforsamlingen  

 for Teknika, Rigsrevisionen og SU-rådet.
Vurdering af konsekvenser af lovforslag Positive konsekvenser/mindre udgifter Negative konsekvenser/merudgifter Økonomiske og administrative konsekvenser for stat,  

 kommuner og amtskommuner Ingen Ingen Økonomiske og administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Det foreslås, at revisionsbestemmelsen ophæves, dels fordi de  

 indkomne høringssvar til statusrapporten ikke har givet anledning til at  

 foreslå  

 ordningen ændret, dels fordi den i lovforslag nr.
L 81 til ændring af  

 SU-loven,  

 jf. lov nr. 1225 af 27. december 2003, forventede personkreds har fået  

 bevilget  

 handicaptillæg på baggrund af ordningens visitationskriterier og den særlige  

 arbejdsevnevurdering.
Til § 2 Det foreslås, at ophævelsen af revisionsbestemmelsen træder i  

 kraft den 1. januar 2007.
Bilag 1 Lovforslaget sammenholdt med gældende lov Gældende formulering Lovforslaget § 2.
 Stk. 3.  

  

 Forslag om  

 revision af denne lovs § 1, nr. 1, 8, 11, 16-18, 22 og 23, fremsættes for  

 Folketinget senest i folketingsåret 2006-07.
 Ophæves.
