 Ved kgl. resolution af 5. august 1965 har Danmark ratificeret den under 9.  

 juni 1965 i Bonn undertegnede overenskomst mellem Danmark og  

 Forbundsrepublikken Tyskland om afgrænsningen af den kontinentale sokkel i  

 Nordsøen i kystområdet.
 Overenskomsten med en til denne hørende protokol har følgende ordlyd:
 Overenskomst mellem Kongeriget Danmark og Forbundsrepublikken Tyskland om  

 afgrænsningen af den kontinentale sokkel i Nordsøen i kystområdet.
KONGERIGET DANMARK og FORBUNDSREPUBLIKKEN TYSKLAND er I BETRAGTNING AF, at det er tiltrængt i området nærmest kysten ved aftale  

 at foretage en afgrænsning af den kontinentale sokkel i Nordsøen, der støder  

 op til deres højhedsområder, BLEVET ENIGE OM FØLGENDE:
 Artikel 1.
 Grænsen mellem den danske og den tyske del af Nordsøens kontinentale  

 sokkel forløber i området nærmest kysten i lige linie fra det i  

 grænsebeskrivelsen af 1921 nævnte punkt, i hvilket forlængelsen af linien  

 gennem Lists østre fyr og midtpunktet mellem Lists to vestre fyr når det åbne  

 hav, til punktet 55 grader 10' 03,4" N, 7 grader 33' 09,6" O som  

 angivet efter European Datum System (svarende til henholdsvis de danske  

 geografiske koordinater 55 grader 10' 01,1" N, 7 grader 33' 16,7" O  

 og de tyske geografiske koordinater 55 grader 10' 07,1" N, 7 grader 33'  

 07,7" O).
 Artikel 2.
 Denne overenskomst gælder også for Land Berlin, medmindre  

 Forbundsrepublikken Tysklands regering inden tre måneder fra overenskomstens  

 ikrafttræden har afgivet modstående erklæring over for Kongeriget Danmarks  

 regering.
 Artikel 3.
UDFÆRDIGET i Bonn, den 9. juni 1965, i  

 to originaleksemplarer på dansk og tysk, og således at hver tekst  

 har samme gyldighed.
 For Kongeriget Danmark:
Per Hækkerup For Forbundsrepublikken Tyskland:
Schroder Protokol til overenskomst mellem Kongeriget Danmark og Forbundsrepublikken  

 Tyskland om afgrænsningen af den kontinentale sokkel i Nordsøen i  

 kystområdet.
 De på tysk foranledning førte dansk-tyske forhandlinger angående  

 afgrænsningen af den ud for den danske og den tyske kyst liggende  

 kontinentale sokkel har vist, at der består afvigende opfattelser med hensyn  

 til grundsætningerne for afgrænsningen af den kontinentale sokkel i Nordsøen.  

 Der kunne kun nås til enighed om forløbet af sokkelgrænsen i området nærmest  

 kysten; med hensyn til grænsens videre forløb forbeholder hver kontraherende  

 part sig sit retsstandpunkt.
Med hensyn til den kontinentale sokkel ud for de over for hinanden  

 liggende Østersøkyster består der enighed om, at grænsen bestemmes efter  

 midterlinien.
I overensstemmelse hermederklærer de to kontraherende parter  

 ikke at ville gøre principielle indvendinger, når den anden kontraherende  

 part afgrænser sin del af den kontinentale sokkel i Østersøen på grundlag af  

 midterlinien.
UDFÆRDIGET i Bonn, den 9. juni 1965, i  

 to originaleksemplarer på dansk og tysk og således at hver tekst  

 har samme gyldighed.
 For Kongeriget Danmark:
Per Hækkerup Scrøder Ratifikationsinstrumenterne er blevet udvekslet i København den 26.
maj 1966, og overenskomsten er derefter trådt i kraft den 27. maj 1966.
 Udenrigsministeriet, den 11. juni 1966.
 Per Hækkerup.
 På nedenstående kort illustrerer liniestykket A-B den ved  

 overenskomsten fastlagte grænse mellem Kongeriget Danmarks og  

 Forbundsrepublikken Tysklands del af den kontinentale sokkel i Nordsøen i  

 kystområdet.
