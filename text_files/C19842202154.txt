(Til samtlige amtsråd og  

 kommunalbestyrelser) Hermed følger undervisningsministeriets cirkulære af 1. marts 1984 om  

 timelærere, vakancevikarer og vikarer i folkeskolen.
 I forhold til gældende regler er der ændringer i § 1, stk. 2, §§ 3, 11,  

 13-18, § 22, stk. 2, 4, 5 og 6, § 23, § 25, stk. 2, §§ 26-27, § 29, §§ 31-32,  

 § 36 og § 38, stk. 1.
 Vedrørende §§ 3, 14-18, § 22, stk. 5, § 27 og § 29, stk. 2, er disse  

 ændret efter drøftelse med Kommunernes Landsforening og Lærernes  

 Centralorganisation foranlediget af, at arbejdsgruppen vedrørende  

 afspadsering af overtimer inden for Lærernes Centralorganisations  

 forhandlingsområde i forbindelse med forhandlingerne om indførelse af en  

 afspadseringsordning i folkeskolen drøftede spørgsmålet om ændring af  

 tjenestetidsreglerne for faste vikarer.
 Vedrørende § 14, stk. 4, henledes opmærksomheden på, at der udover  

 aldersreduktion og timereduktion som følge af ferieforlængelse ikke ydes  

 andre timereduktioner.
 Vedrørende § 35 bemærkes, at undervisningsministeriets cirkulæreskrivelse  

 af 30. januar 1981 om barselsorlov m.v. for ansatte i folkeskolen, afsnit C,  

 hvorefter månedslønnede og løse vikarer og årsvikarer (faglærere) ikke  

 oppebærer løn under fravær på grund af barsel m.v., ikke finder anvendelse på  

 årsvikarer (faglærere).
 De øvrige ændringer er af redaktionel art.
 P.m.v.
 e.b.
Merete Møller fm.
