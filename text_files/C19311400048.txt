 I Henhold til § 37, Stk. 3 i Lov Nr. 98 af 31. Marts 1931 om Statens  

 Tjenestemænd fastsættes følgende Regler for Brugen af, Tilsynet med samt  

 Overlevering af de Statsskovvæsenets Tjenestemænd tillagte Tjenestejorder.
I.
Om Jordernes Behandling, Grundforbedring og Tilsynet hermed.
§ 1 Brugerne modtager de dem tillagte Tjenestejorder og i Forbindelse med  

 disse de vedkommende Vandledninger og Markhegn paa den nedenfor i § 5  

 bestemte Maade og har derefter at drive Jorden efter Reglerne for et  

 forstandigt Landbrug, saaledes at Jorden ikke misbruges eller vanrøgtes og  

 holdes fri for Senegræs, Tidsler og Frøukrudt i skadelig Mængde, samt at  

 vedligeholde Vandledningerne og Hegnene, eller den dem efter  

 Hegnslovgivningen tilfaldende Andel af samme, paa forsvarlig Maade.
 Saafremt Tjenestejorden ikke bortforpagtes, jfr. § 3, skal Brugeren senest  

 1 Aar efter disse Reglers Ikrafttræden eller senest 1 Aar efter  

 Tjenestejordens Overtagelse til Direktoratet for Statsskovbruget, for  

 Skovfogeder og Plantøreres Vedkommende gennem Skovrideren og med dennes  

 Udtalelser i Sagen, indsende dels en Meddelelse om Besætningens Størrelse,  

 dels en Plan over den Drift, der agtes benyttet, saavel naar Jorgen agtes  

 dreven med Sædskifter som med vedvarende Græs og i begge Tilfælde med  

 Opgivende af, hvilke Mængder af Kunstgødning og naturlig Gødning der aarlig  

 agtes paaført Arealerne (Skifterne). Denne Driftsplan vil være at approbere  

 af Direktoratet og væsentlige Afvigelser fra Planen maa kun foretages efter  

 indhentet Approbation.
 Tilsynet med, at Tjenestejorderne holdes i forsvarlig Drift, paahviler  

 Tjenestemandens Foresatte.
I hvert Aars December Maaned indsender Skovriderne for Skovridergaardenes  

 Vedkommende en Indberetning om Besætningens Størrelse og, saafremt Bruget  

 ikke drives med fuld Besætning, om den paa Jorden anvendte Gødning.
Samtidig  

 maa der ske Indberetning til Direktoratet om, at Skovrideren har kontrolleret  

 Besætningen paa og Gødskningen af Skovfogedstederne.
 Hø, Halm og Gødning maa ikke sælges uden særlig indhentet Tilladelse.
 Tjenestejorder der drives med Sædskifter maa ikke uden indhentet  

 Approbation udlægges overvejende med vedvarende Græs, og en Plan for  

 Udlægningen indeholdende Bestemmelser om Gødningsmængder samt med Opgivende  

 af de Frøblandinger, der agtes anvendt ved Udlægget, maa forud indsendes til  

 Direktoratets Approbation.
 En Tjenestemand, hvis Tjenestejord, hvad enten han driver den selv eller  

 har bortforpagtet den, af Direktoratet under Tilkaldelse af to  

 Landbrugskyndige findes at være udpint eller forringet ved Senegræs, Tidsler  

 og Frøukrudt i betydelig Mængde, kan tilpligtes at bringe Jorden i forsvarlig  

 Drift indenfor en kortere Aarrække og hæfter herfor ved Forflyttelse ligesom  

 hans Bo ved Dødsfald.
Det samme gælder for de Tjenesteboligerne tillagte Haver - jfr.
Regler af  

 2. Februar 1924 for Vedligeholdelse af Tjenestemandsstederne § 2, Stk. 2 og §  

 5, Stk. 3 - der tillige er underkastede Tilsyn af Tjenestemandens Foresatte.
§ 2 Foretages der for Statskassens Regning Grundforbedring (Mergling, Dræning  

 og lign.) af Tjenestejord, vil der være at foretage en ny Vurdering af  

 Jordlodsfradraget, der fastsættes saaledes, at Brugeren udover det tidligere  

 Jordlodsfradrag maa forrente og amortisere den paa Tjenestejorden anvendte  

 Grundforbedringskapital i Løbet af en af Landbrugsministeriet for hvert  

 enkelt Tilfælde fastsat Aarrække.
Ønsker en Bruger for egen Regning at grundforbedre den ham tillagte  

 Tjenestejord, kan han sikres mod at miste Nytten af den derpaa anvendte  

 Bekostning i Tilfælde af snarlig Afgang derved, at Landbrugsministeriet,  

 efter at have approberet Plan for og Overslag over Arbejdet, og efter at  

 dettes forsvarlige Udførelse er blevet kontrolleret paa Tjenestemandens  

 Bekostning og paa den af Ministeriet for hvert enkelt Tilfælde efter  

 Direktoratets Indstilling fastsatte maade kan bestemme, at Brugeren eller  

 hans Bo i Tilfælde af Afgang i Løbet af de næste 10 Aar, for Dræningsarbejder  

 15 Aar, efter Arbejdets Udførelse kan fordre sig godtgjort af Staten saa stor  

 en Del af Udgiften, som svarer til Forholdet mellem de tilbageværende  

 Maaneder af Perioden og hele Perioden.
Det skal da ved Opslag af paagældende  

 Stilling paalægges Efterfølgeren at afdrage det af Staten udrerede Beløb og  

 forrente den til enhver Tid resterende Del med 5 pCt. p.a.
I den paagældende  

 Periode maa Fradraget efter Tjenestemandslovens § 37, Stk. 1, fastsættes  

 saaledes, at den Merværdi, som Grundforbedringen udgør for Tjenestejorden,  

 kommer Brugeren til gode.
§ 3 Bortforpagtning af Tjenestejorder maa kun finde Sted med  

 Landbrugsministeriets Tilladelse for hvert enkelt Tilfælde.  

 Forpagtningskontrakten, der skal indeholde en Plan for Driften, og mulig  

 senere Forandringer i Kontrakten skal approberes af Ministeriet, og  

 Tjenestemanden beholder overfor dette det fulde Ansvar for Tjenestejordens  

 forsvarlige Drift og Vedligeholdelse og for Vedligeholdelsen af de Bygninger  

 og Bygningsdele, der maatte være indbefattede under Forpagtningen, ligesom  

 der paahviler ham eller hans Bo Overleveringspligt efter de i § 5 anførte  

 Regler eller i Henhold til Forpagtningskontraktens Bestemmelser, efter som  

 Forpagtningen ophører ved Brugerskifte eller vedvarer udover dette.
 Udover den af Ministeriet approberede Kontrakt maa der ikke mellem  

 Tjenestemanden og Forpagteren træffes nogen som helst mundtlig eller  

 skriftlig Aftale angaaende Ydelser eller Vederlag af nogen Art.
 Hvis der i Forpagtningskontrakten indeholdes Bestemmelser om  

 Gødningsmængder, skal Forpagteren hvert Aar i December Maaned gennem  

 vedkommende Tjenestemand, for Skovfogedstederne og Plantørstederne til  

 Skovrideren, for Skovridergaardene til Direktoratet indsende Indberetning om  

 Besætningens Størrelse og de anvendte Gødningsmængder, jfr. § 1, Stk. 5.
II.
Overlevering af Tjenestejorder.
§ 4 Ved Overlevering af Tjenestejorderne foranlediger den afgaaede Brugers  

 nærmeste Foresatte efter Aftale med ham eller hans Efterladte eller paa anden  

 Maade, at det fornødne med Hensyn til Driften varetages, indtil Eftermanden  

 tiltræder.
Saa snart Eftermanden tiltræder, foregaar Overleveringen af  

 Jorderne med Vandledninger og Markhegn og Opgørelse af det gensidige Forhold  

 vedrørende Udredelsen af Skatter og Afgifter af Jorderne.
 Hermed forholdes paa følgende Maade:
 Formanden (eller den Befuldmægtigede for hans Bo) og Eftermanden  

 tilligemed 2 landbrugskyndige Mænd, hvoraf hver af Parterne antager een,  

 afholder en Forretning paa Stedet og søger derved at komme til Enighed om  

 Afgørelsen af samtlige Punkter under Iagttagelse af nedenstående Regler, jfr.  

 § 5. Opnaas Enighed ikke, afgør de to Landbrugskyndige i Forbindelse med en  

 Opmand, der vælges af Direktoratet, Sagen ved Voldgift.
 Eventuel Godtgørelse til de to Landbrugskyndige afholdes af Parterne, til  

 Opmanden af Direktoratet.
 Ved Overlevering af Tjenestesteder, hvortil kun hører et mindre Vænge,  

 eller hvor Jorden er udlagt i sin Helhed med vedvarende Græs, kan dog  

 Tilkaldelse af to landbrugskyndige Mænd undlades, naar Formanden og  

 Eftermanden er enige derom samt om de nærmere Vilkaar for Overleveringen  

 (jfr. § 5), hvilket da bliver at anføre i Overleveringsforretningen.
 Ved Overleveringen af Tjenestejorden til Plantør- og Skovfogedsteder skal  

 Skovrideren lede Forretningen og derved paase, at de givne Forskrifter  

 iagttages.
 Genpart af Overleveringsforretningen indsendes inden 4 Dage til  

 Direktoratet.
§ 5 1. Overlevering af Markerne i Sædskiftet (herunder  

 Kartoffel- og Roemarker).
 Ved Overlevering modtager Eftermanden Markerne i Sædskiftet med de paa  

 samme staaende Afgrøder og godtgør Formanden samtlige efter sidste Høst paa  

 disse anvendte Dyrkningsomkostninger (herunder Skræl- og Dybpløjning,  

 Harvning og Tromling, Værdien af Saasæd, udsaaet Kunstgødning,  

 Saaningsudgifter, Gødningskørsel, Udtynding af Roer og Rensning i Roemarken  

 o.s.v., eventuelt Høstningsomkostninger), jfr. dog 2,5. Stk., alt under  

 Forudsætning af, at alle forhaandenværende Arbejder, særlig ved Overlevering  

 i Saatid og Høsttid er udført rettidigt; er dette ikke Tilfældet fastsætter  

 de tilkaldte landbrugskyndige Mænd Dyrknings- eller Høstningsomkostningerne i  

 Forhold hertil.
 Hvis Vintersæden er saaet efter Brakbehandling af Skiftet godtgøres  

 tillige samtlige Udgifter til denne.
 Saafremt Afgrøderne maatte være indavlede, skal tilstedeværende  

 beholdninger af Kærne, Hø og Rodfrugter overtages af Eftermanden til Egnens  

 almindelige Handelsværdi fastsat af de tilkaldte landbrugskyndige Mænd -  

 forudsat at Afgrøderne er velindavlede - uden Hensyn til de derpaa anvendte  

 Dyrknings- og Høstningsomkostninger.
Al Halm (ogsaa Langhalm) og Gødning forbliver ved Stedet uden Godtgørelse,  

 dog skal Eftermanden, forsaavidt Formanden bevislig har indkøbt Halm, som ved  

 Overleveringen maa anses for at være til Stede, tilsvare Formanden en  

 passende Erstatning for samme.
Formanden er pligtig til som Minimum at  

 aflevere et saa stort Kvantum Halm, som af de landbrugskyndige Mænd efter  

 Egnens Forhold skønnes at være fornødent til Fodring og Strøelse indtil Høst  

 for en til Jordloddens Størrelse svarende normal Besætning, og er saadanne  

 Beholdninger ikke til Stede svares en af de landbrugskyndige Mænd fastsat  

 Erstatning til Eftermanden.
For Græsmarker i Sædskiftet forholdes som ovenfor, idet dog kun Græs- og  

 Kløverfrøets Værdi, Udsaaningsudgiften samt Udgift til Kunstgødning og dennes  

 Spredning samt eventuel Udkørsel af Ajle kan fordres erstattet.
Saafremt  

 Arealet eller Dele heraf har været afgræsset eller høstet (1. Slæt),  

 reduceres Godtgørelsen forholdsvis ved Skøn.
 2. Overlevering af varige Græs- og Lucernemarker  

 udenfor Sædskiftet.
 Ved Overlevering modtager Eftermanden disse marker og erstatter Formanden  

 i det første Aar efter Udlægget, regnet fra 1. Maj, hans Udgifter til Græs og  

 Hvidkløver- eller Lucernefrø ved Markens Udlægning.
 Saafremt en saadan Mark har været udlagt uden Dæksæd erstattes desuden  

 Dyrkningsomkostningerne, jfr. 1.
I det andet Aar efter Udlægget - ogsaa regnet fra 1. Maj - erstatter  

 Eftermanden Formanden 1/3 af hans nævnte Udgifter alt forudsat, at Marken ved  

 Udlægget har været saa ren, at den vedvarende Græsgang kan forventes at  

 afgive god Græsning i en Aarrække.
I modsat Fald reduceres Godtgørelsen efter  

 Skøn.
Ved Overlevering i Tiden 1. Maj - 1. Oktober vil Eftermanden, for hver  

 Maaned der er tilbage af nævnte Tidsrum, have at erstatte Formanden 1/5 af  

 Udgifterne til den udbragte Gødning og dennes Udsaaning.
Eftermanden er  

 pligtig til for Resten af Tiden fra 1. Maj - 1. Oktober at respektere  

 Formandens indenfor Kalenderaaret trufne Dispositioner og Aftaler med andre  

 angaaende Græsningen og har Krav paa 1/5 af Indtægterne ved Græsningen for  

 hver Maaned, der er tilbage af førstnævnte Tidsrum.
 Saafremt Afgrøderne saavel i Sædskiftet som i varige Skifter skønnes at  

 være væsentlig ringere end Aarets Gennemsnit paa Egnen, alt set i Forhold til  

 Tjenestejordens Kvalitet og Beliggenhed, eller saafremt Jordens Behandling er  

 mangelfuld, skal de Dyrkningsomkostninger, som Eftermanden skal godtgøre,  

 reduceres i tilsvarende Grad, ligesom Jordernes Behandling, udover hvad et  

 forstandigt Landbrug kræver, ikke kan fordres erstattet.
 Eftermanden er ikke pligtig til at godtgøre større Dyrkningsomkostninger  

 paa en Afgrøde til Frøavl end til en almindelig Afgrøde.
 Mangler ved Vandledningerne og Markhegnene erstatter Formanden efter de  

 Landbrugskyndiges Taksation; hvad der er plantet paa Hegnene hører til Stedet  

 uden Godtgørelse og maa ikke borttages af Formanden.
 Ved Overlevering bliver det tillige af de Landbrugskyndige at efterse, at  

 Haverne er vedligeholdt i den Stand, som Aarstiden kræver (vintergravede  

 eller pløjede, uden Ukrudt i skadelig Mængde o.s.v.).
 Mangler i saa Henseende godtgøres Eftermanden af Formanden, saafremt denne  

 sidste ikke foretrækker selv at lade de fornødne, manglende Arbejder udføre,  

 jfr. iøvrigt Reglerne af 2. Februar 1924 om Overlevering af Tjenesteboliger §  

 5, 3. og 4. Stk.
§ 6 Løbende Skatter og andre Tjenestemanden paahvilende Afgifter vedrørende  

 Tjenestejorden overtager Eftermanden i Forhold til den Tid, som ved  

 Overleveringstiden er tilbage af det Tidsrum, for hvilket Afgifterne løber.
 Er en afgifts Beløb ved Overleveringstiden ikke bekendt, lægges det Beløb,  

 der er erlagt i den nærmest foregaaende Termin, til Grund for Beregningen.  

 For meget eller for lidt erlagt Beløb udlignes da senere ved Refusion.
§ 7 Forretninger og Voldgiftskendelser angaaende Overleveringen af Jorderne  

 indføres i den til Stedet hørende Synsprotokol, hvori tillige optages en  

 Beskrivelse af Jorderne, den i § 1 omtalte Driftsplan og overhovedet alt,  

 hvad der vedkommer Jorderne.
 III Overlevering af Brænde.
§ 8 Det i Behold værende til Tjenestemanden til nedsat Pris solgte Brænde,  

 skal i Tilfælde af Afgang forblive paa Stedet, og Eftermanden kan, om han  

 ønsker det, overtage det, mod at godtgøre Formanden Udgifterne til Indkøb,  

 Transport og Oparbejdning til rimelig Pris. Ønsker Eftermanden ikke at  

 overtage Brændet, skal Skovdistriktet overtage dette.
 Landbrugsministeriet, den 17. August  

 1931.
 P.M.V.
H.
Waage.
/J.
Wilcke.
