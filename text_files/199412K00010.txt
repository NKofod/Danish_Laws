Nr LSF 10 Forslag til Lov om ændring af lov om arbejdsløshedsforsikring m.v.  

 (Forhøjelse af satsen for laveste efterløn og overgangsydelse) Fremsat af Aage Frandsen (SF) Anne Baastrup (SF) Steen Gade (SF) Ole Sohn  

 (SF) den 12. oktober 1994 § 1 I lov om arbejdsløshedsforsikring m.v., jf. lovbekendtgørelse nr. 16 af  

 11. januar 1994, som senest ændret ved lov nr. 417 af 1. juni 1994, foretages  

 følgende ændringer:
1. I § 75d, stk. 3, ændres »82 pct.« til »90  

 pct.« 2. I § 75d, stk. 5, ændres »82 pct.« til »90  

 pct.« 3. I § 75d, stk. 6, ændres »82 pct.« til »90  

 pct.« 4. I § 75e, stk. 2, ændres »82 pct.« til »90  

 pct.« 5. I § 75e, stk. 4, ændres »82 pct.« til »90  

 pct.« 6. I § 75e, stk. 5, ændres »82 pct.« til »90  

 pct.« 7. I § 75i, stk. 4, ændres »82 pct.« til »90  

 pct.« § 2 Loven træder i kraft den 1. juli 1995.
Bemærkninger til lovforslaget Den lave efterlønssats er en af de allerlaveste ydelser i det sociale  

 system.
Og efterlønsmodtagere har ikke adgang til ret mange billig- eller  

 gratisydelser såsom billige buskort (dette i modsætning til pensionister).
Socialkommissionens rapport om de ældre viser, at enlige  

 efterlønsmodtagere på den lave sats kun har en indkomst på omkring halvdelen  

 af den, de havde som erhvervsaktive.
Det blev ikke bedre med skattereformen.  

 Ganske vist kunne de fleste efterlønsmodtagere lige holde skindet på næsen,  

 fordi satsen blev hævet fra 80 pct. til 82 pct. af højeste dagpengesats, men  

 de erhvervsaktive fik langt større beløb i skattelettelser.
SF mener, det er en helt urimelig behandling af en gruppe, der omfatter  

 mange lavtlønnede og nedslidte mennesker.
Det er mennesker, som i praksis  

 ofte er nødt til at gå på efterløn som 60-årige, fordi de ikke kan klare  

 arbejdsmarkedets opskruede tempokrav.
De, der er heldigere stillet og kan  

 klare at arbejde, til de er 63 år, belønnes derimod med efterløn på 100 pct.  

 dagpenge i op til 4 år.
Omvendt rammes grupper, der er nedslidte og udstødte i en yngre alder -  

 50-59 år - ekstra hårdt, idet de fra første dag får en overgangsydelse på kun  

 82 pct.
Når de bliver 60 år, ryger de straks ind på den lave efterlønssats.
SF ønsker derfor, at den lave efterlønssats og satsen for overgangsydelse  

 sættes op fra 82 pct. til 90 pct. fra den 1. juli 1995. Det skal nævnes, at  

 for et år siden fik SF gennemført en kontingentnedsættelse for  

 efterlønsmodtagere på den lave sats.
Det var et fremskridt, men naturligvis  

 langtfra nok.
Forslaget vil koste ca. 320 mio. kr. at gennemføre i 1995, mens  

 helårsvirkningen er ca. 640 mio. kr.
Med hensyn til finansieringen af de 320  

 mio. kr. fremgår den af SF's ændringsforslag til finansloven for 1995, men SF  

 er villig til at drøfte alternative finansieringskilder og finansieringen af  

 restbeløbet fra 1996 og frem.
En mulighed er satsreguleringspuljen, hvor der  

 er betydelige frie midler i 1996.
