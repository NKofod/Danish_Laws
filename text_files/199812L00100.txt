Fremsat den 25. november 1998 af  

 skatteministeren (Ole Stavad) Forslag til Lov om ændring af lov om  

 afgift af naturgas og bygas (Forlængelse af den midlertidige  

 lempelse for gasbaseret decentral kraftvarme) § 1 I lov om afgift af naturgas og bygas, jf. lovbekendtgørelse nr. 887  

 af 3. oktober 1996, som ændret bl.a. ved § 2 i lov nr. 450 af 10.  

 juni 1997 og senest ved §§ 2 og 3 i lov nr. 437 af 26. juni 1998,  

 foretages følgende ændringer:
 1. I § 31 indsættes som  

stk. 5:
» § 2 Loven træder i kraft den 1. januar 1999.
Bemærkninger til lovforslaget Almindelige bemærkninger Lovforslagets indhold Det foreslås, at den midlertidige lempelse af  

 reglerne for fordeling af naturgas mellem afgiftsfri gas til elfremstilling  

 og afgiftspligtig gas til varmefremstilling for decentrale  

 kraftvarmeværker videreføres uændret i perioden fra 1.  

 januar 1999 til 31. december 1999. Den gældende lempelse udløber  

 den 31. december 1998.
 Lempelsen forlænges med henblik på at  

 undgå højere varmepriser for kunder tilsluttet naturgasfyrede  

 decentrale kraftvarmeværker.
 Det foreslås, at lempelsen videreføres  

 uændret og fortsat er midlertidig, da det er regeringens  

 målsætning at finde en permanent og sammenhængende  

 løsning, der kan balancere de mange komplicerede hensyn, der findes  

 på gas- og kraftvarmeområdet.
 Lempelsen blev vedtaget i forbindelse med  

 forhøjelsen af afgiften på naturgas fra 1  

 øre/Nm3 til 123 øre/Nm3.  

 Forhøjelsen af afgiften på naturgas blev vedtaget i sommeren  

 1997 og efter EU-Kommissionens godkendelse sat i kraft 1. september 1998.
 Det var hensigten, at forhøjelsen af  

 afgiftssatserne for naturgas ikke skulle have virkning på  

 forbrugerpriserne for gas solgt via de regionale gasselskaber, men at den  

 højere afgift på gas alene skulle reducere gasselskabernes  

 ekstraordinært store dækningsbidrag ved salg af gas.
Det ekstraordinært store dækningsbidrag  

? den  

 såkaldte »skyggeafgift «
?  

 fremkom ved, at gas tidligere var belagt med ingen eller lav afgift.
Dette  

 var ikke kommet forbrugerne til gode, fordi gasselskaberne kunne sælge  

 gassen til en pris, som om der var afgift på uden, at man mistede  

 konkurrenceevne i forhold til afgiftsbelagt olie mv.
Forbrugerne oplevede  

 derfor ingen prisforskel mellem gas og olie.
I modsætning til en  

 egentlig afgift gik »skyggeafgiften«  

 imidlertid ikke i statens kasse, men i gasselskabernes kasse.
 Det viste sig imidlertid, at der kan være forskel i  

 den måde, gasmængderne bliver fordelt mellem eltarif og  

 varmetarif i kontrakterne mellem kraftvarmeværkerne og  

 gassælgerne, og den måde gassen i afgiftsmæssig henseende  

 fordeles mellem afgiftsfri gas til elfremstilling og afgiftspligtig gas til  

 varmefremstilling.
 Der var derfor et ønske om, at der ikke kunne  

 opkræves afgift af en større gasmængde end den,  

 gasselskaberne havde opkrævet »skyggeafgift « af.
 Før afgiftsforhøjelsen 1. september 1998 var  

 afgifterne så små, at forskellene mellem fordelingen efter  

 afgiftsreglerne og gaskontrakterne ikke spillede den store rolle.
 Hvis lempelsen ikke var blevet gennemført, ville  

 ændringerne i gasafgiftssatsen kunne have ført til, at  

 varmepriserne var steget, hvilket som nævnt ikke var hensigten med  

 afgiftsforhøjelsen, der alene sigtede på at reducere  

»skyggeafgiften«.
 Lempelsen blev gjort midlertidig, da den teknisk ikke var  

 optimal og ikke nødvendigvis ville passe ind i et mere  

 sammenhængende afgiftssystem.
 Teknisk set virker afgiftssystemet således, at der  

 betales afgift af hele gasforbruget, hvorefter de decentrale  

 kraftvarmeværker godtgøres den del af forbruget, som er  

 medgået til elfremstilling.
Lempelsen sker i form af, at kraftvarmeværkerne kan  

 vælge at betale afgift af den gasmængde, der efter  

 gaskontrakterne henregnes til varmefremstilling uanset lovens hovedregel.
Der  

 er dog fastsat en grænse, således at gassselskaberne og  

 varmeværket ikke ved en ændring af gaskontrakten kan aftale sig  

 til en lavere afgift end svarende til det, der fulgte af den daværende  

 og stadigt mest brugte kontrakt.
 Ved vedtagelsen af lempelsen i 1997 blev det understreget,  

 at den midlertidige lempelse skulle erstattes af et mere sammenhængende  

 system, der ikke ville give dårligere økonomiske vilkår  

 for den decentrale gasbaserede kraftvarme, end den midlertidige lempelse  

 indebar.
 Regeringen har endnu ikke afsluttet overvejelserne herom,  

 og derfor foreslås den midlertidige lempelse videreført i  

 yderligere et år.
 Lempelsen vil dog blive bragt til ophør i den  

 nuværende form, hvis en mere permanent løsning findes inden  

 udgangen af 1999.
Lempelsens omfang er på i gennemsnit 3-4 pct., dog  

 med variation.
For et gennemsnitligt værk nedsættes afgiften med  

 svarende til ca. 250 kr. inklusive moms for en kunde i et parcelhus.
Provenumæssige konsekvenser I forbindelse med vedtagelsen af lov nr. 443 af 10. juni  

 1997 tilkendegav regeringen, at den ville indføre permanente regler,  

 der svarer til den gældende midlertidige lempelse.
Set i forhold til  

 denne tilkendegivelse giver det lovforslag, hvor den gældende lempelse  

 blot forlænges med 1 år, ikke noget provenutab.
En  

 videreførelse af lempelsen er endvidere allerede indbudgetteret  

 på FFL 99.
 Hvis lempelsen ikke videreføres, vil statens  

 provenu stige med ca. 40 mill. kr. i 1999.
Økonomiske og administrative konsekvenser for  

 erhvervslivet Erhvervsøkonomiske konsekvenser Forslaget vurderes ikke at have økonomiske  

 konsekvenser for erhvervene af betydning.
Administrative konsekvenser Forslaget vurderes ikke at have administrative  

 konsekvenser for erhvervene af betydning.
Miljømæssige konsekvenser Forslaget vurderes ikke at have miljømæssige  

 konsekvenser.
Administrative konsekvenser for det offentlige Forslaget vurderes ikke at have administrative  

 konsekvenser af betydning Forholdet til EU-retten Det vurderes ikke, at en forlængelse af lempelsen  

 vil være omfattet af notifikationspligten efter EU s  

 statsstøtteregler.
Der er tale om en generel lempelse for alle  

 aftagere af varme, og virksomheder stilles således kun bedre i det  

 omfang, de aftager varme fra gasbaserede decentrale kraftvarmeværker,  

 hvor lempelsen har virkning.
Det vurderes, at lempelsen i sådanne  

 tilfælde vil holde sig indenfor grænsen i  »de minimis-reglen«, særligt, da lempelsen  

 højst løber et år.
De minimis-reglen indebærer, at  

 en enkelt virksomhed må modtage op til 100.000 ECU i statsstøtte  

 over en periode på 3 år uden, at dette skal anmeldes til  

 Kommissionen.
Sammenfatning af økonomiske og administrative  

 konsekvenser Vurdering af konsekvenser af lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen Bemærkninger til lovforslagets  

 enkelte bestemmelser Til § 1 Til nr. 1 Det foreslås, at den midlertidige  

 lempelse for gasbaseret decentral kraftvarme forlænges for perioden 1.  

 januar 1999 til 31. december 1999. Med lempelsen tillades, at de decentrale  

 kraftvarmeværker ved opgørelsen af den  

 godtgørelsesberettigede gasmængde kan anvende den  

 fordelingsnøgle, varmeværket og gassælgeren har fordelt  

 gasmængderne efter i gaskontrakterne.
Ved lempelsen gives dog valgfrihed, således at de  

 decentrale kraftvarmeværker også kan anvende de almindelige  

 regler efter naturgasafgiftsloven, der i visse tilfælde indebærer  

 en mildere beskatning end den fordelingsnøgle, varmeværket og  

 gassælgeren har fordelt gasmængderne efter i gaskontrakterne.
For  

 at undgå, at parterne måtte aftale sig til en anden fordeling end  

 den nuværende gængse fordelingsnøgle med henblik på  

 at reducere afgiften, foreslås det dog, at der i tilfælde, hvor  

 man anvender den mellem parterne aftalte fordeling, højst kan  

 opnå godtgørelse for en gasmængde svarende til den  

 producerede elmængde delt med 0,835.
Til § 2 Det foreslås, at lovforslaget  

 træder i kraft 1. januar 1999.
