I medfør af lov om Danmarks Forskningsråd og offentlige forskningsudvalg og ændring af lov om Forskningspolitisk Råd og forskningsråd, lov nr. 120 af 4. marts 1996, nedsættes Forsvarets Forskningsudvalg.
Formål og opgaver § 1.  Forsvarets Forskningsudvalg er rådgivende for  

 forsvarsministeren på det videnskabelige og forskningsmæssige område.
 Stk. 2.  Dette omfatter rådgivning om:
 Stk. 3.  Som led i rådgivningen følger udvalget  

 udviklingen inden for dansk og international forskning og inddrager herunder  

 evalueringsresultater.
 Stk. 4.  Forsvarets Forskningsudvalg rådgiver efter  

 anmodning Danmarks Forskningsråd om anliggender i relation til Danmarks  

 Forskningsråds opgaver.
 Stk. 5.  Forsvarets Forskningsudvalg kan udforme og  

 gennemføre forskningsprogrammer i samarbejde med forskningsrådene.
 § 2.  Forsvarets Forskningsudvalg skal tillige virke  

 til fremme af samarbejdet mellem den militære og den civile forskning og  

 herunder formidle støtte fra civile forskningsorganer til forsvarets  

 forskningsvirksomhed.
 Stk. 2.  Udvalget skal have indseende med den  

 forskningsmæssige virksomhed i forsvaret og i tilslutning hertil støtte og  

 vejlede Forsvarets Forskningstjeneste med henblik på udnyttelse af øvrig  

 forskningsvirksomhed.
 § 3.  Udvalget kan til støtte for sin virksomhed søge  

 bistand hos civile og militære myndigheder.
 § 4.  Emner af forskningsmæssig karakter kan  

 forelægges udvalget til udtalelse, ligesom udvalget selv kan tage initiativ  

 på forskningsmæssige områder, der skønnes af betydning for forsvaret.
§ 5.  Forsvarets Forskningstjenestes forslag til  

 årsprogram, forskningsplan, strategiplan m.v. forelægges udvalget specielt  

 med henblik på en faglig vurdering af forskningsvirksomheden.
Endvidere  

 fremsendes tjenestens årsberetning til forsvarsministeren med Forsvarets  

 Forskningsudvalgs bemærkninger hertil.
Organisation § 6.  Forsvarets Forskningsudvalg henhører under  

 forsvarsministeren og sammensættes af repræsentanter for videnskabelige  

 områder af særlig betydning for forsvaret samt af repræsentanter for  

 forsvaret.
 Stk. 2.  Udvalget består af en formand og 9 medlemmer.
Stk. 3.  Udvalgets formand og medlemmer beskikkes af  

 forsvarsministeren efter indstilling fra udvalget, for militære medlemmers  

 vedkommende dog efter indstilling fra Forsvarskommandoen.
De medlemmer, der  

 udpeges i deres videnskabelige egenskab, beskikkes efter forudgående  

 drøftelser med forskningsministeren.
Udvalgets formand og medlemmer beskikkes  

 for en periode af 4 år med mulighed for genbeskikkelse i 2 år.
I særlige  

 tilfælde kan forsvarsministeren forlænge den maksimale periode.
 Stk. 4.  Mindst et medlem af udvalget skal normalt  

 vælges fra kredsen af de til enhver tid siddende medlemmer af  

 forskningsrådene.
 § 7.  Udvalget udarbejder forslag til sin  

 forretningsorden, som skal godkendes af forsvarsministeren.
 Stk. 2.  Chefen for Forsvarets Forskningstjeneste  

 deltager normalt i rådets møder.
 Stk. 3.  Sekretariatsbistand til udvalget henlægges til  

 Forsvarets Forskningstjeneste.
 Stk. 4.  Udvalget er underkastet de for forsvaret  

 gældende sikkerhedsbestemmelser.
 Ikrafttrædelse mv.
 § 8.  Kundgørelsen træder i kraft den 1. juli 1997.  

 Samtidig ophæves Kundgørelse for Forsvaret B.2-2 af 1. juli 1989.
 P.M.V.
 E.B.
