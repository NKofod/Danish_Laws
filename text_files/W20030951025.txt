Landsskatteretskendelse af 30. september 2002 vedr.  

 Avancebeskatning  salg af jord fra landbrugsejendom As klage til Landsskatteretten skyldes, at han er anset for  

 skattepligtig af fortjeneste ved afhændelse af 20 ha jord fra ægtefællens  

 landbrugsejendom, jf. kildeskattelovens § 25 A.
Det fremgår af sagens oplysninger, at klagerens ægtefælle i 1976  

 købte en landbrugsejendom.
Ejendommen var oprindelig på 34,8078 ha, i 1993  

 blev  

 der eksproprieret ca. 9 ha til motorvej og i 1999 blev ca. 20 ha jord, uden  

 påstående bygninger, frasolgt.
Restejendommen blev herefter solgt til sønnen  

 med succession.
Klagerens ægtefælle har siden 1987 været beskæftiget som  

 sygehjælper / social- og sundhedsassistent.
Det frasolgte areal på 20 ha har  

 været udlejet til køberen for en vækstsæson ad gangen.
Der har ikke været  

 udfærdiget nogen skriftlig aftale herom.
Den resterende del af ejendommen med  

 påstående bygninger blev drevet af klageren med blandt andet ammekohold og  

 fedekalve.
Stuehuset blev anvendt som familiens bolig.
Indtægterne fra såvel  

 driften af ejendommen som udlejningen er gennem alle årene blevet beskattet  

 hos  

 klageren.
Skatteankenævnet har ved den påklagede afgørelse fundet, at det  

 er med rette, at fortjeneste opgjort efter ejendomsavancebeskatningslovens  

 regler ved afhændelse af 20 ha jord fra klagerens ægtefælles virksomhed, er  

 beskattet hos klageren, jf. kildeskattelovens § 25 A, stk. 1. Som begrundelse  

 herfor har skatteankenævnet bl.a. anført, at det gennem alle årene frem til  

 salget i 1999 er klageren der har medregnet driftsresultatet af  

 landbrugsvirksomheden, herunder indtægter ved udlejningen af de 20 ha jord, i  

 sin skattepligtige indkomst.
Hermed har klageren tilkendegivet, at det var  

 han,  

 der drev virksomheden.
Henset til at klageren gennem alle årene har  

 disponeret  

 over landbrugsvirksomheden og medregnet dens driftsresultat i sin  

 selvangivelse, må han også være den der rent faktisk har drevet hele  

 virksomheden, hvorefter han med rette beskattes af virksomhedens indkomst,  

 herunder fortjeneste opgjort efter ejendomsavancebeskatningsloven ved salg af  

 de 20 ha jord.
Klagerens repræsentant har overfor Landsskatteretten nedlagt  

 påstand om, at beskatning af ejendomsavancen sker hos klagerens ægtefælle i  

 overensstemmelse med det selvangivne.
Til støtte herfor har repræsentanten  

 bl.a. anført, at det var klagerens ægtefælle der i 1976 erhvervede adkomst  

 til  

 ejendommen.
Ejendommen blev drevet af klageren og hans ægtefælle samtidig  

 med,  

 at klageren havde kørsel med smågrise for slagteriet.
Fra 1985 har klageren  

 modtaget invalidepension på grund af svækkelse efter en pludselig  

 hjerneskade.  

 Fra 1987 har klagerens ægtefælle haft lønmodtagerindkomst.
Siden 1989 har der  

 været indtægt fra udlejning af jord samtidig med afkast fra en mindre  

 kødkvægbesætning.
Lejeindtægten er fejlagtig blevet beskattet hos klageren,  

 da  

 det ikke er sædvanligt, at landbrugsejendomme ejes af hustruen, når manden  

 driver den.
Det var oprindelig klageren der drev ejendommen, og ingen har  

 derfor tænkt på, at det var klagerens ægtefælle der var ejer og dermed rette  

 indkomstmodtager af lejeindtægten.
Avancen ved frasalg af jorden er  

 selvangivet  

 hos klagerens ægtefælle der havde adkomst på ejendommen, og derfor blev  

 betragtet som rette indkomstmodtagere, jf. kildeskattelovens §§ 4 og 24 A.  

 Til  

 støtte herfor henvises til den praksis, hvorefter den der oppebærer  

 indkomsten  

 skal beskattes af den.
Kildeskattelovens § 25 A, stk. 1, vedrører alene  

 løbende  

 indkomst, ikke alt indkomst der kan henføres til en erhvervsvirksomhed.
For så vidt angår de 20 ha jord der frasælges, har  

 repræsentanten anført, at den del af landbrugsejendommen ikke er drevet af  

 klageren, idet den har været udlejet til køberen.
Det forhold, at der er sket  

 fejlagtig beskatning af lejeindtægten hos klageren, bør ikke føre til en  

 fortsat fejlagtig beskatning hos ham af ejendomsavancen.
På salgstidspunktet  

 var der ingen aftale om drift af arealet, hvorefter kildeskattelovens § 25 A,  

 stk. 1, er uanvendelig i sagen.
 Landsskatteretten  

 bemærkninger :
 Det følger af kildeskattelovens § 25 A, stk. 1, at indkomst der  

 vedrører en erhvervsvirksomhed skal medregnes hos den ægtefælle, der driver  

 virksomheden.
 Retten finder ikke grundlag for at antage, at avance ved salg af  

 en del af en ejendom, er en indkomst der er undtaget fra  

 indkomstfordelingsreglen i kildeskattelovens § 25 A, stk. 1.
Ifølge de foreliggende oplysninger var det klageren, der  

 oprindeligt drev landbrugsejendommen og medregnede resultat heraf ved  

 opgørelsen af den skattepligtige indkomst.
Henset til, at klageren helt frem  

 til 1999 har medregnet resultatet af landbrugsvirksomheden ved opgørelsen af  

 den skattepligtige indkomst, herunder indtægten fra udlejning af jorden,  

 finder  

 retten, at det må lægges til grund, at det er klageren der har forestået  

 driften af landbrugsejendommen, hvorefter det er med rette, at klageren er  

 anset for skattepligtig af avancen ved salg af 20 ha jord, jf.  

 kildeskattelovens § 25 A, stk. 1. Den påklagede afgørelse stadfæstes  

 herefter,  

 idet det af repræsentanten anførte ikke findes at kunne fører til et andet  

 resultat.
