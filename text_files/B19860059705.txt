 I henhold til §§ 25, 25 b og 30, i adoptionsloven, jfr. lovbekendtgørelse  

 nr. 495 af 26. september 1984, som ændret ved lov nr. 326 af 4. juni 1986,  

 fastsættes:
Adoptionshjælp § 1.  Henvendelse om adoption af et barn, således at  

 barnets forældre ikke får at vide, hvem adoptanten er (anonym adoption), kan  

 ske til et amtskommunalt socialcenter (i København magistraten og på  

 Frederiksberg det sociale udvalg), jfr. dog § 2.
 § 2.  Henvendelse om adoption af et barn, der ikke er  

 statsborger i Danmark, Finland, Island, Norge eller Sverige, kan for tiden  

 ske til følgende organisationer, som har tilladelse fra justitsministeren  

 (familieretsdirektoratet) til at yde adoptionshjælp  

 (adoptionshjælpsorganisationer):
 Stk. 2.  Godkendelser efter stk. 1 og ændringer i disse  

 offentliggøres i Ministerialtidende.
 § 3.  Klage over en adoptionshjælpsorganisation kan  

 indgives til familieretsdirektoratet.
 § 4.  Henvendelse om bortadoption af et barn kan ske  

 til det amtskommunale socialcenter, hvor barnets forældre bor eller opholder  

 sig.
Stk. 2.  Modtager det sociale udvalg henvendelse om  

 bortadoption af et barn, vejledes forældrene om de muligheder, de efter den  

 sociale lovgivning har for at modtage støtte, hvis de undlader at  

 bortadoptere barnet.
Såfremt ønsket om bortadoption fastholdes, videresendes  

 sagen snarest, om muligt senest ved barnets fødsel, til socialcentret.
 Stk. 3.  Socialcentret vejleder forældrene på samme måde  

 som nævnt i stk. 2, såfremt vejledning ikke allerede er givet af det sociale  

 udvalg.
Stk. 4.  Fastholdes ønsket om bortadoption, sørger  

 socialcentret for, at der foretages de nødvendige undersøgelser af barnets og  

 forældrenes forhold.
Socialcentret videresender oplysningerne til  

 adoptionsnævnet.
Godkendelse som adoptant § 5.  Er den, som ønskes adopteret, under 18 år, må  

 adoption kun bevilges, når ansøgeren er godkendt som adoptant, jfr.  

 adoptionslovens § 4 a.
Afgørelsen træffes af adoptionssamrådet ved det  

 amtskommunale socialcenter, hvor ansøgeren bor eller opholder sig.
Ansøgning  

 om godkendelse indgives til socialcentret.
 Stk. 2.  Godkendelse kræves ikke ved adoption af  

 ægtefælles barn eller adoptivbarn, barnebarn, søskendes barn eller barn af  

 forældre, som ansøgeren gennem nært og længerevarende bekendtskab er særlig  

 nært knyttet til.
 Stk. 3.  Ansøges der om godkendelse som adoptant til  

 anonym adoption af et dansk barn, afgøres det efter en foreløbig  

 undersøgelse, om ansøgeren vil kunne komme i betragtning ved senere  

 undersøgelse til brug for adoptionsnævnets udvælgelse efter § 9, stk. 2.
 § 6.  Medmindre der foreligger særlige omstændigheder,  

 kan godkendelse som adoptant ikke meddeles til:
 Stk. 2.  Betingelsen i stk. 1, nr. 1, om 40 års  

 aldersforskel mellem ansøger og barn kan fraviges, hvis ansøgerne inden  

 rimelig tid efter at have modtaget et adoptivbarn ansøger om godkendelse til  

 adoption af endnu et barn.
 Stk. 3.  Hvis ansøgerne ikke opfylder betingelserne i  

 stk. 1-2, kan adoptionssamrådet afslå en ansøgning om godkendelse uden  

 nærmere undersøgelse.
§ 7.  Når ansøgeren er godkendt som adoptant efter §  

 5, stk. 1, og det fra en udenlandsk adoptionsformidlende myndighed eller  

 institution over for en adoptionshjælpsorganisation eller socialcentret  

 foreslås, at ansøgeren adopterer et bestemt barn, afgør adoptionssamrådet, om  

 forslaget kan tiltrædes.
Det samme gælder, hvis ansøgeren anmoder om  

 godkendelse som adoptant til et bestemt barn.
 § 8.  De undersøgelser, der er nødvendige for  

 afgørelser efter §§ 5-7, foretages af socialcentret.
 § 9.  Et adoptionssamråds afgørelse efter §§ 5-7 kan  

 indbringes for adoptionsnævnet.
Stk. 2.  Blandt de ansøgere, som efter § 5, stk. 3, kan  

 komme i betragtning ved anonym adoption af et dansk barn, og som ved en  

 senere undersøgelse er blevet godkendt som adoptanter efter § 5, stk. 1,  

 udvælger adoptionsnævnet den ansøger, der skønnes bedst egnet til at adoptere  

 det barn, som ønskes bortadopteret.
Har det ikke været muligt inden 1 år fra  

 godkendelsen at anvise ansøgeren et barn til adoption, kan adoptionsnævnet  

 henlægge sagen.
 Stk. 3.  Adoptionsnævnet kan endvidere efter anmodning  

 fra familieretsdirektoratet fungere som kontaktled i særlige  

 adoptionsspørgsmål mellem offentlige myndigheder og  

 adoptionshjælpsorganisationer.
 Afgivelse af samtykke m.v.
 § 10.  Samtykke fra forældre eller værge eller fra et  

 barn, der er fyldt 12 år, jfr. adoptionslovens §§ 5-7, skal afgives under  

 personligt fremmøde for et statsamt eller et socialcenter.
 Stk. 2.  Er barnet ansøgerens ægtefælles barn eller  

 adoptivbarn og fyldt 18 år, er det dog ikke nødvendigt, at samtykket efter  

 adoptionslovens § 5 afgives under personligt fremmøde.
 Stk. 3.  Afgivelse af samtykke kan ske for et statsamt  

 eller et socialcenter, uanset hvor barnet, forældrene eller ansøgeren bor.
 § 11.  Samtykke fra barnet afgives skriftligt eller  

 mundtligt efter myndighedernes bestemmelse i hvert enkelt tilfælde.
 Stk. 2.  Samtykke kræves dog ikke, hvis barnet er under  

 18 år, og indhentelse af samtykke skønnes at være til skade for barnet.
 § 12.  Samtykke kan meddeles til, at barnet adopteres  

 af den, der udpeges af adoptionsnævnet, jfr. § 9, stk. 2.
 § 13.  Samtykke til adoption skal være ubetinget.
 § 14.  Er samtykke afgivet i udlandet, afgør  

 familieretsdirektoratet i forbindelse med statsamtets forelæggelse af  

 adoptionssagen, om samtykket kan ligestilles med samtykke afgivet over for et  

 statsamt eller et socialcenter.
 § 15.  Erklæring fra forældre og værge, jfr.  

 adoptionslovens §§ 13-14, afgives på en særlig blanket.
Opholdstilladelse til udenlandske børn med henblik på adoption § 16.  Et barn, der ikke er statsborger i Danmark,  

 Finland, Island, Norge eller Sverige, må ikke bringes her til landet med  

 henblik på adoption, før der foreligger opholdstilladelse og eventuelt  

 indrejsevisum.
 Stk. 2.  Er barnet født her i landet, og var moderen på  

 fødselstidspunktet ikke bosat her, må barnet ikke uden opholdstilladelse  

 opholde sig her med henblik på adoption.
 § 17.  Ansøgning om opholdstilladelse og eventuelt  

 indrejsevisum sendes til direktoratet for udlændinge, Absalonsgade 9, 1658  

 København V.
 Stk. 2.  Er barnet under 18 år, skal ansøgningen være  

 vedlagt en udtalelse fra et adoptionssamråd eller adoptionsnævnet om,  

 hvorvidt man kan anbefale, at barnet adopteres af ansøgeren, hvis navn,  

 stilling og bopæl angives i erklæringen, jfr. dog § 5, stk. 2.
Adoptionsbevilling § 18.  Ansøgning om adoption sendes til statsamtet det  

 sted, hvor ansøgeren bor.
Har ansøgeren ikke bopæl her i landet, sendes  

 ansøgningen til statsamtet det sted, hvor den pågældende opholder sig.
Har  

 ansøgeren hverken bopæl eller opholdssted her i landet, sendes ansøgningen  

 til Københavns overpræsidium.
Familieretsdirektoratet kan dog bemyndige et  

 andet statsamt til at behandle sagen.
 Stk. 2.  Er der efter adoptionslovens § 10 meddelt  

 tilladelse til senere bortadoption, sendes ansøgning om adoption til det  

 statsamt, der har meddelt tilladelsen.
§ 19.  Ansøgningen skal underskrives af ansøgeren  

 personligt.
Ansøgningen skal indeholde oplysning om:
 Stk. 2.  Sammen med ansøgningen indsendes:
 Stk. 3.  Ansøgeren kan anmode om, at statsamtet eller  

 socialce ntret indhenter de samtykker og erklæringer, der er nævnt i stk. 2,  

 nr. 6 og 7.
 § 20.  Yder ansøgeren vederlag eller betaling for tabt  

 arbejdsfortjeneste til barnets forældre, kan bevilling til adoption ikke  

 meddeles.
 § 21.  I adoptionsbevillingen kan det bestemmes, at  

 barnet:
 § 22.  I adoptionsbevillingen kan det bestemmes, at:
 § 23.  Et udenlandsk barn under 12 år, der adopteres  

 ved en dansk adoptionsbevilling, bliver dansk statsborger ved adoptionen,  

 hvis barnet adopteres af et ægtepar, der begge er danske statsborgere, eller  

 af en ugift dansk statsborger, og barnet bor her i riget sammen med  

 adoptivforældrene (adoptanten).
 Stk. 2.  Såfremt barnet ikke bliver dansk statsborger  

 efter stk. 1, men ønskes tillagt dansk indfødsret, skal ansøgningen indeholde  

 oplysning om barnets seneste bopæl i det land, hvori det nu har indfødsret.  

 Sammen med ansøgningen indsendes:
 § 24.  Ansøgeren skal efter anmodning tilvejebringe  

 oversættelse til dansk af erklæringer, attester, domsudskrifter m.v.,  

 udfærdiget på andre sprog end dansk, norsk, svensk, engelsk eller tysk.  

 Oversættelsen skal være bekræftet af en offentlig myndighed i vedkommende  

 land eller af en autoriseret translatør eller tolk i vedkommende land eller i  

 Danmark.
Ændring af ældre adoptioners retsvirkninger § 25.  Ansøgning efter lovens § 39, stk. 2, fra en  

 adoptant om, at der tillægges en adoptionsbevilling, udfærdiget før den 1.  

 januar 1957, retsvirkning efter adoptionslovens kapitel 2, sendes til  

 statsamtet det sted, hvor adoptanten bor.
Har adoptanten ikke bopæl her i  

 landet, sendes ansøgningen til familieretsdirektoratet.
 § 26.  Ansøgningen skal underskrives af ansøgeren  

 personligt og indeholde oplysning om, hvorvidt forbindelse mellem barnet og  

 dets virkelige forældre er bevaret efter adoptionen.
 Stk. 2.  Sammen med ansøgningen indsendes:
 Ikrafttrædelsesbestemmelser m.v.
 § 27.  Bekendtgørelsen træder i kraft den 1. oktober  

 1986.
 Stk. 2.  Samtidig ophæves justitsministeriets  

 bekendtgørelse nr. 325 af 15. juni 1984 om adoption.
 § 28.  Bekendtgørelsen gælder ikke for Færøerne og  

 Grønland.
 § 29.  § 6, stk. 3, jfr. stk.1, nr. 4, finder kun  

 anvendelse på ansøgninger, der er indgivet den 1. juli 1984 eller senere.
