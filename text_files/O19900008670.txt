Resumé A klagede over, at Konkurrenceankenævnet i henhold til § 5,  

 stk. 2, i bkg. om Konkurrenceankenævnet havde afkrævet ham et gebyr på 3.000  

 kr. i forbindelse med behandlingen af en klage over Konkurrencerådets afslag  

 på aktindsigt efter offentlighedsloven.
 Ombudsmanden anmodede nævnet om en udtalelse og bad specielt om  

 en begrundelse for, at § 5, stk. 2, skulle finde anvendelse i et tilfælde  

 som det foreliggende, hvor klageadgangen ikke beroede på konkurrenceloven,  

 men på offentlighedslovens § 15, stk. 2.
 Konkurrenceankenævnet forelagde spørgsmålet for Industriministeriet,  

 der ikke fandt, at gebyrreglen fandt anvendelse i et tilfælde som det  

 foreliggende, hvor klageadgangen vedrørte en afgørelse i medfør af  

 offentlighedsloven.
Nævnet meddelte herefter ombudsmanden, at det havde frafaldet  

 opkrævning af gebyret.
Ombudsmanden tog det meddelte til efterretning og  

 foretog sig ikke videre i sagen. (J. nr. 1990-1535-39).
 Konkurrenceankenævnets opkrævning af gebyr ved klage over  

 afslag på aktindsigt.
 Journalist A klagede i skrivelse af 6. oktober 1990 til mig over  

 en afgørelse fra Konkurrenceankenævnet om opkrævning af et gebyr på 3.000 kr.  

 i forbindelse med behandlingen af A's klage over Konkurrencerådets afslag på  

 aktindsigt efter lov om offentlighed i forvaltningen.
 Konkurrenceankenævnet angav som hjemmel for opkrævningen af  

 gebyr § 5, stk. 2, i bekendtgørelsen om Konkurrenceankenævnet.
I skrivelse af 23. oktober 1990 anmodede jeg Konkurrenceankenævnet  

 om en udtalelse i anledning af klagen.
I skrivelsen udtalte jeg bl.a.:
 "I denne forbindelse anmoder jeg specielt nævnet om at  

 begrunde, at nævnet finder, at § 5, stk. 2, finder anvendelse i et tilfælde  

 som det foreliggende, hvor klageadgangen ikke beror på konkurrenceloven eller  

 bekendtgørelse nr. 229 af 6. april 1990, men på offentlighedslovens § 15,  

 stk. 2.
 Samtidig beder jeg nævnet tage stilling til, hvilken betydning  

 det efter nævnets opfattelse må tillægges for spørgsmålet om gebyr i  

 klagesager  

 efter offentlighedsloven, at der i konkurrencelovens § 10 er fastsat regler,  

 der på visse punkter fraviger offentlighedslovens regler om adgang til  

 aktindsigten, og at disse regler ikke indeholder bestemmelser, der begrænser  

 klageadgangen efter offentlighedsloven.
Ved afgivelsen af udtalelsen bedes nævnet være opmærksom på, at  

 det er almindeligt antaget, at bestemmelser i særlovgivningen, der fastsætter  

 særlige klagefrister eller begrænser kredsen af klageberettigede, ikke uden  

 særlige holdepunkter har betydning for adgangen til at påklage afgørelser om  

 aktindsigt, jf.
Offentlighedsloven kommenteret af Asbjørn Jensen m.fl. 1986,  

 s.  

 192. ..." Konkurrenceankenævnet forelagde i skrivelse af 13. november  

 1990 spørgsmålet for Industriministeriet.
Ankenævnet bemærkede bl.a.:
 "...
 Efter fornyet overvejelse er nævnet tilbøjelig til at mene, at  

 gebyrreglen i § 5, stk. 2, ikke finder anvendelse, hvor klagen som her  

 vedrører en afgørelse truffet i medfør af lov om offentlighed i  

 forvaltningen.  

 Der henvises i denne forbindelse til vedlagte kopi af rådets skrivelse af 18.  

 oktober 1990 til nævnet.
Inden nævnet besvarer ombudsmandens henvendelse, har man  

 imidlertid også under hensyn til den betydning, spørgsmålet kan have for  

 andre  

 klageregler, herunder Erhvervsankenævnets - fundet det rigtigst at forelægge  

 spørgsmålet for ministeriet.
Man skal derfor anmode ministeriet om at  

 meddele,  

 om gebyrreglen efter ministeriets opfattelse finder anvendelse i et tilfælde  

 som det foreliggende.
..." Industriministeriet meddelte i skrivelse af 7. december 1990, at  

 gebyrreglen efter ministeriets opfattelse ikke kunne finde anvendelse i et  

 tilfælde som det foreliggende.
Ministeriet anførte bl.a.:
 "...
Efter § 1, stk. 1, i bekendtgørelse nr. 229 af 6. april 1990 om  

 Konkurrenceankenævnet behandler Konkurrenceankenævnet klager over afgørelser,  

 der er truffet af Konkurrencerådet, El-Prisudvalget og Gas- og  

 Varmeprisudvalget i det omfang, det er fastsat i konkurrenceloven, lov om  

 elforsyning eller lov om varmeforsyning.
Efter stk. 2 kan nævnet i øvrigt  

 behandle klager over afgørelser, hvor der ved lov eller i henhold til lov er  

 fastsat bestemmelser om klageadgang til nævnet.
 I den foreliggende sag beror klageadgangen ikke på konkurrenceloven  

 eller bekendtgørelsen, men derimod på offentlighedslovens § 15, stk. 2. Det  

 er  

 heri bestemt, at afgørelser om aktindsigtsspørgsmål kan påklages særskilt til  

 den myndighed, som er klageinstans i forhold til afgørelsen eller  

 behandlingen  

 i øvrigt af den sag, begæring om aktindsigt vedrører.
Ministeriet finder ikke, at gebyrreglen i bekendtgørelsens § 5,  

 stk. 2, finder anvendelse i et tilfælde som det foreliggende, hvor klagen  

 vedrører en afgørelse truffet i medfør af lov om offentlighed i  

 forvaltningen." Konkurrenceankenævnet meddelte mig herefter, at nævnet frafaldt  

 opkrævning af gebyr i det foreliggende tilfælde.
 Jeg tog i skrivelse af 11. januar 1991 det meddelte til  

 efterretning og foretog herefter ikke videre i sagen.
