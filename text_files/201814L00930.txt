Betænkning afgivet af Transport-, Bygnings- og Boligudvalget den 4. april 2019 Betænkning over Forslag til lov om ændring af lov om byfornyelse og udvikling af byer (Støtte til styrket indsats i udkantsområderne) [af transport-, bygnings- og boligministeren (Ole Birk Olesen)]:
1. Ændringsforslag Transport-, bygnings- og boligministeren har stillet 5 ændringsforslag til lovforslaget.
2. Indstillinger Et flertal i udvalget (udvalget med undtagelse af EL og SF) indstiller lovforslaget til vedtagelse med de stillede ændringsforslag.
Et mindretal i udvalget (EL) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
Et andet mindretal i udvalget (SF) vil hverken stemme for eller imod lovforslaget ved 3. behandling.
Mindretallet vil stemme for de stillede ændringsforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Socialistisk Folkeparti Socialistisk Folkepartis medlemmer af udvalget deler ønsket om at frigøre midler til fornyelse af landområder.
Socialistisk Folkeparti er imidlertid af den opfattelse, at der også fortsat er behov for byfornyelsesmidler til byområderne.
Partiet havde derfor foretrukket en løsning, hvor der både kunne tages hensyn til by- og landområder.
4. Ændringsforslag med bemærkninger Ændringsforslag Til titlen Af transport-, bygnings- og boligministeren, tiltrådt af udvalget:
 1) Undertitlen affattes således:
 »(Støtte til styrket indsats i landsbyer)«.
[Ændres til en mere fyldestgørende betegnelse for de berørte områder] Til § 1 2) Før nr. 1 indsættes som nyt nummer:
 »01. § 7, stk. 1, affattes således:
»Staten refunderer op til 50 pct. af kommunalbestyrelsens udgifter efter § 6, såfremt kommunalbestyrelsen har fået tildelt en statslig udgiftsramme til byfornyelse, jf. § 94, stk. 1.«« [Konsekvens af ændringen af § 94, stk. 1] 3) Nr. 1 affattes således:
»1. I § 7, stk. 3, ændres »§ 94, stk. 2« til: »§ 94, stk. 3 og 4«.« [Konsekvens af ændringen af § 94, stk. 1, som foreslået i nr. 5] 4) Efter nr. 2 indsættes som nye numre:
 »02. § 19, stk. 2, affattes således:
»Stk. 2. Staten refunderer 50 pct. af kommunalbestyrelsens udgifter efter stk. 1, såfremt kommunalbestyrelsen har fået tildelt en statslig udgiftsramme til byfornyelse, jf. § 94, stk. 1.« 03. § 34, stk. 2, affattes således:
»Stk. 2. Staten refunderer 50 pct. af kommunalbestyrelsens udgifter efter stk. 1, såfremt kommunalbestyrelsen har fået tildelt en statslig udgiftsramme til byfornyelse, jf. § 94, stk. 1.« 04. § 38 e, stk. 2, affattes således:
»Stk. 2. Staten refunderer 50 pct. af kommunalbestyrelsens udgifter efter stk. 1, såfremt kommunalbestyrelsen har fået tildelt en statslig udgiftsramme til byfornyelse, jf. § 94, stk. 1.« 05. § 48, stk. 2, affattes således:
»Stk. 2. Staten refunderer 50 pct. af kommunalbestyrelsens udgifter efter stk. 1, såfremt kommunalbestyrelsen har fået tildelt en statslig udgiftsramme til byfornyelse, jf. § 94, stk. 1.« 06. § 50 k, stk. 2, affattes således:
»Stk. 2. Staten refunderer 50 pct. af kommunalbestyrelsens udgifter efter stk. 1, såfremt kommunalbestyrelsen har fået tildelt en statslig udgiftsramme til byfornyelse, jf. § 94, stk. 1.« 07. § 57, stk. 2, affattes således:
»Stk. 2. Staten refunderer 50 pct. af kommunalbestyrelsens udgifter efter stk. 1, såfremt kommunalbestyrelsen har fået tildelt en statslig udgiftsramme til byfornyelse, jf. § 94, stk. 1.« 08. I § 73 ændres »såfremt betingelserne i § 94, stk. 1, er opfyldt« til: »såfremt kommunalbestyrelsen har fået tildelt en statslig udgiftsramme til byfornyelse, jf. § 94, stk. 1.« 09. § 82, stk. 2, affattes således:
»Stk. 2. Staten refunderer 50 pct. af kommunalbestyrelsens udgifter efter stk. 1, såfremt kommunalbestyrelsen har fået tildelt en statslig udgiftsramme til byfornyelse, jf. § 94, stk. 1.«« [Konsekvens af ændring i § 94, stk. 1 og 2] 5) Nr. 4 affattes således:
 »4. § 94 affattes således:
 »§ 94. Transport-, bygnings- og boligministeren meddeler årligt en udgiftsramme til byfornyelse til de kommunalbestyrelser, som forinden har anmodet om at få del i den statslige udgiftsramme til byfornyelse, jf. § 93. Meddelelse gives senest den 1. marts, medmindre der foreligger særlige omstændigheder.
 Stk. 2. Transport-, bygnings- og boligministeren meddeler årligt en udgiftsramme til landsbyfornyelse til de kommunalbestyrelser, som forinden har anmodet om at få del i den statslige udgiftsramme til landsbyfornyelse, jf. § 93. Meddelelse gives senest den 1. marts, medmindre der foreligger særlige omstændigheder.
Stk. 3. Den samlede statslige udgiftsramme til byfornyelse, jf. § 93, fordeles mellem de enkelte ansøgende kommuner efter objektive kriterier fastsat af transport-, bygnings- og boligministeren.
Udgiftsrammen kan dog anvendes til løsning af afgrænsede byfornyelsesopgaver, herunder kondemnering m.v. og byfornyelsesforsøg efter §§ 96 og 97.
 Stk. 4. Den samlede statslige udgiftsramme til landsbyfornyelse, jf. § 93, fordeles mellem de enkelte ansøgende kommuner efter objektive kriterier fastsat af transport-, bygnings- og boligministeren.
Stk. 5. Meddeler kommunalbestyrelsen tilsagn til en ejer om støtte, eller disponerer kommunalbestyrelsen på anden måde således, at det udløser refusion efter denne lov, skal kommunalbestyrelsen samtidig indberette det.
Dette gælder dog ikke tilsagn efter § 98. Statslig udgiftsramme til byfornyelse, som ikke er udmøntet i konkrete beslutninger inden for den fastsatte frist, føres tilbage til den samlede statslige udgiftsramme til byfornyelse.
Statslig udgiftsramme til landsbyfornyelse, som ikke er udmøntet i konkrete beslutninger inden for den fastsatte frist, føres tilbage til den statslige udgiftsramme til landsbyfornyelse.
Transport-, bygnings- og boligministeren kan, når særlige forhold taler herfor, dispensere fra kravet i 1. pkt.«« [Præcisering af udmeldelse af rammerne og præcisering af kriterier for tildeling til den enkelte kommune] Bemærkninger Til nr. 1 Undertitlen foreslås ændret fra støtte til styrket indsats i udkantsområderne til støtte til styrket indsats i landsbyer, da det er en mere fyldestgørende betegnelse for de berørte områder.
Til nr. 2-4 Der foretages en række konsekvensændringer af de af lovens bestemmelser, der henviser til § 94, stk. 1, således at der er overensstemmelse med den foreslåede ændring.
Samtidig præciseres det, at staten yder refusion for kommunalbestyrelsens udgifter efter lovens kapitler, såfremt der er udmeldt en statslig udgiftsramme.
Til nr. 5 Der foreslås en ny affattelse af § 94.
§ 94, stk. 1, foreslås ændret til kun at omfatte den statslige udgiftsramme til byfornyelse.
Der foreslås indsat et nyt stk. 2 i § 94, der omhandler udmelding af den statslige udgiftsramme til landsbyfornyelse.
Det er for at holde de to rammer adskilt og dermed sikre overskuelighed over reglerne for de to statslige udgiftsrammer.
Dermed er der også overensstemmelse med de øvrige stykker i den foreslåede § 94.
Det foreslås at specificere, at rammen fordeles mellem de enkelte ansøgende kommuner efter objektive kriterier fastsat af transport-, bygnings- og boligministeren.
Der er ikke tilsigtet en ændring af praksis, men blot en sproglig præcisering.
Rammen vil fortsat blive fordelt blandt de ansøgende kommuner efter en række objektive kriterier, der beregner størrelsen af den enkelte kommunes ramme.
5. Udvalgsarbejdet Lovforslaget blev fremsat den 27. februar 2019 og var til 1. behandling den 14. marts 2019. Lovforslaget blev efter 1. behandling henvist til behandling i Transport-, Bygnings- og Boligudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring.
Den 27. februar 2019 sendte transport-, bygnings- og boligministeren høringssvarene og et høringsnotat til udvalget.
Bilag Under udvalgsarbejdet er der omdelt 6 bilag på lovforslaget.
Spørgsmål Udvalget har under udvalgsarbejdet stillet 2 spørgsmål til transport-, bygnings- og boligministeren til skriftlig besvarelse, som ministeren har besvaret.
Kim Christiansen (DF) nfmd.
Merete Dea Larsen (DF) Claus Kvist Hansen (DF) Mette Hjermind Dencker (DF) Jan Erik Messmann (DF) Henrik Brodersen (DF) Kristian Pihl Lorentzen (V) Hans Andersen (V) Hans Christian Schmidt (V) Jane Heitmann (V) Anni Matthisen (V) Carsten Kissmeyer (V) Leif Mikkelsen (LA) Villum Christensen (LA) Brigitte Klintskov Jerkel (KF) Christian Rabjerg Madsen (S) Erik Christensen (S) Kaare Dybvad (S) Lennart Damsbo-Andersen (S) fmd.
Magnus Heunicke (S) Rasmus Prehn (S) Mette Reissmann (S) Daniel Toft Jakobsen (S) Henning Hyllested (EL) Eva Flyvholm (EL) Roger Courage Matthisen (ALT) Andreas Steenberg (RV) Karsten Hønge (SF) Kirsten Normann Andersen (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
