Kommuneskatteprocent 2000 - begrænset  

 skattepligtige personer I henhold til kommuneskattelovens § 9 skal personer, der omfattes af  

 kildeskattelovens § 2, stk. 1, litra a), b), d) og e), svare kommunal  

 indkomstskat af samme indkomst, som der svares indkomstskat til staten af.  

 Tilsvarende gælder for personer, der oppebærer anden indkomst  

 omfattet af kildeskattelovens § 2 eller kulbrinteskattelovens § 21, stk. 2,  

 forudsat at personen vælger beskatning efter kildeskattelovens afsnit I  

 A.
Det samme gælder for personer, der omfattes af kildeskattelovens §  

 2, stk. 1, litra j, i det omfang de ikke beskattes efter reglerne i lovens §  

 48 C.
I tilfælde, hvor der i medfør af personskattelovens § 10,  

 stk. 5, skal ske nedsættelse af de beregnede skatter under anvendelse  

 af personfradrag, nedsættes den kommunale indkomstskat under anvendelse  

 af samme personfradrag.
Skatten svares med den gennemsnitlige samlede  

 kommunale og amtskommunale udskrivningsprocent for det pågældende  

 kalenderår nedrundet til nærmeste hele procent.
 Skatteministeriets Departement har oplyst, at skatteprocenten uden  

 kirkeskat udgør 32 for indkomståret 2000.
 For indkomståret 1999 udgjorde procenten 31.
