Under operationen blev der anvendt 4 pakker servietter med 5 stykker i  

 hver.
En af servietterne blev anvendt til aftørring af  

 operatørens pande, og man noterede, at man havde anvendt 19 servietter  

 under indgrebet.
Inden afslutningen af operationen blev der ikke  

 udført skriftlig slutkontrol af de anvendte operationsservietter.
Efter udskrivelsen var patienten generet af smerter og gentagne  

 infektioner i operationssåret, hvorefter hun af egen læge blev  

 henvist til CT-scanning af maven.
Herefter konstaterde man, at der under  

 indgrebet var blevet glemt en operatiosserviet i maven på  

 patienten.
Der blev klaget over, at der utilsigtet blev glemt en operationsserviet i  

 maven på patienten.
Der blev endvidere klaget over, at patienten fik  

 for lidt smertestillende behandling under indgrebet, da dosis var beregnet  

 på en kikkertoperation, samt at patienten efter operationen ikke fik  

 tilstrækkelig smertebehandling.
Klage over glemt serviet og mangelfuld  

 smertebehandling Patientklagenævnet fandt, at der var grundlag for kritisere  

 operationssygeplejersken.
Nævnet lagde vægt på, at hun  

 burde have sikret sig, at alle servietter indgik i optællingen efter  

 operationen og udført den normale procedure med skriftlig  

 slutkontrol.
Patientklagenævnet fandt, at der ikke var grundlag for kritik af de  

 involverede anæstesilæger, der behandlede patienten i forbindelse  

 med bedøvelsen.
Nævnet lagde vægt på, at  

 lægerne ikke ordinerer medicin til bedøvelse efter hvilken type  

 operation der er tale om, men at der doseres efter den enkelte patients  

 behov.
 Patientklagenævnet fandt endvidere, at anvendelsen af doseringen af  

 smertestillende medicin efter operationen var i overensstemmelse med  

 sædvanlig praksis og almindeligvis vil sikre en behageligere  

 opvågning.
