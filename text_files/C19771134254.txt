 I aftale af 15. august 1975 mellem finansministeriet og tjenestemændenes  

 centralorganisationer er fastsat ændrede regler om formulering af  

 ansættelsesområder for prøveansatte og varigt ansatte tjenestemænd (udsendt  

 med direktoratets skrivelse af 6. oktober 1975).
Efter aftalen er ansættelsesområdet for tjenestemænd i staten i alle  

 tilfælde vedkommende ministerium med tilhørende institutioner.
For  

 administrative tjenestemænd, der ved ansættelsen får tjenestested i  

 hovedstadsområdet, omfatter ansættelsesområdet desuden samtlige andre  

 ministeriers departementer.
Ved »hovedstadsområdet« forstås  

 Københavns og Frederiksberg kommuner, Københavns amt samt Birkerød, Farum og  

 Hørsholm kommuner.
 Indenfor det nævnte geografiske område er følgende af kriminalforsorgens  

 tjenestesteder placeret:
Justitsministeriet, direktoratet for kriminalforsorgen, kriminalforsorgens centralkontor i København, »Ringgården«, »Engelsborg«, »Brøndbyhus«, »Skibet«, »Lynetten«, Københavns fængsler, statsfængslet i Vridsløselille, anstalten ved Herstedvester.
 Efter brevveksling med finansministeriet om forståelsen af udtrykket  

 »administrative tjenestemænd« i ovennævnte aftale fastsættes indtil  

 videre nedennævnte retningslinier vedrørende formulering af  

 ansættelsesområder i forbindelse med tjenestemandsansættelser.
 Disse retningslinier vil også blive fulgt ved udnævnelse i de  

 tjenestemandsstillinger, hvis besættelse henhører under direktoratet.
 Følgende stillinger anses for tiden (med de nedenfor anførte lønrammer)  

 som »administrative stillinger«:
Fængselsinspektører i lønramme 36, 37 og 38, kontorchefer i lønramme 36, vicefængselsinspektører i lønramme 35, undervisningskonsulent i lønramme 35, forsorgskonsulent i lønramme 34, hovedbogholder i lønramme 31, fængselsforvaltere i lønramme 29 og 31, afdelingsleder (i direktoratet) i lønramme 26, forstandere i lønramme 24 og 28, viceforstandere i lønramme 25, afdelingsledere i lønramme 24, 27 og 29, fængselsbogholdere i lønramme 22 og 25, bogholder (i direktoratet) i lønramme 21, Kontorassistenter i lønramme 1, assistenter i lønramme 7, 8 og 9,  

 overassistenter i lønramme 15, kancellist i lønramme 17 samt  

 fuldmægtige/kontorfuldmægtige i lønramme 20 og 21, fængselsassistenter i lønramme 9 og fængselsoverassistenter i lønramme 17, kontorbetjent i lønramme 4.
 For de pågældende stillinger formuleres ansættelsesområdet - enslydende i  

 stillingsopslag, ansættelsesskrivelser og ansættelsesbreve - således:
»Stillingens ansættelsesområde omfatter justitsministeriet med  

 tilhørende institutioner og samtlige øvrige ministeriers departementer.
Den,  

 der ansættes, (De) skal indtil videre forrette tjeneste ved .......«.
 Følgende stillinger anses ikke for »administrative stillinger«:
Overlæger i lønramme 37, psykologer og fængselspræster/andenpræster i lønramme 16/31, fængselsbetjente i lønramme 5/6, fængselsoverbetjente i lønramme 9,  

 vagtmestre i lønramme 13/14, overvagtmestre i lønramme 16, 21, 25 og 31, forsorgsassistenter i lønramme 14/17, forsorgsfuldmægtige i lønramme 21,  

 forsorgsledere i lønramme 25, 27 og 29, pædagogiske assistenter i lønramme 8 og 9, fritidslærere i lønramme 8, 11,  

 13 og 14, faglærere i lønramme 16, fængselslærere/fængselsoverlærere i  

 lønramme 18/25, undervisningsledere i lønramme 28 og 29, fængselssygeplejersker i lønramme 17 og fængselsoversygeplejersker i  

 lønramme 21/22, maskinmestre i lønramme 17, 20, 24 og 26, værkmestre i lønramme 8, 10, 17, 20 og 24, lager- og depotforvaltere samt  

 køkkenmestre i lønramme 13/14 og 17.
 For de nævnte stillinger anvendes - enslydende i stillingsopslag,  

 ansættelsesskrivelser og ansættelsesbreve - følgende stillingsområde:
 »Stillingens ansættelsesområde omfatter justitsministeriet med  

 tilhørende institutioner.
 Den, der ansættes, (De) skal indtil videre forrette tjeneste ved  

 .......«.
Til orientering skal man meddele, at ansættelse i overenskomstlønnede  

 juridiske stillinger i kriminalforsorgen fremtidig vil ske med et  

 ansættelsesområde, der omfatter justitsministeriet med tilhørende  

 institutioner.
Justitsministeriets departement vil for sit vedkommende følge  

 tilsvarende retningslinier ved besættelse af overenskomstlønnede juridiske  

 stillinger ved domstolene og i politiet.
H.
H.
Brydensholt /F.
Hellborn.
 Kriminalforsorgens anstalter, den frie kriminalforsorg og  

 kriminalforsorgens personaleskole.
