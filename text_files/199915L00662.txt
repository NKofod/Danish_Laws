Tillægsbetænkning afgivet af  

 Retsudvalget den 24. maj 2000 Tillægsbetænkning over Forslag til lov om ændring af lov om  

 spillekasinoer Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i et møde.
 Herefter indstiller udvalget lovforslaget til  

vedtagelse uændret.
Et flertal (Venstres, Det Konservative Folkepartis, Dansk  

 Folkepartis, Centrum-Demokraternes, Enhedslistens og Frihed 2000 s medlemmer  

 af udvalget) har under udvalgsarbejdet noteret sig, at der er behov for, at  

 kasinoreglerne tages op til fortsat modernisering i det kommende  

 folketingsår.
Spørgsmålet om kasinoernes registrering og  

 videregivelse af oplysninger om falskspillere savner en tilfredsstillende  

 løsning, for som justitsministeren skriver i besvarelsen af  

 spørgsmål nr. 11: »Justitsministeriet er opmærksom på, at den  

 foreslåede affattelse af bestemmelsen må antages at  

 begrænse ordningens praktiske værdi for spillekasinoerne « Der må derfor findes en mere brugbar  

 løsning.
Et flertal inden for flertallet (Venstres, Det  

 Konservative Folkepartis, Dansk Folkepartis, Centrum-Demokraternes og Frihed  

 2000 s medlemmer af udvalget) peger desuden på en række andre  

 relevante temaer.
Bl.a. er der rejst spørgsmål vedrørende  

 prisen for den offentlige kontrollant, om den offentlige kontrollant skal  

 betales af kasinoet før eller efter beregning af kasinoafgiften, om  

 grænsen for kasinoafgiftens størrelse skal pristalsreguleres, og  

 om kasinoerne skal have mulighed for at optælle omsætningen  

 tidsforskudt.
 Dette flertal finder, at det er relevant, at Folketinget  

 søger at opnå en så tidssvarende kasinolovgivning som  

 muligt, og vil derfor opfordre regeringen til i det kommende  

 folketingsår (2000-01) at tage kasinoloven under behandling igen.
