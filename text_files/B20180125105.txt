Bekendtgørelse om ændring af bekendtgørelse om tilskud til fastholdelse af vådområder, naturlige vandstandsforhold og lavbundsområder § 1 I bekendtgørelse nr. 1850 af 15. december 2015 om tilskud til fastholdelse af vådområder, naturlige vandstandsforhold og lavbundsområder, som ændret ved bekendtgørelse nr. 544 af 31. maj 2016 og bekendtgørelse nr. 1528 af 14. december 2017, foretages følgende ændringer:
 1. I § 7 indsættes som stk. 2:
»Stk. 2. Tilsagn om tilskud for et areal for en tilsagnsperiode, der begynder den 1. september 2019 eller senere, er betinget af, at arealet ikke er tidligere permanent vanddækket areal, der ved projektets afslutning på arealet er ophørt at være permanent vanddækket som konsekvens af projektet.« 2. I § 8, stk. 1, nr. 6, udgår », jf. lovbekendtgørelse nr. 1317 af 19. november 2015,«.
 3. I § 9 indsættes som stk. 2:
»Stk. 2.  Tilsagn om tilskud for et areal for en tilsagnsperiode, der begynder den 1. september 2019 eller senere, er betinget af, at arealet ikke i medfør af lov om naturbeskyttelse med virkning inden for tilsagnsperioden er omfattet af tilsagn om tilskud til sammenhængende arealer i Natura 2000-områder eller servitut herom.« 4. § 11 ophæves.
 5. I § 15 udgår »jf. lovbekendtgørelse nr. 1317 af 19. november 2015,«.
 6. Overskriften til kapitel 11 affattes således:
»Kapitel 11 Suspension af tilskud, nedsættelse af tilskud, afslag, bortfald af tilsagn og tilbagebetaling af tilskud« 7. Efter § 21 indsættes i kapitel 11:
»Suspension af tilskud § 21 a.
Suspension af tilskud, jf. artikel 36 i forordning (EU) nr. 640/2014, anvendes i tilfælde, hvor der fastslås manglende opfyldelse af betingelsen i § 12, nr. 3.
Stk. 2. Landbrugsstyrelsen sender i tilfælde af manglende opfyldelse af den i stk. 1 nævnte betingelse et brev til tilsagnshaver om afhjælpning af situationen med en frist hertil på 14 dage.
Hvis tilsagnshaver ikke afhjælper situationen med den manglende opfyldelse af betingelsen inden for den nævnte frist, sender Landbrugsstyrelsen et nyt brev til tilsagnshaver om afhjælpning af situationen med en frist hertil på 7 dage.« § 2 Bekendtgørelsen træder i kraft den 1. januar 2019.
