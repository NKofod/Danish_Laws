Erhvervsministeriet j.nr. 95-613-16 I medfør af §§ 198, 217 og 514 i søloven, jf. lov nr. 170 af 16. marts  

 1994, som ændret ved lov nr. 205 af 29. marts 1995, fastsættes:
Forsikring eller anden garanti ved transport af olie på dansk eller  

 udenlandsk skib § 1.  Ejeren af et dansk skib, som i bulk som last  

 transporterer over 2000 tons bestandig mineralsk olie med carbonhydrider,  

 skal have en godkendt forsikring eller anden garanti til dækning af det i  

 sølovens § 191, stk. 1, jf. stk. 2, nævnte ansvar og inden for den  

 ansvarsgrænse, der er anført i sølovens § 194. For så vidt angår anden  

 bestandig olie, herunder hvalolie, skal ejeren have en godkendt forsikring  

 eller anden garanti til dækning af det i sølovens § 210, stk. 1, nævnte  

 ansvar og inden for den ansvarsgrænse, der er anført i sølovens § 213.
 Stk. 2.  Bestemmelsen i stk. 1, finder tilsvarende  

 anvendelse for skibe, der ikke er danske, når de anløber eller forlader dansk  

 havn eller andet laste- eller lossested i Danmark eller på den danske  

 kontinentalsokkel, såfremt skibene transporterer over 2000 tons olie i bulk  

 som last, jf. dog stk. 3.
 Stk. 3.  Skibe, som er hjemmehørende i en stat, der har  

 tilsluttet sig konventionen af 1969 om det privatretlige erstatningsansvar  

 for skader ved olieforurening, men ikke konventionen af 1992 herom, skal dog  

 alene have en godkendt forsikring eller anden garanti til dækning af det i  

 sølovens § 210, stk. 1, nævnte ansvar og inden for ansvarsgrænsen nævnt i  

 sølovens § 213. Skibe, som er hjemmehørende i en stat, der har tilsluttet sig  

 1992-konventionen om det privatretlige erstatningsansvar for skader ved  

 olieforurening, men ikke 1969 konventionen herom, skal alene have en godkendt  

 forsikring eller anden garanti til dækning af det i sølovens § 191, stk. 1 og  

 2, nævnte ansvar og indenfor ansvarsgrænsen nævnt i sølovens § 194.
 Stk. 4.  De i stk. 1, 2 og 3 nævnte skibe skal være  

 forsynet med certifikat, som bekræfter, at der foreligger en forsikring eller  

 garanti, som dækker det nævnte ansvar.
 Stk. 5.  For skibe, der ejes af danske  

 statsinstitutioner, finder stk. 1 og 4 tilsvarende anvendelse, idet disse  

 skibe til erstatning for den ovennævnte forsikring eller garanti kan være  

 udstyret med et certifikat udstedt af Søfartsstyrelsen, som bekræfter, at  

 skibet er statsejet, og at dets ansvar er dækket inden for de i søloven  

 nævnte ansvarsgrænser.
 Stk. 6.  For skibe, der ejes af en fremmed stat, finder  

 stk. 1-4 tilsvarende anvendelse, idet disse skibe til erstatning for den  

 nævnte forsikring eller garanti kan være udstyret med et certifikat udstedt  

 af vedkommende myndighed, som bekræfter, at skibet er statsejet, og at dets  

 ansvar er dækket inden for de i søloven nævnte ansvarsgrænser.
Danske skibes certifikater § 2.  Ansøgning om udstedelse af certifikater til  

 danske skibe, herunder skibe som ejes af danske statsinstitutioner, indsendes  

 til Søfartsstyrelsen bilagt en erklæring fra forsikringsgiveren eller  

 garanten udfærdiget på særlig dertil godkendt blanket, der fås i  

 Søfartsstyrelsen.
 Stk. 2.  Af erklæringen skal det fremgå, at ejeren af  

 skibet har tegnet forsikring eller stillet anden garanti til dækning af sit  

 ansvar jf. § 1, stk. 1, og at forsikringsgiveren eller den, der har stillet  

 garantien, bekræfter, at forsikringen eller garantien dækker det nævnte  

 ansvar, samt i tilfælde af garanti, hvori denne består.
Stk. 3.  For at forsikringen eller garantien kan  

 godkendes, skal forsikringsgiveren eller den, der stiller garantien, tillige  

 påtage sig at yde erstatning til den, der har et berettiget krav mod  

 fartøjets ejer i anledning af skader, som skyldes forurening forårsaget af  

 olie.
Pligten til at yde erstatning skal gælde i op til 3 måneder efter den  

 dato, hvor Søfartsstyrelsen er underrettet om forsikringens eller garantiens  

 ophør.
Dette gælder dog ikke skader, der indtræffer efter udløbet af  

 gyldighedsperioden angivet i certifikatet, eller såfremt certifikatet  

 forinden er blevet tilbagegivet til Søfartsstyrelsen, eller nyt certifikat er  

 udstedt.
Stk. 4.  Finder Søfartsstyrelsen, at forsikringen eller  

 garantien er tilstrækkelig, udstedes et certifikat til skibet.
Certifikatet  

 affattes i overensstemmelse med den i bilaget viste model A.
Udenlandske skibes certifikater § 3.  For skibe, der er hjemmehørende i en stat, som  

 har tilsluttet sig konventionen af 1969 om det privatretlige  

 erstatningsansvar for skader ved olieforurening og/eller konventionen af 1992  

 herom, anerkendes certifikater, der er udstedt af den kompetente myndighed i  

 den pågældende stat.
Certifikatet skal være affattet i overensstemmelse med  

 den i bilaget viste model A, B eller C.
§ 4.  For skibe, der er hjemmehørende i en stat, som  

 ikke har tiltrådt en af de i § 3 nævnte konventioner, og som ikke har et  

 gyldigt certifikat jf. § 5 og § 6, skal der indsendes en ansøgning til  

 Søfartsstyrelsen om udstedelse af certifikat.
Ansøgningen skal vedlægges en  

 erklæring fra forsikringsgiveren eller garanten udfærdiget på særlig dertil  

 godkendt blanket, der fås i Søfartstyrelsen.
 Stk. 2.  Ansøgningen skal indgives senest 20 dage, før  

 skibet anløber dansk havn eller andet laste- eller lossested i Danmark eller  

 på den danske kontinentalsokkel. § 2, stk. 2-4, finder tilsvarende  

 anvendelse.
 § 5.  For skibe, der ejes af en fremmed stat, jf. § 1,  

 stk. 6, anerkendes et certifikat udstedt af den kompetente myndighed.
§ 6.  Certifikater, der er udstedt af en kompetent  

 myndighed i en stat, der har tilsluttet sig konventionen af 1992 om det  

 privatretlige erstatningsansvar for skader ved olieforurening, til et skib,  

 der er registreret i en stat, som hverken har tilsluttet sig denne konvention  

 eller konventionen af 1969 herom anerkendes som gyldige.
Certifikatet skal  

 være i overensstemmelse med den i bilaget viste model A eller B.
Øvrige bestemmelser § 7.  Certifikater kan udstedes for et bestemt tidsrum  

 eller indtil opsigelse.
Certifikater kan dog ikke udstedes for et længere  

 tidsrum end forsikringens eller garantiens gyldighedsperiode.
Certifikater i  

 medfør af § 4 udstedes med en gyldighedsperiode på højst 3 måneder.
 § 8.  Søfartsstyrelsen fremsender kopi af det til  

 skibet udstedte certifikat til skibets ejer, eller den, der på ejerens vegne  

 har indgivet ansøgning om udstedelse af certifikat, samt for skibe, der ikke  

 er danske, til det pågældende lands skibsregister.
Stk. 2.  Ejeren af et skib, der er forsynet med et  

 certifikat, er forpligtet til straks at tilbagelevere dette til den  

 certifikatudstedende myndighed ved forsikringens eller garantiens ophør, samt  

 når certifikatets gyldighedsperiode er udløbet.
Sker der i øvrigt ændringer i  

 forsikringen eller garantien, der har betydning for certifikatets forsatte  

 gyldighed, har ejeren af skibet straks efter, at den pågældende får kendskab  

 til dette, pligt til at underrette søfartsstyrelsen.
 § 9.  Danske skibe, som medfører over 2000 tons olie i  

 bulk som last, jf. § 1, stk. 1, må ikke benyttes uden gyldigt certifikat.
 Stk 2.  Søfartsstyrelsen eller andre myndigheder, som af  

 Erhvervsministeriet er bemyndiget hertil, kan nægte et skib adgang til eller  

 forbyde det at forlade dansk havn eller andet laste- og lossested i Danmark  

 eller på den danske kontinentalsokkel eller påbyde, at det bliver losset  

 eller forhalet, såfremt det ikke er udstyret med det påbudte certifikat.
 § 10.  Politi, toldvæsen eller havnemyndighed, som  

 under udøvelsen af deres embedsvirksomhed konstaterer overtrædelser af  

 nærværende bekendtgørelse, skal i henhold til instruks udfærdiget af  

 vedkommende ministerium straks gøre anmeldelse derom til Søfartsstyrelsen.
Stk. 2.  Toldvæsenet skal ved skibets ankomst  

 kontrollere, om det er forsynet med det i § 1 krævede certifikat.
Hvis  

 overtrædelse konstateres, skal anmeldelse ske til Søfartsstyrelsen.
 § 12.  Overtrædelse af § 1, stk. 1-5, § 4, § 8, stk.  

 2, § 9 og § 13, stk. 2, straffes med bøde i medfør af § 514 i søloven.
Stk. 2.  Er en overtrædelse begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af staten,  

 en kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
 § 13.  Bekendtgørelsen træder i kraft den 30. maj  

 1996. Samtidigt ophæves Erhvervsministeriets bekendtgørelse nr. 163 af 2. maj  

 1975 om ansvar for olieskader fra skibe.
 Stk. 2.  Certifikater udstedt i medfør af bekendtgørelse  

 nr. 163 af 2. maj 1975 om ansvar for olieskader fra skibe, må ikke benyttes  

 efter den 30. maj 1996 og skal tilbageleveres til Søfartsstyrelsen senest den  

 1. oktober 1996.
Erhvervsministeriet, den 10. april 1996 Mimi Jakobsen / Birgit Sølling Olsen Model A Certifikat Certifikat for forsikring eller anden økonomisk sikkerhed for det  

 privatretlige erstatningsansvar for olieforureningsskade.
 Udfærdiget i henhold til bestemmelserne i artikel VII i den internationale  

 konvention om det privatretlige erstatningsansvar for skader ved  

 olieforurening 1969.
Udfærdiget i henhold til bestemmelserne i artikel VII i den internationale  

 konvention om det privatretlige erstatningsansvar for skader ved  

 olieforurening 1992 Medmindre andet anføres, gælder underskrivelsen af dette certifikat  

 ansvaret for skade i henhold til begge konventioner.
 Forklarende bemærkninger:
 1. Om det findes ønskeligt, kan på det sted, hvor  

 statens navn og adresse angives, også medtages oplysning om den kompetente  

 myndighed i den stat, hvor certifikatet er udfærdiget.
2. Er den samlede sikkerhed stillet af mere end en  

 person, skal det beløb, som er stillet af hver af dem, angives 3. Er der stillet flere slags sikkerhed, skal disse  

 nærmere angives.
 4. Under rubrikkens »sikkerhedens  

 gyldighedsperiode« skal angives den dato, fra hvilken sikkerheden  

 gælder.
Model B Certifikat Certifikat for forsikring eller anden økonomisk sikkerhed for  

 det privatretlige erstatningsansvar for olieforureningsskade.
 Udfærdiget i medfør af bestemmelserne i artikel VII i den internationale  

 konvention om det privatretlige erstatningsansvar for skader ved  

 olieforurening, 1992.
 Forklarende bemærkninger:
 1. Om det findes ønskeligt, kan på det sted, hvor  

 statens navn og adresse angives, også medtages oplysning om den kompetente  

 myndighed i den stat, hvor certifikatet er udfærdiget.
 2. Er den samlede sikkerhed stillet af mere end en  

 person skal det beløb, som er stillet af hver af dem, angives.
 3. Er der stillet flere slags sikkerhed, skal disse  

 nærmere angives.
 4. Under rubrikken »sikkerhedens  

 gyldighedsperiode« skal angives den dato, fra hvilken sikkerheden  

 gælder.
Model C Certifikat Certifikat for forsikring eller anden økonomisk sikkerhed for det  

 privatretlige erstatningsansvar for olieforureningsskade.
 Udfærdiget i medfør af bestemmelserne i artikel VII i den internationale  

 konvention om det privatretlige erstatningsansvar for skader ved  

 olieforurening, 1969.
 Forklarende bemærkninger:
 1. Om det findes ønskeligt, kan på det sted, hvor  

 statens navn og adresse angives, også medtages oplysning om den kompetente  

 myndighed i den stat, hvor certifikatet er udfærdiget.
 2. Er den samlede sikkerhed stillet af mere end en  

 person, skal det beløb, som er stillet af hver af dem, angives.
 3. Er der stillet flere slags sikkerhed, skal disse  

 nærmere angives.
 4. Under rubrikken »sikkerhedens  

 gyldighedsperiode« skal angives den dato, fra hvilken sikkerheden  

 gælder.
