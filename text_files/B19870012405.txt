(Om beregning, opkrævning og  

 indbetaling af bidrag m.v.) Efter § 5, stk. 1, i lov om arbejdsmarkedsuddannelsesfonden, jf.  

 lovbekendtgørelse nr. 316 af 25. juni 1985 fastsættes:
Personkreds § 1.  Pligt til at betale bidrag til  

 Arbejdsmarkedsuddannelsesfonden har samtlige arbejdsgivere og lønmodtagere,  

 der skal betale bidrag til Arbejdsmarkedets Tillægspension.
 Stk. 2.  Arbejdsgiveren tilbageholder ved hver  

 lønudbetaling det bidragsbeløb, der efter lovens § 3 skal betales af  

 lønmodtageren.
Bidragets størrelse § 2.  Størrelsen af såvel arbejdsgiver- som  

 lønmodtagerbidraget fastsættes een gang årligt af arbejdsministeren, jf.  

 lovens § 4 a.
Opkrævning og beregning Arbejdsmarkedsbidrag § 3.  Bidrag til Arbejdsmarkedsuddannelsesfonden  

 beregnes og opkræves som en del af et samlet arbejdsmarkedsbidrag ved hvert  

 kvartals udløb af Arbejdsmarkedets Tillægspension sammen med ATP-bidraget.  

 Arbejdsmarkedsbidraget omfatter bidrag til Lønmodtagernes Garantifond,  

 Arbejdsgivernes Elevrefusion, Arbejdsmarkedsuddannelsesfonden, førtidspension  

 og arbejdsløshedsforsikring.
 Stk. 2.  Bidraget for et kvartal udgør 1/4 af  

 årsbidraget, jf. § 2, for hver gang Arbejdsmarkedets Tillægspension har  

 modtaget fuldt ATP-bidrag for en lønmodtager i følgende perioder forud for  

 den i henhold til § 4, stk. 1, fastsatte forfaldsdag:
Periode Forfaldsdag Stk. 3.  Hvis ATP-bidraget for en lønmodtager er mindre  

 end fuldt bidrag, nedsættes bidraget til Arbejdsmarkedsuddannelsesfonden  

 forholdsmæssigt.
Stk. 4.  I det for et kvartal beregnede  

 arbejdsgiverbidrag fratrækkes for hver arbejdsgiver et beløb, der svarer til  

 1/4 af det årlige bidrag for een lønmodtager.
Dette gælder, uanset hvor mange  

 kvartaler det ATP-bidrag, der danner grundlag for beregningen, vedrører.
 Stk. 5.  Hvis en virksomhed hører op eller skifter ejer  

 i et kvartal, skal den hidtidige arbejdsgiver betale forholdsmæssigt bidrag  

 til Arbejdsmarkedsuddannelsesfonden for den del af kvartalet, der er for  

 forløbet.
Indbetaling § 4.  Bidraget forfalder til betaling den 1. i måneden  

 efter hvert kvartals udløb og indbetales af arbejdsgiveren sammen med og  

 inden for samme frister, som gælder for indbetaling af ATP-bidrag.
 Stk. 2.  Har arbejdsgiveren efter ansøgning fået fastsat  

 særlige indbetalingsterminer eller længere tidsfrister for indbetaling af  

 ATP-bidrag, gælder tilsvarende indbetalingstidspunkter for bidrag til  

 Arbejdsmarkedsuddannelsesfonden.
§ 5.  Indbetaling sker, medmindre andet aftales med  

 Arbejdsmarkedets Tillægspension, ved benyttelse af det særlige girokort, som  

 Arbejdsmarkedets Tillægspension sender til arbejdsgiveren ved hvert kvartals  

 udløb.
På girokortet er anført det samlede beregnede arbejdsmarkedsbidrag,  

 jf. § 3, stk. 1. Hvis en virksomhed hører op eller skifter ejer, skal  

 girokortet dog sendes til arbejdsgiveren snarest muligt efter, at  

 Arbejdsmarkedets Tillægspension har fået meddelelse om ændringen.
Stk. 2.  Arbejdsgiveren har ansvaret for rettidig  

 betaling.
Hvis girokortet ikke er kommet frem, eller er det bortkommet, kan  

 arbejdsgiveren få et nyt hos Arbejdsmarkedets Tillægspension.
Stk. 3.  Postvæsenets kvittering for bidragets  

 modtagelse er fyldestgørende.
Arbejdsgiveren kan ikke kræve særskilt  

 kvittering fra Arbejdsmarkedets Tillægspension.
 § 6.  Sker indbetaling af bidrag ikke rettidigt, skal  

 arbejdsgiveren betale renter af bidraget med 1 1/2 pct. for hver påbegyndt  

 måned fra kvartalets udløb, jf. lovens § 5, stk. 2.
 § 7.  Arbejdsmarkedets Tillægspension kan, når særlige  

 omstændigheder taler derfor, give henstand med indbetaling samt eftergive  

 bidrag og renter.
 § 8.  Arbejdsmarkedets Tillægspension har  

 udpantningsret for bidrag og renter, jf. lovens § 5, stk. 3.
 § 9.  Krav på bidrag forældes efter reglerne i lov nr.  

 274 af 22. december 1908 om forældelse af visse fordringer, jf. lovens § 5,  

 stk. 4.
Klageadgang § 10.  Afgørelser om bidragspligt og bidrag, herunder  

 beregning og opkrævning, kan inden for en frist af 4 uger fra den dag, hvor  

 afgørelsen er meddelt, indbringes for Ankenævnet for Arbejdsmarkedets  

 Tillægspension, jf. lovens § 5, stk. 6.
Afregning § 11.  Ved indbetalingen af arbejdsmarkedsbidraget jf.  

 § 3, stk. 1, og bidraget til Arbejdsmarkedets Tillægspension foretager  

 Arbejdsmarkedets Tillægspension forlods en kontering af det opkrævede  

 arbejdsmarkedsbidrag.
 Stk. 2.  Fordeling og overførsel af  

 arbejdsmarkedsbidraget til Lønmodtagernes Garantifond, Arbejdsgivernes  

 Elevrefusion, Arbejdsmarkedsuddannelsesfonden, førtidspension og  

 arbejdsløshedsforsikring foretages af Arbejdsmarkedets Tillægspension  

 kvartalsvis på et beregnet renteneutralt tidspunkt med det forventede  

 bidragsprovenu for hele kvartalet.
 Stk. 3.  Eventuelle konstaterede tab ved den samlede  

 bidragsopkrævning, jf. § 3, stk. 1, fordeles efterfølgende mellem  

 Arbejdsmarkedets Tillægspension og de enkelte ordninger i forhold til de  

 udækkede fordringers størrelse.
Straffebestemmelser § 12.  Den arbejdsgiver, der undlader at foretage  

 indbetaling efter reglerne i §§ 4 og 5, straffes med bøde, jf. lovens § 7,  

 stk. 1.
 Stk. 2.  Er overtrædelsen i stk. 1 begået af et  

 aktieselskab, andelsselskab eller lignende, kan der pålægges selskabet som  

 sådant bødeansvar, jf. lovens § 7, stk. 2.
Ikrafttræden § 13.  Bekendtgørelsen træder i kraft 1. april 1987.
 Stk. 2.  Første indbetaling efter reglerne i denne  

 bekendtgørelse sker med forfaldsdag 1. juli 1987 på grundlag af indbetalte  

 ATP-bidrag i perioden 16. marts til 15. juni 1987.
 Stk. 3.  Første tilbageholdelse i løn efter § 1, stk. 2,  

 i denne bekendtgørelse sker fra og med begyndelsen af den lønningsuge i  

 hvilken 1. april falder, for månedslønnede fra og med lønnen for april 1987.
 Stk. 4.  Samtidig med at denne bekendtgørelse træder i  

 kraft, ophæves bekendtgørelse nr. 55 af 17. februar 1984 om  

 Arbejdsmarkedsuddannelsesfonden.
