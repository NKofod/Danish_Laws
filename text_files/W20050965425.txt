 Da  

 klagerne bor i et begrænset geografisk område fra det omhandlede diskotek,  

 kunne det ikke udelukkes, at K1 og K2 på trods af den skete anonymisering i  

 artiklen kunne identificeres, hvorfor de havde retlig interesse i at sagen  

 behandles  

 for nævnet.
 Pressenævnet  

 fandt imidlertid ikke, at der var grundlag for at antage, at artiklens  

 oplysninger var ukorrekte og ej heller, at oplysningerne var af skadelig  

 eller  

 krænkende karakter, hvorfor nævnet ikke udtalte kritik af Odder Avis.  

 Pressenævnet fandt, at der ikke i øvrigt var grundlag for at udtale kritik i  

 sagen.
Kendelse  

 fra Pressenævnet i sag 2005-6-214 [K1] og [K2] har klaget til Pressenævnet over en artikel i Odder  

 Avis den 6. juli 2005, idet de mener, at god presseskik er tilsidesat.
 Artiklen har følgende ordlyd:
Støjstrid kan nu dæmpes Vi er kommet for at blive, siger Moonlights ejer Den snart et år gamle støjstrid mellem et nabopar og diskoteket  

 Moonlight på Torvet i Odder ser langt om længe ud til at kunne dæmpes.
 I forrige weekend foretog lydmålingsfirmaet WM Acoustics i hvert  

 fald målinger, der viser, at diskoteket nu lever op til de betingelser, Odder  

 Kommune, med Miljøstyrelsens grænseværdier i hånde, har stillet.
Målingen viste, at støjniveauet er kommet under de tilladte 40  

 decibel, og dermed tyder alt på, at diskotekets ejer, [A], ikke længere  

 behøver  

 frygte for flere politianmeldelser eller trusler om lukning for ikke at have  

 styr på støjen.
Han er ellers blevet anmeldt to gange de seneste halve år for  

 ikke at have afleveret krævede lydmålinger til tiden.
Det fik politikere i  

 kommunen  

 til ultimativt at true med lukning.
Mange problemer - Men jeg har talt med kommunens miljøafdeling og fået at vide,  

 at sagen er slut nu, og det er vi selvfølgelig glade for, lyder [A]s  

 kommentar  

 efter weekendens måling.
Om de mange klager og kontroverser med naboparret i  

 årets løb, siger han:
- På den ene side kan jeg godt forstå, at naboerne har klaget,  

 men kun i det omfang, der har været noget at klage over.
På den anden side  

 kan  

 jeg ikke forstå dem, for de har altså klaget over alt, uanset hvad vi har  

 gjort  

 for at dæmpe lyden, siger [A] og understreger, at det ikke er musikken fra  

 diskoteket,  

 der har været problemet i de seneste måneder.
Problemet har der i mod været såkaldt lavfrekvent støj, såsom  

 bøjler der hænges op i stedets garderobe, smækkende døre og lyden af folk der  

 går på trappen op til selve diskoteket på første sal.
Dertil kommer, at  

 veterinærmyndighederne for nylig pålagde [A] at forbedre toiletforholdene,  

 fordi for mange gæster benyttede gaden som pissoir.
 Men nu er alle problemerne altså klaret, bedyrer [A] og uddyber  

 sit syn på støjstriden:
- Det siger sig selv, at sådan en træls sag har givet en masse  

 bad will og har påvirket vores omdømme i byen og stemningen i  

 huset.
Tanken  

 om hvad er nu det næste har hele tiden ligget i baghovedet.
Folk  

 har f.eks.  

 brugt meget energi på alt det her med, om vi skulle lukkes.
Men det skal vi  

 ikke.
Vi er komme for at blive, og nu kan vi komme videre, siger han og  

 tilføjer.
- Men fordi vi nu overholder kravene, betyder det jo ikke, at vi  

 bliver fuldstændig ligeglade med støjen.
Fremover vil vi selvfølgelig gøre  

 alt  

 for at holde lydniveauet nede, hvor det skal være, lover [A].
Ikke gæster nok Set fra diskoteksejerens synspunkt er sagen således slut.
Men  

 det bør den ikke være ifølge naboerne.
Efter støjmålingen, der blev foretaget  

 i  

 naboernes hjem, har parret klaget yderligere til Odder Kommune.
De mener  

 ikke,  

 at der var gæster nok på diskoteket, da målingen blev foretaget, og at  

 lydniveauet  

 angiveligt derfor skulle være lavere end normalt.
 Naboerne skal dog ikke regne med, at den melding får kommunen  

 til at rykke ud.
 Kommunens ansvarlige i sagen, miljømedarbejder [B], forklarer:
 - Vi hæfter os ved, at den seneste lydmåling blev foretaget  

 uanmeldt, og vi har fulgt miljøstyrelsens vejledninger, så vi ser ingen  

 anledning til at lave nye målinger her og nu.
 Moonlight skal dog holde sig på dydens smalle sti, pointerer  

 miljømedarbejderen.
- Som tilfældet er med alle virksomheder, der påvirker miljøet  

 på den ene eller anden måde, vil vi løbende følge udviklingen på stedet, og  

 sker der en væsentlig udvikling eller kommer der en klage, vi mener er  

 berettiget,  

 kan nye lydmålinger komme på tale. Under et foto i artiklen stod:
[A] åbnede diskoteket Moonlight i sommeren 2004. Stort set  

 siden har han ligget i støjstrid med et nabopar. [K1] og [K2] har anført, at deres brev til kommunen ikke udgør  

 en klage, og at de finder, at artiklen mangler objektivitet.
 Endvidere har [K1] og [K2] anført, at det er kritisabelt, at de  

 ikke er blevet kontaktet i forbindelse med artiklens tilblivelse.
 Endelig har [K1] og [K2] anført, at artiklen på uacceptabel vis  

 udstiller dem offentligt som værende personer, som altid klager.
 Odder Avis har anført, at [K1] og [K2]s henvendelse til kommunen  

 udgør en klage, da dens formål er at formå kommunen til at foretage en ny  

 måling.
 Endvidere har Odder Avis anført, at artiklen objektivt gengiver  

 begge sider af sagen, idet [K1] og [K2]s brev til kommunen er refereret i  

 artiklen.
 I sagens behandling har følgende nævnsmedlemmer deltaget:
Lene Pagter  

 Kristensen, Bo Maltesen, Kaare R.
Skou og Kirsten Dyregaard.
 Pressenævnet udtaler:
 Da klagerne bor i et begrænset geografisk område fra det  

 omhandlede diskotek, kan det ikke udelukkes, at [K1] og [K2] på trods af den  

 skete anonymisering i artiklen kan identificeres, hvorfor de har retlig  

 interesse i at sagen behandles for nævnet.
Pressenævnet finder imidlertid ikke, at der er grundlag for at  

 antage, at artiklens oplysninger er ukorrekte og ej heller, at oplysningerne  

 er  

 af skadelig eller krænkende karakter, hvorfor nævnet ikke udtaler kritik af  

 Odder Avis.
Pressenævnet finder, at der ikke i øvrigt er grundlag for at  

 udtale  

 kritik i sagen.
 Afgjort den 12. oktober 2005.
