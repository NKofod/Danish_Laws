 I medfør af § 25, § 26, stk. 3, § 27, §28, § 42, stk. 2 i lov om  

 saltvandsfiskeri, jf. lovbekendtgørelse nr. 856 af 19. november 1997 som  

 ændret ved lov nr. 314 af 3. juni 1998 om ændring af lov om saltvandsfiskeri  

 fastsættes:
 § 1.  Ved fiskeri med bundgarn og pæleruseredskaber,  

 bortset fra kasteruser, i Hjarbæk Fjord og Lovns Bredning, mod nord afgrænset  

 af linien mellem punkterne:
pkt. 1. 56 grader 37,28'N 09 grader 18,25'Ø og pkt. 2. 56 grader 37,07'N 09 grader 17,22'Ø, skal »gården«, bundgarnshovedet være neddykket i perioden 15.  

 marts til 31. maj incl.
Ved neddykning må ingen del af hovedgarnet være  

 højere end 30 cm under vandoverfladen.
Ved pæleruser uden hovedgarn skal  

 radgarnet sænkes tilsvarende.
 § 2.  I de i § 1 nævnte områder skal alle  

 ruseredskaber i forreste bøjle være forsynet med et spærrenet med højst 120  

 mm masker (helmasker), minium 0,60 mm monofil.
 § 3.  Langs østsiden af Hjarbæk Fjord fastlægges en  

 udvidet nedgarnszone på 500 m fra lavvandslinien, regnet fra det udvidede  

 fredningsbælte ved Virksund til linien mellem punkterne:
pkt. 3. 56 grader 32,37'N 09 grader 19,98'Ø pkt. 4. 56 grader 33,31'N 09 grader 18,46'Ø Stk. 2.  Langs den vestlige side af Lovns Bredning  

 fastlægges en udvidet nedgarnsfri zone på 500 m, mod nord afgrænset af den i  

 § 1, stk. 1 nævnte linie, og mod syd af fredningsbæltet ved Virksund.
 § 4.  Ved udløbene af Jordbro Å, Fiskebæk Å, Simested  

 Å og Skals Å fastsættes ved almindeligt dagligt højvande fredningsbælter på  

 500 m, gældende hele året.
 Stk. 2.  I de i stk. 1 nævnte fredningsbælter er alt  

 fiskeri forbudt.
 Stk. 3.  I tilslutning til de i stk. 1 nævnte  

 fredningsbælter ved Simested Å og Skals Å, fastsættes et udvidet  

 fredningsbælte, mod vest afgrænset af den i § 3, stk. 1 nævnte linie, og  

 inden for hvilket fiskeri kun er tilladt i månederne august, september,  

 oktober og november med ruseredskaber, herunder fritidsfiskerpæleruser,  

 bestemt til fangst af blankål.
 § 5.  I Hjarbæk Fjord er trawlfiskeri forbudt.
 § 6.  Som bilag til bekendtgørelsen er trykt en  

 kortskitse, der viser de i §§ 1-4 nævnte fredningszoner.
 § 7.  Overtrædelse af bestemmelserne i denne  

 bekendtgørelse straffes med bøde.
 § 8.  Bekendtgørelsen træder i kraft den 1. august  

 1998.
 Stk. 2.  Samtidig ophæves bekendtgørelse nr. 635 af 6.  

 juli 1994 om fiskeriet i Hjarbæk Fjord og Lovns Bredning.
