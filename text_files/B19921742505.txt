 I medfør af § 71, stk. 2, stk. 3 og stk. 4, og § 79 i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet følgende:
1. Referencedokumenter 1.1. Average Distance Catalogue for Air Navigation Facility Charges,  

 København FIR, udgivet af Statens Luftfartsvæsen, seneste udgave.
 1.2. ICAO Doc 8585, Designators for aircraft operating agencies,  

 aeronautical authorities and services, udgivet af International Civil  

 Aviation Organization (ICAO).
 1.3. Dokumenterne kan købes i engelsk udgave ved henvendelse til Statens  

 Luftfartsvæsen, Luftfartsinformationstjenesten, Ellebjergvej 50, 2450  

 København SV.
2. Anvendelsesområde Denne BL fastsætter bestemmelser for betaling af afgift for flyvning en  

 route efter instrumentflyvereglerne (IFR) inden for Københavns  

 flyveinformationsregion samt i de dele af tilstødende  

 flyveinformationsregioner, hvori udøvelse af lufttrafiktjeneste (ATS) måtte  

 være delegeret til Flyveledelsen København, Områdekontrolcentralen (ACC), i  

 henhold til bilaterale aftaler, i det følgende kaldet København FIR.
3. Generelt Afgiften påhviler ejeren og brugeren af luftfartøjet og betales for  

 luftfartøjer med en maksimal tilladt startmasse (MTOM) på over 2.000 kg.
4. Beregning af afgift Afgiften pr. flyvning beregnes efter følgende formel: r = ti x N hvor r er afgiften, ti serviceenhedsraten og N antallet af serviceenheder  

 i henhold til den aktuelle flyvning i København FIR.
4.1 Serviceenhedsraten (ti) Serviceenhedsraten udgør for tiden 375 kr. Ændringer offentliggøres i AIC.
4.2 Antallet af serviceenheder (N) Antallet af serviceenheder (N) beregnes ved anvendelse af følgende formel:  

 N = d x P hvor d er distancefaktoren for flyvningen inden for København FIR, og P er  

 vægtfaktoren for de pågældende luftfartøj.
4.2.1 Distancefaktoren (d) Distancefaktoren (d) beregnes som 1/100 af den afstand i kilometer, der  

 pålægges afgift.
 4.2.1.1 De afstande, der lægges til grund ved beregningen af  

 distancefaktoren, er offentliggjort af Statens Luftfartsvæsen i Average  

 Distance Catalogue.
4.2.1.2 De afstande, der er angivet i Average Distance Catalogue, er  

 gennemsnittet af tidligere års faktisk tilbagelagte flyveafstande af samtlige  

 luftfartøjer, beregnet på grundlag af storcirkelafstanden i kilometer mellem - startlufthavn/flyveplads eller position ved indflyvning i København FIR  

 og - ankomstlufthavn/flyveplads i København FIR eller position ved flyvning  

 ud af København FIR.
 Der fratrækkes en flyvelængde på 20 km for hver start og/eller landing i  

 København FIR under hensyn til, at der for lufthavnes sikringstjenester og  

 hjælpemidler betales særskilt afgift.
 4.2.1.3 Hvis en afstand ikke er angivet i Average Distance Catalogue,  

 beregnes afstanden efter den faktisk tilbagelagte flyveafstand, jf. pkt.  

 4.2.1.2.
4.2.2 Vægtfaktoren (P) 4.2.2.1 Vægtfaktoren (P) for ethvert luftfartøj beregnes med to decimaler  

 som hvor MTOM er luftfartøjets maksimal tilladte startmasse ifølge  

 luftdygtighedsbeviset, målt i tons.
4.2.2.1.1 Har et luftfartsforetagende meddelt Statens Luftfartsvæsen, at  

 man disponerer over flere luftfartøjer af samme type med forskellige  

 startmasser, benyttes med virkning fra meddelelsen og uden mulighed for  

 reklamationer den gennemsnitlige, maksimal tilladte startmasse ved  

 beregningen af afgiften for hvert enkelt luftfartøj.
En sådan meddelelse er  

 kun gyldig fra modtagelsen i Statens Luftfartsvæsen og til udgangen af det  

 pågældende kalenderår.
4.2.2.1.2 Hvis a. et luftfartøjs MTOM ikke er Statens Luftfartsvæsen bekendt, er urigtigt  

 meddelt, eller meddelelsen er forældet, jf. pkt. 4.2.2.1.1, eller b. et luftfartsforetagende ikke har sendt Statens Luftfartstjeneste en  

 fortegnelse over alle foretagendets luftfartøjer af den pågældende type, og  

 flyvningen kun er identificeret som vedrørende et bestemt  

 luftfartsforetagende ved anvendelse af den angivne kode ifølge den udgave af  

 ICAO Doc 8585, der til enhver tid er gældende, anvender Statens Luftfartsvæsen ved beregning af vægtfaktoren for ethvert  

 luftfartøj den største MTOM for den pågældende flytype.
5. Fritagelse for betaling af afgift Følgende flyvninger er fritaget for betaling af afgift:
a.
Prøveflyvning, der foranstaltes på Statens Luftfartsvæsens  

 foranledning.
b.
Teknisk kontrolflyvning, der foretages af udøvere af erhvervsmæssig  

 luftfart uden medtagelse af passagerer eller gods mod betaling.
c.
Flyvning i rednings- og eftersøgningstjeneste.
d.
Returnering, hvorved forstås tilbagevenden uden mellemlandinger til den  

 lufthavn eller landingsplads, hvorfra start har fundet sted.
e.
Flyvning med luftfartøjer ejet af Statens Luftfartsvæsen.
f.
Flyvning med danske millitærluftfartøjer, der ikke er optaget i civile  

 luftfartøjsregistre.
g.
Flyvning med fremmede millitærluftfartøjer, der ikke er optaget i  

 civile luftfartøjsregistre, og luftfartøjer, som udelukkende anvendes til  

 befordring af fremmede staters repræsentanter eller FN-personel.
h.
Flyvning med fremmede staters politi-, told- og kontrolluftfartøjer.
i.
Flyvninger foretaget i overensstemmelse med VFR-regler, medmindre  

 flyvningen dels er foretaget efter IFR-regler dels efter VFR-regler, i  

 hvilket tilfælde afgiften beregnes, som om hele flyvningen var foretaget som  

 en IFR-flyvning.
 For flyvninger, der er nævnt i litra a - c, er det en betingelse for  

 fritagelse, at særskilt anmeldelse herom indgives til Flyveledelsen  

 København, områdekontrolcentralen (ACC), forud for hver flyvning.
 6. Betaling af afgift m.v.
 6.1 Ejeren og brugeren hæfter solidarisk for afgiftens betaling.
 6.2 Opkrævning af afgiften sker ved Statens Luftfartsvæsens foranstaltning  

 ved månedsvis fremsendelse af faktura bilagt specifikation af flyvningerne.
 6.2.1 Eventuelle reklamationer skal være Statens Luftfartsvæsen i hænde  

 senest 3 måneder fra faktureringsdato.
6.2.2 Afgiften forfalder til betaling 30 dage efter fakturadatoen eller,  

 hvis forfaldsdagen falder på en lørdag eller søn-/helligdag, den næstfølgende  

 hverdag.
Hvis afgiften ikke er Statens Luftfartsvæsen i hænde på  

 forfaldsdagen, er ejeren og/eller brugeren pligtig at betale morarente med 1%  

 pr. påbegyndt måned.
6.2.3 Hvis afgiften ikke betales, kan a. inddrivelse ske ved udpantning, b. tilladelse til flyvning til, fra eller over dansk territorium nægtes, c. en allerede given tilladelse inddrages.
7. Dispensation Statens Luftfartsvæsen kan i ganske særlige tilfælde dispensere fra  

 bestemmelserne i denne BL, når det skønnes foreneligt med de hensyn, som  

 ligger til grund for de pågældende bestemmelser.
8. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
9. Ikrafttræden 9.1 Denne BL træder i kraft den 1. august 1992.
 9.2 Samtidig ophæves BL 9-7, 1. udgave af 25. oktober 1988.
