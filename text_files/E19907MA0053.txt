 En tømrermester gjorde indsigelse imod Told- og Skattestyrelsens afgørelse  

 om, at driftsmateriellet i hans tømrervirksomhed ikke kunne anses for at være  

 en integreret del af den faste ejendom og dermed ved udlejning være undtaget  

 fra momspligten efter momslovens § 2, stk 3, punkt h.
 Tømrermesteren havde udlejet sit tømrerværksted med maskiner til et Aps,  

 hvori tømrermesteren var direktør.
Der var ikke oprettet skriftlig lejekontrakt, og i regnskaberne figurerede  

 lejeindtægten for maskinerne særskilt.
Over en 3-årig periode var der betalt  

 360.000 kr i leje for bygningerne og 204.000 kr for maskinerne.
Styrelsen anførte, at driftsmidler og løsøregenstande, der i mindre omfang  

 stilles til rådighed som led i udlejning af fast ejendom, normalt kan anses  

 for at være en integreret del af lokaleudlejningen og dermed undtaget fra  

 momspligten.
Der må dog ikke være tale om løsøregenstande ud over det  

 normale, ligesom der i lejekontrakten ikke må foretages særskilt  

 prisansættelse for brugsretten.
Et lejebeløb for maskinerne på 204 000 kr ud  

 af et samlet beløb på 564 000 kr anså styrelsen ikke som udlejning af  

 løsøregenstande i mindre omfang.
 Afgørelsen blev endvidere begrumdet med, at toldvæsenet ligesom  

 skattemyndighederne anvender vurderingsmyndighedernes praksis med hensyn til  

 afgrænsning af bygningsbestanddele, installationer og driftsmidler.
Tømrermesteren var uenig i afgørelsen, da det lejede driftsmateriel var  

 snedkerimaskiner, der er normalt udstyr i tømrer-/snedkerværksted.
Der blev  

 henvist til tinglysningslovens § 37 og anført, at ejendomsbestanddel, der er  

 omfattet af denne bestemmelse, også må være fast ejendom efter momslovens §  

 2, stk 2, punkt h.
 Nævnet udtalte, at der ikke i momsloven eller tilknyttede retsforskrifter  

 er fastsat regler for sondringen mellen fast ejendom og inventar  

 (driftsmateriel).
 Begrebet fast ejendom må derfor fortolkes eller fastlægges i  

 overensstemmelse med dette begreb i andre love, herunder især reglerne i  

 skattelovgivningen (vurderingsloven og afskrivningsloven).
 Med henvisning til fast praksis på skatteområdet stadfæstede Nævnet  

 styrelsens afgørelse.
