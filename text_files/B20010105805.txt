Bekendtgørelse om erhvervsskolernes  

 IT-sikkerhedserklæring I medfør af § 21, stk. 2, i lov om erhvervsskoler, jf.  

 lovbekendtgørelse nr. 962 af 26. oktober 2000, som ændret ved  

 lov nr. 246 af 6. april 2001, fastsættes:
 § 1. Alle erhvervsskoler, der er tilsluttet  

 sektornettets administrative segment, skal én gang om året  

 udarbejde en IT-sikkerhedserklæring om, at skolen overholder de  

 fastsatte sikkerhedskrav for denne tilslutning.
 Stk. 2. IT-sikkerhedserklæringen består af en  

 revisorerklæring udarbejdet og underskrevet af skolens revisor, jf.  

 bilag 1, og et kontrolskema (Bilag til IT-sikkerhedserklæring om  

 skolens tilslutning til sektornettets administrative segment) samt en  

 netværkstegning (topologitegning   se vejledning på  

 www.sektornet.dk).
Stk. 3. Finder skolens revisor ikke at have  

 tilstrækkelig kompetence eller ressourcer til at udføre denne  

 opgave, kan skolen benytte en særlig revisor til opgaven.
Det skal i  

 givet fald fremgå, at det ikke er skolens sædvanlige revisor, der  

 har udført opgaven.
§ 2. Til brug ved gennemgang af  

 sikkerhedsforholdene udfylder skolen kontrolskemaet.
I det omfang det  

 fremgår af de enkelte punkter i kontrolskemaet, at der skal foreligge  

 dokumentation, vedlægges den kontrolskemaet.
Der anvendes den version  

 af kontrolskemaet, der gælder for det pågældende år.  

 Kontrolskemaet kan udskrives fra Undervisningsministeriets hjemmeside  

 på http://www.uvm.dk/erhverv/blanketter.
 Stk. 2. Topologitegning udarbejdes i 2 eksemplarer og i  

 overensstemmelse med UNI-C s specifikationer (www.sektornet.dk).
 Stk. 3. Kontrolskemaet udfærdiges i 2 eksemplarer, der  

 begge underskrives af den, der har udfyldt det, samt af skolens leder.
 Stk. 4. Dokumentationen samt et eksemplar af hhv.  

 kontrolskemaet og topologitegningen opbevares samlet på skolen.
 § 3. Kontrolskemaet, dokumentationen og  

 topologitegningen gennemgås af revisor sammen med skolens leder og den  

 person på skolen, der har forestået udarbejdelsen af  

 materialet.
 Stk. 2. Revisor gennemfører en stikprøvevis  

 revision af svarene i kontrolskemaet og af den bagved liggende  

 dokumentation.
 § 4. Skolen indsender  

 IT-sikkerhedserklæringen til Undervisningsministeriet inden udgangen af  

 1. kvartal, når revisionen er gennemført.
 § 5. Undervisningsministeriet kan  

 gennemføre en gennemgang af den sikkerhedsmæssige tilslutning  

 på skolerne.
 § 6. Hvis skolen ikke overholder de af UNI-C  

 fastsatte specifikationer til sikkerheden på den administrative  

 lokalnettilslutning til sektornettet, kan Undervisningsministeriet  

 foranledige, at skolens adgang til sektornettet afbrydes.
 § 7. Bekendtgørelsen træder i kraft  

 den 1. januar 2002.
Undervisningsministeriet, den 14. december  

 2001 P.M.V.Berrit HansenStyrelseschef /Henning Kraiberg Knudsen Bilag 1 Paradigme for revisorerklæring:
[SKOLENAVN] Revisorerklæring om skolens sikkerhedsmæssige  

 tilslutning til sektornettets administrative segment Formål Vi har gennemgået den sikkerhedsmæssige  

 opsætning af [skolenavn] opkobling til sektornettets administrative  

 segment i henhold til Sektornets sikkerheds- og anvendelsespolitik som  

 beskrevet på www.sektornet.dk.
Det udførte arbejde På baggrund af vedlagte "Bilag til  

 IT-sikkerhedserklæring om skolens tilslutning til sektornettets  

 administrative segment" har vi gennemgået skolens kontrol- og  

 sikkerhedsforanstaltninger omkring sektornetadgangen for at vurdere, om  

 skolen overholder de gældende sikkerhedskrav for at være opkoblet  

 på sektornettets administrative segment.
Kontrolskemaet i bilaget er udfyldt af skolen og  

 underskrevet af skolens ledelse.
Vi har foretaget en efterprøvelse af,  

 om skemaet indeholder de korrekte oplysninger, og om disse kan  

 dokumenteres.
 Vores gennemgang og efterprøvelse af skemaets  

 oplysninger er foretaget på grundlag af interview af personale,  

 observationer samt stikprøvevis gennemgang af udleveret  

 dokumentation.
 Revisionen er foretaget den [dato].
Evt. forbehold/supplerende oplysninger [tekst] Konklusion På baggrund af vores gennemgang er det vores  

 opfattelse, at skolen har udfyldt vedlagte kontrolskema i overensstemmelse  

 med de faktiske forhold, og at skolen overholder de gældende  

 sikkerhedskrav for at være opkoblet på sektornettets  

 administrative segment.
