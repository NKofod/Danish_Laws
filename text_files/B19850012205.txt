 I henhold til bestemmelserne i §§ 3, 4, 5 og 6 i lov nr. 54 af 20. februar  

 1985 om ændring af lov om styrelse af sociale og visse sundhedsmæssige  

 anliggender, lov om den sociale ankestyrelse, bistandsloven m.fl. love  

 (Ændring af klagebehandlingen m.v.) fastsættes følgende:
GENERELT OM INDSENDELSE AF KLAGER § 1.  Klager over afgørelser indsendes til den  

 myndighed, som har truffet afgørelsen.
Dette skal fremgå af  

 klagevejledningen.
 Stk. 2.  Hvis klage ikke er rettidigt indgivet, sendes  

 den straks til klageinstansen med angivelse af, at klagen ikke er rettidigt  

 indgivet.
 Stk. 3.  Hvis sagen må anses for hastende, sendes klagen  

 straks videre til klageinstansen med begrundelsen for den trufne afgørelse  

 sammen med de sagsakter, der forelå ved sagens afgørelse.
HENSTILLING OM GENVURDERING AF PÅKLAGEDE AFGØRELSER I SOCIALE  

 UDVALG/MAGISTRATER OG REVALIDERINGS- OG PENSIONSNÆVN. (REMONSTRATION) § 2.  Det henstilles til sociale udvalg/magistrater og  

 revaliderings- og pensionsnævn at indføre en ordning, hvorefter der ved  

 modtagelsen af en klage, der er indsendt rettidigt, skal foretages en  

 genvurdering af sagen med henblik på en vurdering af, om der er grundlag for  

 at give klageren medhold, helt eller delvis, jfr. § 3.
REGLER OM GENVURDERING M.V. (REMONSTRATION) § 3.  Kan der efter en fornyet vurdering gives  

 klageren fuldt ud medhold, skal klageren have skriftlig besked herom, normalt  

 inden 4 uger efter klagens modtagelse.
 Stk. 2.  Kan der efter en fornyet vurdering, gives  

 klageren delvis medhold, eller er det som følge af klagens indhold tvivlsomt,  

 om en ny afgørelse imødekommer klageren fuldt ud, skal klageren have  

 skriftlig besked herom, normalt inden 4 uger efter klagens modtagelse.  

 Samtidig skal klageren have vejledning om, at klagen kan fastholdes, hvis der  

 gives besked herom til 1. instansen inden for en frist, der svarer til  

 klagefristen.
 Stk. 3.  Hvis den oprindelige afgørelse ikke ændres,  

 sendes klagen hurtigst muligt - og normalt inden 4 uger efter modtagelsen af  

 klagen - til klageinstansen med begrundelse for den trufne afgørelse sammen  

 med de sagsakter, der forelå ved afgørelsen af sagen.
 Stk. 4.  Giver en klager besked om at ville fastholde  

 sin klage, jfr. stk. 2, 2. pkt., sendes klagen hurtigst muligt - og senest  

 inden 14 dage efter modtagelsen af meddelelsen om, at klagen fastholdes - til  

 klageinstansen med begrundelse for den sidst trufne afgørelse sammen med de  

 sagsakter, der forelå ved afgørelsen af sagen.
ANDRE BESTEMMELSER § 4.  Myndigheder, der ikke anvender den i §§ 2 og 3  

 nævnte ordning, skal videresende klagesagen til klageinstansen med  

 begrundelse for den trufne afgørelse sammen med de sagsakter, der forelå ved  

 afgørelsen af sagen.
Dette skal ske hurtigst muligt - og normalt inden 14  

 dage efter modtagelsen af klagen.
IKRAFTTRÆDEN § 5.  Bekendtgørelsen træder i kraft den 1. april  

 1985.
