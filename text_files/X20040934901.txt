Medarbejderobligationer - Bruttotrækordning Spørgsmål Svar Beskrivelse af de faktiske forhold Et A/S ønsker at  

 øge medarbejdernes loyalitet og korpsånd ved at gøre den enkelte medarbejders  

 aflønning mere afhængig af performance og mål opfyldelse.
 I denne  

 forbindelse ønsker A/S at tildele medarbejderne obligationer i virksomheden  

 efter reglerne i ligningslovens (LL) § 7 A, stk. 1, nr. 3. Disse obligationer  

 bliver ikke beskattet hos medarbejderen, men A/S skal i stedet erlægge en  

 afgift på 45 % for den del af værdien af de tildelte obligationer, der  

 overstiger kr. 4.500.
 Det er selskabets  

 hensigt, at ordningen set med arbejdsgivers øjne skal holdes  

 omkostningsneutral,  

 således, at den samlede værdi af de tildelte obligationer og den erlagte  

 afgift  

 modsvares af en kontantlønnedgang hos medarbejderen.
 Ordningen vil  

 blive tilbudt til de af selskabets medarbejdere, som ved udgangen af en given  

 periode i det relevante år har en anciennitet i firmaet på mere end 2 år, og  

 som ved tildelingen er i uopsagt stilling.
Selskabets  

 omkostninger ved ordningen vil være omkostningerne ved etableringen af denne  

 del af lønpakken, samt omkostningerne til etablering og den efterfølgende  

 administration af ordningen.
Ved besvarelsen af spørgsmål 1 skal  

 Ligningsrådet  

 lægge til grund, at medarbejderens lønreduktion alene svarer til værdien af  

 obligationen med tillæg af afgiften.
Beskrivelse af aftalen mellem A/S og medarbejderne Der vil være tale  

 om en aftale mellem parterne om en omfordeling af lønrammen for den faste del  

 af medarbejderens løn.
Det er ikke umiddelbart hensigten at aftalen skal  

 påvirke de nuværende og de fremtidige aftaler om eventuelle bonusbeløb.
 Aftalen vil i  

 relation til den faste del af lønnen blive lagt til grund i alle henseender  

 således at eksempelvis beregning af feriepenge, overtidsbetaling samt  

 pensionsbidrag sker på baggrund af den i aftalen nedsatte løn.
 Det er frivilligt  

 om en medarbejder vil deltage i ordningen med medarbejderobligationer.
 Fravælger  

 medarbejderen obligationen ved det efterfølgende års lønforhandlinger har  

 medarbejderen ikke automatisk krav på, at få tilbagereguleret lønnen.
 Har en medarbejder  

 accepteret en lønpakke indeholdende medarbejderobligationer, og ophører  

 ansættelsesforholdet  

 inden tildelingen af obligationer får medarbejderen i udgangssituationen ikke  

 tildelt obligationer og har ikke krav på kompensation.
 Ved besvarelsen af  

 spørgsmål 2, beder vi Ligningsrådet tage stilling til om besvarelsen af  

 spørgsmål 1 ændres, hvis medarbejderen kompenseres for den manglende  

 tildeling  

 af medarbejderobligationen, hvis medarbejderen inden tidspunktet for  

 tildelingen af obligationerne og uden egen misligholdelse er blevet opsagt af  

 firmaet.
 Medarbejderens ret  

 til obligationer bortfalder ved opsigelsen.
Beskrivelse af de obligationer, der skal benyttes ved  

 accept af ordningen For de  

 obligationer som selskabet udsteder ved tildelingen til medarbejderne  

 påtænkes  

 følgende vilkår:
Rådgivers opfattelse Det er rådgivers  

 opfattelse, at en ordning som den beskrevne er omfattet af LL § 7 A, stk. 1,  

 nr. 3.
 Det er endvidere  

 rådgivers opfattelse, at eftersom der er tale om en generel og reel  

 lønnedgang  

 skal værdien af de tildelte obligationer ikke medtages ved beskatningen af  

 den  

 løbende løn.
Som udgangspunkt  

 bærer arbejdsgiveren alle omkostninger ved ordningen, og der er tale om en  

 frivillig ordning, hvor der som udgangspunkt ikke sker kompensation af  

 medarbejderen ved opsigelse.
I relation til spørgsmål 2 sker der alene  

 kompensation, hvis medarbejderne bliver opsagt uden egen skyld.
 Der er tale om en  

 generel ordning.
Styrelsens indstilling og begrundelse Ad spørgsmål 1 En række personalegoder som f.eks.  

 tildeling af medarbejderobligationer efter ligningslovens § 7 A, stk. 1, nr.  

 3  

  begunstiges skattemæssigt i forhold til beskatning af udbetalt  

 kontantløn.
Arbejdstagere og arbejdsgivere har derfor umiddelbart en fælles  

 interesse i, at en del af arbejdstagerens arbejdsvederlag udbetales i et  

 skattebegunstiget personalegode.
 Ligningsrådet og Landsskatteretten har i  

 en række afgørelser taget stilling til om aftaler om en kontantslønnedgang i  

 forbindelse med arbejdsgiverens tildeling af ydelser i naturalier  

 (bruttotrækordninger)  

 kunne anses som omgåelse af reglerne i statsskattelovens § 6 om, at der ikke  

 er  

 fradrag for private udgifter.
 Således har Ligningsrådet i  

 SKM2003.182.LR(medarbejderbredbånd) og SKM2004.28.LR(medarbejderbredbånd og  

 telefonordning), samt Landsskatteretten i SKM2004.45.LSR(MBA-uddannelse)  

 godkendt sådanne ordninger.
 Det har ved afgørelserne været lagt til  

 grund, at den fremtidige kontantløn skal udgøre beregningsgrundlaget for alle  

 ydelser, der afhænger af den løbende (kontante) lønudbetaling, f.eks. pension  

 og feriepenge.
 Den her beskrevne  

 lønnedgang må således anses for reel.
 Spørgsmålet er så  

 om en aftalt lønnedgang kan kombineres med en obligationsordning omfattet af  

 LL  

 § 7 A, stk. 1, nr. 3.
Kendetegnende for  

 ordninger omfattet LL § 7 A, stk. 1 er, at de er generelle, dvs. at de som  

 udgangspunkt  

 tilbydes alle ansatte.
Gruppen af ansatte kan dog i mindre omfang afgrænses  

 efter almene kriterier.
Man kan ikke sige,  

 at der sker en begrænsning i deltagelsen i og med at medarbejderne selv skal  

 "betale" i form af en lønnedgang.
Såfremt et selskab tilbyder sine  

 medarbejdere favørkursaktier, vil medarbejderne skulle betale en favørkurs  

 for  

 at kunne erhverve aktier, der båndlægges i 5 år.
Det vil således også i  

 sådanne  

 ordninger afhænge af medarbejderens økonomi i øvrigt, om man ønsker at  

 acceptere et sådan tilbud.
Skattemyndighederne  

 har ingen indflydelse på lønfastsættelsen.
Der er derfor i princippet intet  

 til  

 hinder for, at man aftaler, at lønnen skal sættes ned /ikke skal stige.
 Kontantlønnedgangen  

 som beskrevet må anset for reel, og obligationsordningen generel, således at  

 der ikke skal ske beskatning af de tildelte obligationer.
 Det indstilles, at  

 der svares ja til spørgsmål 1.
Ad spørgsmål 2 I forhold til  

 spørgsmål 1 ændres forholdene således, at der sker kompensation såfremt en  

 medarbejder opsiges uden at have misligeholdt sin stilling.
 Såfremt medarbejderen  

 selv opsiger sin stilling inden tildelingen af obligationer ydes der ingen  

 kompensation.
Der er i  

 funktionærloven og i en række overenskomster på arbejdsmarkedet fastsat  

 regler  

 for udbetaling af fratrædelsesgodtgørelse i forbindelse med ikke ansøgt  

 fratrædelse.
Skattemæssigt reguleres sådanne godtgørelser efter  

 ligningslovens  

 § 7 U.
De første 8.000 kr. er skattefri.
Beløb herudover beskattes som  

 almindelig indkomst.
 En aftale mellem  

 arbejdsgiveren og den ansatte om nedsættelse af den løbende indkomst mod, at  

 den pågældende eventuelt vil være berettiget til en større  

 fratrædelsesgodtgørelse i tilfælde af afskedigelse, vil skattemæssigt kunne  

 lægges til grund, medmindre der er tale om egentlig omgåelse af bestemmelsen  

 i  

 ligningslovens § 7 U, stk. 1, sidste pkt.  Efter denne bestemmelse  

 gælder  

 reglerne om den lempelige beskatning af de første 8.000 kr. ikke i det omfang  

 beløbet træder i stedet for, hvad den ansatte ville have oppebåret i indtægt  

 af  

 stilling for tiden efter opsigelsen og indtil det tidspunkt, til hvilket  

 modtageren kunne have været opsagt i henhold til sin kontrakt  eller  

 lovgivningens almindelige regler.
 Det indstilles at  

 svare nej til spørgsmål 2.
Ad spørgsmål 3 Såfremt  

 omkostningerne til etablering samt løbende administration af  

 obligationsordningen  

 medregnes ved omfanget af kontantlønnedgangen vil svaret på spørgsmål 1, så  

 blive ændret? Eftersom der er  

 tale om en aftalt lønnedgang - og lønnedgangen som i øvrigt beskrevet i  

 svaret  

 på spørgsmål 1 må anses for reel, så vil det ikke ændre på besvarelsen om der  

 aftales en yderligere nedsættelse af lønnen.
Det er herved forudsat at kravet  

 i  

 ligningslovens § 7 A, stk 1, nr. 3, om at værdien af obligationen inklusiv  

 afgift ikke må overstige 10 % af den ansattes løn stadig er opfyldt.
 Det indstilles, at  

 der svares nej til spørgsmål 3 under forudsætning af, at 10 % kravet er  

 opfyldt.
Ad spørgsmål 4 En aftale om  

 løntilbageholdenhed ved fremtidige lønforhandlinger i stedet for en reduktion  

 af den kontante løn her og nu vil ikke ændre bedømmelsen af ordningen, jf.  

 det  

 anførte under besvarelsen af spørgsmål 1.
 Det indstilles  

 derfor at svare nej til spørgsmål 4.
Ad spørgsmål 5 Kendetegnende for ordninger omfattet LL §  

 7 A, stk. 1 er, at de er generelle, dvs. at de som udgangspunkt tilbydes alle  

 ansatte.
Gruppen af ansatte kan dog afgrænses efter almene kriterier under  

 forudsætning af, at ordningen ikke mister sin almene karakter, og at de  

 øvrige  

 medarbejdere ikke i særlig grad favoriseres.
Anciennitet er et ofte anvendt og  

 anerkendt kriterium jf.
LV 2004-1, Almindelig Del, afsnit  

  

 A.B.1.10  

.
 Obligationerne  

 skal være båndlagt i 5 år, løbende fra udløbet af det år hvori de tildeles.
 Og endelig må den  

 tildelte obligation (fratrukket det skattefrie beløb, kr. 4.500) tillagt  

 afgift  

 ikke overskride 10 % af medarbejderens årsløn.
 Som ordningen er  

 beskrevet er det styrelsens opfattelse, at den kan omfattes af LL § 7 A, stk.  

 1, nr. 3.
 Det indstilles, at  

 der svares ja til spørgsmål 5.
Ad spørgsmål 6 Udgangspunktet for  

 værdiansættelsen af obligationer er handelsværdien.
 Det fremgår  

 cirkulære 181 af 1. december 1995, at: " I mangel af andet grundlag til  

 at  

 udfinde handelsværdien foretages kursfastsættelsen på grundlag af en teknisk  

 beregning af nutidsværdien af alle forventede fremtidige afkast.
 Beregningen  

 foretages med udgangspunkt i den gennemsnitlige, effektive obligationsrente  

 for  

 enhedsprioritetsobligationer, som på tidspunktet for obligationsudstedelsen  

 opfylder kravet til mindsterenten i kursgevinstloven.
Kursen bestemmes  

 som 100 gange forholdet mellem den beregnede nutidsværdi og fordringens  

 pålydende.
Kursen afrundes nedad til den nærmeste kurs, der er delelig med 5.
For obligationer,  

 hvor forretningsvilkårene ikke på forhånd er kendt, f.eks. fordi  

 renteafkastet  

 fastsættes på grundlag af virksomhedens udbytteprocent, foretages  

 kursansættelsen på basis af de forventninger, der kan udledes af foreliggende  

 budgetter." Cirkulæret er  

 fortsat gældende, hvorfor det indstilles, at der svares ja til spørgsmål 6.
 Ligningsrådet  

  

 tiltrådte  

 indstillingen.
