Et kommunalbestyrelsesmedlem vedtog en bøde på 70000 kr for groft  

 uagtsomt at have undladt at selvangive indtægter, hvorved de unddragne  

 skatter udgjorde 70100 kr.
Valgbarhedsnævnet fandt, at den pågældende var  

 valgbar.
I skrivelse af 4. juli 1989 har kommunalbestyrelsen i henhold til den  

 kommunale valglovs § 34 a, stk. 2, indberettet, at kommunalbestyrelsesmedlem  

 N.
N. har vedtaget et af Statsskattedirektoratet meddelt bødeforlæg på 70.000  

 kr. for overtrædelse af skattekontrollovens § 13, stk. 2.
Det fremgår af sagen, at den pågældende for indkomstårene 1982-84 inkl.  

 har undladt at selvangive provisionsindtægter på henholdsvis 61.357 kr.,  

 59.495 kr. og 8.370 kr.
Indtægterne hidrører fra et udenlandsk firma, X, hvor  

 den pågældende arbejdede som provisionslønnet salgschef for Danmark.
De  

 unddragne beløb opstår ved ikke godkendte fradrag og ved ikke indtægtsført  

 provision, herunder en som provision modtaget bil af en værdi af 60.000 kr.  

 De herved unddragne skatter udgør 70.100 kr.
 Den pågældende har været medlem af kommunalbestyrelsen siden 1982.
 I denne anledning skal man meddele, at et flertal i Valgbarhedsnævnet  

 uanset størrelsen af det unddragne skattebeløb og uanset de krav der må  

 stilles til personer, der beklæder hverv som medlem af kommunale råd - har  

 fundet det overvejende betænkeligt at fastslå, at den begåede forseelse i  

 almindeligt omdømme gør den pågældende uværdig til at være medlem af  

 kommunale råd, jf. den kommunale valglovs § 2.
 Den pågældende må derfor anses for valgbar.
 Skrivelsen er optaget i Ministerialtidende.
 (* 1) I den tidligere lov var bestemmelserne i § 2 og § 34a, stk. 2.
