En ejendom, der hovedsagelig, men ikke udelukkende anvendes til  

 kursusformål, skal belånes af ejeren efter reglerne i RKL § 35 om kontor- og  

 forretningsejendomme.
Adgang til at belåne den efter de gunstige regler i §  

 37, lån i ejendomme til sociale, kulturelle og undervisningsmæssige formål,  

 kan påberåbes at være konkurrenceforvridende foranstaltning i hotelbranchen.
Tilsynet har i september 1990 meddelt et realkreditinstitut, at en  

 ejendom, der hovedsagelig, men ikke udelukkende anvendes til kursusformål,  

 vil skulle belånes af ejeren efter reglerne i realkreditlovens § 35 om  

 kontor- og forretningsejendomme.
Tilsynet har herved lagt til grund, at en  

 adgang til at belåne en sådan ejendom efter de gunstigere regler i § 37 om  

 lån i ejendomme til sociale, kulturelle og undervisningsmæssige formål med  

 rette vil kunne påberåbes at være en konkurrenceforvridende foranstaltning  

 for hotelbranchen, ligesom en sådan fortolkning efter Finanstilsynets  

 opfattelse savner grundlag i forarbejderne til § 37 i realkreditloven.
