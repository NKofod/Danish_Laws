I medfør af § 9, § 10, stk. 1, § 28, § 33, og § 35, stk. 2, i lov nr. 814 af 21. december 1988 om husdyrsygdomme, § 3, § 4, og § 25, stk. 4,  i lov nr. 175 af 7. maj 1975 om mælk og  

 konsummælkprodukter og § 18, stk. 1, 3 og 4, i lov om veterinærvæsenet samt om udøvelse af dyrlægegerning, jf. lovbekendtgørelse nr. 492 af 28. juni 1990 fastsættes:
 § 1.  Ved mastitis forstås i denne bekendtgørelse  

 enhver skjult eller synlig betændelsestilstand i yveret hos køer, der har  

 medført ændring i mælkens fysiske, kemiske eller biologiske sammensætning.
 Stk. 2.  Bekendtgørelsen finder tillige anvendelse på  

 andre dyrearter, der leverer mælk.
 § 2.  Mastitisbekæmpelsen opdeles i bekæmpelse af  

 mastitis forårsaget af Streptococcus agalactiae (B-mastitis) og bekæmpelse af  

 mastitis forårsaget af andet.
 § 3.  Mastitisbekæmpelsen sker gennem den  

 mejerivirksomhed, hvortil besætningen leverer mælk, og mastitisbekæmpelsen  

 skal foretages i alle besætninger, der leverer mælk til mejerivirksomheder.
 Stk. 2.  Bekæmpelsen skal omfatte  

 laboratorieundersøgelse af mælkeprøver fra de enkelte besætninger  

 (leverandørmælkprøver).
 Stk. 3.  Bekæmpelsen kan omfatte:
 § 4.  Mejerivirksomheden skal efter aftale med  

 mastitislaboratoriet udtage og indsende leverandørmælkprøver, medmindre  

 sådanne leverandørmælkprøver er udtaget i forbindelse med undersøgelse til  

 kvalitetsbedømmelse af mælk, og er stillet til rådighed for de i § 6, stk. 2,  

 anførte laboratorier til mastitisdiagnostiske undersøgelser.
 § 5.  Celletalsbestemmelser på leverandørmælkprøver  

 foretaget i forbindelse med kvalitetsbedømmelse af mælk skal stilles til  

 rådighed for mastitisbekæmpelsen.
§ 6.  Mastitisbekæmpelsen ledes af en af  

 Veterinærdirektoratet hertil godkendt dyrlæge (mastitisdyrlægen). Kun  

 dyrlæger med supplerende uddannelse i sygdomsbekæmpelse og specielt i  

 bekæmpelse af mastitis kan opnå godkendelse.
Mastitisbekæmpelsen gennemføres  

 i samarbejde med mastitislaboratoriet, besætningsejeren (brugeren), den  

 praktiserende dyrlæge og mejerivirksomheden.
Stk. 2.  De i § 3, stk. 2, og § 3, stk. 3, nr. 1, nævnte  

 laboratorieundersøgelser udføres på Statens Veterinære Serumlaboratorium  

 eller på laboratorier, der er godkendt af Veterinærdirektoratet til sådanne  

 undersøgelser.
For at opnå en sådan godkendelse skal laboratoriet ledes af en  

 dyrlæge, der er godkendt hertil af Veterinærdirektoratet.
Kun dyrlæger med  

 supplerende uddannelse i sygdomsbekæmpelse og specielt i bekæmpelse af  

 mastitis og hermed forbundne laboratorieundersøgelser kan opnå en sådan  

 godkendelse.
 Stk. 3.  De § 3, stk. 3, nr. 2, nævnte tekniske  

 undersøgelser foretages af tekniske assistenter godkendt af  

 Veterinærdirektoratet.
Stk. 4.  Den i § 3, stk. 3, nr. 3, nævnte kurative  

 behandling og kliniske undersøgelse skal foretages af en af ejeren (brugeren)  

 udpeget praktiserende dyrlæge.
Denne rådgiver tillige om foranstaltninger,  

 der formindsker udbredelsen af mastitis.
 § 7.  Den i medfør af § 3, stk. 2 og 3, nævnte  

 mastitisbekæmpelse og den hermed forbundne laboratoriediagnostik skal  

 foretages efter retningslinier fastsat af Veterinærdirektoratet.
§ 8.  Ejere (brugere) af besætninger, der er angrebet  

 af B-mastitis, herunder besætninger hvor der er påvist B-streptokokker i  

 mælkeprøver fra besætningen, må ikke sælge eller overdrage køer og drægtige  

 kvier til levebrug, eller deltage med lakterende køer i dyrskuer og andre  

 samlinger af malkekvæg, hvor malkning kan finde sted.
Forbudet er gældende  

 indtil Veterinærdirektoratet eller mastitislaboratoriet har meddelt, at  

 besætningen kan erklæres fri for B-mastitis.
 § 9.  Ejere (brugere) af besætninger må i forbindelse  

 med mastitisbekæmpelse, herunder i forbindelse med malkning, kun anvende  

 desinfektionsmidler, der er godkendt af Veterinærdirektoratet.
§ 10.  Veterinærdirektoratet nedsætter et sagkyndigt  

 udvalg på 7 medlemmer, som rådgiver Veterinærdirektoratet ved udarbejdelse af  

 de bestemmelser, der af laboratorierne skal følges ved diagnostik af mastitis  

 og om bekæmpelsesprincipperne i besætningerne.
Udvalget skal endvidere følge  

 udviklingen inden for disse områder og til Veterinærdirektoratet give  

 indstilling om ændringer af bestående bestemmelser.
 Stk. 2.  Til det i stk. 1, nævnte udvalg, der består af  

 den i § 6, stk. 1, nævnte mastitisdyrlæge og 6 andre medlemmer, udpeger  

 Veterinærdirektoratet, Den kongelige Veterinær- og Landbohøjskole, Statens  

 Veterinære Serumlaboratorium, Den danske Dyrlægeforening, Statens  

 Husdyrbrugsforsøg og Danske Mejeriers Fællesorganisations  

 mastitislaboratorium hver et medlem.
 Stk. 3.  Veterinærdirektoratet udnævner formanden og  

 stiller sekretariatsmæssig bistand til rådighed.
§ 11.  Landbrugsministeriet nedsætter et udvalg på 11  

 medlemmer.
Udvalget, der benævnes Landbrugsministeriets Mastitisudvalg, skal  

 rådgive Landbrugsministeriet i spørgsmål vedrørende mastitisbekæmpelsen og de  

 dermed forbundne kontrolforanstaltninger.
Udvalget skal følge udviklingen  

 inden for dette område og kan på eget initiativ til Landbrugsministeriet  

 stille forslag, der skønnes at være af principiel karakter.  

 Landbrugsministeriets mastitisudvalg og det i § 10, nævnte udvalg orienterer  

 gensidigt hinanden.
 Stk. 2.  Til det i stk. 1, nævnte udvalg udpeger  

 Veterinærdirektoratet og Danske Mejeriers Fællesorganisation hver 3  

 medlemmer, De danske Landboforeninger og Danske Husmandsforeninger udpeger i  

 fællesskab 3 medlemmer, og Den danske Dyrlægeforening udpeger 2 medlemmer.
Stk. 3.  Udvalgets formand udnævnes af  

 Landbrugsministeriet blandt udvalgets medlemmer efter indstilling fra  

 udvalget.
Veterinærdirektoratet stiller sekretariatsmæssig bistand til  

 rådighed.
 § 12.  Veterinærdirektoratet fører tilsyn med  

 overholdelsen af de i denne bekendtgørelse fastsatte bestemmelser.
Stk. 2.  Resultaterne af de foretagne undersøgelser og  

 af bekæmpelsesarbejdet i øvrigt skal til enhver tid være tilgængelig for  

 Veterinærdirektoratet, der kan pålægge periodevis indberetning af disse  

 resultater.
Veterinærdirektoratet kan forlange alle oplysninger vedrørende  

 fremgangsmåden ved de laboratoriemæssige undersøgelser og ved  

 bekæmpelsesarbejdet i øvrigt.
 § 13.  Veterinærdirektoratet kan, inden for et på  

 finansloven optaget beløb, yde tilskud til udgifter afholdt i forbindelse med  

 bekæmpelse af mastitis.
 § 14.  Overtrædelse af § 3, stk. 1 og 2, § 4, §§ 8-9,  

 eller undladelse af at afgive oplysninger efter § 5, straffes med bøde.
 § 15.  Denne bekendtgørelse træder i kraft 1. januar  

 1992.
 Stk. 2.  Samtidig ophæves bekendtgørelse nr. 79 af 25.  

 februar 1983 om bekæmpelse af mastitis hos kvæg.
