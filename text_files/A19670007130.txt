 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg gør vitterligt: Folketinget har vedtaget og Vi ved  

 Vort samtykke stadfæstet følgende lov:
 § 1.  Søfartens Fælledsråd er rådgivende for  

 handelsministeren i spørgsmål vedrørende forhyringsvirksomheden samt i  

 sådanne spørgsmål angående de søfarendes sociale forhold eller andre forhold  

 af fælleds interesser for redere og søfarende, som ikke efter lovgivningen  

 behandles af andre særlige organer.
 Stk. 2.  Fælledsrådet kan af egen drift optage spørgsmål  

 som nævnt i stk.1 til behandling og afgive indstilling herom til  

 handelsministeren.
 § 2.  Søfartens Fælledsråd består af 12 medlemmer.  

 Formanden og et af de andre medlemmer beskikkes af handelsministeren, 5  

 medlemmer vælges af redernes organisationer og 5 af organisationer for  

 søfarende.
Stk. 2.  Fælledsrådets forretningsorden fastsættes af  

 ministeren.
Det bestemmes heri, hvilke organisationer der kan vælge medlemmer  

 til rådet.
Mindst en af de søfarendes repræsentanter skal dog vælges af en  

 landsorganisation af skibsførere.
 § 3.  Tidspunktet for lovens ikrafttræden fastsættes  

 af handelsministeren.
 Stk. 2.  Bestemmelsen i § 5 i lov nr. 76 af 31. marts  

 1937 om forhyring og mønstring af skibsmandskab ophæves.
 § 4.  Loven gælder ikke for Færøerne.
 Givet på Christiansborg slot, den 15.  

 marts 1967.
 Under Vor Kongelige Hånd og Segl.
 FREDERIK R.
 /Tyge Dahlgaard.
