 Der er den 1. juni 1994 i København indgået en aftale mellem Danmark og  

 Hviderusland om samarbejde om miljøbeskyttelse.
 Aftalen har følgende ordlyd:
AFTALE MELLEM MILJØMINISTERIET FOR KONGERIGET DANMARK OG MINISTERIET FOR NATURRESSOURCER OG MILJØ FOR REPUBLIKKEN HVIDERUSLAND OM SAMARBEJDE OM MILJØBESKYTTELSE Parterne, som handler i den ånd, der kommer til udtryk i  

 »Verdensnaturpagten« og de afsluttende dokumenter fra Konferencen  

 om Miljø og Udvikling i Rio i 1992, tager hensyn til behovet for at styrke det internationale samarbejde om  

 miljøbeskyttelse på regionalt såvel som globalt plan, giver udtryk for deres vilje til bilateralt samarbejde herom, er blevet enige om følgende:
Artikel 1 Parterne vil opretholde og udvikle samarbejdet om miljøbeskyttelse,  

 rationel brug af naturressourcer og overførsel af teknologi og viden for at  

 sikre og tilvejebringe en stabil og økologisk bæredygtig udvikling.
 Parterne vil samarbejde om og bistå med at forebygge økologiske trusler og  

 katastrofer, støtte tilrettelæggelsen af økologisk uddannelse og  

 videnskabeligt samarbejde samt udvikle særlige projekter om viden- og  

 teknologiudveksling på miljøområdet.
 Samarbejdet baseres på en direkte og gensidig indsats fra de relevante  

 myndigheder og andre interesserede parter, herunder virksomheder,  

 institutioner og private organistioner.
Artikel 2 Samarbejdet mellem de to parter omfatter især følgende områder:
- uddannelse, træning og videnskabeligt samarbejde på miljøområdet; - miljøaspekter ved energiproduktion; - behandling og genanvendelse af industri- og husholdningsaffald; - vandmiljø og grundvandsbeskyttelse; - naturbeskyttelse; - tilvejebringelse af et lovgivningsmæssigt og juridisk grundlag; - udveksling af information og data på miljøområdet; - monitering:
- miljøbeskyttelse i industriområder og i byer; - implementering af teknologi og økologisk forsvarlige materialer på  

 naturbeskyttelsesområdet.
 Andre samarbejdsområder kan også overvejes indenfor rammerne af nærværende  

 aftale.
 Projekter, der sigter på at afhjælpe allerede eksisterende miljøproblemer,  

 er omfattet af denne aftale.
Artikel 3 Samarbejdet udmøntes i form af:
- etablering af fælles programmer og projekter; - støtte til afholdelse af videnskabelige seminarer og symposier; - støtte til træning inklusiv træning i udlandet af personale, udveksling  

 af specialister, videnskabsmænd og delegationer; - udveksling af teknisk, videnskabelig og lovgivningsmæssig information  

 samt information om metoder.
 Andre former for samarbejde på miljøområdet kan blive udviklet inden for  

 rammerne af denne aftale.
Artikel 4 Indenfor rammerne af denne aftale kan der etableres og udvikles et direkte  

 samarbejde mellem danske og hviderussiske virksomheder, institutioner  

 og/eller private organisationer vedrørende gensidige programmer og/eller  

 projekter.
Artikel 5 Med henblik på at sikre en effektiv gennemførelse af denne aftales  

 bestemmelser nedsætter parterne en permanent fælles dansk-hvide-russisk  

 arbejdsgruppe.
Arbejdsgruppen drøfter emner og specielle projekter inden for  

 denne aftales rammer såvel som andre typer af aktiviteter vedrørende fælles  

 regionalt og globalt samarbejde på miljøområdet.
 Møder i arbejdsgruppen om emner af gensidig interesse afholdes i Danmark  

 og i Hviderusland på baggrund af forudgående fælles aftale (dagsorden, antal  

 deltagere, varighed og sted for mødet etc.).
Artikel 6 Rejseudgifter afholdes af den sendende part.
Værtslandet dækker udgifter  

 til kost og logi, dagpenge og transport.
Artikel 7 Alle yderligere forhandlinger, der måtte være nødvendige for  

 gennemførelsen af denne aftale, varetages for Kongeriget Danmark af  

 Miljøministeriet (København) og for Republikken Hviderusland af Ministeriet  

 for Naturressourcer og Miljø (Minsk), der hver især bemyndiger sine  

 repræsentanter.
Artikel 8 Denne aftale træder i kraft ved undertegnelsen og forbliver i kraft i 5  

 år.
Aftalen kan fornys eller ændres efter fælles skriftlig aftale mellem de  

 to parter.
