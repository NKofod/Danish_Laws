Nr BTL 186 Betænkning over Forslag til lov om ændring af lov om almene boliger m.v.,  

 lov om boligbyggeri og lov om individuel boligstøtte (Bofællesskaber)   

 Nr L 186 1996-97, 1. samling Afgivet af Boligudvalget Afgivet: 19970507 Udvalget har behandlet lovforslaget i nogle møder og har herunder stillet spørgsmål til boligministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Andelsboligforeningernes Fællesrepræsentation, Bofællesskabsforeningen for Ældre og Olle Kolle foreningen af 28.4.1996.
 Der er af et mindretal stillet ændringsforslag, hvorom henvises til de  

 ledsagende bemærkninger.
Boligministeren har over for udvalget oplyst, at der på grundlag af de  

 synspunkter, der er blevet fremført under Folketingets forhandlinger og  

 udvalgsbehandlingen omkring de særligt udsatte grupper (herunder hjemløse),  

 og lovforslagets muligheder for at sikre etableringen af bofællesskaber for  

 netop disse grupper nu er nedsat en arbejdsgruppe med deltagelse af  

 embedsmænd fra Socialministeriet og Boligministeriet, der skal kortlægge og  

 vurdere mulige barrierer i det gældende regelsæt samt udarbejde forslag til,  

 hvordan etableringen af bofællesskaber for netop de særligt udsatte grupper  

 kan fremmes yderligere.
Resultatet af dette arbejde ventes at foreligge  

 senest ved udgangen af oktober 1997, hvorefter Boligudvalget vil blive  

 orienteret.
 Herefter indstiller et mindretal (Socialdemokratiets, Socialistisk  

 Folkepartis, Det Radikale Venstres og Centrum-Demokraternes medlemmer af  

 udvalget) lovforslaget til vedtagelse uændret.
 Et andet mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

vedtagelse med de stillede ændringsforslag.
 Et flertal inden for mindretallet (Venstres og Det Konservative  

 Folkepartis medlemmer af udvalget) støtter lovforslaget om forbedrede  

 muligheder for at etablere bofællesskaber, fordi det er en god mulighed for  

 at bo på alternativ måde.
Lovforslaget omhandler særligt den almennyttige sektor, der gennem  

 lovforslaget sikres en positiv særstatus i forhold til bofællesskaber i  

 privat regi.
Det er ikke den optimale løsning, idet Venstre og Det  

 Konservative Folkeparti ønsker valgfrihed for de befolkningsgrupper, som  

 måtte ønske at flytte i bofællesskaber.
 Når Venstre og Det Konservative Folkeparti alligevel støtter lovforslaget,  

 hænger det sammen med, at bofællesskab er en værdifuld boform, og at den bør  

 udbredes mere.
 Et tredje mindretal (Enhedslistens medlem af udvalget) vil redegøre  

 for sin stilling til lovforslaget og de stillede ændringsforslag ved 2.  

 behandling.
Ændringsforslag Til § 1Af et mindretal (FP), tiltrådt af et mindretal (V og  

 KF):
 1) Nr. 7, 9 og 10 udgår.
 2) Nr. 23 og 25 udgår.
Bemærkninger Til nr. 1 Ændringsforslaget om, at nr. 7 udgår, indebærer, at den  

 foreslåede bestemmelse om, at ældreboliger, som er indrettet som  

 bofællesskab, kan udlejes til andre end den berettigede personkreds ikke  

 gennemføres.
Det forekommer ikke rimeligt, at midler, som er afsat med  

 henblik på afhjælpning af de ældres boligproblemer, faktisk bruges af en helt  

 anden personkreds.
 Nr. 9 og 10 foreslås at udgå som en konsekvens af ovenstående.
Til nr. 2 Ændringsforslaget om, at nr. 23 udgår, indebærer, at det ikke  

 bliver muligt at indrette servicearealer i tilknytning til nybyggede private  

 andelsboliger.
Det findes ikke særlig gennemtænkt på denne måde at etablere  

 en ny form for plejehjem.
De eksisterende organisationer og den deri  

 opbyggede erfaring m.v. på ældreboligområdet gør det ikke indlysende, at der  

 er brug for nye typer af ældreboliger.
 Nr. 25 foreslås at udgå som en konsekvens af ovenstående.
Hans Peter Baadsgaard (S) fmd.
Sonja Mikkelsen (S) Helen Jørgensen (S)  

 Jørn Pedersen (S) Jytte Wittrock (S) Villy Søvndal (SF) Dorit Myltoft (RV)  

 Keld Albrechtsen (EL) Addi Andersen (CD) Jens Hald Madsen (V) Pia Larsen (V)  

 Bodil Thrane (V) Erling Oxdam (V) John Vinther (KF) Gitte Seeberg (KF) Kai  

 Dige Bach (KF) Kirsten Jacobsen (FP) nfmd.
 Dansk Folkeparti havde ikke medlemmer i udvalget.
Ændringsforslag Af boligministeren:
 Til § 3 1) I den under nr. 2 foreslåede affattelse af §  

 24 b, stk. 1, ændres i nr. 2 »§ 63, stk. 7,» til:  

 »§ 63, stk. 2,».
Bemærkninger Til nr. 1 Den foreslåede ændring er af redaktionel karakter.
