Resumé  



  

 Et aktieselskab som ejede en landbrugsejendom, klagede til ombudsmanden  

 over at Jordbrugskommissionen for Vestsjællands Amt og Strukturdirektoratet  

 havde stillet krav om at selskabet ændrede en tegningsregel hvorefter  

 selskabet både kunne tegnes af landmanden i selskabet og af to  

 medlemmer af  

 bestyrelsen i forening.
Myndighederne henviste til at landmanden i  

 selskabet  

 skulle kunne træffe de sædvanlige beslutninger om den daglige drift.
Ombudsmanden udtalte at bestemmelsen i landbrugslovens § 20 efter  

 sin ordlyd ikke indeholdt hjemmel til at stille krav til tegningsregler o.l.  

 der i øvrigt regulerede landmandens og de andre aktionærers  

 dispositionsbeføjelser.  

 Ombudsmanden konkluderede dog på baggrund af bestemmelsens forarbejder at det  

 var Folketingets intention med bestemmelsen at landmanden i  

 selskabet selv  

 bevarede den fulde dispositionsret over landbrugsejendommen.
Ombudsmanden  

 havde  

 derfor ikke fuldt tilstrækkeligt grundlag for at kritisere myndighedernes  

 opfattelse af at en regel i vedtægterne om at selskabet kunne tegnes uden om  

 landmanden i selskabet, var uforenelig med bestemmelsen i landbrugslovens §  

 20.
Det var imidlertid efter ombudsmandens opfattelse ønskeligt om  

 der i loven blev fastsat udtrykkelige regler der fastlagde retstilstanden i  

 et  

 tilfælde som det foreliggende.
På baggrund af at der ved lov nr. 350 af 2.  

 juni  

 1999 om ændring af lov om landbrugsejendomme blev indsat en bestemmelse der  

 giver hjemmel til i bekendtgørelsesform at fastsætte krav til tegningsregler  

 o.l., og at landbrugsministeren gjorde brug af denne hjemmel i bek. nr. 624  

 af 26. juli 1999, foretog ombudsmanden sig ikke mere i sagen. (J.nr.  

 1997-3543-340).
Påbud om afhændelse af landbrugsejendom. Ændring af  

 tegningsregel i vedtægter Aktieselskabet X A/S ejede en  

 landbrugsejendom.
Selskabets aktiekapital udgjorde nominelt 9.010.000 kr.  

 fordelt på 9.010 A-aktier og 81.090 B-aktier a 100 kr.
A-aktierne ejedes af  

 gårdejer N, mens B-aktierne ejedes af selskabet Y A/S.
A-aktierne havde 10  

 gange overstemme.
Gårdejer N opfyldte de i lov om landbrugsejendomme § 20,  

 jf. § 16, fastsatte krav til den aktionær der repræsenterer flertallet af  

 stemmerne i et selskab.
Den 9. maj 1994 anmodede  

 advokat A Jordbrugsdirektoratet om tilladelse til udvidelse af  

 aktiekapitalen for X A/S.
Jordbrugsdirektoratet oversendte sagen til  

 Jordbrugskommissionen for Vestsjællands Amt der i brev af 9. november 1994  

 afslog ansøgningen.
Jordbrugskommissionen gjorde endvidere opmærksom på at  

 selskabet X A/S ikke var registreret i Jordbrugsdirektoratets § 20-register.  

 På  

 den baggrund bad direktoratet i brev af 21. december 1994 advokat A om at  

 indsende de for registreringen nødvendige dokumenter.
 Ved brev af 31. januar 1995  

 indsendte advokaten de ønskede dokumenter, herunder referat af ekstraordinær  

 generalforsamling, en aktionæroverenskomst, en direktørkontrakt og  

 vedtægterne for selskabet X A/S.
 Af referat af ekstraordinær  

 generalforsamling i X A/S den 6. juni 1990, punkt 6, fremgik at bestyrelsen  

 bestod af N, W, P (næstformand) og A (formand).
Af aktionæroverenskomst  

 mellem gårdejer N og Y A/S fremgik at N blev ansat som direktør for X A/S.
N  

 var i medfør af overenskomstens punkt 3.4 forpligtet til at stemme i  

 overensstemmelse med WPKSs ønsker vedrørende visse typer af  

 dispositioner.  

 Endvidere kunne Y A/S med tre måneders skriftligt varsel kræve at N afhændede  

 sine A-aktier til en ny af Y A/S anvist aktionær.
 Af direktørkontrakt mellem X  

 A/S og N fremgik:
 ...
2.0  

  

 Ansvarsområde Direktøren forestår  

 Selskabets ledelse i overensstemmelse med aktieselskabslovens regler og de af  

 bestyrelsen fastsatte retningslinier, hvorved navnlig fremhæves, at  

 dispositioner, der efter Selskabets forhold er af usædvanlig art eller  

 størrelse,  

 ikke må træffes, forinden bestyrelsens samtykke er indhentet.
 2.2 Direktøren er berettiget  

 til at disponere i alle forhold, der vedrører Selskabets normale virksomhed.  

 Ved køb, afhændelse, pantsætning og opførelse af fast ejendom samt ved anden  

 disposition af usædvanlig art eller størrelse, herunder væsentlig omlægning  

 af  

 den landbrugsmæssige drift af Selskabets landbrugsejendomme eller  

 produktionsprofilen for disse, kan Direktøren kun disponere i forbindelse med  

 et medlem af bestyrelsen.
... Af vedtægterne for X A/S  

 fremgik følgende:
 ...
 § 17.
Hvert A-aktiebeløb på kr. 100  

 giver 10 stemmer, medens hver B-aktiebeløb på 100 kr. giver 1 stemme.
Hver  

 aktionær er berettiget til at deltage i generalforsamlingen personligt,  

 sammen  

 med en rådgiver eller ved fuldmægtig, som kan udøve stemmeret på hans vegne  

 mod  

 forevisning af skriftlig og dateret fuldmagt, givet for ikke mere end et år.
 ...
 § 19.
 På generalforsamlingen  

 træffes alle beslutninger ved simpelt flertal, bortset fra de tilfælde, hvor  

 Aktieselskabsloven kræver kvalificeret flertal.
 ...
 § 22.
Bestyrelsen vælger et af sine  

 medlemmer som formand for bestyrelsen.
En direktør må ikke vælges til  

 formand.
Ingen afgørelse kan træffes  

 af bestyrelsen, medmindre et flertal af den til enhver tid eksisterende  

 bestyrelse stemmer for den.
I tilfælde af stemmelighed skal formandens stemme  

 være afgørende.
 ...
Direktion § 23.
 Bestyrelsen skal ansætte en  

 eller flere direktører til at varetage den daglige ledelse af selskabets  

 virksomhed.
 I tilfælde af at der ansættes  

 flere direktører, ansættes én af dem som administrerende direktør.
 Tegningsret m.v.
 § 24.
 Selskabet tegnes af en  

 direktør alene eller af to bestyrelsesmedlemmer i forening.
 § 25.
 Bestyrelsen kan meddele  

 eneprokura eller kollektiv prokura.
... I brev af 4. maj 1995 anførte  

 Strukturdirektoratet at selskabets tegningsregel stred mod landbrugslovens §  

 20. Direktoratet skrev endvidere:
 ...
Det er en forudsætning for  

 anvendelsen af landbrugslovens § 20, at landmanden i selskabet i  

 kraft af sin  

 stemmeflerhed træffer de sædvanlige beslutninger om den daglige drift.
Dette  

 indebærer bl.a., at det vil være i strid med lovens § 20 at træffe aftaler,  

 som  

 ikke sikrer, at landmandens stemmer alene giver flertal.
Ovennævnte forhold bedes  

 bragt i overensstemmelse med reglerne i landbrugslovens § 20 og dokumentation  

 herfor indsendt hertil inden 8 uger fra nærværende skrivelses dato. I brev af 7. juni 1995  

 svarede advokat A direktoratet som den 29. juni 1995 fastholdt sit synspunkt  

 for så vidt angår tegningsreglen.
Direktoratet anførte som støtte herfor:
 ...
 En tegningsregel, hvorefter  

 selskabet kan tegnes af to bestyrelsesmedlemmer anses for stridende mod  

 landbrugslovens § 20, også i situationer, hvor landmanden som direktør er  

 tilsikret enesignatur.
 Dette er også i  

 overensstemmelse med den praksis, der er anlagt i  

 § 20-sager, jf. skrivelse fra  

 Landbrugsministeriets Departement af 27. september 1990.
Det følger bl.a. heraf,   at  

 også bestemmelser om tegningsret, der giver andre i selskabet ret til uden om  

 denne at tegne selskabet, er i strid med forudsætningen om landmandens  

 ledelse  

 af den daglige drift.
Under hensyn til, at bestemmelser om tegningsret er  

 udtryk for legitimationen over for tredjemand og ikke er afgørende for den  

 inter partes aftalte beslutningskompetence, finder Landbrugsministeriet, at  

 en  

 bestemmelse, hvorefter tegning forudsætter både direktørens (landmandens) og  

 et  

 eller flere bestyrelsesmedlemmers (investorers) medvirken, vil være  

 acceptabel,  

 forudsat det ikke indskrænker landmandens ret til at træffe sædvanlige  

 dispositioner  

 vedrørende den daglige drift.
Heri ligger også, at beslutninger skal kunne  

 træffes hurtigt uden en omstændelig procedure.
 Strukturdirektoratet skal  

 derfor fastholde sit synspunkt, hvorefter tegningsreglen ikke er i  

 overensstemmelse med landbrugslovens § 20.
Ovennævnte forhold bedes  

 bragt i orden og dokumentation herfor indsendt inden 8 uger fra nærværende  

 skrivelses dato. Den 8. januar 1996 oversendte  

 direktoratet sagen til Jordbrugskommissionen for Vestsjællands Amt som i brev  

 af 11. april 1996 til advokaten skrev:
 ...
 Ifølge landbrugslovens § 20  

 jf. cirk. § 84, stk. 8 må et selskab, der erhverver en landbrugsejendom ikke  

 kunne tegnes uden om landmanden i selskabet.
 Det fremgår af selskabets  

 korrespondance med Strukturdirektoratet, at selskabets tegningsregler ikke  

 lever op til landbrugslovens krav.
 På den baggrund meddeler  

 Jordbrugskommissionen for Vestsjællands Amt Dem  i medfør af  

 landbrugslovens §  

 27, stk. 1  påbud om at afhænde ejendommene indenfor 6 måneder.
 Det kan oplyses at påbudet  

 bortfalder såfremt selskabet inden fristens udløb bringer tegningsreglerne i  

 selskabets vedtægters § 24 i overensstemmelse med landbrugslovens  

 bestemmelser.
... I brev af 19. april 1996  

 klagede advokaten over kommissionens afgørelse.
Han skrev bl.a.:
 ...
 Landbrugslovens § 20  

 bestemmer, at et aktieselskab kan eje landbrugsejendomme. § 20 opstiller  

 endvidere krav til aktionærerne og bestemmer, at aktier skal noteres på navn.  

 Bestemmelsen hjemler desuden landbrugsministeren adgang til at fastsætte  

 regler  

 for kontrol og registrering i forbindelse med aktieselskabers ejerskab af  

 landbrugsejendomme.
 Bestemmelsen giver derimod  

 ikke hjemmel til, at der administrativt kan opstilles krav om, at  

 selskabet  

 ikke kan tegnes uden om landmanden i selskabet for så vidt angår  

 dispositioner, der angår den daglige drift af ejendommen, jf. § 84,  

 stk. 8, i  

 cirkulære nr. 114 af 11. juli 1995.
 Kravene til fornøden hjemmel  

 må ud fra et intensitetssynspunkt være særlig klar i en situation som den  

 foreliggende, hvor der stilles krav om en så indgribende foranstaltning som  

 afhændelse af selskabets landbrugsejendomme.
 Selv hvis landbrugslovens §  

 20 måtte være tilstrækkelig hjemmel til, at der kan udstedes administrative  

 retsakter vedrørende selskabets tegningsret, er der ikke udstedt sådanne  

 administrative retsakter med bindende virkning for borgerne.  

 Jordbrugskommissionens brev af 11. april 1996 henviser til § 84, stk. 8, i  

 cirkulære nr. 114 af 11. juli 1995. Der kan imidlertid ikke pålægges borgerne  

 pligter i et cirkulære; dette kræver, at der udstedes en bekendtgørelse,  

 hvilket ikke er sket.
Cirkulære nr. 114 af 11. juli  

 1995 har efter sit indhold ikke virkning for allerede registrerede  

 tegningsretter, og en bestemmelse om, at cirkulæret skulle have virkning for  

 allerede etablerede retsforhold ville desuden skærpe kravene til hjemmel i  

 lov  

 yderligere.
Jeg bemærker, at der heller ikke tidligere har været udstedt  

 retsakter, om landbrugsselskabernes tegningsret, dog bortset fra punkt 4 i  

 den  

 nu ophævede vejledning nr. 102 af 23. juni 1993, der alene som administrativ  

 vejledning ikke kan pålægge borgerne pligter.
Jeg er enig i, at hensynene  

 bag landbrugslovens § 20 er at sikre, at landmanden skal bevare indflydelse  

 på  

 bedriften, selvom denne ejes af et selskab.
Disse hensyn er imidlertid  

 varetaget tilstrækkeligt i selskabets vedtægter og ved ledelsens  

 sammensætning.
I den forbindelse er det  

 afgørende, at tegningsreglerne ikke har betydning for de beslutninger, der  

 kan  

 og skal træffes vedrørende bedriften.
Tegningsreglerne varetager hensynet til  

 selskabets medkontrahenter, der opnår sikkerhed for, at de allerede trufne  

 beslutninger er bindende for selskabet.
Tegningsreglerne har således ikke  

 betydning for hvilken indflydelse landmanden har på bedriften.
Bestemmelsen i cirkulære nr.  

 114 af 11. juli 1995, § 84, stk. 8, stiller endvidere krav om landmandens  

 deltagelse ved tegning af selskabet for så vidt angår dispositioner, der  

 angår  

 den daglige drift af ejendommen.
En sådan bestemmelse kan ikke  

 registreres i  

 Erhvervs- og Selskabsstyrelsen, idet den strider mod aktieselskabslovens §  

 60,  

 stk. 3, der alene tillader, at tegningsretten kan begrænses personelt,  

 hvorimod  

 en begrænsning i tegningsretten vedrørende dispositioner, der angår den  

 daglige drift ikke kan registreres, jf. aktieselskabslovens § 60, stk.  

 3, 2.  

 punktum.
 Min klient vil gerne medvirke  

 til, at der registreres en tegningsregel om, at selskabet ikke kan  

 tegnes  

 uden om landmanden i selskabet, for så vidt angår dispositioner, der angår  

 den  

 daglige drift af ejendommen, hvis Jordbrugskommissionen kan  

 foranledige, at en  

 sådan tegningsregel kan registreres i Erhvervs- og Selskabsstyrelsen.
... Den 13. november 1996  

 stadfæstede Strukturdirektoratet jordbrugskommissionens afgørelse med  

 følgende  

 begrundelse:
 ...
 De nævnte regler tager ifølge  

 bemærkningerne til lovforslaget (L 217, 1988-89) sigte på at give mulighed  

 for  

 en ejer- og finansieringsform, hvor det sikres, at en person, der  

 forestår  

 den daglige drift og bor på ejendommen med sin familie, udøver den afgørende  

 indflydelse på bedriften, og at forslaget ikke er afgørende i  

 strid med  

 selvejeprincippet.
 Det er ligeledes  

 tilkendegivet i bemærkningerne til lovforslaget, at aktionæroverenskomster  

 m.v.  

 ikke må stride imod landbrugslovens bestemmelser.
 De nærmere retningslinier for  

 administrationen af reglerne findes i vejledning nr. 102 af 23. juni 1993 om  

 landbrugslovens § 20, der indeholder en redegørelse for fortolkningen af de  

 væsentligste spørgsmål i relation til selskabsvedtægter og andre aftaler  

 mellem  

 selskabets deltagere.
Reglerne er senere præciseret  

 yderligere i § 84 i landbrugslovscirkulæret (cirkulære nr. 114 af 11. juli  

 1995), der i § 84, stk. 8, nr. 1-5, indeholder de grundlæggende betingelser  

 for  

 udformningen af selskabets vedtægter, tegningsret, aktionæroverenskomster og  

 andre aftaler mellem selskabets deltagere, der skal sikre, at landmanden i  

 selskabet har den afgørende indflydelse på bedriften.
I forbindelse med  

 cirkulæret blev førnævnte vejledning ophævet.
 For så vidt angår  

 tegningsreglen stilles der  både i vejledningen og i cirkulæret   

 krav om, at  

 selskabet ikke må kunne tegnes uden om landmanden i selskabet.
 Strukturdirektoratet er enig  

 i, at der med disse regler ikke er udstedt regler, der har bindende virkning  

 for borgerne, idet dette vil kræve, at reglerne fastsættes ved en  

 bekendtgørelse.
 Direktoratet er endvidere  

 enig i, at reglerne i fornævnte cirkulære nr. 114/1995 ikke finder anvendelse  

 i  

 den foreliggende sag, idet cirkulæret ikke har virkning for allerede  

 etablerede  

 retsforhold.
 Det er imidlertid  

 direktoratets opfattelse, at der for så vidt angår ovennævnte krav til  

 tegningsreglen er tale om et grundlæggende princip, der ikke kan fraviges ved  

 en formulering, hvorefter selskabet (udover landmanden i  

 selskabet/direktøren)  

 kan tegnes af to bestyrelsesmedlemmer i forening.
 Tegningsreglen kan  som  

 anført af Dem  efter reglerne i aktie- og anpartsselskabslovgivningen  

 alene  

 begrænses personelt.
 Kravet i medfør af  

 landbrugslovens § 20 om, at dispositioner, der angår den daglige drift, skal  

 kunne træffes af landmanden i selskabet/direktøren, skal dog ikke være til  

 hinder for at aftale, at mere vidtrækkende beslutninger om virksomhedens  

 fremtid, køb, salg og pantsætning af fast ejendom, udlodning af overskud m.m.  

 kun kan træffes ved enighed i bestyrelsen eller med en særlig majoritet.
 En sådan aftale kan dog ikke  

 udtrykkes i selskabets vedtægter, herunder tegningsreglen, men kan fremgå af  

 andre interne forskrifter for beslutninger m.v. i selskabet.
 På baggrund heraf må  

 Strukturdirektoratet fastholde kravet om, at tegningsreglen  som anført  

 af  

 jordbrugskommissionen  skal ændres i overensstemmelse med fornævnte  

 retningslinier.
 For så vidt angår Deres  

 bemærkning om, at der ved påbudet om afhændelse af selskabets  

 landbrugsejendomme er tale om en indgribende foranstaltning, der må  

 forudsætte  

 en klar hjemmel, bemærkes, at kravet om, at landmanden i selskabet skal udøve  

 den afgørende indflydelse i bedriften, er klart udtrykt i lovens forarbejder.
Kravet om, at tegningsreglen  

 skal ændres i overensstemmelse med foranstående indebærer iøvrigt næppe en  

 væsentlig ændring af selskabskonstruktionen.
Det bemærkes, at andre §  

 20-selskaber, hvor dette spørgsmål er taget op til behandling, rent faktisk  

 opfylder de nævnte retningslinier, der er omtalt i fornævnte vejledning nr.  

 102/1993, nu § 84 i landbrugslovscirkulæret (nr. 114/1995).
 Strukturdirektoratet må  

 derfor  som foran nævnt  afvise Deres klage.
Det forhold, at  

 jordbrugskommissionen henviser til landbrugslovscirkulæret af 1995 i stedet  

 for fornævnte vejledning kan ikke begrunde, at afgørelsen ændres eller  

 ophæves  

 og hjemvises til fornyet behandling i jordbrugskommissionen. Den 25. november 1996 skrev  

 advokaten på ny til direktoratet som svarede den 9. juni 1997. Af brevet  

 fremgik:
 ...
 Idet De henviser til Strukturdirektoratets  

 fortolkning af landbrugslovens § 20 i relation til selskabets daglige drift  

 og  

 ledelse, anfører De, at Strukturdirektoratets løsningsforslag ikke vil afbøde  

 det forhold, at den af direktoratet krævede tegningsregel vil give  

 direktøren/landmanden  

 en langt større legitimation overfor godtroende aftaleparter, end de  

 landbrugslovgivningsmæssige forhold tilsiger.
 De oplyser, at De og direktør  

 (W), der er medlemmer af selskabets bestyrelse sammen med landmanden i  

 selskabet, (N), intet har imod at afgive en erklæring overfor direktoratet og  

 (N) om, at De ikke vil benytte Deres legitimation i henhold til den nuværende  

 tegningsregel til at disponere for så vidt angår den daglige drift af  

 (landbrugsejendommen). De finder, at denne erklæring, der bygger på  

 principperne i Strukturdirektoratets eget løsningsforslag opfylder det af  

 Strukturdirektoratet forfulgte mål, og at påbudet om afhændelse dermed kan  

 tilbagekaldes.
 Redegørelse for Strukturdirektoratets afgørelse.
Da reglen i landbrugslovens §  

 20 ikke indeholder en mere detaljeret beskrivelse af de forhold, der vedrører  

 de selskabsretlige og ledelsesmæssige dispositioner i forbindelse med aktie-  

 og  

 anpartsselskabers erhvervelse og besiddelse af landbrugsejendomme, må reglen  

 tolkes i overensstemmelse med selskabslovgivningens almindelige regler i  

 forening med de særlige forhold og principper, som landbrugsloven er udtryk  

 for. Direktoratet refererede  

 herefter fra betænkning nr. 1152 fra november 1988, delrapport 2, om struktur  

 og ejerformer, s. 45ff, og anførte:
Loven fra 1989 (Lov nr. 381  

 af 7. juni 1989), der indførte et begrænset selskabseje, jf.  

 lovbekendtgørelsens § 20, bygger på den analyse og de konklusioner, der er  

 fremført i nævnte betænkning, jf.
FT 1989 sp. 7317.
 I bemærkningerne til  

 lovforslaget (L 217 af 22. februar 1989) fremgår det bl.a., at Det er i  

 det  

 hele taget hensigten, at disse selskaber i videst muligt omfang i  

 lovgivningen  

 skal sidestilles med personer, der erhverver og ejer  

 landbrugsejendomme.
 Det har således været en klar  

 forudsætning for introduktionen af selskabseje, at selskabet blev ledet af en  

 person, der opfylder de personlige erhvervelsesbetingelser, og at de øvrige  

 investorer skulle betragtes som et alternativ til traditionel  

 lånefinansiering.
 Det er derfor Strukturdirektoratets  

 vurdering, at reglen i landbrugslovens § 20 skal fortolkes indskrænkende i  

 relation til tvivlsspørgsmål vedrørende både den overordnede og den daglige  

 ledelse af selskabet, jf. også lovens § 32, idet princippet om selveje kun  

 forudsættes fraveget i de tilfælde, der er beskrevet i lovens § 21. Det vil  

 således være i strid med lovens forudsætninger, hvis andre investorer end  

 landmanden i selskabet har den bestemmende indflydelse på et  

 eller flere af  

 selskabets forhold og i den forbindelse kan forpligte selskabet uden  

 landmandens medvirken.
 De retningslinier, der  

 efterfølgende er vedtaget med vejledning nr. 102 af 23. juni 1993 om  

 landbrugslovens § 20  senere afløst af cirkulære nr. 114 af 11. juli  

 1995  er  

 i øvrigt udtryk for den faste administrative praksis, som  

 Strukturdirektoratet  

 har anlagt siden ikrafttræden af lovens § 20.
 Idet Strukturdirektoratet  

 skal henholde sig til ovennævnte samt direktoratets afgørelse af 13. november  

 1996, fastholdes det, at en tegningsregel, hvorefter selskabet kan tegnes af  

 en  

 direktør alene eller af to bestyrelsesmedlemmer i forening, er i strid med  

 landbrugslovens  

 § 20, hvorfor det tidligere meddelte påbud om afhændelse af selskabets  

 landbrugsejendomme fastholdes.
... Advokat A klagede til mig i brev  

 af 30. juni 1997. På baggrund af min oversendelse svarede  

 Strukturdirektoratet  

 på ny advokaten den 8. december 1997. I brevet stod:
 ...
 Strukturdirektoratets svar.
For så vidt angår forholdet  

 mellem landbrugslovgivningen og selskabslovgivningen, er det fortsat  

 Strukturdirektoratets opfattelse, at landbrugslovens § 20 udgør en undtagelse  

 til landbrugslovens hovedregel om forbud mod selskabers erhvervelse af  

 landbrugsejendomme.
Som anført i brev af 9. juni 1997 har det med indførelsen  

 af landbrugslovens § 20 været hensigten i videst muligt omfang at sidestille  

 §  

 20-selskaber med fysiske personer, der erhverver og ejer landbrugsejendomme.  

 I  

 det omfang, der kan konstateres modstrid mellem landbrugslovens regler og  

 selskabsreglerne, eller der i øvrigt forekommer modsat rettede interesser, må  

 landbrugslovens bestemmelser have forrang, jf. princippet om lex specialis.  

 Vedrørende  

 de landbrugslovgivningspolitiske hensyn henvises i øvrigt til brev af 9. juni  

 1997 herfra.
 Det er endvidere  

 Strukturdirektoratets opfattelse, at en tegningsregel, hvorefter selskabet  

 ikke kan tegnes uden om landmanden i selskabet, ikke vil medføre en  

 uforholdsmæssig stor indgriben i aktionærernes dispositionsret, idet den  

 krævede tegningsregel alene skal tilsikre, at landmanden har den fulde  

 indsigt  

 i og kontrol med selskabets anliggender i overensstemmelse med lovens  

 hensigt.  

 En sådan tegningsregel er nødvendig for at sikre landmanden i selskabet den  

 dispositionsfrihed, der svarer til den, som gælder for en selvejerlandmand,  

 der  

 har finansieret sin virksomhed ved almindelig låntagning.
Strukturdirektoratet finder  

 det derfor nødvendigt at opretholde et krav om, at landmanden er placeret i  

 bestyrelsen, og at selskabet ikke kan tegnes uden hans medvirken.
Af hensyn  

 til  

 den registrering og kontrol med § 20-selskaberne, som forudsattes indført ved  

 reglens vedtagelse i 1989, hvorved det skulle sikres, at landmanden i  

 selskabet  

 vedvarende har kontrol med selskabet, finder Strukturdirektoratet det ikke  

 tilstrækkeligt, at denne kontrol sikres ved indbyrdes aftaler aktionærerne  

 imellem.
Sådanne aftaler ville kunne neutraliseres af skjulte, modsatrettede  

 aftaler.
Uanset at  

 Strukturdirektoratet har hjemmel til at indhente de fornødne oplysninger om  

 aftaler mellem selskabet og dets aktionærer, jf. § 3 i bekendtgørelse nr. 773  

 af 24. august 1994, vil den krævede offentlige kontrol med selskabsdannelsen  

 i  

 landbruget væsentligt bedre kunne sikres via oplysninger om selskabets  

 ledelse  

 fra Erhvervs- og Selskabsstyrelsens register.
Uden denne mulighed ville der  

 næppe kunne gennemføres nogen reel kontrol med de pågældende selskaber.
Indsigelsen om, at den af  

 direktoratet krævede tegningsregel vil medføre en omstændelig procedure i  

 tegningssituationen, bør i øvrigt kunne afhjælpes ved bestyrelsens meddelelse  

 af prokura. Den 16. december 1997  

 indbragte advokaten på ny sagen for mig.
Efter at have lånt sagens akter bad  

 jeg den 2. april 1998 Strukturdirektoratet og Jordbrugskommissionen for  

 Vestsjællands Amt om udtalelser i anledning af klagen.
I sin udtalelse af 30.  

 juli 1998 anførte direktoratet:
 ...
 Da (X) A/S har erhvervet  

 adkomst på selskabets ejendomme før d. 1. september 1994, finder reglerne i  

 1989-loven anvendelse.
Ifølge § 20, stk. 1, i den  

 dagældende landbrugslov (lovbekendtgørelse nr. 504 af 17. juli 1989) er det  

 en  

 betingelse for, at et aktie- eller et anpartsselskab kan erhverve en  

 landbrugsejendom, at aktierne eller anparterne, der repræsenterer flertallet  

 af  

 stemmerne i selskabet, ejes af en deltager, der indtil selskabets erhvervelse af ejendommen har haft  

 lovlig adkomst på denne  

  

 eller opfylder betingelser for personlig erhvervelse af  

 ejendommen, dog således at eventuelt krav om egen drift overgår på selskabet.
 Hvis den såkaldte landmand i  

 selskabet allerede er lovlig ejer af ejendommen, har den pågældende i  

 forbindelse med  

  

 sin  

  

 erhvervelse  

 opfyldt de på erhvervelsestidspunktet gældende betingelser for personlig  

 erhvervelse, og hvis han ikke allerede  

  

 er  

  

 lovlig ejer, skal den pågældende således opfylde betingelserne for personlig  

 erhvervelse ved selskabets erhvervelse af ejendommen.
 I landbrugslovens §§ 16, 17,  

 17a og 18 er opregnet betingelserne for at en person kan erhverve en  

 landbrugsejendom personligt.
Med ordene   

  

 personlig  

  

 erhvervelse i lovens § 20  

 forudsættes det naturligvis, at der er tale om en  

  

 reel  

  

 erhvervelse for den pågældende person, hvorved denne får reel  

 rådighed over ejendommen, således at vedkommende personligt kan beslutte,  

 hvordan og med hvilke afgrøder ejendommen skal drives.
Hvis en køber af en  

 landbrugsejendom  

 ikke får reel rådighed over ejendommen, anses denne ikke for erhvervet  

  

 personligt  

  

 af den pågældende (jf. også  

 § 32 i landbrugsloven).
 Det fremgår således af  

 ordlyden af § 20 (personlig erhvervelse), at landmanden i  

 selskabet  

 nødvendigvis må have en rådighed over landbrugsejendommen i relation til  

 ejendommens daglige drift svarende præcis til en ejers personlige rådighed.  

 Dette er endvidere forudsat derved, at landmanden i selskabet har  

 stemmeflerheden i selskabet.
 At det ved lovbestemmelsens  

 tilblivelse har været forudsat at landmanden i selskabet skulle  

 have lige så  

 stor rådighed over ejendommen som en personlig ejer i relation til  

 ejendommens  

 daglige drift fremgår videre klart af bemærkningerne til lovforslaget (L 217,  

 1988-89). Det anføres her, at bestemmelserne tager sigte på at give mulighed  

 for en ejer- og finansieringsform, hvor det sikres, at en person, der  

 forestår  

 den daglige drift og bor på ejendommen med sin familie, udøver den afgørende  

 indflydelse på bedriften, og at forslaget ikke er afgørende i  

 strid med  

 selvejeprincippet.
 Det er ligeledes  

 tilkendegivet i bemærkningerne til lovforslaget, at aktionæroverenskomster  

 m.v.  

 ikke må stride imod landbrugslovens bestemmelser.
 Det fremgår endvidere af  

 bemærkningerne til lovforslaget bl.a., at det i det hele taget er hensigten,  

 at  

 disse selskaber i videst muligt omfang i lovgivningen skal sidestilles med  

 personer, der erhverver og ejer landbrugsejendomme.
De nærmere retningslinier for  

 administrationen af reglerne efter 1989-loven findes i den nu ophævede  

 vejledning nr. 102 af 23. juni 1993 om landbrugslovens § 20. Det fremgår  

 således af vejledningens pkt. 1 (indledning) bl.a., at den person, der  

 opfylder  

 betingelserne i lovens § 20  landmanden i selskabet   

 efter  

 selskabserhvervelsen i relation til landbrugslovens regler stilles fuldt ud,  

 som om den pågældende var personlig ejer af ejendommen, idet han som  

 landmanden i selskabet betragtes som medejer af den pågældende  

 landbrugsejendom, jf. herved tillige lovens § 18a, stk. 5. Investorer er  

  

 ikke  

  

 efter landbrugsloven medejere.
Det  

 fremgår videre af vejledningens pkt. 3 (den daglige drift), at det er en  

 forudsætning  

 for anvendelsen af landbrugslovens § 20, at landmanden i  

 selskabet i kraft af  

 sin stemmeflerhed træffer de sædvanlige beslutninger om den daglige drift.
Den foreslåede tegningsregel  

 udelukker ikke, at selskabet kan tegnes uden om landmanden i  

 selskabet.  

 Derved har landmanden i selskabet  

  

 ikke  

  

 den reelle rådighed over ejendommen i forhold til alt, der vedrører den  

 daglige  

 drift på samme måde som en person, der har erhvervet en landbrugsejendom  

 personligt.
Det medfører, at reglerne i § 20 ikke er opfyldt.
 Det fremgår af § 27 i  

 landbrugsloven (lovbekendtgørelse nr. 504 af 17. juli 1989), at hvis  

 erhververen - her (X) A/S - ikke opfylder betingelserne for at erhverve  

 adkomst  

 på en landbrugsejendom eller en anpart i en sådan ejendom, kan  

 landbrugsministeren meddele den pågældende påbud om at afhænde ejendommen  

 inden  

 en frist på mindst 6 måneder og højst 1 år.
 Landbrugsministerens  

 beføjelse er ved bekendtgørelse nr. 808 af 15. december 1989 om  

 administrationen af landbrugsloven m.v. udlagt til de regionale  

 jordbrugskommissioner.
 Genafhændelsespåbudet er  

 meddelt, fordi (X) A/S ikke opfylder betingelserne for erhvervelse af en  

 landbrugsejendom,  

 da tegningsreglerne, som nævnt, ikke udelukker, at selskabet kan tegnes uden  

 om landmanden.
 En vedtægtsmæssig bestemmelse  

 om tegningsret registreres i Erhvervs- og Selskabsstyrelsen.
Efter de almindelige  

 selskabsretlige regler binder en aftale eller anden retshandel, som de  

 tegningsberettigede indgår på selskabets vegne, selskabet som part, medmindre den eller de tegningsberettigede har handlet i strid  

 med de begrænsninger i deres beføjelser, som er fastsat i aktieselskabsloven  

 (aktieselskabslovens § 61, stk. 1, nr. 1, anpartsselskabslovens § 25, stk. 1,  

 nr. 1), eller retshandlen falder uden for selskabets formål, og  

 selskabet godtgør, at trediemand vidste dette, eller at dette ikke kunne være  

 ham ubekendt (aktieselskabslovens § 61, stk. 1, nr. 2, anpartsselskabslovens  

 §  

 25, stk. 1, nr. 2).
 For helt klart at sikre at  

 landmanden har den reelle rådighed over ejendommens daglige drift, er det  

 nødvendigt, at denne umiddelbart kan indgå aftaler med tredjemand, og over  

 for  

 denne er legitimeret til at indgå aftaler, f.eks. om udførelse af visse  

 jordbrugsmæssige arbejder på ejendommen.
 Såfremt selskabet kan tegnes  

 uden om landmanden i selskabet, vil selskabet over for tredjemand være bundet  

 af de aftaler, som de tegningsberettigede indgår med tredjemand uden om  

 landmanden, medmindre en af de to ovennævnte betingelser er opfyldt.
Landbrugslovens § 20 skal  

  

 umiddelbart  

  

 være opfyldt for at et  

 aktie- eller et anpartsselskab kan erhverve en landbrugsejendom efter denne  

 bestemmelse.
Landbrugsloven indeholder ingen dispensationsmuligheder fra §  

 20.
En tegningsregel, registreret  

 i Erhvervs- og Selskabsstyrelsen, som medfører at selskabet kan tegnes uden  

 om  

 landmanden i selskabet betyder, at landmanden ikke er legitimeret over for  

 tredjemand til at indgå aftaler om ejendommens daglige drift.
Hvis  

 landmandens  

 rådighed alene fremgår af interne aftaler eller ved bestyrelseserklæringer,  

 fremlagt over for Strukturdirektoratet, som foreslået af advokaten, vil den  

 pågældende stadig ikke være  

  

 direkte  

  

 legitimeret over for tredjemand til at indgå aftaler om ejendommens daglige  

 drift.
Det kan ikke ganske udelukkes, at tredjemand, f.eks. i forbindelse med  

 indgåelse af mere vidtrækkende aftaler, har behov for at sikre sig, at  

 aftalen  

 ikke er truffet uden om landmanden, hvilken han vil være sikret, hvis  

 landmanden tegner/er medtegner ved kontraktens indgåelse.
... I brev af 6. august 1998  

 kommenterede advokaten direktoratets udtalelse.
Han anførte bl.a.:
Jeg finder dog derudover  

 anledning til supplerende at fremhæve, at sidste afsnit, side 4, i  

 Strukturdirektoratets skrivelse af 30. juli d.å. indeholder et i den konkrete  

 sag direkte urigtigt anbringende.
Den for (X) A/S gældende tegningsregel  

 giver  

 landmanden i selskabet en enetegningsret og dermed en  

 legitimation over for  

 tredjemand til at indgå aftaler om ejendommens daglige drift. Direktoratet supplerede den  

 21. august 1998 sin udtalelse med følgende bemærkninger:
 ...
 (X) A/Ss tegningsregel  

 angiver, at selskabet tegnes af en direktør alene eller af to  

 bestyrelsesmedlemmer  

 i forening.
 Det er korrekt, at i  

 situationer, hvor selskabets tegningsregel er udformet som i (X) A/S, vil  

 landmanden i selskabet være legitimeret over for tredjemand, hvis  

 landmanden  

 alene som direktør tegner selskabet ved indgåelse af en kontrakt.  

 Strukturdirektoratet skal således beklage formuleringen i brev af 30. juli  

 1998, sidste afsnit på s. 4, idet argumentet ikke kan anvendes i relation til  

 den konkrete tegningsregel.
Efter (X) A/Ss tegningsregel  

 kan selskabet imidlertid også tegnes uden om landmanden i  

 selskabet.
Såfremt  

 det alene fremgår af interne aftaler eller ved bestyrelseserklæringer,  

 fremlagt  

 over for Strukturdirektoratet, at tegning uden om landmanden i  

 selskabet  

 ikke må ske for så vidt angår den daglige drift af ejendommen, vil et  

 eventuelt brud på aftalen alene være et forhold, som reguleres inter partes  

 (samt evt. i forhold til direktoratet). Selve aftalen er som tidligere omtalt  

 bindende for selskabet, jf. § 61 i aktieselskabsloven eller § 25 i  

 anpartsselskabsloven, medmindre forholdet er omfattet af § 61, stk. 1, nr. 1  

 eller 2, i aktieselskabsloven eller § 25, stk. 1, nr. 1 eller 2, i  

 anpartsselskabsloven.
§ 20 i landbrugsloven er en  

 undtagelsesbestemmelse (fra udgangspunktet om, at kun fysiske personer må eje  

 landbrugsejendomme), der ikke kan dispenseres fra, og som det vil være  

 naturligt at administrere restriktivt.
Det er således direktoratets  

 opfattelse, at en vedtægtsbestemt tegningsregel ikke skal kunne  

 underminere  

 landmandens indflydelse på landbrugsejendommens daglige drift i relation til  

 konkrete aftaler.
Der lægges vægt på, at registreringen i Erhvervs- og  

 Selskabsstyrelsen er en officiel meddelelse udadtil.
 Strukturdirektoratet anførte  

 i brev af 8. december 1997 til advokat (A) bl.a., at direktoratet ikke finder  

 det tilstrækkeligt, at direktoratets kontrol med § 20-selskaber skal sikres  

 ved  

 indbyrdes aftaler aktionærerne imellem, idet sådanne aftaler ville kunne  

 neutraliseres af skjulte, modsatrettede aftaler.
Direktoratet anførte  

 endvidere bl.a., at uanset, at Strukturdirektoratet har hjemmel til at  

 indhente de fornødne oplysninger om aftaler mellem selskabet og dets  

 aktionærer, jf. § 3 i bekendtgørelse nr. 773 af 24. august 1994, vil den  

 krævede offentlige kontrol med selskabsdannelsen i landbruget væsentligt  

 bedre  

 kunne sikres via oplysninger om selskabets ledelse fra Erhvervs- og  

 Selskabsstyrelsens register.
Uden denne mulighed ville der næppe kunne  

 gennemføres nogen reel kontrol med de pågældende selskaber.
Som kommentar hertil anførte  

 advokat (A) i sin klage til Ombudsmanden i brev af 16. december 1997, at  

 Strukturdirektoratets bemærkning om, at indbyrdes aftaler aktionærerne  

 imellem  

 ikke er en tilstrækkelig begrænsning for Strukturdirektoratet, viser, at  

 Strukturdirektoratet ikke har forstået indholdet af den begrænsning, som  

 ikke-landmændene i bestyrelsen vil påtage sig.
Tilbuddet er ikke en intern  

 aftale, men en erklæring direkte over for Strukturdirektoratet.
 Advokat (A) anfører videre,  

 at han finder den supplerende bemærkning i Strukturdirektoratets skrivelse  

 vedrørende det misforståede løsningsforslag, nemlig at Sådanne aftaler  

 vil  

 kunne neutraliseres af skjulte, modsatrettede aftaler utilstedelig og  

 urimelig, når direktoratet ikke har noget grundlag for i den konkrete sag at  

 fremkomme med sådanne mistillidserklæringer til hans klienter.
Strukturdirektoratet  

 kontrollerer § 20-selskaberne for at sikre lovens overholdelse.
Det er helt  

 klart, at der nødvendigvis må eksistere en model, som kan anvendes generelt  

 ved  

 direktoratets kontrol af § 20-selskaberne.
Når Strukturdirektoratet anførte,  

 at  

 aftaler ville kunne neutraliseres af skjulte, modsatrettede aftaler, har  

 direktoratet på ingen måde konkret vurderet troværdigheden hos parterne i  

 denne  

 sag.
Tankegangen er, at den løsning, som advokaten kræver, helt generelt vil  

 vanskeliggøre direktoratets kontrol med selskabernes overholdelse af  

 reglerne,  

 idet der vil være en væsentlig risiko for omgåelse.
... Advokat A fremsatte sine  

 afsluttende bemærkninger i brev af 25. august 1998.
Den 6. maj 1999 afgav jeg en  

 redegørelse i sagen hvor jeg gav udtryk for min foreløbige retsopfattelse og  

 tilkendegav at jeg var indstillet på at henstille til Ministeriet for  

 Fødevarer, Landbrug og Fiskeri ved førstkommende revision af landbrugsloven  

 at  

 tage initiativ til at en udtrykkelig regulering af et tilfælde som det  

 forliggende blev etableret.
I redegørelsen anførte jeg følgende:
Ombudsmandens foreløbige udtalelse   

  

 1. Retsgrundlaget Af § 20 og § 27, stk. 1, i lovbek. nr. 504 af 17. juli 1989 om  

 landbrugsejendomme fremgår følgende:
  

  

 § 20.  

  

 Et aktieselskab eller et anpartsselskab kan erhverve og forblive ejer af en  

 landbrugsejendom, der er beliggende i landzone, hvis aktierne eller  

 anparterne, der repræsenterer flertallet af stemmerne i selskabet, ejes af en  

 deltager, der indtil selskabets erhvervelse af ejendommen har haft lovlig adkomst på denne  

 eller opfylder betingelserne for personlig erhvervelse af  

 ejendommen, dog således at et eventuelt krav om egen drift overgår på  

 selskabet.
 Stk. 2.  

  

 For aktieselskabers vedkommende skal alle aktier noteres på  

 navn.
Stk. 3.  

  

 Landbrugsministeren kan fastsætte nærmere regler for kontrol,  

 registrering m.v. i forbindelse med aktie- og anpartsselskabers erhvervelse  

 af  

 landbrugsejendomme.   

  

 § 27.  

  

 Hvis erhververen ikke opfylder betingelserne for at erhverve  

 adkomst på en landbrugsejendom eller anpart i en sådan ejendom, kan  

 landbrugsministeren meddele den pågældende påbud om at afhænde ejendommen  

 inden  

 en frist på mindst 6 måneder og højst 1 år. § 60 og § 61, stk. 1, i lov  

 om aktieselskaber lyder således:
   

  

 § 60.  

  

 Medlemmer af bestyrelsen og af direktionen repræsenterer  

 selskabet udadtil.
 Stk. 2.  

  

 Selskabet forpligtes ved retshandler, som på selskabets  

 vegne indgås af den samlede bestyrelse eller af et medlem af bestyrelsen  

 eller  

 af en direktør.
Stk. 3.  

  

 Den tegningsret, som efter stk. 2 tilkommer det enkelte  

 medlem af bestyrelsen og af direktionen, kan i vedtægterne begrænses således,  

 at tegningsretten kun kan udøves af flere medlemmer i forening eller af et  

 eller flere bestemte medlemmer hver for sig eller i forening.
Anden  

 begrænsning  

 i tegningsretten kan ikke registreres.
 § 61.  

  

 En retshandel, der er indgået på selskabets vegne af nogen,  

 der efter § 60 har tegningsret, forpligter selskabet medmindre:
de tegningsberettigede har handlet i strid med de  

 begrænsninger i deres beføjelser, som er fastsat i denne lov, eller retshandelen falder uden for selskabets formål og  

 selskabet godtgør, at tredjemand vidste det, eller at det ikke kunne være den  

 pågældende ubekendt. 2. Fortolkning af landbrugslovens § 20 Bestemmelsen i  

 landbrugslovens § 20 blev indsat ved lov nr. 381 af 7. juni 1989. Af  

 forarbejderne til bestemmelsen fremgår følgende (jf.
Folketingstidende  

 1988-89,  

 tillæg A, sp. 5081ff):
  

  

 B.
Den gældende lov ...
 Som hovedregel kan kun  

 personer erhverve en landbrugsejendom.
 ...
D.
Lovforslaget ...
Der foreslås adgang for  

 aktie- og anpartsselskaber til erhvervelse af landbrugsejendomme, dog således  

 at stemmemajoriteten skal indehaves af en jordbruger, der opfylder de  

 sædvanlige erhvervelsesbetingelser, herunder bopælspligten.
Aktie- og  

 anpartsselskabsformen er almindeligt udbredt i det øvrige erhvervsliv og  

 indebærer en række klare fordele, som også bør kunne komme landbruget til  

 gode.
... Af sp. 5120 fremgår videre:
 ...
 Det er derfor tanken at give  

 den moderne professionelle landmand muligheden for at vælge den  

 ejerform/finansieringsform, som passer til hans ønsker, mål, temperament og  

 til  

 bedriften.
 ...
Forslaget rummer mulighed  

 for, at enkeltmandsejede selskaber, familieejede selskaber og selskaber med  

 fremmede investorer kan erhverve landbrugsejendomme.
Ifølge forslaget er det  

 dog en forudsætning, at en person, der selv direkte ville kunne stå som ejer  

 af ejendommen, skal være deltager i selskabet og have stemmemajoritet i  

 dette.  

 Forslaget er således egnet til at sikre, at en person, der forestår den  

 daglige  

 drift og bor på ejendommen med sin familie, udøver den afgørende indflydelse  

 på  

 bedriften, og forslaget er på denne måde ikke afgørende i strid med  

 selvejeprincippet.
... Forslaget til ændring af  

 landbrugsloven blev fremsat på baggrund af betænkning nr. 1152 fra november  

 1988 (delrapport 2 om struktur og ejerformer, afgivet af udvalget vedrørende  

 struktur, finansiering og ejerforhold i landbruget) hvortil der henvises i  

 Folketingstidende 1988-89, tillæg A, sp. 5082. Af betænkningen, s. 45ff,  

 fremgår:
 ...
På længere sigt kan en åbning  

 for indskud af ansvarlig kapital ved salg af aktier blive af mere indgribende  

 betydning for landbrugets fremtidige struktur.
For jordbrugeren vil en sådan  

 mulighed være forbundet med modstridende interesser.
På den ene side står  

 fordelen ved at konvertere lånekapital til ansvarlig kapital, der alene skal  

 honoreres inden for virksomhedens overskud og værdistigning.
På den anden  

 side  

 står ønsket om at bevare det fulde selveje og de goder, der udspringer heraf,  

 jf. afsnit 4.4. Dersom landmanden sikres en stemmeflerhed i selskabet, vil  

 han  

 imidlertid kunne bevare de fleste af selvejets fordele, samtidig med at det  

 efter de selskabsretlige bestemmelser vil være muligt at opnå et indskud, der  

 kan udgøre en væsentlig del af finansieringen af bedriften, idet stemmeretten  

 ikke behøver at svare til den nominelle værdi af aktierne.
 Hvis landmanden selv er i  

 besiddelse af aktier/anparter med mere end halvdelen af stemmerne i  

 selskabet,  

 vil den pågældende have bevaret den fulde dispositionsret, den sikkerhed som  

 gør, at han kan planlægge og investere langsigtet, og adgangen til at lade  

 aktieposten og dermed sin brugsret til ejendommen gå videre til sine børn  

 eller  

 andre, såfremt dispositionsretten kan holdes samlet.
 ...
 Investors interesse i at  

 erhverve landbrugsaktier må især ligge i, at der er tale om en langsigtet  

 investering i jord og bygninger. ... Den reelle værdi af investorens  

 aktiepost  

 står og falder imidlertid med, at den, der driver ejendommen, kan og vil gøre  

 dette til fælles bedste.
 Lovene om henholdsvis aktie-  

 og anpartsselskaber indeholder en række regler til sikring af visse  

 rettigheder  

 for minoritetsaktionærer/anpartshavere, ... Disse rettigheder udgør  

 imidlertid kun et værn mod mere eller mindre åbenlyse urimeligheder eller  

 ulovligheder.
Lovbestemmelserne garderer  

 således ikke investor mod f.eks. den situation, at en driftsleder vælger at  

 gennemføre produktionen på et vist lavt blus eller træffer tvivlsomme  

 driftsmæssige dispositioner.
Hvis investoren vil gardere sig herimod, må det  

 ske i form af særlige supplerende aftaler (aktionæroverenskomster), f.eks. om  

 principper for den daglige ledelse eller investors ret til at købe og  

 videresælge aktiemajoriteten, hvis et vist udbyttemål ikke opnås, eventuelt  

 gennemsnitligt over en årrække.
Denne ret for en aktieinvestor svarer  

 nogenlunde til en sædvanlig kreditors adgang til at begære tvangsaktion.
 ...
I det omfang, landmanden bevarer  

 den afgørende indflydelse, vil heller ikke et vist indskud af fremmed kapital  

 være afgørende i strid med selvejeprincippet.
Der kan herved opnås en mere  

 fleksibel finansiering, der især vil være interessant i forbindelse med  

 større  

 investeringer.
 ...
Udvalget finder, at mange af  

 de fordele, der normalt forbindes med selvejet, jf. kommissoriets krav, kan  

 bevares under selskabseje.
På denne baggrund finder udvalget, at der bør  

 åbnes  

 for denne mulighed i landbrugsloven, såfremt landmanden bevarer den  

 bestemmende  

 indflydelse. Af Landbrugsministeriets  

 vejledning nr. 102 af 23. juni 1993 om landbrugslovens § 20 fremgår:
 ...
1. Indledning ...
Reglerne i landbrugslovens §  

 20 var i 1989 en nyskabelse, som gav landmanden mulighed for selskabseje af  

 landbrugsejendomme.
Der er derimod ikke givet selskaber uden for landbruget  

 mulighed for at opkøbe landbrugsejendomme, medmindre reglerne i § 20  

 iagttages.  

 Investorer kan kun gå ind som mindretalsaktionærer som et alternativ til at  

 yde  

 lånefinansiering.
Efter selskabserhvervelsen stilles den person, der opfylder  

 betingelserne i lovens § 20  landmanden i selskabet  i relation  

 til  

 landbrugslovens regler fuldt ud, som om den pågældende var personlig ejer af  

 ejendommen, idet han som landmanden i selskabet betragtes som medejer af den  

 pågældende landbrugsejendom.
For landbrugets  

 støtteordninger gælder som hovedregel, at disse ikke omfatter landbrug, der  

 drives i selskabsform.
Det gælder bl.a. forbedringsordningen og yngre  

 jordbrugerordningen.
2. Stemmeretsbegrænsning Efter en rent sproglig  

 fortolkning af landbrugslovens § 20 er det en betingelse for anvendelse af  

 denne bestemmelse, at landmanden i selskabet ejer aktier eller anparter, som  

 umiddelbart i kraft af den stemmeret, som er tillagt de pågældende aktier  

 eller  

 anparter, repræsenterer flertallet af stemmerne i selskabet.
Dette flertal  

 skal  

 fremgå umiddelbart af aktiernes eller anparternes fordeling mellem ejerne og  

 en evt. forskydning i stemmevægten.
Flertallet må derimod ikke fremkomme som  

 resultat af særlige aftaler mellem aktionærerne eller anpartshaverne.
Uanset,  

 at en alternativ aftale om stemmeretsbegrænsning evt. kan tænkes at sikre den  

 i  

 loven forudsatte indflydelse i selskabet, findes en sådan aftale ikke at være  

 omfattet af ordlyden i lovens § 20.
 ...
3. Den daglige drift Ifølge § 73, stk. 7, i  

 Landbrugsministeriets cirkulære nr. 38 af 8. marts 1990 om lov om  

 landbrugsejendomme, kan deltagerne i et § 20-selskab indgå  

 aktionæroverenskomster og anpartshaveroverenskomster i det omfang, de ikke  

 strider  

 mod lovgivningen, herunder de hensyn, der ligger bag landbrugslovens § 20,  

 eller selskabets vedtægter.
Denne aftalefrihed gælder også for bestemmelser i  

 selskabets vedtægter, som regulerer forholdet mellem parterne.
Det er  

 imidlertid en forudsætning for anvendelsen af landbrugslovens § 20, at  

 landmanden  

 i selskabet i kraft af sin stemmeflerhed træffer de sædvanlige beslutninger  

 om  

 den daglige drift.
Dette indebærer bl.a., at det  

 vil være i strid med lovens § 20 at aftale, at alle beslutninger på  

 generalforsamlinger  

 skal træffes med en kvalificeret majoritet således, at landmandens stemmer  

 ikke  

 alene giver flertal.
Krav om kvalificeret majoritet vil dog kunne stilles med  

 hensyn til mere vidtrækkende beslutninger om virksomhedens fremtid, om  

 udlodning  

 og anvendelse af overskud m.v., men ikke  

 med hensyn til beslutninger vedrørende den daglige drift.
4. Bestyrelsens sammensætning og tegningsretten Hvad angår bestyrelsens  

 sammensætning og tegningsretten i selskabet bør de almindelige regler i  

 selskabslovgivningen så vidt muligt kunne finde anvendelse.
Kun tilfælde,  

 hvor  

 der er fare for, at en selskabskonstruktion vil være egnet til at reducere  

 landmandens indflydelse i selskabet i forhold til den af loven forudsatte,  

 bør  

 forhindres.
En bestyrelse må således ikke kunne overtage den daglige  

 driftsledelse uden om landmanden.
Bestemmelser om tegningsret,  

 der giver andre end landmanden i selskabet ret til uden om denne at tegne  

 selskabet, er i strid med forudsætningen om landmandens ledelse af den  

 daglige  

 drift.
Under hensyn til, at bestemmelser om tegningsret er udtryk for  

 legitimationen  

 overfor 3. mand og ikke er afgørende for den inter partes aftalte  

 beslutningskompetence, vil en bestemmelse, hvorefter tegning forudsætter både  

 direktørens (landmandens)  

  

 og  

  

 et eller  

 flere bestyrelsesmedlemmers (investorernes) medvirken, være acceptabel,  

 forudsat det ikke indskrænker landmandens ret til at træffe sædvanlige  

 dispositioner vedrørende den daglige drift.
Heri ligger også, at beslutninger  

 skal kunne træffes hurtigt uden en omstændelig procedure.
... § 84, stk. 8, i cirkulære nr.  

 114 af 11. juli 1995 har følgende ordlyd:
  

  

 Stk. 8.  

  

 Deltagerne i selskabet kan indgå aktionæroverenskomster,  

 anpartshaveroverenskomster og andre aftaler i det omfang, de ikke strider mod  

 lovgivningen, herunder de hensyn, der ligger bag landbrugslovens § 20, eller  

 selskabets vedtægter.
Det er en betingelse, at landmanden i selskabet ejer aktier eller anparter,  

 som umiddelbart i kraft af den stemmeret, der er tillagt de pågældende aktier  

 eller anparter, repræsenterer flertallet af stemmerne i selskabet, at landmanden i selskabet i kraft af sin stemmeflerhed  

 træffer beslutning om de for ejendommens drift nødvendige dispositioner,  

 herunder nyanskaffelser og investeringer af normal landbrugsmæssig karakter, at selskabet ikke kan tegnes uden om landmanden i  

 selskabet for så vidt angår dispositioner, der angår den daglige drift af  

 ejendommen, at landmanden i selskabet i selskaber, hvor der er  

 nedsat en bestyrelse eller en direktion, skal være medlem såvel af  

 bestyrelsen,  

 som af direktionen, og at landmanden i selskabet i forbindelse med andre  

 aktionærers eller anpartshaveres ret til overtagelse af aktier eller anparter  

 skal være sikret et varsel på mindst 6 måneder. Bestemmelsen i landbrugslovens  

 § 20 fastsætter betingelserne for at et aktie- eller anpartsselskab kan  

 erhverve og forblive ejer af en landbrugsejendom.
Det er navnlig i stk. 1 en  

 betingelse at aktierne der repræsenterer flertallet af stemmerne i selskabet,  

 skal ejes af den såkaldte landmand i selskabet.
Bestemmelsen  

 indeholder  

 derimod ikke efter sin ordlyd hjemmel til at stille krav til tegningsregler  

 o.l. der i øvrigt regulerer landmandens eller de andre aktionærers eller  

 anpartshaveres  

 dispositionsbeføjelser.
Heroverfor står at det af  

 forarbejderne fremgår at baggrunden for indførelsen af bestemmelsen er ønsket  

 om at give landmanden mulighed for en alternativ finansieringsform.
I stedet  

 for den traditionelle lånefinansiering kan han vælge at lade landbruget  

 overgå  

 til aktie- eller anpartsselskabsform.
Der er imidlertid ikke fra lovgivers  

 side tiltænkt nogen ændring af eller begrænsning i landmandens kontrol over  

 eller muligheder for egenhændigt at træffe beslutninger vedrørende driften af  

 landbruget.
 Selv om der således ikke i  

 landbrugslovens § 20 er en udtrykkelig hjemmel til at fordre at selskabet  

 ikke  

 kan tegnes uden om landmanden, må jeg på baggrund af min gennemgang af  

 forarbejderne gå ud fra at det er Folketingets intention med bestemmelsen at  

 landmanden i selskabet selv bevarer den fulde dispositionsret over  

 landbrugsejendommen.
 Den interesse investorerne i  

 et aktie- eller anpartsselskab i visse situationer kan have i at begrænse  

 landmandens dispositionsfrihed, forudsættes efter forarbejderne varetaget  

 gennem aktionæraftaler, direktørkontrakter eller lignende.
 På baggrund af min foreløbige  

 gennemgang af sagen har jeg derfor som Folketingets Ombudsmand ikke fuldt  

 tilstrækkeligt grundlag for at kritisere myndighedernes opfattelse af at en  

 regel i vedtægterne om at selskabet kan tegnes uden om landmanden i  

 selskabet,  

 er uforenelig med bestemmelsen i landbrugslovens § 20.
Det er imidlertid efter min  

 forløbige opfattelse ikke hensigtsmæssigt at krav til tegningsregler o.l.  

 reguleres i et cirkulære.
Derimod vil det være ønskeligt at der i loven  

 fastsættes  

 udtrykkelige regler der fastlægger retstilstanden i et tilfælde som det  

 foreliggende,  

 eventuelt at der i loven gives hjemmel til at fastsætte sådanne regler i  

 bekendtgørelsesform.
Jeg er derfor indstillet på at henstille til Ministeriet  

 for Fødevarer, Landbrug og Fiskeri ved førstkommende revision af  

 landbrugsloven  

 at tage initiativ til at en sådan udtrykkelig regulering etableres.
3. Erklæring om brug af tegningsret Advokat (A) har gjort  

 gældende at de hensyn myndighederne ønsker at varetage, lige så vel kan  

 varetages ved at aktionærerne over for landmanden og Strukturdirektoratet  

 afgiver en erklæring om ikke at ville gøre brug af tegningsretten for så vidt  

 angår dispositioner vedrørende selskabets daglige drift.
I medfør af  

 aktieselskabslovens § 61 vil en retshandel der er indgået på selskabets vegne  

 af nogen der efter § 60 har tegningsret, som udgangspunkt forpligte  

 selskabet.  

 Et ansvar som af landmanden eller andre efterfølgende kunne gøres gældende  

 over  

 for bestyrelsen og aktionærerne på baggrund af en erklæring, vil ikke kunne  

 påvirke retshandlens gyldighed i forhold til tredjemand, men vil alene  

 vedrøre forholdet inter partes.
Se dog nærmere aktieselskabslovens § 61.
 Det er derfor min foreløbige  

 opfattelse at jeg ikke kan kritisere at Strukturdirektoratet ikke mener at  

 den  

 løsning advokat (A) har foreslået, lever op til betingelserne i  

 landbrugslovens  

 § 20.
4. Påbudet om afhændelse Af Folketingstidende 1988-89,  

 tillæg A, sp. 5123, fremgår:
 ...
 Såfremt det konstateres, at  

 et aktie- eller anpartsselskab ikke opfylder betingelserne i § 20   

 f.eks. ved  

 at stemmeflerheden ikke besiddes af en person, der opfylder betingelserne for  

 personligt at være ejer af en landbrugsejendom  kan selskabet blive  

 mødt med  

 et genafhændelsespåbud på landbrugsejendommen, jf. bestemmelsen i § 27, stk.  

 1.
... På baggrund af ordlyden i  

 landbrugslovens § 27 og den citerede henvisning til forarbejderne er det min  

 foreløbige opfattelse at bestemmelsen med tilstrækkelig klarhed giver hjemmel  

 til at påbyde et selskab at afhænde en ejendom hvis betingelserne i  

 landbrugslovens  

 § 20 ikke er opfyldt.
Under henvisning til det jeg  

 har anført ovenfor under punkt 2 og 3, har jeg foreløbig ikke fuldt  

 tilstrækkeligt  

 grundlag for at kritisere at Jordbrugskommissionen for Vestsjællands Amt og  

 Strukturdirektoratet har påbudt (X) A/S at afhænde ejendommen. Strukturdirektoratet svarede  

 mig den 11. juni 1999. Af svaret fremgik:
 ...
 Strukturdirektoratet skal  

 dertil bemærke, at alle opgaver vedrørende landbrugsloven er udlagt til  

 Strukturdirektoratet, som på dette område refererer direkte til  

 departementschefen, jf. bekendtgørelse nr. 585 af 8. juli 1997 om  

 Strukturdirektoratets opgaver og beføjelser.
 Strukturdirektoratet har  

 derfor ikke fundet anledning til at tilbagesende sagen gennem ministeriet.
 ...
 Strukturdirektoratet skal  

 meddele, at der i den netop vedtagne lov nr. 350 af 2. juni 1999 om ændring  

 af  

 lov om landbrugsejendomme er indsat en bestemmelse, hvorefter lovens § 20,  

 stk.  

 5, har følgende ordlyd:
  

  

 Stk. 5.  

  

 Ministeren for fødevarer, landbrug og fiskeri kan fastsætte  

 nærmere regler for udøvelse af landbrug i selskabsform, herunder regler om  

 afhændelse af aktier eller anparter, bopælspligt m.v., og om de beføjelser og  

 opsigelsesvilkår m.v., der skal tilkomme den person, der opfylder  

 betingelserne  

 i stk. 1, litra a eller b.
Disse regler skal ikke kunne tilsidesættes ved  

 aftale mellem deltagerne i selskabet. Den person, der opfylder  

 betingelserne i stk. 1, litra a eller b, er landmanden i  

 selskabet.
 I forbindelse med lovens  

 vedtagelse er det hensigten, at fastsætte regler i bekendtgørelsesform, der  

 fastlægger landmandens indflydelse i selskabet, herunder at selskabet ikke  

 kan  

 tegnes uden om landmanden i selskabet.
Ombudsmandens foreløbige  

 gennemgang giver i øvrigt ikke Strukturdirektoratet anledning til yderligere  

 bemærkninger. Ombudsmandens endelige udtalelse   

  

 1. Påbudet om afhændelse mv.
 Jeg har som Folketingets Ombudsmand ikke fuldt tilstrækkeligt grundlag for at  

 kritisere myndighedernes opfattelse af at en regel i vedtægterne om at  

 selskabet kan tegnes uden om landmanden i selskabet, er uforenelig med  

 bestemmelsen i landbrugslovens § 20. Under henvisning hertil har jeg ikke  

 grundlag for at kritisere at Jordbrugskommissionen for Vestsjællands Amt og  

 Strukturdirektoratet har påbudt (X) A/S at afhænde ejendommen.
 Jeg henviser i øvrigt til det jeg har anført i min foreløbige redegørelse.
2. Fastsættelse af udtrykkelig hjemmel Af lov nr. 350 af 2. juni 1999 om ændring af lov om landbrugsejendomme  

 fremgår:
   

  

 § 1.  

  

 I lov om landbrugsejendomme, jf. lovbekendtgørelse nr. 769 af  

 24. august 1994, som ændret ved § 31, stk. 2, i lov nr 472 af 1. juli 1998,  

 foretages følgende ændringer:
 ...
 34.  


  

 § 20  

  

 affattes  

 således:
 ...
Stk. 5.  

  

 Ministeren for fødevarer, landbrug og fiskeri kan fastsætte  

 nærmere regler for udøvelse af landbrug i selskabsform, herunder regler om  

 afhændelse af aktier eller anparter, bopælspligt m.v., og om de beføjelser og  

 opsigelsesvilkår m.v., der skal tilkomme den person, der opfylder  

 betingelserne  

 i stk. 1, litra a eller b.
Disse regler skal ikke kunne tilsidesættes ved  

 aftale mellem deltagerne i selskabet.
... Af bemærkningerne til  

 ændringsloven (lovforslag L 157 fremsat den 14. januar 1999, s. 28) fremgår:
 ...
Bestemmelsen i  

  

 § 20, stk. 5,  

  

 indeholder hjemmel til, at  

 fødevareministeren kan fastsætte nærmere regler for udøvelse af landbrug i  

 selskabsform, herunder regler der giver hjemmel til at fravige regler i den  

 almindelige selskabslovgivning.
Der skal endvidere kunne fastsættes regler om  

 afhændelse af aktier eller anparter, bopælspligt mv., og regler for de  

 beføjelser og opsigelsesvilkår mv., der skal tilkomme landmanden i selskabet.  

 Disse regler skal ikke kunne tilsidesættes ved aftale mellem deltagerne i  

 selskabet.
 Gældende praksis fremgår  

 bl.a. af vejledning om selskabers erhvervelse af landbrugsejendomme og § 84 i  

 landbrugslovscirkulæret (cirkulære nr. 114 af 11. juli 1995). Det er  

 hensigten  

 at fastsætte bindende regler, der ligger nær ved denne praksis.
Der vil herunder blive  

 fastsat regler, der tager sigte på at sikre, ·  

  

 	  

 at landbrugslovens erhvervelsesbetingelser  

 til enhver tid opfyldes ved udskiftning af landmanden i selskabet og ved  

 ændringer i kredsen af selskabets deltagere, ·  

  

 	  

 at landmandens stemmeflertal fremkommer  

 direkte af den stemmeret, der er tillagt de aktier eller anparter, som  

 landmanden ejer i selskabet, ·  

  

 	  

 at landmanden i selskabet i kraft af sin  

 stemmeflerhed varetager den daglige ledelse af selskabet, herunder  

 ejendommens  

 drift, og træffer beslutning om sædvanlige dispositioner, herunder  

 nyanskaffelser  

 og investeringer af normal landbrugsmæssig karakter, ·  

  

 	  

 at tegningsretten udformes således, at  

 selskabet ikke kan tegnes uden om landmanden i selskabet, og ·  

  

 	  

 at landmanden i selskabet skal være medlem  

 såvel af bestyrelsen som af direktionen, hvis der nedsættes sådanne organer.
 ...
 En bestyrelse må således ikke  

 kunne overtage den daglige ledelse af driften uden om landmanden, der som  

 udgangspunkt skal have en stillingsfuldmagt som en direktør i selskabet.
... Efter min gennemgang af den  

 ændrede bestemmelse i landbrugslovens § 20, stk. 5, med forarbejder er det  

 min  

 opfattelse at bestemmelsen giver tilstrækkelig hjemmel til i  

 bekendtgørelsesform at fastsætte krav til tegningsregler o.l. hvorved  

 retstilstanden  

 i et tilfælde som det foreliggende reguleres udtrykkeligt.
 Strukturdirektoratet har i  

 svaret til mig af 11. juni 1999 oplyst at det er hensigten at fastsætte  

 regler  

 i bekendtgørelsesform der fastlægger landmandens indflydelse i selskabet,  

 herunder at selskabet ikke kan tegnes uden om landmanden i selskabet.
På denne baggrund foretager  

 jeg mig ikke mere i sagen.
Jeg forudsætter dog at Ministeriet for Fødevarer,  

 Landbrug og Fiskeri udsteder den nævnte bekendtgørelse, og jeg har bedt  

 ministeriet om at underrette mig om sagens videre forløb. I brev af 19. august 1999  

 fremsendte Strukturdirektoratet et særtryk af bekendtgørelse nr. 624 af 26.  

 juli 1999 om landbrugslovens § 20. I bekendtgørelsens  

 § 6 er fastsat regler som fastlægger  

 landmandens indflydelse i selskabet.
 På den baggrund meddelte jeg  

 Strukturdirektoratet at jeg ikke ville foretage mig mere i sagen.
