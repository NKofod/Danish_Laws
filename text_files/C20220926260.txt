Vejledning om ansøgningspuljen til koloniophold mv. for børn og unge med handicap og deres forældre Vejledning om ansøgningspuljen til koloniophold mv. for børn og unge med handicap og deres forældre Ansøgningsfrist den 4. maj 2022 kl. 12.00.
1 Indledning 2 Ansøgningspuljens formål 3 Ansøgerkreds 4 Målgruppe 5 Forventede resultater 6 Projektperiode 7 Beregning af tilskud (fordelingsnøgle) 8 Tildelingskriterier og vurdering 9 Tilskudsberettigede udgifter 10 Ikke tilskudsberettigede udgifter 11 Udarbejdelse af budget 12 Ansøgningsfrist og -procedure 13 Statstøtte 1 Indledning I finansloven for 2022 er der afsat 13,0 mio. kr. på § 15.64.07.10. til udmøntning af ansøgningspuljen til koloniophold mv. for børn og unge med handicap og deres forældre (Handicappuljen). Midlerne går til støtte til koloniophold, familieferier i ind- og udland, samt kursusvirksomhed for børn og unge med handicap samt deres forældre og søskende.
For at tilgodese så mange projekter, som muligt, fordeles midlerne blandt alle tilskudsberettigede ansøgere på baggrund af en fordelingsnøgle.
Det betyder at der er et bevillingsloft på 300.000 kr.
Alt afhængig af hvor mange, der ansøger puljen og er støtteberettigede, kan dette loft reduceres yderligere.
I 2021 betød det, at de største tilskud, der blev givet var på knap 225.000 kr.
 Ansøgningspuljen udmøntes med inddragelse af et bevillingsudvalg, som består af repræsentanter fra Danske Handicaporganisationer og Sjældne Diagnoser.
2 Ansøgningspuljens formål Ansøgningspuljens formål er at yde støtte til koloniophold, familieferier i ind- og udland og kursusvirksomhed for børn og unge med handicap samt deres forældre og søskende.
3 Ansøgerkreds Ansøgningspuljens ansøgerkreds er landsdækkende handicaporganisationer og foreninger.
Der skal være tale om organisationer/foreninger, hvis primære formål er at repræsentere mennesker med et eller flere bestemte handicaps, f.eks. autisme og sklerose, og arbejde for at de kan leve et aktivt liv på lige fod med mennesker uden handicap.
Foreninger, hvis primære formål ikke alene relaterer sig til en målgruppe af mennesker med handicap, men i stedet har et bredt målgruppefokus, anses ikke for at være omfattet af ansøgerkredsen.
Ungdomsorganisationer og hovedorganisationer kan begge modtage tilskud fra ansøgningspuljen, såfremt der reelt er tale om to skarpt adskilte selvstændige foreninger.
Det skal kunne dokumenteres, at foreningerne reelt er adskilte.
Det kan fx være ved, at de har forskellige vedtægter, forskellig ledelse og aflægger separate regnskaber.
 Ansøgere skal være landsdækkende for at være støtteberettigede.
4 Målgruppe Ansøgningspuljens målgruppe er børn og unge med handicap samt deres forældre og søskende.
Børn og unge med handicap er her defineret som unge under 25 år, der har én eller flere vedvarende funktionsnedsættelser, ofte medfødte, af fysisk, kognitiv eller psykisk karakter, som er en hindring for at have en aktiv tilværelse på lige fod med andre børn og unge.
5 Forventede resultater De forventede resultater for de støttede projekter er, at børn og unge med handicap samt deres forældre og søskende kan deltage i aktiviteter, der falder inden for ansøgningspuljens formål.
6 Projektperiode Midlerne anvendes i perioden 1. juli 2022 til 30. juni 2023.
7  Tildelingskriterier og vurdering Ansøgningen vurderes på baggrund af, om tildelingskriterierne er opfyldt, og om der er sammenhæng mellem disse, jf. tabel 1. De enkelte vurderingsområder uddybes nedenfor efter den skematiske oversigt.
 Når ansøgningsskemaet udfyldes, skal ansøger beskrive nedenstående:
 Ad 1) Ansøgerkreds, formål, målgruppe:
 Det vil blive vurderet, om projektets formål og målgruppe ligger inden for ansøgningspuljens ansøgerkreds, formål og målgruppe.
 Til brug for vurderingen af, om ansøger ligger inden for ansøgningspuljens ansøgerkreds skal organisationens overordnede formål inden for handicapområdet beskrives og det skal sandsynliggøres at ansøger er en handicaporganisation, der arbejder for at mennesker med handicap kan leve et aktivt liv på lige fod med mennesker uden handicap.
Herudover skal det beskrives og sandsynliggøres at organisationen er landsdækkende.
Dette kan eksempelvis være ved en beskrivelse af ansøgers landsdækkende virke, eller at ansøger har medlemmer i hele landet.
Det kan også godtgøres ved indsendelse af vedtægter, såfremt ansøgers landsdækkende virke fremgår af vedtægterne.
 Som tillæg skal det følgende beskrives hvordan organisationen er organiseret (fx bestyrelse, hovedforening og evt. lokalforeninger etc.).
 Organisationens vedtægter skal medsendes ansøgningen.
 Til brug for vurderingen af, om projektets målgruppe ligger inden for ansøgningspuljens målgruppe skal ansøger beskrive målgruppen for aktiviteten/aktiviteterne og det skal sandsynliggøres at målgruppen er børn og unge under 25 år, der har én eller flere vedvarende funktionsnedsættelser, som er en hindring for at have en aktiv tilværelse på lige fod med andre børn og unge.
Såfremt målgruppen er forskellig i aktiviteterne skal dette fremgå.
Beskrivelsen af målgruppen skal tage udgangspunkt i målgruppens karakteristika og det skal angives hvor mange borgere fra målgruppen, der deltager i aktiviteten/aktiviteterne.
 Ad 2) Aktiviteter:
Det vil blive vurderet om aktiviteten/aktiviteterne i projektet er støtteberettiget fra ansøgningspuljen.
Støtteberettigede aktiviteter er:
Koloniophold i Danmark for børn og unge med handicap  Ved koloniophold forstås overnatning for børn og unge fra målgruppen uden medfølgende familie.
Koloniopholdet skal finde sted i Danmark.
Familieferier i ind- og udland for børn og unge med handicap samt deres nærmeste familie  Ved familieferie forstås et ferieophold for børn og unge fra målgruppen sammen med deres nærmeste familie i form af forældre og søskende, herunder også evt. plejefamilier.
Familieferien kan finde sted i Danmark eller udlandet.
Kursusvirksomhed i Danmark for børn og unge med handicap samt deres nærmeste familier  Ved kursusvirksomhed forstås en aktivitet, hvor hovedfokus er på at børn og unge fra målgruppen og deres nærmeste familie opnår større viden om handicappet og hvordan de lever med dette i hverdagen.
Kursusvirksomhed er ikke at sidestille med et ferieophold.
Den nærmeste familie forstås som forældre og søskende, herunder også evt. plejefamilier.
 Ferie, der primært har et behandlingsmæssigt sigte, er ikke støtteberettiget.
Der kan søges om støtte til en eller flere aktiviteter inden for en eller flere af ovenstående aktivitetskategorier.
Der kan dog ikke ydes støtte til aktiviteter, såfremt udgiften er dækket af anden lovgivning.
 I ansøgningen skal det fremgå hvilke(n) aktivitetstype(r) der søges støtte til, hvor mange dage aktiviteten/aktiviteterne strækker sig over, hvor mange børn og unge fra målgruppen, der deltager samt hvor mange, der deltager i alt.
 Der gøres opmærksom på, at retten til hjælp efter servicelovens §§ 41, 42, 45, 96, 97, 98, 100, 112, 113, 114 og 118 kan bevares under midlertidige ophold i udlandet, herunder når modtageren holder ferie i udlandet, jf. bekendtgørelse nr. 1296 af 15. december 2009 om ydelser efter lov om social service under midlertidige ophold i udlandet § 1, stk. 2.
 Ad 3) Organisering:
 Det vil blive vurderet, om projektets organisering er beskrevet.
Til brug for vurderingen skal det angives hvor mange medarbejdere og frivillige, der deltager i planlægningen og afholdelsen af aktiviteterne.
For at få en nærmere definition af frivillig henvises til Vejledning om det frivillige område efter serviceloven, hvor den frivillige indsats betragtes som følgende:
  Indsatsen udføres uden fysisk, retlig eller økonomisk tvang.
 Indsatsen er ikke-lønnet  Indsatsen udføres over for andre end familie og slægt.
 Indsatsen skal være til gavn for andre end én selv og ens familie  Indsatsen er af formel karakter.
 Ad 4) Budget:
 Det vil blive vurderet, hvorvidt der er sammenhæng mellem de beskrevne aktiviteter og de udgiftstyper, som fremgår af budgettet.
Budgettet må kun indeholde tilskudsberettigede og nødvendige udgifter, som direkte kan henføres til det konkrete projekts gennemførsel.
Der må således ikke budgetteres med udgifter, som ikke direkte kan henføres til det konkrete projekt, eller udgifter, der ikke kan gives tilskud til.
Det skal oplyses, hvis der er en økonomisk interesse mellem ansøger og projektets samarbejdspartnere.
Dette vil eksempelvis være tilfældet, hvis der er personsammenfald mellem projektets medarbejdere og leverandører.
Budgettet skal indtastes i Excel-dokumentet Budgetskema, som ligger på ansøgningspuljens side på Socialstyrelsens hjemmeside.
Ved indsendelse af ansøgningen vedhæftes budgetskemaet.
 Læs mere om krav til budgettet m.m. i vejledningens afsnit 9-11.
8 Beregning af tilskud (fordelingsnøgle) Midlerne i ansøgningspuljen fordeles blandt alle tilskudsberettigede ansøgere ud fra en fordelingsnøgle, som skal medvirke til at sikre, at midlerne fordeles nogenlunde ligeligt.
Fordelingsnøglen tager udgangspunkt i antallet af tilskudsberettigede ansøgninger samt det samlede ansøgte beløb.
Herudover er der fastlagt et bevillingsloft på max 300.000 kr. pr. ansøgning.
Det betyder, at der ikke ydes tilskud på mere end 300.000 kr.
Dette beløb kan dog reduceres yderligere ved mange støtteberettigede ansøgninger og et stort samlet ansøgt beløb.
 Alle tilskudsberettigede ansøgninger er som udgangspunkt sikret et grundtilskud på min. 100.000 kr. med mindre der søges om mindre eller ansøgningen indeholder ikke tilskudsberettigede udgifter.
 Bevillingsloftet betyder, at ansøgninger på mere end 300.000 kr. automatisk reduceres til 300.000 kr. inden beregning af tilskud.
9    Tilskudsberettigede udgifter Ansøger skal udvise sparsommelighed ved fastlæggelse af niveauerne i budgetposterne.
Projektets udgifter skal anføres under specifikke budgetposter i budgettet.
Af nedenstående oversigt fremgår, hvilke udgifter der er tilskudsberettigede i forhold til tilskud fra ansøgningspuljen:
 1. Udgifter til koloniophold i Danmark for børn og unge med handicap, familieferier i ind- og udland og/eller kursusvirksomhed i Danmark for børn og unge med handicap samt deres forældre og søskende, herunder:
a.
Løn til hjælpere.
Lønudgifterne skal budgetteres med antal timer og sats pr. time.
Lønudgifter må ikke inkluderes under andre budgetposter.
Lønniveauet må ikke være højere end det, der er aftalt i overenskomster for arbejdet på området.
Yderligere information kan fås ved henvendelse til de relevante fagforeninger.
Hvis området ikke er dækket af en overenskomst, må lønniveauet ikke være højere end det, der er aftalt i de statslige overenskomster for lignende arbejde.
b.
Honorarer til oplægsholdere.
c.
Udgifter til ophold og forplejning.
d.
Udgifter til lokaler.
e.
Udgifter til børnepasning.
f.
Udgifter til arrangementer for børn.
g.
Udgifter til transport i egen bil.
Transportudgiften skal beregnes på baggrund af statens lave takst pr. km., jf. Økonomistyrelsens Cirkulære om satsregulering for tjenesterejser.
Udgifterne skal budgetteres med antal kilometer og takst pr. km.
h.
Udgifter til offentlig transport, herunder f.eks. færge, tog og broafgift.
i.
Udgifter til specifikke uddannelses- og kursusaktiviteter for frivillige i begrænset omfang.
 2. Udgifter til revisor.
 3. Udgifter til lokaler.
 4. Lovpligtige forsikringer, herunder arbejdsskadeforsikringer.
5. Udgifter til kontorhold (f.eks. mindre kontorartikler, porto mv.) 6. Andre relevante udgifter til projektets gennemførelse.
Relevansen beskrives i en note til budgettet.
10 Ikke tilskudsberettigede udgifter Af nedenstående oversigt fremgår, hvilke udgifter der ikke kan dækkes gennem tilskud fra ansøgningspuljen:
 1. Drift.
 2. Køb af fast ejendom.
 3. Anlægsudgifter (f.eks. ombygning og renovering).
 4. Dækning af underskud eller anden gæld.
 5. Støtte til enkeltpersoners underhold.
 6. Aktiviteter, der fuldt ud er finansieret fra anden side.
 7. Generelle uddannelses- og kursusaktiviteter for frivillige.
 8. Aktiviteter eller tilsvarende til personer uden lovligt ophold.
 9. Projekter forankret i udlandet samt Grønland og Færøerne.
 10. Organisationens deltagelse i internationale kongresser og konferencer, generalforsamlingsaktiviteter mv.
 11. PR/annoncering.
 12. Behandlingstilbud.
 13. Formål der dækkes af anden lovgivning.
11 Udarbejdelse af budget Budgettet skal være realistisk, sparsommeligt og leve op til de krav, der er til udgiftstyper og niveauer.
 Budgettet skal udarbejdes på en sådan måde, at det udgør en fyldestgørende og sandfærdig beskrivelse af projektets forventede udgifter i forhold til det ansøgte projekt.
 Det er vigtigt, at følgende oplysninger angives i budgettet:
 Projektets titel  Ansøgers identifikation (CVR-nummer)  Ansøgers navn og adresse Krav til budgettet Udgifter skal specificeres i budgettet.
Udgifter kan ikke samles i overordnede budgetposter som overhead, administrationsbidrag og diverse.
Der kan ikke budgetteres med uforudsete udgifter.
Det skal også være udgifter, som afholdes, når der er modtaget tilskud.
Kun i særlige tilfælde kan der ydes tilskud til udgifter, som er afholdt, før der blev ydet tilskud, hvis udgifterne har en klar tilknytning til projektet.
Periodiserede budgetter Udgifterne skal periodiseres, således at udgiften budgetteres i det år, den forventes afholdt.
Enhedspriser Alle udgiftsposter skal så vidt muligt udspecificeres i antal enheder og pris pr. enhed.
Hvis projektet f.eks. indebærer afholdelse af to ens aktiviteter inden for det samme projektår, og hver af aktiviteterne koster 10.000 kr., anføres to enheder á 10.000 kr. i det projektår, hvor aktiviteten og dermed udgifterne forventes afholdt.
Noter til budgettet Ved behov skal der udarbejdes forklarende noter til de udgiftsposter, som anføres i budgettet.
Hvis en af budgetposterne f.eks. er Seminar, kan noten indeholde oplysninger om forventet antal deltagere, seminarets varighed (antal dage, med eller uden overnatning), pris pr. deltager, honorar til oplægsholder mv.
Noten skal således dels klarlægge indholdet af den enkelte aktivitet og dels klarlægge forudsætningerne for udgiftens størrelse.
Udbetaling af tilskud Socialstyrelsen overgår til udbetaling af tilskud via Nemkonto.
Det anbefales derfor, at ansøgere sørger for at oprette en Nemkonto, hvis man ikke allerede har Nemkonto.
12 Ansøgningsfrist og -procedure Ansøgningsfrist Ansøgningsfristen er den 4. maj 2022 kl. 12.00. Efter dette tidspunkt kan ansøgninger ikke længere fremsendes.
 Det forventes, at ansøgerne får svar på ansøgningen i juni.
 Spørgsmål til ansøgningspuljen kan stilles til Marwa Charif Abdelhadi i Socialstyrelsen via mcab@socialstyrelsen.dk.
Indgivelse af ansøgning Offentlige myndigheder og offentlige institutioner m.v. skal indgive ansøgning om støtte fra ansøgningspuljen ved anvendelse af den digitale løsning, som Socialstyrelsen stiller til rådighed (Socialstyrelsens elektroniske ansøgningsportal).
Private ansøgere kan indgive ansøgning om støtte fra ansøgningspuljen ved anvendelse af den digitale løsning, som Socialstyrelsen stiller til rådighed (Socialstyrelsens elektroniske ansøgningsportal). Private ansøgere kan indsende/aflevere ansøgninger via andre kanaler end den anviste digitale løsning f.eks. med post eller via mail til tilskudsforvaltning@socialstyrelsen.dk.
Det er også muligt at afhente ansøgningsmaterialet i Socialstyrelsen eller få tilsendt papirskabeloner.
Ved behov for yderligere information om indsendelsesmuligheder kan Tilskudsforvaltning kontaktes på telefon 72 42 41 33 eller mail tilskudsforvaltning@socialstyrelsen.dk.
For alle ansøgere gælder, at ansøgning om støtte fra ansøgningspuljen skal indgives på den ansøgningsblanket og i det budgetskema, som Socialstyrelsen har udarbejdet til ansøgningspuljen.
Ansøgningen skal vedlægges de bilag, der fremgår af ansøgningsmaterialet.
Ansøgningsmaterialet ligger på ansøgningspuljens side på Socialstyrelsens hjemmeside.
Ansøgere bedes indsende ansøgningsblanketten i PDF-format af hensyn til læsevenligheden, hvis det er muligt.
 Der sendes en kvittering, når Socialstyrelsen har modtaget ansøgningen.
 For yderligere information om ansøgningsprocessen henvises til vejledningen herom på socialstyrelsens hjemmeside.
Afvisning af ansøgning ved manglende opfyldelse af formalia Socialstyrelsen har ret til at afvise ansøgninger, som ikke opfylder formalia.
Det vil fx være tilfældet, hvis ansøger ikke har anvendt ansøgningspuljens ansøgningsskema eller budgetskema, hvis alle obligatoriske bilag ikke er vedlagt ansøgningen, eller hvis eventuelle anslagsbegrænsninger i tekstfelter i ansøgningsskemaet er overskredet.
Vurdering af ansøgningen Der foretages en vurdering af projektet ud fra oplysningerne i ansøgningen og budgettet, herunder evt. budgetnoter.
Bilag til ansøgningen indgår alene i vurderingen, såfremt det fremgår af ansøgningsvejledningen, at ansøger skal eller kan indsende specifikke bilag. Øvrige bilag, som fremsendes, vil således ikke indgå i sagsbehandlingen.
 Utilstrækkelige oplysninger i ansøgningen eller anden manglende medvirken kan føre til, at sagen afgøres på det foreliggende grundlag.
It-problemer ved indsendelse af ansøgning Du skal gøre følgende, hvis du oplever it-problemer i forbindelse med indsendelse af din ansøgning.
 Hvis du oplever it-problemer på egne systemer, er det dit eget ansvar at afhjælpe disse, fx i samarbejde med din eventuelle it-leverandør/it-support.
 Hvis du oplever it-problemer på Socialstyrelsens ansøgningsportal, kan du kontakte Tilskudsforvaltning på mail tilskudsforvaltning@socialstyrelsen.dk eller telefon 72 42 41 33.
Der er ikke tale om it-tekniske problemer, hvis fx din medarbejdersignatur ikke virker.
Som ansøger bærer du således ansvaret herfor.
VIGTIGT: DETTE SKAL DU GØRE FØR ANSØGNINGSFRISTEN Hvis it-problemet på Socialstyrelsens ansøgningsportal ikke kan løses før ansøgningsfristens udløb, kan du:
1) fremsende ansøgningen på anden vis, så den er Socialstyrelsen i hænde inden ansøgningsfristens udløb.
Ansøgningen kan sendes til sikkermail.tilskud@socialstyrelsen.dk.
2) inden ansøgningsfristens udløb kontakte Tilskudsforvaltning og dokumentere, at de it-tekniske problemer skyldes fejl på Socialstyrelsens ansøgningsportal.
Fejlen kan fx bestå i, at hjemmesiden er nede, eller at link til at sende en ansøgning ikke virker.
En del af dokumentationen skal være et skærmprint, der fx viser en fejlmeddelelse på Socialstyrelsens ansøgningsportal.
Dokumentationen kan sendes til tilskudsforvaltning@socialstyrelsen.dk.
I umiddelbar forlængelse heraf skal du indsende din ansøgning med tilhørende budget og evt. bilag til Tilskudsforvaltning.
Ansøgningen kan sendes til sikkermail.tilskud@socialstyrelsen.dk.
Ansøgninger, som modtages senere end 1 time efter ansøgningsfristen, vil ikke komme i betragtning.
 Ovenstående er en forudsætning for, at din ansøgning kan indgå i Socialstyrelsens sagsbehandling.
13 Statstøtte EU-retten indeholder et generelt forbud mod statsstøtte, jf. artikel 107, stk. 1, i Traktat om Den Europæiske Unions Funktionsmåde.
Det betyder, at tilskud fra en ansøgningspulje kan være uforenelig med EU-retten, hvis støtten gives til et projekt, der indeholder en økonomisk aktivitet, fx i form af et produkt eller en ydelse, hvor støtten fordrejer eller truer med at fordreje konkurrencen på et marked, og hvor støtten potentielt kan påvirke samhandlen i det indre marked.
Socialstyrelsen foretager alene en overordnet vurdering af, om projekter, der lever op til ansøgningspuljens tildelingskriterier og indstilles til støtte, er i overensstemmelse med de EU-retlige statsstøtteregler.
Vurderingen foretages på baggrund af de oplysninger, der fremgår af den indsendte ansøgning.
Den enkelte tilskudsmodtager skal således være opmærksom på, at tilskuddet anvendes i overensstemmelse med de EU-retlige statsstøtteregler.
 For yderligere information om de EU-retlige statsstøtteregler henvises til Erhvervsministeriets hjemmeside: http://em.dk/arbejdsomraader/erhvervsregulering-og-internationale-forhold.
