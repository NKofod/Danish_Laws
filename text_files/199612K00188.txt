Nr LSF 188 Forslag til Lov om ændring af lov om vandforsyning m.v.(Etablering af  

 direkte kundeforhold mellem forbruger og vandforsyning) Fremsat af miljø- og energiministeren (Svend Auken) den 12. marts 1997 Vedtaget ved tredjebehandling den 16. maj 1997 Lov nr. 430 af 10/06/1997 § 1 I lov om vandforsyning m.v., jf. lovbekendtgørelse nr. 337 af 4. juli  

 1985, som ændret senest ved § 2 i lov nr. 388 af 20. maj 1992 og § 2 i lov  

 nr. 402 af 14. juni 1995, foretages følgende ændringer:
 1. I § 54 indsættes efter »vedkommende ejendom,»:  

 »jf. dog § 55, stk. 7,».
 2. I § 55 indsættes som stk. 7:
»Stk. 7. Miljø- og energiministeren kan fastsætte regler om,  

 at betaling for vand efter målt forbrug skal ske direkte mellem forbruger og  

 vandforsyning, uanset om forbrugeren er lejer, andelshaver eller ejer, hvor  

 det er teknisk gennemførligt.
Ministeren kan i den forbindelse fastsætte  

 regler om depositum og om virkningerne af manglende betaling samt om hæftelse  

 for bidrag, jf. § 53, stk. 1.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om vandforsyning m.v. , jf. lovbekendtgørelse nr. 337 af 4.
juli 1985, som ændret senest ved § 2 i lov nr. 388 af 20. maj 1992 og § 2 i lov nr. 402 af 14. juni 1995, foretages følgende ændringer:
 1. I § 54 indsættes efter »vedkommende ejendom,»:  

 »jf. dog § 55, stk. 7,».
 2. I § 55 indsættes som stk. 7:
» Stk. 7. Miljø- og energiministeren kan fastsætte regler om,  

 at betaling for vand efter målt forbrug skal ske direkte mellem forbruger og  

 vandforsyning, uanset om forbrugeren er lejer, andelshaver eller ejer, hvor  

 det er teknisk gennemførligt.
Ministeren kan i den forbindelse fastsætte  

 regler om depositum og om virkningerne af manglende betaling samt om hæftelse  

 for bidrag, jf. § 53 stk. 1.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger 1. Baggrunden for lovforslaget I december 1992 nedsatte boligministeren et udvalg om obligatorisk  

 individuel måling af forbruget af blandt andet koldt vand.
Udvalgets  

 kommissorium var at komme med forslag til, hvordan det økonomiske incitament  

 og dermed motivationen til at spare på bl.a. koldt vand kan øges for den  

 enkelte.
Dette udvalg afgav betænkning i februar 1995, bl.a. med anbefaling af at der på alle ejendomme, der er tilsluttet almen vandforsyning  

 skal være installeret koldtvandsmålere inden udgangen af 1998. Miljø- og  

 Energiministeriet udsendte den 14. juni 1996 en bekendtgørelse (nr. 525) om  

 betaling for vand efter målt forbrug m.v. på ejendomsniveau.
at alt nybyggeri skal være byggeteknisk forberedt til opsætning af  

 vandmålere på enhedsniveau.
Denne anbefaling er udmøntet i Bygge- og  

 Boligstyrelsens bekendtgørelse af 9. oktober 1996.
 M.h.t. måling af vandforbruget på enhedsniveau i eksisterende byggeri  

 henviste betænkningen til, at der efter aftale med den enkelte vandforsyning  

 kunne opsættes såkaldte bimålere i de enkelte lejligheder, hvorefter udgiften  

 til ejendommens vandforbrug kunne fordeles efter de enkelte enheders forbrug,  

 den såkaldte fordelingsmåling.
 Efter de nugældende regler er det ejendommens ejer, der overfor  

 vandforsyningen afregner for - og hæfter for betalingen af - ejendommens  

 samlede vandforbrug.
 Offentlige vandforsyningers krav på betaling af anlægs- drifts- samt  

 eventuelle passagebidrag har endvidere hidtil haft samme fortrinsret i den  

 pågældende ejendom som offentlige skatter og afgifter.
Miljø- og energiministeren har efter aftale med boligministeren truffet  

 beslutning om, at der skal tilvejebringes en hjemmel til - hvor forholdene er  

 ens - at udarbejde regler for en kundemæssig ligestilling mellem  

 lejere/andelshavere og ejere.
Vandforsyningen skal, i tilfælde hvor der er  

 installeret en koldtvandsmåler i den enkelte boligenhed der kan måle hele  

 boligenhedens vandforbrug, og hvor de byggetekniske forudsætninger i øvrigt  

 er tilstede, kunne tilpligtes at aflæse og afregne direkte over for lejer af  

 den pågældende boligenhed, uden at ejeren af hovedejendommen hæfter  

 subsidiært for betalingen.
Det er hensigten, at bemyndigelsen snarest skal  

 udnyttes til at udstede en bekendtgørelse om et sådant direkte kundeforhold.
 Begrundelsen for dette forslag er, at det ikke findes rimeligt, at det  

 efter den nugældende vandforsyningslov er ejendommens ejer og ikke  

 forbrugeren selv, der hæfter for betaling for vandforbruget over for  

 vandværket.
 Man skal dog gøre opmærksom på, at to vandforsyninger og KL i forbindelse  

 med høringen over lovforslaget tilkendegav, at der ikke burde ændres på  

 hæftelsesforholdene.
2. Sigtet med lovforslaget Lovforslaget giver miljø- og energiministeren bemyndigelse til at  

 fastsætte regler for en kundemæssig ligestilling mellem på den ene side  

 lejere/andelshavere/ejerlejlighedsindehavere og på den anden side  

 parcelhusejere, i tilfælde hvor førstnævnte har fået opsat vandmålere, og  

 hvor det i øvrigt er teknisk muligt at foretage en sådan ligestilling.
 Det forudsættes i den forbindelse, at samtlige boligenheder i de  

 pågældende bebyggelser omfattes af det direkte kundeforhold, ligesom det  

 forudsættes, at det er udlejer, andelsboligforening eller ejerforening, der  

 i.h.t. den senere bekendtgørelse gennemfører ændringerne med vandforsyningen.
 Det skal understreges, at der ved lovændringen ikke sker nogen ændring af  

 de gældende regler om pligt til installation af vandmålere.
 Typiske boligenheder der vil være omfattet af lovændringen vil derfor være  

 nye tætte og lave bebyggelser.
3. Forholdet til EU retten Lovforslaget vurderes ikke at indeholde EU-retlige aspekter.
4. Miljømæssige konsekvenser Lovforslaget ventes at forøge de berørte forbrugeres incitament til at  

 spare på vandforbruget.
5. Økonomiske og administrative konsekvenser Ifølge Statistisk Årbog 1996 (tabel 83) er der 144.000 rækkehuse, der ikke  

 bebos af ejeren.
I en væsentlig del af disse, kan det formentlig ikke lade sig gøre at  

 etablere et direkte kundeforhold, med mindre der foretages meget betydelige  

 ændringer af de eksisterende installationer.
Finansieringen heraf vil påhvile  

 udlejer, andelsboligforening eller ejerforening og dermed beboerne, og det må  

 derfor antages, at lovforslaget får begrænset virkning for eksisterende  

 bygninger.
 Derimod vil lovforslaget muliggøre, at der for beboere i fremtidige  

 rækkehusbebyggelser, klyngehuse m.m. vil kunne etableres et direkte  

 kundeforhold med vandværket, uanset om boligen er en udlejningsbolig,  

 andelsbolig eller ejerbolig.
 Omkostningerne ved installation af vandmålere i rækkehuse m.v. opført som  

 en ejendom (f.eks. et almennyttigt byggeri eller en andelsboligforening),  

 hvor der efter forslaget etableres et direkte kundeforhold, adskiller sig som  

 udgangspunkt ikke fra omkostningerne ved installation af målere i tilsvarende  

 rækkehuse, der er selvstændigt matrikulerede og som bebos af ejerne.
Den bekendtgørelse der senere udstedes i.h.t. den tilvejebragte hjemmel  

 forventes kun i beskedent omfang at pålægge kommuner og vandværker øgede  

 administrative eller økonomiske byrder.
Eventuelt øgede  

 administrationsomkostninger vil kunne overvæltes på forbrugerne via  

 driftsbidraget.
6. Erhvervsøkonomiske konsekvenser Der forventes ikke erhvervsøkonomiske konsekvenser.
 Bemærkninger til lovforslagets enkelte bestemmelser:
Til § 1 Som det fremgår af de generelle bemærkninger, indebærer det direkte  

 kundeforhold mellem boligenheden og vandværket, at ejendommens ejer - i de  

 tilfælde, hvor dette forhold er etableret - ikke subsidært hæfter for lejers  

 eller andelshavers betaling for vandforbruget.
 Som konsekvens heraf er det nødvendigt at indføje ovennævnte undtagelse i  

 vandforsyningslovens § 54, med den virkning at den udpantningsret, som  

 kommunale vandforsyninger råder over, ikke gælder i den ovenfor beskrevne  

 situation.
 Herudover indeholder § 1 en præcisering af de ændringer i de nuværende  

 regelsæt ministeren kan gennemføre ved bekendtgørelse udstedt med hjemmel i §  

 55. stk. 7.
 Ved »teknisk gennemførligt« forstås, at der i enheden er en  

 måler, der ejes af vandforsyningen der måler alt indgående vand, samt at der  

 forefindes et selvstændigt stik til boligenheden.
 Endvidere er det en forudsætning, at vandforsyningen til de enkelte  

 boligenheder er konstrueret således, at det er muligt udefra at lukke for  

 boligenhedens vandforsyning.
 Ved udarbejdelsen af den senere bekendtgørelse vil der blive fastsat  

 regler om betalingssikkerhed og restanceinddrivelse.
 I den forbindelse overvejes følgende:
 Sikring af vandværkernes mulighed for at afbryde vandforsyningen hos den  

 enkelte forbruger i tilfælde af opståede restancer.
 Betaling af depositum for fremtidige leverancer.
 Pligt for udlejer, andelsboligforening eller ejerforening til straks at  

 underrette vandforsyningen om fraflytninger/indflytninger.
 Til § 2 Da bemyndigelsen ønskes udmøntet i en bekendtgørelse  

 snarest muligt findes lovændringen at burde træde i kraft dagen efter  

 bekendtgørelsen i Lovtidende.
Skriftlig fremsættelse Miljø- og energiministeren (Svend Auken):
 Jeg skal herved tillade mig at fremsætte:
 Forslag til lov om ændring af lov om vandforsyning m.v. (Etablering af  

 direkte kundeforhold mellem forbruger og vandforsyning).
(Lovforslag nr.
L 188).
I december 1992 nedsatte boligministeren et udvalg om obligatorisk  

 individuel måling af forbruget af blandt andet koldt vand.
Udvalgets  

 kommissorium var at komme med forslag til, hvordan det økonomiske incitament  

 og dermed motivationen til at spare på bl.a. koldt vand kan øges for den  

 enkelte.
 Målerudvalget anbefalede i sin betænkning fra 1995, at man tilvejebragte  

 de lovgivningsmæssige rammer for etablering af direkte kundeforhold mellem  

 forbruger og vandforsyning, således som det i dag kendes fra bl.a.  

 elforsyningsområdet.
 Miljø- og Energiministeriet udsendte sidste år en bekendtgørelse, der -  

 for ejendomme tilsluttet almen vandforsyning - påbød opsætning af vandmålere  

 på ejendomsniveau senest ved udgangen af 1998.
Der er imidlertid ingen fysisk forskel på eksempelvis et lejet rækkehus,  

 der ikke er en ejendom i bekendtgørelsens forstand, og et ejet rækkehus, der  

 er omfattet af bekendtgørelsen.
Efter de gældende regler vil en beboer i et  

 lejet rækkehus med opsat vandmåler således skulle afregne sit vandforbrug med  

 udlejer, mens en beboer der ejer sit rækkehus skal afregne direkte med  

 vandværket.
Dette kan virke urimeligt, når de fysiske forhold er ens.
Det er på den baggrund, at der nu fremsættes forslag om indsættelse af en  

 bemyndigelse i vandforsyningsloven for miljø- og energiministeren til at  

 fastsætte regler om, at betaling for vand efter målt forbrug skal ske direkte  

 mellem forbruger og vandforsyning, hvor det er teknisk muligt.
Forudsætningen  

 er, at boligenheden med hensyn til vandinstallationer kan ligestilles med en  

 ejendom, der skal for eksempel kun være et indgående stik for vand.
 Det skal understreges, at der ved den foreslåede lovændring ikke er  

 lagt op til, at det gøres obligatorisk at opsætte målere i lejede boliger.
Det skønnes, at relativt få boligenheder i det eksisterende byggeri  

 opfylder betingelserne for det direkte kundeforhold.
Det vil typisk dreje sig  

 om rækkehuse, tæt/lav bebyggelse etc.
Derimod vil de byggetekniske  

 forudsætninger ofte være til stede i nybyggeri.
 Begrundelsen for lovforslaget er, at individuel måling og afregning af  

 vand overfor vandforsyningen må antages at indeholde stærke incitamenter for  

 den enkelte forbruger til øget bevidsthed om eget forbrug og betalingen  

 herfor og dermed også motivation til ændring af adfærd i ressourcebesparende  

 retning.
 Forslaget fremsættes nu, da udformningen af dette lovforslag er forberedt  

 i en arbejdsgruppe med repræsentanter for de berørte parter herunder Bygge-  

 og Boligstyrelsen, og det ikke har været muligt for arbejdsgruppen at  

 afslutte sit arbejde før primo februar 1997.
 Idet der i øvrigt henvises til lovforslaget med bemærkninger, anbefaler  

 jeg lovforslaget i Folketingets velvillige behandling.
