 Erstatningsansvarslovens § 26  tortgodtgørelse ved frihedsberøvelse, nævnets j.nr. 08-520-11608 m.fl.:
Ansøgerne var besætningsmedlemmer på et skib, der blev kapret af pirater.
Ansøgerne blev frigivet efter 83 dage og søgte bl.a. om tortgodtgørelse for frihedsberøvelse.
Nævnet tilkendte ansøgerne hver især 120.000 kr.
Nævnet lagde vægt på den lange frihedsberøvelse.
Nævnet lagde også vægt på, at ansøgerne havde været udsat for et stort psykisk pres, men også på at der ikke havde været tale om fysisk vold under frihedsberøvelsen.
