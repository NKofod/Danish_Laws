 Ministeriet har ikke godkendt en garantiordning fra en organisation ,  

 hvor denne garanterer for sine medlemmer.
 Det fremgår ikke af tilladelserne , at der skal stilles sikkerhed.
Det er dog uden betydning , idet forpligtelsen er fastsat ved lov og i  

 bekendtgørelse Under henvisning til Deres brev af 11. januar 1990 (j.nr.
JX 12.818)  

 vedrørende fortolkningen af § 5 a i lov om international godstransport med  

 motorkøretøjer m.v. skal ministeriet herved meddele følgende:
 Der er ikke af Trafikministeriet (Ministeriet for Offentlige Arbejder)  

 godkendt en »garantiordning fra en organisation, hvor denne garanterer  

 for sine medlemmer«, som omtalt i forarbejderne til § 5 a.
 »Danske Vognmænd, Hovedorganisationen af 1985« (DV) har i en  

 udtalelse i sagen anført følgende om spørgsmålet om sikkerhedsstillelse i  

 henhold til § 5 a:
 »Men DV har siden 1982 haft en aftale med Hafnia Forsikring, ifølge  

 hvilken DVs medlemsvirksomheder meget billigt kan forsikre sig for de  

 pågældende krav om hjælp til nødstedte chauffører.
Vognmand Skals har imidlertid ikke fulgt DVs gentagne opfordringer til at  

 tegne en sådan forsikring, og det er over for DV oplyst, at vognmand Skals  

 har afslået at efterkomme et selskabs anbefaling til ham om at tegne en sådan  

 forsikring.« For så vidt angår Deres anmodning om at modtage kopier af de tilladelser  

 til international godskørsel, som Deres klient,  

 vognmand Ove Skals, Brdr.
Skals ApS, har benyttet til sine transporter til  

 Østlandene, har Direktoratet for Vejtransport, der varetager den daglige  

 administration af tilladelsesudstedelsen, oplyst, at det ikke har kopier af  

 de udstedte tilladelser.
Direktoratet har endvidere oplyst, at det ikke af  

 tilladelsesdokumenterne fremgår, at der skal stilles sikkerhed m.v. i henhold  

 til § 5 a i lov om international godskørsel med motorkøretøjer, hvilket er  

 uden betydning, idet forpligtelsen er fastsat ved lov og i bekendtgørelse.
