Fremsat den 12. maj 2000 af Frank Dahlgaard (UP) Forslag til folketingsbeslutning om at holde fast i kronen Folketinget beslutter at holde fast i kronen som dansk  

 valuta og dermed bevare et selvstændigt dansk pengevæsen, en  

 selvstændig dansk Nationalbank og en selvstændig dansk  

 økonomi.
Bemærkninger til forslaget Forslaget skal ses som et modspil til  

 regeringens lovforslag L 288 om at afskaffe den danske krone til fordel for  

 EU´s enhedsvaluta, euroen.
Regeringen forsøger ganske vist med  

 ordlyden i sit forslag "om Danmarks deltagelse i den fælles  

 valuta" at skjule, at man for tid og evighed vil afskaffe den danske  

 krone og i stedet indføre EU´s europenge.
Regeringens forslag  

 indebærer, at Danmarks Nationalbank omdannes til en filial af Den  

 Europæiske Centralbank i Frankfurt, og at hele pengepolitikken og  

 valutapolitikken flyttes fra København til Frankfurt.
Regeringens  

 euroforslag vil endvidere lægge bindinger på den danske  

 finanspolitik og strukturpolitik i et sådant omfang, at det kan  

 føre til nedlæggelse af Danmark som et selvstændigt  

 land.
 I skemaet nedenfor er anført de forskellige typer  

 af økonomisk politik, samt hvem, der bestemmer, hvis vi 1) siger nej  

 til euroen og dermed holder fast i kronen 2) siger ja til euroen og dermed  

 afskaffer kronen.
Økonomisk politik med den danske krone   og med  

 EU's euro Type af økonomisk politik Hvad er det? Hvad påvirkes? Hvem bestemmer? med ja til kronen med ja til euroen Finanspolitik Ændringer i skatter og offentlige udgifter Privat forbrug, offentligt forbrug og offentlige  

 investeringer Regering & Folketing Regering & Folketing samt EU Pengepolitik Ændringer i renten og pengemængden Private investeringer og forbrug Danmarks Nationalbank EU-banken Valutapolitik Devaluering og revaluering Konkurrenceevnen, beskæftigelsen og  

 betalingsbalancen Regeringens topfolk og Nationalbanken EU-banken Indkomstpolitik Lavere løn eller mindre lønstigning og  

 avancer Konkurrenceevnen, beskæftigelsen og  

 betalingsbalancen Regering, Folketing, LO og DA Regering, Folketing, LO og DA Strukturpolitik F.eks. ændringer i skattesystemet, dagpengesystemet,  

 pensionssystemet, det sociale system Velfærdssamfundet og befolkningens økonomiske  

 adfærd Folketinget Folketinget og EU Siger vælgerne ja til at afskaffe den danske krone til  

 fordel for euroen, betyder det ikke blot, at EU overtager hele styringen af  

 pengepolitikken og valutapolitikken, men også at EU lægger  

 begrænsninger på det danske Folketings og regeringens muligheder  

 for at føre (beskæftigelsesvenlig) finanspolitik.
 Skal ØMUen blive holdbar, bliver det også  

 påkrævet, at EU afstikker retningslinjerne for arbejdsmarkedet,  

 det sociale område, pensionsområdet og skatteområdet.
 Nærværende forslag bygger  

 på den kendsgerning, at den danske kroneøkonomi og det danske  

 folkestyre har været   og stadig er   en fantastisk succes: I de 125  

 år, kronen har været dansk mønt og valuta, har Danmark  

 udviklet sig fra et fattigt bondesamfund til en moderne velfærdsstat  

 med en levefod (BNP pr. indbygger), som er blandt de højeste i verden.  

 Samtidig er beskæftigelsen i Danmark høj og  

 arbejdsløsheden lav i forhold til ledigheden i de fleste andre lande  

 herunder de store eurolande.
Hvis det virkelig er en ulempe at være et lille land  

 med sin egen valuta, havde Danmark sammen med andre små  

 økonomier som Sverige, Norge, Finland, Island, Schweiz og  

 Østrig været fattige lande med høj ledighed.
De  

 nævnte små nationer er imidlertid alle rige lande med lav  

 ledighed.
Regeringens euroforslag savner således en forståelig  

 økonomisk begrundelse.
Hertil kommer, at europrojektet er havnet i dyb krise.
I  

 euroens godt 16 måneders levetid er eurokursen faldet voldsomt i  

 forhold til dollar, pund, yen samt næsten alle andre valutaer i  

 verden.
Det store eurokursfald er tydeligvis forårsaget af  

 en grundlæggende mistillid til hele euro- eller  

 ØMU-konstruktionen.
Hver for sig er eurolandene nemlig rimeligt  

 økonomisk stærke, men den nuværende eurokonstruktion  

 sikrer ikke på troværdig måde mod fremtidige konflikter  

 mellem eurolandene.
Det er heller ikke på troværdig måde  

 sikret, at eurolandene hver for sig vil handle økonomisk ansvarligt  

 og overholde de aftalte spilleregler   når ansvaret er overladt til Den  

 Europæiske Centralbank i Frankfurt.
Euroen er altså hér i foråret 2000 -  

 efter mindre end halvandet års levetid   ude i en skæbnekamp.  

 Euroen er ramt af det værste, som kan ramme en valuta, nemlig  

mistillid.
En grundlæggende mistillid til hele  

 ØMU-konstruktionen bag euroen.
En mistillid til, at de 11 eurolande  

 kan holde sammen og enes, når der opstår kriser   og når de  

 store eurolande på et tidspunkt i fremtiden vil befinde sig på  

 hver sin side i en interessekonflikt om f.eks. rentens  

 fastsættelse.
 Et overivrigt EU-system, der ikke kan få mere union  

 hurtigt nok, har sat et euroskib i søen, som ganske enkelt ikke er  

 bygget færdigt.
 Danskerne bør holde fast i kronen   og altså  

 stemme nej til euroen ved folkeafstemningen den 28. september   af  

 følgende årsager:
1. Hensynet til beskæftigelsen Ved alle EF- og EU-afstemninger er der lovet flere  

 arbejdspladser, hvis der blev stemt ja.
Det har imidlertid aldrig kunnet  

 påvises, at et ja vil have en positiv virkning på  

 beskæftigelsen.
En afskaffelse af kronen til fordel for euroen vil ikke  

 give flere arbejdspladser, tværtimod.
Arbejdsløsheden er i dag  

 dobbelt så høj i euroområdet (10%), som den er i Danmark  

 (under 5%). De andre vest-europæiske lande uden for euroen med egen  

 valuta   Sverige, Norge, Island, England og Schweiz   har også en klart  

 lavere ledighed end eurolandene, jf. tabellen.
Arbejdsløsheden i 1999 i lande uden for  

  euroen Island 2,0% Norge 4,0% Schweiz 4,2% Danmark 4,5% Storbritannien 6,1% Sverige 7,0% Arbejdsløsheden i 1999 i de 11  

 eurolande Spanien 15,8% Italien 11,4% Frankrig 11,0% Finland 10,2% Tyskland 9,1% Belgien 9,0% Irland 6,5% Portugal 4,6% Østrig 4,4% Holland 3,2% Luxembourg 1,8% Eurolande, gennemsnit 10,0% Afskaffes kronen til fordel for euroen,  

 gælder eurotraktatens målsætning - der ensidigt går  

 ud på at holde prisstigningerne nede - også for Danmark.  

 Traktaten er ikke konkret, når det gælder arbejdsløsheden.  

 Mens der skal gribes ind, når priserne stiger for hurtigt, er der i  

 euroland ingen krav om indgreb, uanset hvor meget arbejdsløsheden  

 stiger.
Den tidligere socialdemokratiske økonomiminister,  

 cand.polit.
Ivar Nørgaard, advarer mod at afskaffe kronen til fordel  

 for euroen.
Han begrunder det netop med hensynet til  

 beskæftigelsen.
I eurolandet Finland opbygges nu såkaldte  

 "bufferfonde", som skal bruges til at holde beskæftigelsen  

 oppe i en fremtidig situation, hvor euroreglerne lægger bånd  

 på landets finanspolitik.
Det samme overvejes i Sverige, hvis landet  

 tilslutter sig euroen.
Der er ingen grund til at være med på EU´s  

 A-hold, så længe A står for Arbejdsløshed.
Så  

 er det bedre at være på B-holdet: B for Beskæftigelse.
 2. Hensynet til at holde Danmark fri af en politisk union.
De historiske erfaringer viser, at valutaunioner kun er  

 holdbare, hvis de har en politisk overbygning.
Derfor har  

 Europa-Kommissionens formand, Romano Prodi, travlt med at lave sin  

 Europa-Kommission om til en egentlig euroregering.
Han betegner allerede sig  

 selv som statsminister i den første EU-regering! I en valutaunion er det ikke nok at have fælles  

 centralbank og fælles penge.
Historien viser, at en fælles  

 økonomisk politik og et fælles politisk system er  

 nødvendigt for at forhindre, at valutaunionen bryder sammen.
Det siger  

 også næsten sig selv, at et område med fælles penge  

 og fælles rente også må have en fælles  

 beslutningsprocedure, og dermed havner vi i en politisk union.
 Skemaet nedenfor viser en række eksempler fra  

 historien på monetære unioner med fælles penge  

 (fælles valuta) eller med helt faste vekselkurser.
Nobelpristager i økonomi i 1999, Robert Mundell,  

 har netop påpeget, at en økonomisk union nødvendigvis  

 må føre til en politisk union.
Det mener i øvrigt de  

 fleste økonomer i udlandet og herhjemme   og en del politikere  

 indrømmer det! Eksempler fra historien på monetære unioner  

 med fælles valuta eller med faste vekselkurser Land/områder Periode for Møntunionen Også en Politisk union? England, Skotland fra ca. 1707 ja, fra 1707 England og Kanaløerne(1) · nej USA fra ca. 1850 ja, fra 1776 35 tyske stater fra 1857 ja, fra 1871 Øst- og Vesttyskland fra 1990 ja, fra 1990 Italienske stater fra 1861 ja, fra 1861 Italien, Vatikanet, San Marino · nej Frankrig, Italien, Belgien og  

 Schweiz(2) 1865-1914 nej Danmark, Sverige og Norge(3) 1875-1905 nej Danmark, Færøerne,  

 Grønland(4) i hundredvis af år ja, fra 1397 Belgien, Luxembourg(5) 1922-1999 nej Frankrig, Monaco 1865 nej Fransk-talende Afrika (CFA)(6) fra 1948 nej Fhv.
Sovjet-republikker(7) 1991-1994 nej Tjekkiet, Slovakiet(8) 1918-1995 ja, 1918-1993 11 EU-lande i ØMUen(9) fra 1/1 1999 er på vej! Noter:	(1)	Kanaløerne omfatter Jersey, Guernsey,  

 Sark, Alderney, Herm Jethou, Brecqhou og Lihou.
 (3)	Den skandinaviske Møntunion ophørte, da Norge  

 blev uafhængig af Sverige og valgte at forlade møntunionen.
(4)	Med Kalmarunionen i 1397 knyttedes bl.a.
Færøerne  

 og Grønland til det danske rige.
 (5)	Valutaunionen ophørte, da begge lande 1/1 1999  

 tilsluttede sig EU's ØMU og euro.
(6)	Forkortelsen CFA står for: »Franc de la Communauté  

 d Afrique«, men også for »Franc de la Co-opération  

 financiére en Afrique centrale«.
Det drejer sig i alt om 14 afrikanske  

 lande.
(7)	Efter Sovjetunionens opløsning fortsatte man  

 møntunionen med fælles rubler, men det varede kun få  

 år.
Alle tidligere sovjet-republikker har i dag egne, nationale  

 valutaer.
(8)	Tjekkeslovakiet blev oprettet i 1918 og blev i 1993 splittet op  

 i Tjekkiet og Slovakiet.
To år efter indførte Slovakiet sin egen  

 valuta.
 (9)	De 11 ØMU-lande (=Euro-land) er: Tyskland, Frankrig,  

 Italien, Belgien, Holland, Luxembourg, Spanien, Portugal, Irland,  

 Østrig og Finland.
 ·	Ikke oplyst.
 Kilde: Økonomiministeriet i svar på spørgsmål S  

 1897 og S 1898 stillet i Folketinget i foråret 1999 samt supplerende  

 oplysninger.
3. Hensynet til lønningerne i Danmark Med et ja til euroen den 28. september 2000 afskaffes  

 kronen helt og holdent fra 1. januar 2004. Lønnen vil fra dette  

 tidspunkt blive udmålt og udbetalt i euro.
Derved vil lønnens  

 højde direkte og let kunne sammenlignes fra euroland til euroland.
Det  

 vil   især under høj beskæftigelse   føre til  

 udjævning af lønningerne mellem landene.
For Danmark betyder  

 dette, at den veluddannede arbejdskraft vil få mere i løn, mens  

 den dårligt uddannede arbejdskraft må regne med mindre i  

 løn.
Der er nemlig større forskel på lønningerne i  

 Tyskland og de andre eurolande, end der er i Danmark, hvor vi kæmper  

 for en solidarisk lønpolitik.
Denne specielle danske  

 lønstruktur kan vi ikke opretholde, hvis vi får fælles  

 europenge med de andre lande.
Så vil de andre eurolandes  

 lønforskelle forplante sig til Danmark.
I euroområdet vil lønpolitikken og  

 lønforhandlingerne blive fælleseuropæiske, fordi man ikke  

 i et område med fælles priser, fælles rente og fælles  

 politik i øvrigt kan have en forskellig lønudvikling.
Det er  

 umuligt i det lange løb.
 Reallønnen   altså lønnen sat i  

 forhold til varepriserne   vil derimod ikke blive påvirket særlig  

 meget ved overgang til euro   måske bortset fra den allerførste  

 tid efter, at kronen er helt afskaffet, hvor erhvervslivet i den almindelige  

 prisforvirring kan benytte chancen til at øge deres profitter.
 4. Hensynet til reallønnen og den solidariske  

 lønpolitik.
Siger Danmark ja til euroen den 28. september, er der  

 risiko for et mærkbart fald i reallønnen i januar 2004,  

 når de fysiske kroner erstattes med euromønter og -sedler.
Det  

 vil ske, hvis arbejdsgiverne sænker priserne mindre end  

 lønningerne.
Med en overgang til euroen skal alle lønninger,  

 pensioner og priser opgøres i euro, fordi kronen afskaffes.
Dét  

 vil i en overgangsperiode   i begyndelsen af 2004 være forvirrende,  

 når man er vant til priser i kroner.
I denne situation kan det selvfølgelig være  

 fristende for butikker og erhvervsliv at øge fortjenesten.
En pakke  

 rugbrød, som i dag koster 10,50 kr., skal med euroen koste 1,41 euro.  

 Men hvis prisen sættes til 1,49 euro, vil nogen næppe i praksis  

 kontrollere det.
Derimod vil arbejdsgiverne selvfølgelig omregne  

 lønningerne korrekt fra kroner til euro.
Hér kontrollerer  

 både fagforeningerne og vi selv nøje.
 Efterhånden vil europriserne falde på plads,  

 og en mulig stærkere konkurrence kan endog presse priserne, men det kan  

 også ske med lønningerne.
Typisk har små lande ikke lavere levefod og  

 realløn end store.
Levefoden i små lande som Danmark, Norge,  

 Island og Schweiz er væsentlig højere end i store lande som  

 Tyskland, Frankrig, Italien og England.
Intet fra historien tyder på,  

 at store lande og valutaområder har større økonomisk  

 vækst og fremgang i reallønnen, end små lande har.  

 Nationalbankens årsberetning for 1999 (side 19) viser, at væksten  

 i produktion og realindkomster i perioden 1993-1999 var næsten dobbelt  

 så kraftig i Danmark som i euroområdet, jf. grafen.
Væksten i (Bruttonationalproduktet) (BNP) Kilde: Nationalbankens årsberetning 1999, side 19.
Hvis vi siger ja til euroen, vil indkomsterne  

 sandsynligvis blive mere skævt fordelt.
Eurotraktatens ensidige  

 satsning på lav inflation vil nemlig gøre det svært for  

 staten at føre finanspolitik og socialpolitik til gavn for  

 beskæftigelsen.
Dét vil føre til større forskel  

 mellem rig og fattig.
Indføres euroen, vil det sandsynligvis  

 medføre en reduktion af dagpenge, bistandshjælp,  

 uddannelsesstøtte, efterløn og pensioner.
Både antallet  

 af personer, som modtager disse ydelser, og ydelsernes størrelse vil  

 blive reduceret i forhold til indkomsterne på arbejdsmarkedet.
 Sören Wibe, svensk professor i økonomi, har  

 fremhævet, at det bliver de arbejdsløse, de lavtuddannede og de  

 lavtlønnede, der må betale prisen for drømmen om et  

 forenet Europa (jf. professorens kapitel i bogen "Den fælles  

 mønt   et rigtigt eksperiment?"   Forlaget Samfundslitteratur,  

 maj 1998).
 5. Hensynet til folkepensionen, efterlønnen,  

 førtidspensionen og dagpengene.
Et ja til euroen vil i løbet af få år  

 betyde ændringer i de sociale ydelser.
Disse ydelser vil alle blive  

 opgjort og udbetalt i euro i stedet for i kroner fra 1. januar 2004.  

 Dét betyder, at for hver gang man hidtil har fået 1.000 kr. i  

 ydelse, vil man fremover få ca. 134 euro.
Det burde i købekraft  

 være det samme   hvis ellers butikker og erhvervsliv ikke benytter  

 overgangen fra kronepriser til europriser til at øge deres  

 fortjeneste.
Mere afgørende er, at de sociale ydelser givetvis  

 vil ændres på lidt længere sigt.
Euroen vil nemlig  

 gøre det lettere at sammenligne sociale ydelser, når disse  

 opgøres i samme euromønt.
Dét vil øge behovet for  

 en harmonisering af de sociale ydelser.
EU har allerede i dag fri bevægelighed af  

 arbejdskraft mellem medlemslandene.
Det har hidtil kun i mindre omfang  

 ført til folkevandringer mellem EU-landene.
Det skyldes, at der i  

 mange år efter oliekrisen var stor arbejdsløshed og  

 dårlige tider i de fleste EU-lande.
Nu går det bedre   ikke  

 mindst i Danmark   og så må der imødeses større  

 flytninger.
Imidlertid skulle folk gerne flytte efter, hvor der er arbejde og  

 gode lønninger at tjene   og ikke efter, hvor man kan få  

 høje sociale ydelser.
Derfor vil der være et behov for at  

 udligne   harmonisere   de sociale ydelser i EU-landene.
Behovet vil vokse,  

 hvis vi siger ja til euroen den 28. september   og dermed afskaffer vores  

 egen kroneøkonomi.
 Professor i økonomi Gunnar Thorlund Jepsen har i en  

 kronik i dagbladet Politiken den 11. april beskrevet, hvorledes euroen vil  

 virke som olie på EU-maskinen: Med euroen vil udviklingen glide hurtigt  

 i retning mod en harmonisering af lønninger, skatter, dagpenge og  

 sociale ydelser.
Når socialhjælp i alle landene angives i euro,  

 bliver det lettere at sammenligne.
Så vokser presset for ensartede  

 ydelser.
Finansieringen af de sociale ydelser er imidlertid  

 forskellig i de forskellige EU-lande.
I Danmark betales de først og  

 fremmest over skatten, og de kommer alle befolkningsgrupper til gode.
I de fleste andre EU-lande betales de sociale ydelser af  

 arbejdsgiverne og lønmodtagerne og ydelsen afhænger af, hvor  

 længe man har været i arbejde.
Hvis Danmark presses til at  

 gennemføre tilsvarende ordninger, vil personer uden tilknytning til  

 arbejdsmarkedet, f.eks. arbejdsløse og husmødre, blive ringere  

 stillet.
Det betyder, at de skattebetalte ordninger som folkepension,  

 førtidspension og arbejdsløshed vil mindskes.
De offentlige  

 udgifter på disse områder mindskes herved.
Det betyder, at det  

 pres på de offentlige finanser, som en harmonisering af skatterne vil  

 indebære i Danmark, vil mindskes.
Derfor går udviklingen i  

 retning af færre skattebetalte ydelser og flere  

 forsikringsprægede og arbejdsmarkedsprægede ordninger.
Denne  

 udvikling vil blive fremskyndet, hvis vi siger ja til at afskaffe kronen til  

 fordel for euroen.
Fhv. økonomiminister, cand.polit.
Ivar  

 Nørgaard, sagde på Socialdemokratiets ekstraordinære  

 kongres i Odense den 30. april 2000, at han "er overbevist om, at hvis  

 vi er med, vil euroen blive brugt som argument for at harmonisere skatterne i  

 EU, og så kan vi ikke opretholde den folkepension, vi har i  

 dag".
 Ivar Nørgaard vil holde fast i kronen og stemmer  

 nej til euroen den 28. september.
6. Hensynet til de danske skatter og afgifter Danmark har den højeste moms (25%) i EU.
Danmark  

 har også - bortset fra Sverige   de højeste afgifter på  

 vin, spiritus, tobak og benzin i Europa.
Når varerne frit kan  

 bevæge sig over grænserne   uden toldkontrol   vil dette  

 føre til grænsehandel: Danskerne vil i stor stil købe  

 disse varer i Tyskland.
Denne grænsehandel er allerede betydelig, men  

 vil øges yderligere, hvis vi siger ja til euroen.
I så fald vil  

 priserne i Danmark og Tyskland nemlig blive opgjort i samme euromønt,  

 og så kan de lettere sammenlignes.
Derfor bliver Danmark tvunget til at sænke disse  

 afgifter.
Om dette sker på vort eget initiativ eller som følge  

 af, at man i EU enes om nogle maksimums- og minimumsgrænser for moms-  

 og afgiftssatser er for øjeblikket uklart.
Når det drejer sig om  

 skat på aktieselskaber og skat af renteafkast, vil det i alle  

 tilfælde være nødvendigt hurtigt at vedtage  

 minimumssatser.
I modsat fald vil EU-landene efterhånden konkurrere  

 disse skatter i bund i kampen for at tiltrække sig kapitalen.
Disse forhold betyder, at man må finde andre  

 indtægtskilder til den danske stat, hvis vi skal kunne opretholde den  

 offentlige service, som jo skal finansieres.
Det kan blive vanskeligt.  

 Indkomstskatten kan nemlig ikke tåle at blive sat yderligere op, for  

 så flygter den bedst uddannede arbejdskraft til andre lande.
Skat  

 på jord og ejendomme er en mulighed, fordi jord og huse jo ikke kan  

 "flygte" til udlandet.
Politisk bliver det imidlertid nærmest  

 umuligt i et parcelhusland som Danmark at skaffe flertal for en skrappere  

 ejendomsbeskatning.
Derfor er løsningen nok, at de danske skatter og  

 afgifter må falde, og at den dyre offentlige service samt en  

 række sociale ydelser må beskæres.
Da harmoniseringen af de  

 sociale ydelser peger i samme retning, er det dén udvikling, vi  

 må indstille os på.
Dét er også dén  

 udvikling, EU vil arbejde for.
Går vi med i euroen, har vi ingen  

 muligheder for at undgå disse store offentlige besparelser og sociale  

 nedskæringer.
Fhv. økonomiminister Ivar Nørgaard, som  

 anbefaler at stemme nej til euroen, har påpeget dette forhold.
7. Hensynet til renten Rentesatserne er i øjeblikket en lille smule  

 højere i Danmark end i euroområdet.
Det er en fordel for de  

 danskere, som sparer op, men en ulempe for dem, der skal låne  

 penge.
Den lidt højere rente kan betragtes som dén  

 pris, vi må betale for vores frihed til at føre dén  

 penge- og valutapolitik, som tjener Danmark bedst.
En slags  

 forsikringspræmie.
Heri er intet nyt.
Danmark har i det meste af efterkrigstiden haft  

 højere rentesatser end f.eks.
Tyskland, men det har ikke forhindret,  

 at Danmark er blevet ét af de mest velstående lande i verden.  

 Gennemsnitsindkomsten er større i Danmark end i Tyskland.
Forklaringen  

 er, at det afgørende for produktion, økonomisk vækst og  

 beskæftigelse ikke er renten, men realrenten.
Det vil sige renten minus  

 prisstigningerne - med andre ord: Dét, der kan købes for  

 rentebeløbet.
I dag er denne realrente lavere i Danmark end i de fleste  

 eurolande.
Derfor er det reelt billigere at låne penge i Danmark end i  

 euroland.
Hvis vi afskaffer kronen til fordel for euroen, vil  

 rentesatserne sandsynligvis falde lidt.
Men det er sværere at  

 forudsige, hvad der sker med de reelle rentesatser (realrenten). Det vil  

 også afhænge af prisudviklingen i Danmark og euroland.
8. Hensynet til huslejen /boligudgiften For langt de fleste danskere sker der ingenting med  

 boligudgiften uanset, om vi stemmer ja eller nej den 28. september.
Af hver  

 100 boligejere i Danmark har de 94 nemlig fastforrentede lån i deres  

 bolig.
Det betyder, at når lånepapirerne er i orden, er  

 terminsydelsen uændret i hele lånets løbetid   uanset hvad  

 der sker med renten.
En renteændring påvirker derfor kun  

 boligudgiften (huslejen) for det lille mindretal ( 6 %) af husejerne, som har  

 lån med variabel rente, og så for dem, der skal optage nye  

 lån, f.eks. i forbindelse med køb af hus eller lejlighed.
Holder vi fast i kronen og siger nej til euroen den 28.  

 september, vil renten nok i en periode blive forhøjet lidt.
Det vil  

 dog næppe ramme huskøberne, fordi højere rente typisk vil  

 betyde lavere huspriser.
For de mange mennesker, som bor i eget hus og har optaget  

 fastforrentede lån, vil en rentestigning typisk gøre det lidt  

 billigere.
En højere rente vil nemlig som anført medføre  

 lavere huspriser og dermed også lavere ejendomsværdier.  

 Dét vil selvsagt betyde lavere ejendomsskatter og dermed også  

 lavere boligudgifter.
9. Hensynet til pensionsopsparingen Størrelsen af den private pensionsopsparing  

 afhænger bl.a. af rentetilskrivningen.
Hvis det er rigtigt, at renten  

 bliver lavere med et ja til euroen, så vil rentetilskrivninger på  

 opsparing selvsagt også blive mindre med euroen end med kronen.
Den  

 lidt lavere rente i euroland vil betyde, at pensionsopsparingen vokser  

 langsommere, end hvis vi holder fast i kronen.
Selv små renteforskelle  

 har nemlig stor betydning, når det gælder opsparing over mange  

 år.
For pensionsopsparing spiller lidt mere i rente derfor en stor  

 rolle.
 10. Hensynet til en sund økonomi.
Danmark har i dag en økonomi, som er langt mere  

 sund end økonomien i euroområdet.
Vi har således en  

 væsentlig lavere arbejdsløshed end de store eurolande.
Vores  

 realløn og levefod er i gennemsnit højere end i euroland, og  

 vores realrente lavere.
Danmark har et betydeligt overskud på de  

 offentlige finanser, mens eurolandene har underskud.
Vi har et velfungerende  

 og stabilt arbejdsmarked.
Investeringer, økonomisk vækst og  

 beskæftigelse trives i dagens Danmark.
De internationale  

 opgørelser placerer Danmark meget højt på listen over  

 lande med en stærk konkurrenceevne. Økonomisk er Danmark  

 på mange måder et foregangsland.
Præcis som regeringen  

 påpeger det.
Lad os dog bevare den placering.
Euroen er et eksperiment,  

 som ikke er prøvet før.
Der er ingen, som kan garantere os, at  

 det går godt.
Den faldende og meget lave eurokurs hér i  

 foråret 2000 tyder på, at euroen bliver en svagere og mere  

 ustabil valuta end D-marken.
11. Hensynet til værn mod valutakriser Det er klart, at hvis vi afskaffer kronen, kan der ikke  

 opstå valutakriser omkring kronen.
Men at være så bange for  

 valutakriser, at man vil afskaffe kronen, svarer til at være så  

 bange for døden, at man begår selvmord.
Kronen er allerede ganske godt sikret i kraft af  

 den aftale, Danmark har med eurobanken i Frankfurt (den såkaldte  

 ERM2-aftale). Denne aftale gælder, selv om Danmark vælger at  

 holde fast i kronen ved at sige nej til euroen.
Dét har vi  

 eurobank-chefen Wim Duisenbergs ord for (jf. dagbladet Børsen 27.  

 januar 2000).
 I øvrigt rammer valutakriser først og  

 fremmest finansverdenen. Økonomiministeriet har ikke kunnet  

 påvise tab af danske arbejdspladser som følge af de få  

 tilfælde af pres på den danske krone, der har fundet sted gennem  

 de seneste 15 år.
12. Hensynet til indflydelsen Europolitikerne hævder, at Danmark vil gå glip  

 af indflydelse, hvis vi holder fast ved kronen og siger nej til euroen.
Det  

 er imidlertid naivt at forestille sig, at Danmark med 5 millioner mennesker  

 vil få ret meget at skulle have sagt i et euroland, der omfatter  

 omkring 300 millioner mennesker.
Erfaringen har vist, at de store lande reelt  

 afgør tingene.
Konkrete beslutninger f.eks. om eurorenten eller kursen  

 på euro vil reelt blive truffet af de store.
Økonomiminister Marianne Jelved blev i Folketingets  

 spørgetid den 3. maj 2000 spurgt om, hvilken konkret indflydelse tre  

 små eurolande som Finland, Irland og Portugal har haft af at sidde med  

 ved eurobordet i de 16 måneder, eurosystemet har været i funktion  

   og hvilken gavn, borgerne i de tre lande helt konkret har haft af  

 euromedlemsskabet.
Ministeren kunne ikke svare...
Bliver Danmark euromedlem, får vi ganske vist en  

 formel indflydelse på beslutningerne i eurobanken i Frankfurt.
Her har  

 hvert lands nationalbankdirektør én stemme som  

 bestyrelsesmedlem.
EU-traktaten forbyder dem at tage nationale hensyn, og  

 afstemningerne i bankens bestyrelse er hemmelige.
Eurobankens  

 målsætning er at holde stabile priser i euroområdet som  

 helhed.
Dette mål vil også den danske nationalbankdirektør  

 overholde, selv om forholdene i Danmark måtte afvige fra gennemsnittet  

 og derfor kræve en anden pengepolitik.
Særlige nationale behov  

 kan eurosystemet ikke klare.
 Hertil kommer, at det er et spørgsmål, om et  

 lille land som Danmark i givet fald vil kunne bevare en plads ved bordet i  

 eurobankens bestyrelse, hvis vi siger ja til euroen den 28. september.  

 Frankrig og Tyskland opererer nemlig med planer om at begrænse antallet  

 af bestyrelsesposter i eurobanken, som ellers vil eksplodere, når de  

 østeuropæiske lande kommer med.
I Ecofinrådet har Danmark 3 af 87 stemmer.
De store  

 EU-lande har 10 stemmer hver.
Når de østeuropæiske lande  

 kommer med i EU vil de danske stemmer selvsagt betyde endnu mindre.
 Set med danske øjne er det selvfølgelig  

 bedre at have en stor indflydelse på den økonomiske politik i  

 lille Danmark end en lille indflydelse på politikken i det store  

 euroområde.
 13. Hensynet til freden.
En fælles valuta er ikke nogen garanti for fred  

 eller stabilitet.
Den jugoslaviske dinar kunne f.eks. ikke forhindre de  

 frygtelige krige i Bosnien og Kosova.
Den russiske rubel kunne heller ikke  

 holde fredeligt sammen på Sovjetunionen eller hindre krigen i  

 Tjetjenien.
Selvfølgelig er samarbejde godt for freden.
Derfor  

 er det Europæiske Fællesskab (EF) på mange måder  

 nyttigt, men det bliver ikke mere fredeligt, fordi man laver en  

 Økonomisk og Monetær Union (ØMU) og erstatter de  

 nationale penge med en fælles eurovaluta.
Måske endda  

 tværtimod.
Eurolandene må nemlig med fælles europenge  

 enes om en fælles rentepolitik og en fælles valutapolitik.
Det  

 kan skabe uenighed og skænderier, hvis tyskerne f.eks. vil have renten  

 ned, mens franskmændene samtidig vil have den op.
Der er jo kun  

 én fælles rente i hele euroområdet, og dén må  

 alle eurolandene tilpasse sig   uanset at de økonomiske forhold i  

 landene typisk er forskellige.
Man kan sammenligne ØMUen med et stort  

 "euroskib", som siden 1/1 1999 har erstattet 11 nationale skibe.  

 Før kunne skibene sejle efter deres egen kurs og med deres egen  

 hastighed.
Nu er alle 11 eurolande i samme båd.
Der er 11 kaptajner  

 på euroskibets kommandobro.
Hér skal de prøve at blive  

 enige om kurs og hastighed.
Lykkes det ikke, bliver der alt andet end  

 fredeligt på euroskibet.
14. Hensynet til det danske folkestyre? Beslutningen om at indføre euroen skal ses i  

 sammenhæng med udviklingen inden for EU i øvrigt.
I  

 Kommissionens senest vedtagne "strategipapir", der vedrører  

 perioden 2000-2005, siges det ligeud:
"I løbet af det næste tiår vil vi  

 fuldføre den økonomiske integration, og hvad der er endnu mere  

 vigtigt, give form til et nyt, politisk Europa.
De kommende fem år  

 bliver afgørende".
 Kommissionen skriver åbent om, at der bør ske  

 en "reform af sociale sikringsordninger, sundhedsvæsner og  

 pensionssystemer i EU".
I forhandlingerne om en ny EU-traktat, som skal afsluttes  

 i december   altså to måneder efter den danske  

 eurofolkeafstemning   tales der åbent om at afskaffe det enkelte  

 EU-lands vetoret, når der skal udformes fælles regler for  

 arbejdsmarkedet og for dele af socialpolitikken.
Der skal indføres  

 flertalsafgørelser på disse følsomme områder.
Et  

 flertal af EU-lande skal kunne stemme et mindretal ned og gennemføre  

 fælles EU-regler.
Et dansk ja til euroen betyder grønt lys for denne  

 udvikling.
Folketinget vil dermed efterhånden blive reduceret til en  

 slags amtsråd i en ny EU-superstat.
 Et ja til euroen den 28. september vil gøre  

 Christiansborg til en mere ligegyldig bygning på vej mod lufthavnen.
15. Hensynet til vore muligheder Selv om nødbremser i togvogne sjældent  

 benyttes, installeres de alligevel.
For en sikkerheds skyld.
På samme  

 måde tegner folk ulykkesforsikringer, selv om de ikke regner med at  

 komme ud for ulykker.
Det giver tryghed, hvis ulykken alligevel skulle  

 indtræffe.
Ganske på samme måde er det en fordel at kunne  

 ændre på kronens kurs, hvis en økonomisk  

 nødsituation skulle opstå en gang i fremtiden.
Det kræver  

 imidlertid, at man har sin egen selvstændige valuta.
Tilslutter vi os  

 euroen, betyder det et endegyldigt farvel til kronen.
Dét svarer til  

 at fjerne nødbremsen i et tog   eller til at droppe  

 ulykkesforsikringen.
Hertil kommer, at afskaffes kronen, fjernes ikke bare  

 Danmarks mulighed for at devaluere (nedskrive) kronen, men også  

 muligheden for at revaluere (opskrive) kronen.
Begge muligheder kan i  

 fremtiden vise sig fordelagtige for dansk økonomi og  

 beskæftigelse afhængig af den konkrete situation.
16. Hensynet til stabiliteten I euroens første 17 måneder er eurokursen  

 faldet kraftigt.
Det gælder i forhold til en lang række andre  

 valutaer som f.eks. amerikanske dollars, engelske pund, japanske yen samt  

 svenske og norske kroner.
Disse kursfald har været skuffende for dem,  

 der troede, at euroen ville være lige så stærk som  

 D-marken.
Det er euroen ikke.
Alene dét forhold, at euroen omfatter  

 lande som Italien, Spanien og Portugal, der både økonomisk og  

 politisk har tradition for at være mindre stabile end Tyskland,  

 gør, at euroen bliver mindre stærk end D-marken.
En  

 meningsmåling i Tyskland i foråret 2000 viste da også, at  

 et flertal af tyskerne (58 %) tror, at euroen bliver svagere end D-marken.
At  

 Grækenland nu skal optages som euromedlem nummer 12 fra 1. januar 2001  

 gør selvsagt ikke euroen til en stærkere valuta.
Den tidligere tyske kansler Kohl lovede i sin tid  

 tyskerne, at euroen vil blive lige så stærk og stabil som  

 D-marken.
Et stort og voksende antal tyskere føler i dag med rette, at  

 dette løfte er svigtet.
Euroen har på blot 16 måneder  

 mistet en fjerdedel af sin internationale værdi i forhold til dollars,  

 pund og yen.
Euro-kursens fald betyder, at import til euroområdet  

 bliver dyrere.
Dét skubber hele prisniveauet og leveomkostningerne i  

 vejret i euroland.
Den faldende eurokurs fører således til en  

 stigende inflation, som reducerer reallønnen.
17. Hensynet til de lange sigt Fordi der kan blive lidt valutauro og måske en lidt  

 højere rente i en kort periode efter et euronej den 28. september,  

 skal man naturligvis ikke stemme ja.
Det afgørende er  

 selvfølgelig situationen på længere sigt.
Bortset fra lidt uro på finansmarkedet i den  

 første tid efter et nej til euroen, vil dansk økonomi  

 sandsynligvis udvikle sig videre i fin form.
Præcis som det skete, da  

 Danmark stemte nej til Maastrichttraktaten i 1992. Og præcis som det  

 også skete, da Norge i 1994 stemte nej til EU-medlemskab.
Alle den  

 norske regerings advarsler dengang om kapitalflugt og økonomiske  

 ulykker i tilfælde af et nej til EU blev gjort grundigt til skamme.
 Dansk økonomi vil ikke få problemer med at  

 stå uden for euroen.
Det ansete amerikanske kreditvurderingsinstitut Moody´s  

 Investor Service gav i august 1999 den danske stat topkarakter med hensyn til  

 kreditværdighed.
Samtidig tilkendegav man, at selv om Danmark skulle  

 vælge at stå uden for euroen, vil den fundamentale styrke i dansk  

 økonomi garantere, at den danske topkarakter kan bevares.
Der vil også i fremtiden være mange mindre,  

 selvstændige valutaer i verden, som klarer sig fint.
Den islandske  

 økonomi og islandske krone klarer sig f.eks. uden problemer.
Hvorfor  

 skulle dansk økonomi, som er 20 gange større end den islandske,  

 så få problemer? 18. Hensynet til den økonomiske sagkundskab De fleste nationaløkonomer både i Danmark og  

 i udlandet er skeptiske over for euroen og den Økonomiske og  

 Monetære Union, ØMUen.
De betegner den som et risikabelt  

 eksperiment, der kan ramme de europæiske landes økonomi og  

 beskæftigelse.
 Da dagbladet Politiken den 25. marts 1998 spurgte danske  

 økonomiprofessorer om deres syn på euroen, svarede to ud af tre,  

 at Danmark enten vil være bedst stillet uden for euroen, eller at det  

 ikke vil gøre nogen større forskel, om vi er med eller ej.
I Sverige nedsattes forud for landets optagelse i EU i  

 1995 en gruppe økonomiske eksperter, som skulle gøre rede for  

 fordele og ulemper for Sverige ved at tilslutte sig euroen.  

 Redegørelsen fra denne ekspertgruppe ("Calmfors-rapporten"  

 fra 1996) fandt ingen overbevisende fordele for Sverige ved euroen og  

 anbefalede en svensk "vent-og-se"-politik.
Denne anbefaling har  

 Sverige fulgt.
 Den 557 sider tykke rapport fra Økonomiministeriet  

 "Danmark og euroen" er utrolig ensidig og står i  

 skærende kontrast til ØMU-redegørelsen i f.eks.  

 vismandsrapporten fra foråret 1997.
 DUPI-rapporten offentliggjort i begyndelsen af maj 2000  

 har som Økonomiministeriets rapport et meget ensidigt præg.
Den kommende vismandsrapport (sommeren 2000) vil indeholde  

 et kapitel om euroen, som kan ventes at være mere afbalanceret og  

 nøgternt.
Det samme er tilfældet med den uvildige og af  

 regeringen uafhængige rapport om de økonomiske konsekvenser af  

 et ja eller nej til euroen, som fire topøkonomer forventes at udsende  

 i slutningen af juli eller begyndelsen af august.
19. Kronen klarer sig fint som nabo til euroen I teorien kan man forestille sig, at kronen bliver  

 fortrængt af euroen, selv om vi stemmer nej til euroen ved  

 folkeafstemningen den 28. september.
Ingen kan selvsagt forhindre  

 erhvervsfolk og andre i at benytte euro i stedet for kroner.
Vi lever jo i et  

 frit land.
Man kan altså forestille sig, at den danske krone reelt  

 bliver konkurreret ud af euroen på det frie marked.
Historiske erfaringer peger imidlertid ikke i dén  

 retning.
Der er mange eksempler på, at små økonomier og  

 valutaer trives side om side med store valutaer.
Således har Canada en  

 økonomi og befolkning, som kun svarer til en tiendedel af USA´s.  

 Alligevel har Canada sin egen valuta. Østrigske schilling blev brugt i  

 Østrig og ikke den tyske D-mark.
Heller ikke danskere har benyttet  

 D-marken som betalings- eller opsparingsmiddel i Danmark.
Der er derfor ingen  

 grund til at tro, at vi vil bruge euro, hvis kronen bevares.
Det  

 afgørende er ikke en valutas udbredelse, men tilliden til dens  

 værdi - og den afhænger af økonomien bag valutaen.
20. Hensynet til Nationalbankens beståen som Danmarks  

 centralbank Et ja den 28. september betyder, at kronen forsvinder til  

 fordel for euroen.
Det betyder samtidig, at vi afskaffer Nationalbanken som  

 Danmarks centralbank.
Med Danmark som euromedlem vil Nationalbanken blive  

 omdannet til en filial af Den Europæiske Central-bank (ECB) i  

 Frankfurt.
Så bliver penge-, rente- og valutapolitikken styret fra  

 Frankfurt og ikke fra København.
Med dansk deltagelse i euroen bliver  

 det alene Nationalbankens opgave at sikre, at de centrale beslutninger fra  

 ECB i Frankfurt gennemføres i Danmark   uden at der kan tages hensyn  

 til specielle danske forhold.
Erstattes kronen med euroen betyder det derfor, at Danmark  

 giver afkald på at føre sin egen valutapolitik.
Det er en  

 svækkelse af Danmarks egen styring af den økonomiske politik  

 en svækkelse af vores selvbestemmelse.
21. Hensynet til dronningen på danske mønter For mange danskere spiller det en rolle at bevare de  

 nationale symboler, herunder kongens eller dronningens portræt på  

 landets mønter.
Et ja til euroen vil imidlertid i fremtidens  

 eurodanmark gøre det til en sjældenhed at se dronningen på  

 mønterne.
Den ene side af alle euromønter er ganske vist  

 reserveret til medlemslandenes nationale symboler.
Vi kan derfor godt beholde  

 dronning Margrethe på danske euromønter.
For hver 100  

 euromønter i euroområdet vil der imidlertid kun være 2  

 danske euromønter, fordi den danske befolkning og den danske  

 økonomi er meget lille i forhold til hele euroområdet.
I  

 løbet af få år vil handel og turisme medføre en  

 sammenblanding af de forskellige eurolandes euromønter.
Det vil derfor  

 blive undtagelsen, at danskere bruger danske euromønter med dronning  

 Margrethe på.
Typisk kommer vi til at benytte euromønter med den  

 tyske ørn   eller med franske, italienske eller spanske symboler  

 på.
Simpelt hen fordi de store landes euromønter vil være  

 helt dominerende i antal.
22. Hensynet til selvstændigheden Danmark kan godt klare sig økonomisk uden for  

 euroen.
Det gør vi jo allerede   godt endda.
Det kan vi også  

 gøre i fremtiden.
I de snart 17 måneder, Danmark har været  

 uden for euroen, er det gået særdeles fint.
Kurserne på  

 danske aktier er steget på den danske fondsbørs, og dansk  

 økonomi har det klart bedre end økonomien og  

 beskæftigelsen i eurolandene.
Også andre små lande uden for  

 euroen som Island, Norge, Sverige og Schweiz har klaret sig fint.
De har -  

 som Danmark - højere levestandard og lavere arbejdsløshed, end  

 man har i euroland.
De anførte lande uden for euroområdet har  

 alle en stor eksport   blandt andet til eurolandene.
Det er en  

 misforståelse, at lande uden for EU ikke kan eksportere alle de varer,  

 de vil til EU og til eurolandene.
Eksportens størrelse afhænger  

 af Danmarks evne til at konkurrere på verdensmarkedet.
Hér  

 spiller varernes pris og kvalitet en afgørende rolle   ikke om vi er  

 med i euroen.
 Så længe Danmark har en god konkurrenceevne,  

 kan vi sælge og eksportere til andre lande.
 Det amerikanske analyseinstitut Moody´s Investor Service  

 gav i august 1999 den danske stat absolut topkarakter i kreditværdighed  

 med en tilføjelse om, at denne karakter sagtens kan bevares, selv om  

 Danmark beslutter sig til at blive uden for ØMU en og bevare  

 kronen.
23. Hensynet til dansk EU-medlemskab Nogle danskere frygter, at Danmark bliver smidt ud af EU,  

 hvis vi stemmer nej til euroen og dermed vælger at beholde vores egen  

 kronevaluta.
Denne frygt er ubegrundet.
Så længe Danmark  

 overholder bestemmelserne i EU-traktaten, kan vi ikke smides ud.
EU er en  

 klub af demokratiske lande, som naturligvis ikke vil udelukke et medlem  

 på grund af et nej ved en demokratisk folkeafstemning.
Når  

 Danmark i dag står uden for euroen, er det en følge af  

 dén særordning, som vi selv bad om og fik ved  

 Edingburghtopmødet i 1993 - efter det danske nej til  

 Maastrichttraktaten i juni 1992. Denne særordning blev bekræftet  

 ved den danske folkeafstemning i maj 1993.
 24. Hensynet til det ufærdige eurosystem.
Den Økonomiske og Monetære Union kommer ud i  

 krise, hvis et euroland ikke overholder de vedtagne regler.
Måske med  

 den konsekvens, at Den Økonomiske og Monetære Union bryder helt  

 sammen.
Hvis f.eks. politikerne i et stort euroland for at nedbringe en  

 høj arbejdsløshed fører en finanspolitik, som får  

 statens underskud til at vokse ud over EU-traktatens vedtagne grænser,  

 vil landet først blive mødt med alvorlige henstillinger fra  

 Bruxelles og Frankfurt om at stoppe denne politik.
Sker det ikke, vil landet  

 i henhold til EU-traktaten blive pålagt bøder.
Hjælper dette heller ikke, står euroland med  

 et stort problem, som ingen EU-politiker hidtil har villet røre med en  

 ildtang.
Der er nemlig ikke fastsat regler, som kan banke et medlemsland  

 på plads.
Alt taler for, at der vil blive taget så skrappe  

 forholdsregler i brug, at det er ensbetydende med en udvikling, som vil  

 cementere den politiske union.
Endnu er ØMU-konstruktionen dog ufærdig, og  

 dét er formentlig hovedårsagen til euroens voldsomme kursfald.  

 Finansmarkederne tager nemlig glæder og sorger på forskud, og de  

 uløste konfliktmuligheder i den nuværende  

 ØMU-konstruktion er mange og iøjnefaldende.
Enten får man  

 bygget euroskibet færdig i en fart   og dét betyder meget mere  

 union   eller også bryder euroskibet sammen.
Det vil konkret ske ved,  

 at Tyskland erklærer, at tiden endnu ikke er moden til den fælles  

 euro.
 Utilfredsheden bobler allerede i den tyske befolkning,  

 hvor flere og flere bliver klar over, at Tyskland bl.a. er ved at få  

 fælles penge og økonomi med de sydeuropæiske lande, som  

 ikke just er kendt for økonomiske eller politisk stabilitet.
25. Hensynet til Sverige og England Det har været fremme i eurodebatten som et argument,  

 at Danmark i hvert fald bør gå med i euroen, hvis Sverige og  

 England gør det.
Med folkeafstemningen herhjemme den 28. september er  

 Danmark imidlertid det første af de tre nævnte lande, som  

 træffer beslutning i eurospørgsmålet.
Siger et flertal i  

 Danmark hér nej til euroen, er det mest sandsynligt, at både  

 Sverige og England vil gøre som vi.
Så vil også svenskerne  

 og englænderne holde fast i deres nationale valuta   og ligesom os  

 afvise euroen.
Derfor er interessen for den danske folkeafstemning stor  

 også i Sverige og England.
 Meningsmålinger viser, at den folkelige modstand mod  

 euroen er betydelig større i både Sverige og England, end den er  

 i Danmark.
Hvis Sverige og Storbritannien mod forventning skulle  

 tilslutte sig euroen senere, kan vi altid til dén tid gøre det  

 samme.
Vi kan nemlig altid komme ind i ØMUen, men har vi først  

 sagt ja til euroen og afskaffet kronen, kan vi ikke komme ud igen.
26. Hensynet til grundloven Grundlovens § 26 siger, at kongen (dvs. regeringen) har  

 ret til at lade slå mønt.
I realiteten vil man med et euroja overlade denne ret til  

 Den Europæiske Centralbank.
Forfatningskyndige jurister herhjemme  

 siger, at eurokonstruktionen holder sig inden for grundlovens rammer.  

 Måske har de ret.
Det er i hvert fald det danske folkestyre, der beslutter,  

 om kronen skal afskaffes til fordel for en anden valuta.
Går regering  

 og Folketing ind for at udskifte kronen med euroen, kan det næppe  

 hindres ved hjælp af grundloven.
Den eneste beskyttelse mod at afskaffe kronen er et nej  

 ved folkeafstemning den 28. september.
Stemmer et flertal ja til euroen,  

 betyder det et farvel til kronen for tid og evighed.
Beslutningen om at  

 afskaffe vores egen valuta til fordel for euroen kan ikke laves om.  

 Grundloven giver os næppe nogen beskyttelse.
Der er kun én  

 mulighed for at beholde kronen og vort eget pengevæsen, og dén  

 ligger i at stemme nej til euroen den 28. september.
27. Hensynet til udlandsgælden Nogle danskere har den opfattelse, at den danske  

 gæld til udlandet vil forsvinde   eller vil blive overtaget af andre  

 eurolande   hvis Danmark går med i euroen.
Det er forkert.
Den samlede  

 danske gældsbyrde over for omverdenen ændres ikke en  

 tøddel, selv om vi går med i euroen.
Derimod vil en overgang til  

 euro formindske de danske muligheder for at komme af med gælden igen,  

 fordi vi da vil få færre muligheder for at føre en  

 selvstændig økonomisk politik.
28. Hensynet til de østeuropæiske lande Europrojektet betyder en forsinkelse af de  

 østeuropæiske landes optagelse i EU.
I Bruxelles har man nemlig brugt tiden og kræfterne  

 på at få iværksat Den Økonomiske og Monetære  

 Union, ØMUen.
Udvidelsen af EU´s medlemskreds er kommet i anden  

 række.
Hertil kommer, at med europrojektet stilles de  

 østeuropæiske lande over for nye krav.
Nye EU-medlemmer  

skal nemlig tilslutte sig samtlige EU-ordninger   altså  

 også ØMUen med fællesmønten, euro.
Nye EU-lande har  

 altså ikke mulighed for   sådan som Danmark har det   at  

 vælge, om vi vil deltage i ØMUen eller ej.
For de  

 østeuropæiske lande gælder, at vil de med i EU, så  

 forpligter de sig også til at erstatte deres egen valuta med euroen,  

 når de opfylder ØMU-kravene (om statsfinanser, inflation og  

 rente - de såkaldte "konvergens-kriterier").
 Siger Danmark derfor ja til euroen, vil vi med tiden  

 også få fælles penge med de østeuropæiske  

 lande.
29. Hensynet til at fortryde beslutningen Et ja til euroen binder os for tid og evighed.
I praksis  

 vil det nemlig ikke være muligt at forlade eurosamarbejdet og  

 genindføre sine egne penge.
Har vi først sagt ja til euroen og  

 afskaffet kronen, er der ingen vej tilbage.
Derfor er det sikreste at stemme  

 nej den 28. september.
Vi kan nemlig altid komme med i euroen senere, hvis vi  

 skulle fortryde.
Derimod kan vi ikke komme ud af ØMUen igen, når  

 vi først er kommet ind.
Statsminister Poul Nyrup Rasmussen hævder ganske  

 vist, at det er muligt at forlade euroen igen.
Det er som anført  

 næppe muligt.
Dét vil i givet fald indebære, at vi  

 samtidig bliver tvunget til helt at forlade EU.
 Økonomiprofessor Anders Ølgaard har  

 kommenteret regeringens påstand i ErhvervsBladet (5. april 2000), hvor  

 han siger: "Det er ren nonsens at tro, at vi kan melde os ud igen".  

 Ølgaard påpeger, at hvis Danmark fortryder et ja til euroen og  

 vil ud igen, så "vil vi som et minimum ryge helt ud af EU, og  

 dét vil skabe uoverskuelige problemer for den danske  

 økonomi".
 Vi kan altså forblive uden for euroen og i  

 øvrigt bevare vores EU-medlemskab, men har vi først sagt ja til  

 euroen og senere fortryder, så kan det kun lade sig gøre, hvis  

 vi også er parate til helt at forlade EU-samarbejdet.
 I praksis vil et ja til euroen derfor være et farvel  

 til kronen for tid og evighed.
Skriftlig fremsættelse Frank Dahlgaard (UP):
 Jeg tillader mig herved at fremsætte:
 Forslag til folketingsbeslutning om at holde fast i  

 kronen.
(Beslutningsforslag nr.
B 159).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
