Bestemmelser om begrænset eneflyvning,  

 svævefly  

 (BL 6-100, 2. udgave) I medfør af § 34 og § 149, stk. 10, i lov om luftfart, jf.  

 lovbekendtgørelse nr. 543 af 13. juni 2001, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 795 af 3. september 2001 om henlæggelse af  

 opgaver til Statens Luftfartsvæsen og om kundgørelse af de af  

 luftfartsvæsenet udfærdigede forskrifter, følgende:
1. Referencedokumenter 1.1 BL 6-03, Bestemmelser om certificering, generelt, seneste udgave.
 1.2 BL 6-05, Bestemmelser om helbredskrav, seneste udgave.
2. Anvendelsesområde Denne BL fastsætter i  

 	bestemmelser for udstedelse af tilladelse til begrænset eneflyvning  

 og i  

 	vilkårene for, at en indehaver af en tilladelse til begrænset  

 eneflyvning kan foretage flyvning som luftfartøjschef på  

 svævefly.
3. Tilladelse til begrænset eneflyvning/svævefly 3.1 Indehaver af gyldigt instruktørbevis/  

 førsteinstruktør/svævefly  

 (førsteinstruktør) kan give tilladelse til begrænset  

 eneflyvning/ svævefly.
 3.1.1 Tilladelsen gives, når det over for  

 førsteinstruktøren er godtgjort, at eleven opfylder de  

 udstedelseskrav, der er fastsat i denne BL for at få en tilladelse.
3.2 Tilladelse til begrænset eneflyvning/svævefly gives med en  

 gyldighedsperiode, der svarer til gyldigheden af elevens  

 helbredsmæssige godkendelse til svæveflyvercertifikat.
Hvis  

 gyldigheden af elevens teoriprøve udløber før  

 gyldigheden af den helbredsmæssige godkendelse, skal tilladelsen gives  

 med en gyldighedsperiode, der svarer til gyldigheden af elevens teoretiske  

 prøve til tilladelse til begrænset eneflyvning/svævefly  

 eller svæveflyvercertifikat.
 3.3 Tilladelse til begrænset eneflyvning/svævefly gives i  

 elevens uddannelseslogbog på en plads, der i forvejen er afsat, eller i  

 elevens logbog på følgende måde:
elevens fulde navn cpr.nr.
har d.d. fået tilladelse til at udføre begrænset  

 eneflyvning/svævefly, jf.
BL 6-100.
Tilladelsens gyldighedsperiode udløber ________________________________________________________________________  

 (dato/år) førsteinstruktørens  

 underskrift dato/år instruktørbevis nr.
4. Udstedelseskrav 4.1 Ansøgeren må ikke være udelukket fra at opnå  

 svæveflyvercertifikat, jf.
BL 6-03.
 4.2 Eleven skal være fyldt 15 år.
4.3 Eleven skal være helbredsmæssigt godkendt til  

 svæveflyvercertifikat, jf.
BL 6-05.
 4.4 Eleven skal inden for de forudgående 24 måneder have  

 gennemgået den teoretiske uddannelse og bestået den  

 teoriprøve, der er godkendt af Statens Luftfartsvæsen for  

 begrænset eneflyvning/svævefly eller  

 svæveflyvercertifikat.
 4.5 Eleven skal have gennemgået den praktiske uddannelse og  

 bestået den teoriprøve, der er godkendt af Statens  

 Luftfartsvæsen for begrænset eneflyvning/svævefly.
 4.6 Eleven skal på svævefly have erhvervet en flyvetid  

 på mindst 3 timer, og flyvetiden skal omfatte mindst 25 starter.
 4.6.1 Den flyvetid, der er anført ovenfor under pkt. 4.6, kan  

 reduceres efter førsteinstruktørens vurdering for indehavere af  

 gyldigt pilotcertifikat, flyvemaskine eller helikopter, til 2 timer og 15  

 starter.
 4.7 Eleven skal over for en førsteinstruktør have godtgjort  

 at have opnået den for sikker eneflyvning nødvendige  

 forståelse af og rutine i luftfartøjets betjening og  

 manøvrering.
5. Rettighed 5.1 Tilladelse til begrænset eneflyvning/svævefly giver  

 indehaveren ret til at fungere under VFR-eneflyvning om dagen i  

 øvelsesøjemed over dansk område som  

 luftfartøjschef på svævefly med standard  

 luftdygtighedsbevis af den type, hvorpå indehaveren er typeuddannet,  

 jf. en af Statens Luftfartsvæsen godkendt uddannelsesnorm.
5.2 Udøvelsen af tilladelsens rettighed er betinget af, a.	at indehaveren har gyldig helbredsmæssig godkendelse til  

 svæveflyvercertifikat jf.
BL 6-05, b.	at indehaveren af gyldigt instruktørbevis/svævefly  

 forud for enhver flyvning har givet eleven en briefing om den  

 pågældende flyvning, c.	at flyvningen foregår inden for glideafstand af startpladsen, d.	at eleven er uddannet i den pågældende startmetode, jf.  

 en uddannelsesnorm, der er godkendt af Statens Luftfartsvæsen, samt e.	at eneflyvning foregår under supervision af  

 instruktøren, der foretager debriefing efter flyvning.
 5.3 De 3 første eneflyvninger skal foregå på  

 2-sædet svævefly af den type, hvorpå den praktiske  

 uddannelse til tilladelse til begrænset eneflyvning/svævefly er  

 foregået.
6. Forlængelse af tilladelsens gyldighedsperiode Gyldigheden af tilladelse til begrænset eneflyvning/svævefly  

 kan med de i pkt. 3.2 nævnte begrænsninger forlænges af en  

 førsteinstruktør med en påtegning som angivet under pkt.  

 3.3.
7. Klageadgang Afgørelser truffet af Statens Luftfartsvæsen efter  

 bestemmelserne i denne BL kan påklages til Trafikministeriet.
8. Dispensation Statens Luftfartsvæsen kan i ganske særlige tilfælde  

 dispensere fra bestemmelserne i denne BL, når det skønnes  

 foreneligt med de hensyn, der ligger til grund for de pågældende  

 bestemmelser.
9. Straf Overtrædelse af bestemmelserne i afsnit 5 straffes med  

 bøde.
10. Ikrafttræden 10.1 Denne BL træder i kraft den 1. januar 2003.
 10.2 Samtidig ophæves BL 6-100, 1. udgave af 1. februar 1984.
