INDHOLDSSFORTEGNELSE Bilag (* 1) 1 Skema til indberetning om udbetaling af pension 2 Forslag til opdeling af ydelser i plejehjem 3 Socialministeriets skrivelse af 3. juni 1987 4 Socialministeriets skrivelse af 16. september 1987 5 Socialministeriets bekendtgørelse af 18. august 1988 om fastsættelse af  

 betaling i daghjem, dagcentre, plejehjem og beskyttede boliger ------------------------ 1. INDLEDNING ------------------------------ 1. Ved lov nr. 391 af 10. juni 1987 blev der foretaget  

 en række ændringer i lov om social bistand, jfr. lovbekendtgørelse nr. 171 af  

 25. marts 1987. Der er herudover foretaget en yderligere ændring af  

 bistandsloven ved lov nr. 870 af 23. december 1987.
Hovedelementerne i ændringerne er - stop for opførelse af plejehjem og beskyttede boliger, - udbetaling af pension til plejehjemsbeboere, - krav om fraflytning fra plejehjem og beskyttede boliger kan kun  

 gennemføres i særlige situationer og - bortfald af betaling for varig hjemmehjælp.
Baggrunden for lovændringerne er først og fremmest ønsket om at lade de ældre selv træffe bestemmelse om deres dagligdag og dermed undgå  

 voldsomme forandringer også i tilværelsens sidste år.
For at dette mål kan nås, er der behov for en større fleksibilitet i tilbud og ydelser til ældre.
 Lovændringerne skal ses i sammenhæng med lov om boliger for ældre og for  

 personer med handicap, jfr. lov nr. 378 af 10. juni 1987.
Denne lov tager først og fremmest sigte på ved nybyggeri og ombygning i den eksisterende boligmasse at tilvejebringe selvstændige  

 boliger, der er egnede til ældre.
Derudover kan der etableres ældreegnede  

 boliger gennem byfornyelsesloven og i det almennyttige byggeri.
Ved indretningen af den enkelte bolig lægges vægt på, at adgangsforhold og planlægning er således udformet, at beboerne kan blive  

 boende, selv om deres eventuelle handicaps og dermed plejebehov gradvis øges.  

 En del af boligerne vil kunne indrettes, så der kan udføres samme pleje som i  

 plejehjem, mens andre vil kunne indrettes til brug for mindre plejekrævende  

 beboere.
Fra boligerne skal der være mulighed for at tilkalde bistand hele døgnet.
Efter bistandsloven kan kommunalbestyrelsen tilvejebringe fælles  

 faciliteter, der betjener såvel beboere i nye ældreboliger som kommunens  

 øvrige beboere med behov herfor.
Det bemærkes, at sådanne faciliteter ikke  

 kan etableres efter ældreboliglovens bestemmelser.
Derimod kan fælles  

 boligarealer alene for bebyggelsens beboere etableres med støtte i medfør af  

 ældreboligloven.
Der henvises i øvrigt til Boligstyrelsens vejledning om indretning af ældreboliger udsendt november 1987. Vejledningen er en hjælp til alle, der  

 skal planlægge og opføre ældreboliger.
Boligstyrelsen udsender i efteråret  

 1988 en bekendtgørelse og en tilhørende vejledning om administration af  

 ældreboliger.
Der henvises også til reglerne om praktisk bistand i hjemmet samt til bekendtgørelse om fastsættelse af betaling i daghjem, dagcentre, plejehjem  

 og beskyttede boliger.
I forbindelse med omstilling på ældreområdet er det væsentligt, at kommunerne tager de ældre med på råd, når der skal tilrettelægges nye  

 tilbud eller ske ændringer i bestående tilbud.
Hvis dette ikke sker, vil fx  

 en flytning fra et plejehjem kunne virke som en umenneskelig behandling.  

 Løbende information og dialog om forandringer giver større tilfredshed for  

 alle.
Initiativer, hvor borgerne i lokalområdet i stigende grad er inddraget i vejlednings- og beslutningsprocessen, har mange steder givet  

 gode resultater.
Det er vigtigt, at borgerne selv er med til at udfylde de  

 rammer, som den ny lovgivning lægger op til.
Dermed får man de løsninger  

 indenfor lovens rammer, der er dækkende for borgernes ønsker og behov i  

 lokalområdet.
Lovændringerne skal ses som et første skridt i retning af at sikre ældre indflydelse på de tilbud, som de kan modtage.
 I vejledningen er der peget på muligheden for at kombinere boligtilbuddene  

 med de servicetilbud, der gives i bistandsloven, og der er yderligere samlet  

 en række bestemmelser vedrørende tilbud til ældre i form af omsorgstilbud,  

 jfr. pkt. 13-14 eller i form af de eksisterende institutionstilbud, jfr. pkt.  

 15-69.
--------- 2. OVERSIGT OVER INDHOLDET I LOVÆNDRINGERNE --------------- Stop for opførelse af plejehjem og beskyttede boliger samt oprettelse af  

 døgnberedskab 2. Efter den 1. januar 1988 kan der ikke længere  

 opføres plejehjem og beskyttede boliger efter bistandsloven.
Dette er en  

 konsekvens af loven om boliger for ældre og personer med handicap og skal ses  

 i sammenhæng med ønsket om at sikre ældre mulighed for at blive i eget hjem.  

 Det kan gøres ved etablering af ældreegnede boliger eller ved at ændre  

 pågældendes egen bolig efter bistandslovens § 59, jfr.
Socialministeriets  

 cirkulære af 17. december 1986 om hjælp til boligindretning, omsorgsarbejde  

 og befordring efter bistandsloven.
Herudover bør der etableres ældrecentre og  

 døgnberedskab, der kan yde bistand til ældre i selvstændige boliger.
Denne  

 bistand skal fagligt og tryghedsmæssigt svare til den, der ydes i de  

 nuværende ældreinstitutioner.
3. I døgnberedskab kan indgå en vagtcentral, hvorfra  

 der akut kan tilkaldes hjælp, såvel 4. Døgnberedskabet kan varetage den tryghedsskabende  

 funktion, som i dag udføres i plejehjemmene og de kollektive boliger, jfr.
 bistandslovens § 59, stk. 2.
Mange kommuner har etableret et døgnberedskab.
Undersøgelser har vist, at  

 efterspørgslen efter plejehjemspladser er mindre i de kommuner, hvor der er  

 et døgnberedskab.
Socialministeriet skal derfor pege på, at oprettelse af døgnberedskab kan medvirke til at nedbringe ventelister til plejehjem.
Når døgnberedskab  

 oprettes, er det hensigtsmæssigt at tage indstillingen af de personer, der er  

 visiteret til plejehjem, op til fornyet overvejelse.
Udbetaling af pension til plejehjemsbeboere 5. Fra den 1. januar 1989 kan kommunalbestyrelsen  

 træffe beslutning om, at der i et eller flere af kommunens plejehjem skal  

 udbetales pension beregnet efter lov om social pension til beboerne, som  

 herefter betaler for de enkelte ydelser, de får som led i plejehjemsopholdet.
6. Kommunalbestyrelsen har efter loven pligt til at  

 underrette Socialstyrelsen om sådanne ordninger, inden de gennemføres.
Til brug for  

 underretningen er der udarbejdet et skema, som er optrykt som bilag 1 til  

 denne vejledning.
På grundlag af underretningen vil Socialstyrelsen sørge for, at det bliver offentliggjort i Lovtidende, at kommunalbestyrelsen har iværksat en  

 sådan ordning.
Samtidig vil der ske underretning af de berørte revisions- og  

 ankemyndigheder.
7. I forbindelse med underretningen skal  

 Socialstyrelsen følge med i den praktiske gennemførelse af den nye betalingsordning og lade  

 erfaringerne indgå i overvejelserne om en generel omlægning af  

 betalingsreglerne for plejehjemsophold.
Ifølge bistandslovens § 85 b skal loven tages op til revision inden udgangen af 1990 på grundlag af de erfaringer, der gøres med den nye  

 betalingsordning.
Retsbeskyttelse mod ufrivillig flytning 8. Efter den 1. januar 1988 kan der efter  

 bistandslovens § 83, stk. 3, kun gennemføres krav om fraflytning af boligen  

 over for beboere i plejehjem og beskyttede boliger, såfremt kravet støttes på  

 forhold, der kan sidestilles med en af de opsigelsesgrunde, der er nævnt i  

 lejeloven, kap.
XIII.
Bestemmelsen er indsat med henblik på at ligestille ældre og personer med handicap uanset boligform.
Heraf følger, at beboerne har retsbeskyttelse mod uønsket fraflytning af  

 boligen, medmindre opholdet på forhånd er tidsbestemt, eller der foreligger  

 specielle situationer.
En række af de situationer, der beskrives i lejelovens  

 kapitel XIII, vil efter deres natur være uden betydning i plejehjem og  

 beskyttede boliger.
Krav om fraflytning kan gennemføres, hvis ejendommen afvikles som plejehjem, nedrives eller ombygges - fx som et led i kommunens omstilling  

 til nye ældreboligformer - hvis beboeren ved sin benyttelse af boligen ikke  

 iagttager god skik og orden for stedet, og hvis vægtige grunde i øvrigt gør  

 det særligt magtpåliggende for kommunen at gennemføre en flytning.
Det er  

 imidlertid i disse tilfælde kommunens forpligtelse at anvise en anden bolig,  

 der kan opfylde beboerens behov.
9. Optagelse i boligerne efter bistandsloven sker ikke  

 gennem en lejeaftale, men i kraft af en afgørelse fra det sociale udvalg.
 Dette skal fortsat gælde uanset de gennemførte ændringer, Afgørelsen om  

 fraflytning kan ikke indbringes for boligretten.
Afgørelsen træffes af det sociale udvalg med klageadgang til amtsankenævnet (i Københavns og Frederiksberg kommuner til Den Sociale  

 Ankestyrelse).
Gratis varig hjemmehjælp 10. Fra den 1. januar 1989 kan der ikke længere  

 opkræves betaling for ydelse af varig hjemmehjælp.
Dette gælder uanset  

 indtægtsforhold.
Baggrunden for ophævelse af betalingsreglen for varig hjemmehjælp er bl.a. ønsket om at ligestille hjemmesygepleje og varig hjemmehjælp i  

 betalingsmæssig henseende.
Ny bekendtgørelse om ændrede betalingsregler vil snarest blive udsendt.
---------------- 3. DAGFORANSTALTNINGER ----------------------------- 11. Efter bistandslovens § 60 og § 74 kan kommunerne  

 igangsætte aktiviteter for ældre.
12. I takt med, at de ældres mulighed for at blive i  

 eget hjem forbedres, vil behovet for dagcenterlignende foranstaltninger stige.  

 Dagcentrene kan i kombination med døgnberedskab og en hensigtsmæssig  

 boligform være med til at give den ældre tryghed og socialt fællesskab.  

 Dertil kommer, at dagcentrene giver mulighed for større udfordringer til den  

 enkelte og kan medvirke til vedligeholdelse af funktionsniveauet.
Omsorgstilbud 13. Efter bistandslovens § 60 påhviler det  

 kommunalbestyrelsen i fornødent omfang at iværksætte aktiviteter for  

 personer, der modtager social pension bortset fra invaliditetsydelse.
Det er  

 overladt til kommunalbestyrelsen at træffe bestemmelse om, hvorvidt arbejdet  

 skal iværksættes ved kommunens egen foran- staltning eller med støtte fra  

 kommunen og overlades til foreninger og organisationer eller andre private  

 kredse.
14. Et eksempel på aktiviteter, der tager sigte på, at  

 pensionister længst muligt kan blive i eget hjem, er en besøgsordning hos pensionister  

 (der ikke eller kun vanskeligt kan færdes uden for deres eget hjem).  

 Herudover kan der være tale om en række praktiske hjælpeforanstaltninger for  

 hjemmeboende pensionister, fx levering af færdiglavet mad, hjælp til  

 havearbejde og snerydning, vaskeriordninger, fodpleje og hovedrengøring.
Endvidere kan der etableres aktiviteter i form af klubarbejde, undervisning, foredrag, studiekredsarbejde, ergoterapi og  

 pensionistgymnastik.
Dagcentre 15. Der er efter bistandslovens § 74 mulighed for  

 oprettelse af dagcentre for personer, der har behov for særligt  

 omsorgsarbejde.
Efter lovens § 77 træffer det sociale udvalg bestemmelse om optagelse i dagcentre, der drives efter bistandslovens § 74.
16. I dagcentre gennemføres aktiverende, forebyggende  

 arbejde, og om muligt ydes fodpleje og beskæftigelsesterapi.
Der kan  

 endvidere ydes en fysioterapi, der sigter mod vedligeholdelse af  

 helbredstilstanden, jfr. pkt. 21.
17. Betalingen for deltagelse i dagcentrets  

 foranstaltninger fastsættes af det sociale udvalg under hensyn til de tilbudte ydelser,  

 jfr. bekendtgørelse om fastsættelse af betaling i daghjem, dagcentre,  

 plejehjem og beskyttede boliger.
Betalingen kan fx opkræves som et månedligt  

 kontingent.
Daghjem/nathjem 18. Et daghjem/nathjem er bestemt for personer, hvis  

 tilstand kræver vedvarende tilsyn og pleje i dag- eller nattimerne.
Et daghjem/nathjem skal udføre de samme funktioner som et plejehjem, men adskiller sig fra dette ved, at de, der optages i hjemmet, ikke bor  

 der.
I et daghjem/nathjem skal der således kunne ydes en egentlig pleje.
19. Personer, der optages i et daghjem/nathjem,  

 betaler et beløb for kost og pleje, jfr.
Socialministeriets bekendtgørelse om fastsættelse af  

 betaling i daghjem, dagcentre, plejehjem og beskyttede boliger.
Betaling for  

 kost fastsættes ud fra råvareudgiften.
Hertil kommer betaling for eventuelle  

 særlige ydelser som hårpleje og fodpleje.
Genoptræning 20. Genoptræning fx med henblik på en vurdering af, om  

 pågældende vil kunne klare sig i eget hjem med støtte efter bistandslovens  

 øvrige regler, vil kunne foregå såvel ved dagophold som ved døgnophold.
21. På et dagcenter ydes fysioterapi, der sigter mod  

 forebyggelse eller vedligeholdelse af helbredstilstanden, og som ikke kræver  

 lægeordination eller behandlingsanvisning.
Der betales ikke selvstændigt for  

 denne ydelse.
Motionsgymnastik, styrketræning og lignende kan ledes af en fysioterapeut.
En fysioterapi, som forudsætter individuel lægeundersøgelse  

 og lægeordination, samt terapi, der kræver specielt apparatur, er et  

 anliggende for sundhedsvæsenet og ydes efter reglerne herom.
Der er  

 imidlertid ikke noget i vejen for, at nævnte form for terapi udføres i de  

 samme fysiske omgivelser, men fysioterapien ydes ikke som en del af  

 dagcentervirksomheden.
22. Beboere i plejehjem modtager den samme  

 genoptræning som den, der ydes i dagcentre.
Derudover modtager plejehjemsbeboere den behandling mv.,  

 der ydes af fysioterapeuter, og som forudsætter lægeordination.
Behandlingen  

 udføres enten af ansatte eller af selvstændigt praktiserende fysioterapeuter.  

 Der henvises til pkt. 28.
------------------- 4. DØGNFORANSTALTNINGER ------------------------- Plejehjem og beskyttede boliger 23. Efter den 1. januar 1988 kan der ikke længere  

 opføres plejehjem og beskyttede boliger efter bistandsloven.
Allerede  

 oprettede plejehjem og beskyttede boliger kan fortsat drives efter  

 bistandsloven også efter istandsættelse eller mindre ombygning.
24. Væsentlige ombygninger af plejehjem og beskyttede  

 boliger finansieres efter lov om boliger for ældre og personer med handicap.
Der  

 bliver i disse tilfælde tale om selvstændige boliger, og beboerne får  

 udbetalt pension.
Beboerne og borgerne i lokalområdet bør tages med på råd i  

 forbindelse med ombygning eller nedlæggelse af plejehjem.
Der henvises til Socialministeriets skrivelse af 3. juni 1987 optrykt som bilag 3. (* 1) Optagelse i plejehjem 25. Bestemmelse om optagelse i et plejehjem træffes af  

 det sociale udvalg, jfr. bistandslovens § 83, stk. 2.
Beslutning om optagelse må træffes på grundlag af oplysninger fra flere sider således fra pågældendes læge, hjemmesygeplejerske,  

 hjemmehjælpere og andre, der har kendskab til pågældendes forhold.
Er der ikke truffet aftale om, at det sociale udvalg kan undlade at indhente udtalelse fra det rådgivende udvalg, der er nedsat af  

 Amtsrådet, jfr. § 83, stk. 2, skal det sociale udvalg - forinden beslutning  

 om optagelse i plejehjem træffes - indhente en sådan udtalelse.
Beslutningen om optagelse i plejehjem bør ses i sammenhæng med de øvrige tilbud i kommunen, fx døgnberedskab og/eller ophold på  

 daghjem/dagcenter.
Ved valg af opholdssted bør der i så vidt omfang som muligt tages hensyn til pågældendes eget ønske.
Dette gælder også, når optagelse, fx af  

 hensyn til at opretholde forbindelse med pårørende, eller fordi plejehjemmet  

 er beregnet på visse grupper af personer med fælles baggrund, ønskes i et  

 andet hjem end dem, vedkommende kommune sædvanligt benytter.
Kommunerne må samtidig være indstillet på i en vis udstrækning at give personer uden for kommunen adgang til optagelse i et af kommunens  

 plejehjem.
Der henvises til Socialministeriets skrivelse af 16. september 1987 optrykt som bilag 4. (* 1) 26. Såfremt et plejehjem er opført som en selvejende  

 institution af en særlig interessekreds, der har tilvejebragt midler til  

 opførelsen, vil det efter omstændighederne kunne godkendes, at der i meget  

 begrænset omfang gives en fortrinsstilling til optagelse i hjemmet for visse  

 grupper af personer.
Det vil dog være en absolut forudsætning, at disse  

 personer opfylder de sædvanlige betingelser for adgang til det pågældende  

 plejehjem og derfor kan godkendes optaget af den kommunale myndighed, der  

 visiterer til hjemmet.
Det kan i en overenskomst fastsættes, at personer, der har et større plejebehov, eller som har ventet i længere tid på optagelse end de af en  

 bestyrelse indstillede, skal have fortrinsret til optagelse.
Enhver, der har behov for optagelse i et plejehjem, kan optages under forudsætning af, at vedkommende hjems indretning og personale er  

 egnet til at klare den pågældendes plejebehov, og pågældendes tilstand ikke  

 efter en lægelig vurdering skønnes at frembyde risiko eller væsentlige gener  

 for hjemmets øvrige beboere.
Ved optagelse i plejehjem bør beboerne orienteres om, hvilke regler der gælder for deres bolig i plejehjemmet, og om, hvilken bistand det er  

 muligt at få.
Ydelser i plejehjem 27. I et plejehjem skal der kunne gives den fornødne  

 omsorg og pleje efter den enkeltes behov.
Herudover har plejehjemsbeboerne  

 ret til ydelser, der sædvanlig gives i et plejehjem, såsom beklædning,  

 hårpleje og fodpleje samt hjælpemidler.
Endvidere bør beboerne være omfattet  

 af en forsikringsordning vedrørende almindeligt indbo mv.
Dette gælder også i  

 plejehjem, hvor beboerne får udbetalt pension, jfr. pkt. 32. I disse tilfælde  

 betaler beboerne for de ydelser, som de får som led i plejehjemsopholdet.
28. For så vidt angår valg af læge, er det  

 kommunalbestyrelsen, der træffer beslutning om, hvorvidt kommunens plejehjemsbeboere skal være  

 aktivt eller hvilende sygesikrede.
Såfremt beboeren er aktivt sygesikret, gælder de almindelige regler om valg af læge.
Ved frit lægevalg gives der den enkelte beboer mulighed  

 for fortsat at have sin tidligere læge eller få en ny efter eget valg.
Dette  

 er i tråd med intentionerne om større selvbestemmelse.
Aktivt sygesikrede beboere modtager almindelig refusion efter reglerne i lov om sygesikring til bl.a. læge- og tandlægehjælp,  

 fysioterapi, medicin m.m., mens resten af udgifterne afholdes af  

 plejehjemmet.
Er beboerne hvilende sygesikrede, benyttes den læge, der er knyttet til plejehjemmet.
 For hvilende sygesikrede betaler plejehjemmet den fulde udgift.  

 Plejehjemsbeboere, der får udbetalt pension, jfr. pkt. 32 ff., kan være  

 aktivt eller hvilende sygesikrede.
Hovedprincippet er altid vederlagsfri lægehjælp - uanset om en person er aktivt eller hvilende sygesikret.
I henhold til sygesikringsloven ydes  

 der derudover et tilskud til bl.a.
 tandbehandling og udgifter til visse lægemidler.
 Plejehjemsbeboere, der får udbetalt pension, og som er aktivt sygesikrede,  

 skal selv betale resten af udgiften.
Plejehjemsbeboere, der får udbetalt pension, og som er hvilende sygesikrede, skal betale et beløb, der svarer til det beløb, de skulle  

 have betalt, hvis de havde været aktivt sygesikrede.
Der henvises i øvrigt til bestemmelserne om ydelse af personligt tillæg mv. i lov om social pension.
Beboerråd 29. Der bør oprettes beboerråd i alle plejehjem.  

 Formålet med oprettelsen af et beboerråd er at skabe et formelt forum for  

 samarbejde mellem beboere og plejehjemmets ledelse med henblik på behandling  

 af spørgsmål af interesse for livet i hjemmet.
Beboerråd kan tage initiativ til drøftelse med lederen af plejehjemmet og kan henvende sig direkte til de kommunale myndigheder.
30. Beboerrådenes kompetence og opgaver fastlægges af  

 kom- munalbestyrelsen.
 Vedtægterne for beboerrådene bør indeholde bestemmelser om: 1.Antal af  

 medlemmer 2.Valgprocedure 3.Valgperiode og supplering 4.Mødestruktur  

 5.Arbejdsområde og kompetence.
 Spørgsmål, beboerrådene kan have indflydelse på, er:
31. Herudover bør der afholdes møder, hvor samtlige  

 beboere har mulighed for at blive orienteret om forhold i plejehjemmet og for at  

 fremføre deres meninger.
Dette gælder også i eventuelle plejehjem uden  

 beboerråd.
Betaling for ophold i plejehjem med pensionsudbetaling 32. Efter lovens § 85 a kan kommunalbestyrelsen fra  

 den 1. januar 1989 træffe beslutning om, at der i et eller flere af kommunens  

 plejehjem skal udbetales social pension til beboerne.
Samtlige beboere i  

 plejehjemmet bliver omfattet af ordningen, jfr. dog pkt. 44.
Der henvises til bestemmelserne om pensionsberegning mv. i lov om social pension.
Med hensyn til en eventuel bortgivelse af midler mv.  

 henvises til § 28, stk. 2, nr. 7, i lov om social pension, jfr.  

 Sikringsstyrelsens vejledning om social pension af 25. januar 1988, pkt. 130  

 ff.
33. Kommunalbestyrelsen bør inddrage beboere,  

 pårørende og personale i beslutningsprocessen, inden afgørelse om iværksættelse og den nærmere  

 tilrettelæggelse af ordningen træffes.
Beboerne skal herunder gøres bekendt  

 med, hvad forskellen mellem den hidtidige og den nye ordning er i bl.a.  

 økonomisk henseende.
Om indberetning til Socialstyrelsen henvises til pkt. 6 i vejledningen.
 34. Når der er truffet beslutning om udbetaling af  

 pension, bortfalder reglen i lovens § 84 om betaling for opholdet.
35. Beboerne betaler for de enkelte ydelser, de får  

 som led i plejehjemsopholdet.
 Ikke-pensionister - herunder efterlønsmodtagere - med ophold i disse  

 plejehjem betaler efter samme regler som pensionister.
36. Ydelserne i plejehjemmene opdeles i - ydelser, der indgår i plejehjemsophold (bolig, el og varme) og - ydelser, der evt. kan fravælges (kost, vask, fodpleje, frisør,  

 beklædning, medicin, praktisk bistand mv.), jfr. bilag 2.
37. Betaling for bolig udgør 15% af beboernes aktuelle  

 skattepligtige indkomst.
Betalingen må ikke overstige de faktiske boligudgifter beregnet  

 på grundlag af boligarealet.
38. For el og varme betales et særskilt beløb, der  

 svarer til de faktiske udgifter for boligen og fællesboligarealet, dvs.
 spisestue, dagligstuer mv, jfr. boligstyrelsens vejledning om indretning  

 af ældreboliger pkt. 5.4.
Betalingen for el og varme fastsættes for et regnskabsår ad gangen på grundlag af institutionens budget.
 Der kan søges om varmetillæg efter reglerne i bekendtgørelse om social  

 pension, §§ 11-19. - I den forbindelse bemærkes, at efter bekendtgørelsens §  

 11, stk. 2, fastsættes et varmetillæg for gifte pensionister, der bor i samme  

 husstand.
Hvis et pensionistægtepar bor sammen på et plejehjem, beregnes således et varmetillæg.
I de tilfælde, hvor plejehjemmets samlede  

 varmeudgift alene fordeles efter »hoveder«, dvs. hver enkelt beboer  

 betragtes i den henseende som en enlig, forudsættes det, at varmetillægget  

 også beregnes som for en enlig, uanset civilstand.
Ved førstgivne lejlighed vil dette blive præciseret i Sikringsstyrelsens vejledning om social pension.
39. Betalingen for de ydelser, der evt. kan fravælges,  

 jfr. pkt. 36, fastsættes som for personer i eget hjem.
Betaling for kost  

 fastsættes ud fra råvareudgiften.
Det er en betingelse for at indgå i ordningen, at en eller flere af plejehjemmets ydelser, bortset fra bolig, el og varme, er valgfrie for  

 beboerne.
40. Kommunalbestyrelsen træffer beslutning om, hvilke  

 ydelser beboerne kan vælge fra.
 41. I det omfang, det er nødvendigt, vejleder  

 plejehjemspersonalet de enkelte beboere, når de skal træffe beslutning om,  

 hvilke af de valgfrie ydelser de ønsker at modtage i plejehjemmet.
42. Betaling for de ydelser, som beboeren modtager i  

 plejehjemmet, kan efter lovens § 85 a, stk. 2, modregnes i pensionen.
43. Det er kommunalbestyrelsen, der beslutter, hvordan  

 pensionen skal udbetales.
Pensionen kan udbetales kontant, ved check,  

 overførsel til giro eller pengeinstitut eller på anden måde, jfr.
 Sikringsstyrelsens vejledning om social pension pkt. 152.
 Beboerne kan fx indgå aftale med deres pengeinstitut om oprettelse af en  

 budgetkonto.
44. Hvis den enkelte beboer ønsker at modtage samtlige  

 ydelser som hidtil, modregnes betalingen for ydelserne i pensionen, inden den  

 udbetales.
45. Efter § 85 a, stk. 4, finder reglen i § 36 i lov  

 om social pension anvendelse, hvis det sociale udvalg skønner, at en  

 plejehjemsbeboer ikke kan administrere pensionen, jfr.
 Sikringsstyrelsens vejledning om social pension pkt. 155.
 46. Efter § 85 a, stk. 3, skal den enkelte beboer -  

 efter betaling for samtlige ydelser i plejehjemmet - have et beløb til  

 rådighed, der mindst svarer til beløbet til personlige fornødenheder, jfr.
lovens § 84. I de tilfælde, hvor restbeløbet bliver mindre end beløbet til personlige fornødenheder, dækkes differencen endeligt af  

 kommunen som institutionsudgift.
47. Har en plejehjemsbeboer en hjemmeværende  

 ægtefælle, der er pensionist, betragtes samlivet som ophævet, således at der til hver  

 ægtefælle beregnes pension som til en enlig.
Er den anden ægtefælle ikke  

 pensionist, kan der, da samlivet betragtes som ophævet, ikke ydes  

 ægteskabstillæg.
48. Fra 1. januar 1989 kan der ikke afkræves den  

 hjemmeboende ægtefælle betaling for den anden ægtefælles ophold i plejehjem.
 49. Til opfyldelse af en plejehjemsbeboers  

 forsørgelsespligt over for en hjemmeboende ægtefælle og eventuelle børn, jfr.  

 lovens § 85, stk. 2, afsættes et beløb af beboerens indtægt, før betaling for  

 bolig beregnes.
50. Der kan ikke på forhånd afsættes et generelt beløb  

 til ægtefælles og børns forsørgelse.
 Formålet med bestemmelserne er, at den hjemmeboende ægtefælles økonomiske  

 forhold ikke forringes på grund af, at den anden ægtefælle bor i plejehjem.
Der skal derfor foretages en konkret vurdering i det enkelte tilfælde under hensyn til ægtefællernes samlede økonomiske situation.
 Dette gælder også, hvis der efterfølgende sker en ændring i ægtefællernes  

 økonomiske forhold.
51. Afgår en gift pensionist, der er optaget i et  

 plejehjem, ved døden, inden der er betalt for opholdet, finder reglen om udbetaling af  

 efter-pension jfr. § 48 i lov om social pension, ikke anvendelse.
Afgørende  

 for, om efterlevelsespension kan udbetales, er, om samlivet kan betragtes  

 (eller ville være blevet betragtet) som ophævet eller ej.
52. Betaling for ophold i et plejehjem kan inddrives  

 efter reglerne for inddrivelse af personlige skatter, jfr. bistandslovens § 7.
Betaling for ophold i plejehjem uden pensionsudbetaling samt udbetaling af  

 beløb til personlige fornødenheder 53. Beboere i plejehjem, hvor der ikke udbetales  

 pension efter bistandslovens § 85 a, betaler med deres pension, således som  

 denne til enhver tid må opgøres med de tillæg, pågældende er berettiget til,  

 herunder bistands- og plejetillæg.
Af pensionen bevares dog et beløb til  

 personlige fornødenheder, jfr. pkt. 56.
Ansøgning om bistands- og plejetillæg bør dog kun indgives, når en pensionist har så betydelige indtægter, at tilkendelse af tillæg vil  

 nedsætte betalingen af pensionistens midler udover pensionen.
54. Ved beregningen af indtægten kommer § 28, stk. 2,  

 nr. 7, i lov om social pension om bortgivelse af midler mv. til anvendelse. jfr.
 Sikringsstyrelsens vejledning om social pension af 25. januar 1988, pkt.  

 130 ff.
Hvis en person, der sidder i uskiftet bo, frivilligt skifter boet eller giver afkald på at sidde i uskiftet bo, betragtes det som  

 bortgivelse af midler.
Afkald på underholdsbidrag betragtes ligeledes som  

 bortgivelse.
Bortgivelse af beløb på ikke over 8.000 kr. årligt for hver  

 gavemodtager medfører dog ikke forhøjelse af beregningsgrundlaget.
Forhøjelsen af beregningsgrundlaget vedvarer for en periode af indtil 10 år fra bortgivelsen.
Den fastsatte forhøjelse anvendes uændret i hele  

 perioden.
Forhøjelsen vedrørende afkald på underholdsbidrag anvendes dog kun  

 for den periode, hvor underholdsbidrag kunne være tildelt.
Forhøjelsen af beregningsgrundlaget sker hos den, der har foretaget dispositionen.
Såfremt der foreligger en gaveanmeldelse, vil det fremgå af  

 denne, hvem der har foretaget dispositionen.
55. Pensionister, der har indtægter udover pensionen,  

 betaler 60% heraf for opholdet i plejehjemmet.
Ved opgørelse af indtægten medregnes  

 enhver indtægt, således også ydelser efter loven om Arbejdsmarkedets  

 Tillægspension.
I indtægten fradrages skatter.
Overskud eller underskud på fast ejendom opgøres efter pensionsloven.
 56. Til beboere i plejehjem, der ikke er omfattet af  

 ordningen i bistandslovens § 85 a, udbetales et beløb til personlige  

 fornødenheder, jfr. bistandslovens § 84. For en pensionist udgør dette beløb  

 en del af pensionen, mens den øvrige del betragtes som betaling for opholdet.  

 For personer under 60 år er beløbet til personlige fornødenheder 20% højere  

 end for andre.
57. Til personer i særlige plejehjem for yngre fysisk  

 handicappede, jfr. bistandslovens § 112, stk. 2, ydes et særligt beløb til personlige  

 fornødenheder.
Dette særlige beløb kan også udbetales til personer under 60  

 år i almindelige plejehjem, når forholdene i det enkelte tilfælde taler  

 herfor.
De forhold, der kan begrunde udbetaling af det højere beløb, er, at der skal være tale om fysisk handicappede pensionister under 45 år på  

 ansøgningstidspunktet, som fx ud fra pladshensyn, tilknytning til familie og  

 lign. i nærheden eller af andre personlige årsager er optaget i almindeligt  

 plejehjem i stedet for i plejehjem for yngre.
Udbetaling af det forhøjede beløb til beboere i almindeligt plejehjem kan kun ske, efter at de kommunale myndigheder i hvert enkelt tilfælde har  

 indhentet Socialstyrelsens godkendelse.
58. Beløbet til personlige fornødenheder skal altid  

 udbetales, uanset om der skal betales for opholdet.
Skal der betales for eget ophold i  

 plejehjem, kan der imidlertid aftales en modregning, såfremt dette ikke  

 hindrer eller vanskeliggør, at beboeren har beløbet til personlige  

 fornødenheder til sin rådighed.
Beløbet kan ikke nedsættes, selv om den betaling, en beboer skal betale som følge af bortgivelse af midler, ikke kan udredes af den  

 pågældendes øvrige midler.
Satserne for personlige fornødenheder meddeles i Sikringsstyrelsens cirkulære om pensionernes størrelse.
 Til pensionister i plejehjem kan der ydes et personligt tillæg af  

 rådighedsbeløbet, jfr. pensionslovens § 17.
59. Betalingen for ophold i plejehjem må ikke  

 overstige den faktiske udgift, beregnet efter det senest afsluttede regnskabsår for hjemmet.  

 Overstiger pensionistens således beregnede indbetaling den faktiske udgift,  

 nedsættes betalingen, jfr.
Socialministeriets bekendtgørelse om fastsættelse  

 af betaling i daghjem, dagcentre, plejehjem og beskyttede boliger.
60. Iflg. § 85 ydes betaling fra udgangen af den  

 måned, der følger efter måneden, hvor beboeren er flyttet i plejehjem.
Tilkendes pension fra  

 et senere tidspunkt end efter udgangen af den nævnte måned, indgår pensionen  

 i betalingen for opholdet fra det tidspunkt, fra hvilket den tilkendes.
61. Pensionen for en ægtefælle i et plejehjem skal  

 dække betaling for pågældendes ophold i hjemmet og kan ikke anvendes til en hjemmeboende  

 ægtefælles underhold.
Der kan heller ikke ydes personligt tillæg til  

 plejehjemsbeboeres pension til dækning af en ikke pensionsberettiget  

 ægtefælles forsørgelse.
Har denne ikke mulighed for at klare sig selv, må  

 eventuel hjælp ydes efter bistandslovens regler om kontanthjælp.
62. Indtægt, plejehjemsbeboere har udover pensionen,  

 kan anvendes til opfyldelse af forsørgelsespligten over for ægtefælle og børn.
Der skal af  

 denne indtægt afsættes et beløb, der er tilstrækkeligt til, at familiens  

 levevilkår ikke forringes.
Et eventuelt resterende beløb indbetales herefter  

 for opholdet i hjemmet efter de regler, der gælder for sådan betaling.
 Der henvises iøvrigt til pkt. 47, 49, 51 og 52.
 63. Der kan ikke afkræves den hjemmeboende ægtefælle  

 betaling for den anden ægtefælles ophold i plejehjem, jfr. pkt. 48.
64. En udenlandsk pension, der i kraft af en  

 konvention træder i stedet for en dansk pension, og som ikke fra udbetalingslandet nedsættes  

 eller bortfalder som følge af institutionsopholdet, anvendes til betaling for  

 opholdet efter de regler, der gælder om den danske pension for den pågældende  

 institution, se bekendtgørelse nr. 874 af 23. december 1987 om social pension  

 § 36. Bestemmelsen anvendes på den udenlandske pension, der senere må  

 forventes afløst af en dansk pension.
Dette vil fx være tilfældet med  

 udenlandsk pension ydet efter den nordiske konvention.
Anden udenlandsk pension, herunder pension efter EF-forordning nr. 1408/71, skal behandles som anden indtægt ud over dansk pension.
I institutioner, hvor en dansk pension ville være blevet inddraget, anses hele pensionen som betaling for opholdet, og beløb til personlige  

 fornødenheder udbetales efter de regler, der gælder for de pågældende  

 institutioner.
Det sociale udvalg må i disse tilfælde underrette den udenlandske pensionsanvisende myndighed om, at den pågældende har fået ophold i en  

 institution, og at en dansk pension i denne situation ville være blevet  

 nedsat eller inddraget.
Pensionen eller den del heraf, der anses som betaling for opholdet, indgår som indtægt for den pågældende institution og fragår i givet fald i  

 det beløb, der opkræves som betaling fra anden myndighed.
Indflytning i beskyttede boliger 65. Ægtepar kan optages i en beskyttet bolig, selv om  

 kun den ene af ægtefællerne opfylder betingelserne herfor.
Når den, hvis forhold har begrundet optagelse i en beskyttet bolig, ikke længere bebor boligen, fx på grund af flytning til plejehjem, må der  

 tages stilling til, om ægtefællen fortsat skal have ophold i den beskyttede  

 bolig.
Afgørelsen træffes efter en konkret vurdering i det enkelte tilfælde,  

 og der skal tages hensyn til ægtefællen i videst muligt omfang, således at  

 fraflytning kun kræves, hvis det er absolut nødvendigt af hensyn til  

 udnyttelsen af boligerne.
Hvis der skal ske fraflytning, skal der gives den pågældende bistand til at finde en anden bolig.
 66. Ved optagelsen i en beskyttet bolig bør beboeren  

 orienteres om, hvilke regler der gælder for den beskyttede bolig, og hvilken  

 bistand det er muligt at få.
67. Afgørelsen om indflytning i eller flytning fra en  

 beskyttet bolig træffes af det sociale udvalg (magistraten), jfr. § 83, stk. 2.
 Visitationen foretages på samme måde som til de plejehjem, kommunen  

 benytter, jfr. pkt. 25.
Afgørelsen om indflytning i en beskyttet bolig kan ikke træffes af bestyrelsen for en selvejende institution, der driver beskyttede boliger,  

 og en selvejende institution har ikke fortrinsret til at få personer optaget  

 i en beskyttet bolig.
Beboerråd 68. For beskyttede boliger bør der søges oprettet  

 beboerråd, jfr.
§ 82,  stk. 1. Om beboerråd henvises til  

 bemærkningerne herom under afsnittet om plejehjem.
Der bør endvidere  

 fastsættes en husorden i samarbejde med beboerrådet.
Betaling for ophold i en beskyttet bolig 69. Nærmere regler for betalingen er givet i  

 Socialministeriets bekendtgørelse om fastsættelse af betaling i daghjem,  

 dagcentre, plejehjem og beskyttede boliger.
--------------- 5. INSTITUTIONERNES TILHØRSFORHOLD ------------------ (herunder selvejende institutioner) 70. Efter bistandslovens § 80 kan plejehjem og  

 beskyttede boliger drives af en eller flere kommuner, amtskommuner eller som  

 selvejende institutioner, med hvilke kommunalbestyrelsen indgår overenskomst.
For private hjem, der er oprettet før bistandslovens ikrafttræden, gælder følgende:
 Er hjemmet oprettet før 1. april 1964, gælder der intet krav om, at det  

 skal være selvejende.
Hjem, der er oprettet i tiden fra 1. april 1964 - 31. marts 1968, skal drives som selvejende institution, såfremt mindst 12 af de i hjemmet  

 optagne er personer, hvis ophold helt eller delvis betales af offentlige  

 midler.
Et plejehjem, der er oprettet efter 31. marts 1968, skal drives som selvejende institution, såfremt mindst 10 pensionister er optaget i  

 hjemmet.
71. De kommunale institutioner er omfattet af reglerne  

 om budgetlægning, regnskabsførelse mv. samt revision i lov om kommunernes  

 styrelse og af den styrelsesvedtægt, der er oprettet i henhold hertil, og af  

 de kasse-, regnskabs- og revisionsregulativer mv., der er vedtaget af  

 kommunalbestyrelsen.
72. For de selvejende institutioner gælder, at en  

 eller flere kommunalbestyrelser indgår overenskomst med bestyrelsen for den selvejende  

 institution om, at institutionen står til rådighed for det offentlige, og at  

 kommunerne betaler institutionens driftsudgifter i forhold til det antal  

 pladser, den enkelte kommune disponerer over.
Det forudsættes, at alle  

 institutionspladser er omfattet af en overenskomst.
73. Driftsoverenskomsten skal indeholde regler om  

 optagelse i institutionen, ansættelse og afskedigelse af leder, bestemmelser om  

 kasse-, regnskabs- og revisionsspørgsmål samt procedure i forbindelse med  

 udarbejdelse af budget, bestemmelse om, i hvilket omfang ledelsen har  

 dispositionsret med hensyn til fx afhændelse og pantsættelse af  

 institutionens faste ejendom, herunder også, at anvendelsen af kapitalen i  

 tilfælde af institutionens nedlæggelse kræver kommunalbestyrelsens  

 godkendelse.
Endvidere bør overenskomsten indeholde bestemmelser om, at ændringer i institutionens vedtægt skal godkendes af kommunalbestyrelsen.
 74. Kommunalbestyrelsen skal forinden  

 overenskomstindgåelsen med den selvejende institution påse, at der foreligger  

 en vedtægt for institutionen, der er i overensstemmelse med dansk rets  

 almindelige regler herfor.
Kommunalbestyrelsen i andre kommuner, der benytter hjemmet, kan i stedet for at indgå selvstændig overenskomst tilslutte sig den allerede  

 indgåede overenskomst.
Dette kan ske over for kommunalbestyrelsen i den  

 kommune, der har indgået den egentlige overenskomst, idet det da samtidig må  

 tilkendegives, om det skal påhvile den kommunalbestyrelse, der har indgået  

 hovedoverenskomsten, at varetage samarbejdet med institutionen.
75. Tilsvarende regler finder anvendelse på dagcentre  

 og daghjem, der drives efter bistandslovens § 74.
------------------- 6. TILSYN OG KLAGE ------------------------------ Tilsyn 76. Efter bistandslovens §§ 76 og 82 påhviler det  

 kommunalbe- styrelsen, så vidt muligt i samarbejde med beboerråd/brugerråd,  

 at føre tilsyn med den daglige drift af daghjem, dagcentre, plejehjem og  

 beskyttede boliger, der ligger i kommunen.
At pligten til at føre tilsyn  

 påhviler kommunalbestyrelsen i den kommune, hvor institutionen ligger,  

 fritager imidlertid ikke den kommune, der benytter en institution i en anden  

 kommune, for jævnlig at have forbindelse med den pågældende, medmindre de  

 sociale myndigheder i tilsynskommunen har påtaget sig at have indseende med  

 beboerens forhold.
Kommunalbestyrelsen har pligt til at sikre, at institutionerne er egnede opholdssteder for den kategori af personer, for hvilke hver enkelt  

 institution er bestemt.
Dette betyder, at der til stadighed må være forbindelse med institutionen, for at det kan konstateres, om de krav, der stilles, er  

 opfyldt.
Viser dette sig ikke at være tilfældet, må kommunalbestyrelsen for  

 så vidt angår de kommunale institutioner foretage de nødvendige ændringer og  

 med hensyn til de selvejende institutioner kræve, at forholdene ændres, eller  

 at benyttelsen ophører.
77. Kommunalbestyrelsen bestemmer selv, hvordan  

 tilsynet skal udøves inden for de rammer, der er fastsat i bistandsloven.
At  

 kommunalbestyrelsen har udpeget et kommunalbestyrelsesmedlem som medlem af  

 bestyrelsen for en selvejende institution, er ikke ensbetydende med, at  

 tilsynspligten er opfyldt.
78. Bestyrelsen for en selvejende institution har  

 selvstændigt et tilsynsansvar og skal påse, at institutionens administrative og økonomiske  

 anliggender varetages under hensyn til institutionens formål og de regler,  

 der til enhver tid gælder for institutionens ledelse og drift.
79. Amtsrådet skal efter bistandslovens §§ 76 og 82,  

 stk. 2, yde vejledning og kan foretage undersøgelser i forbindelse med driften af de  

 kommunale og private institutioner.
80. Om det sundhedsmæssige tilsyn henvises til  

 Indenrigsmi- nisteriets/Sundhedsministeriets regler vedrørende det sund- hedsmæssige  

 tilsyn med institutioner, klinikker mv.
Indbringelse af afgørelser for højere administrativ myndighed 81. Klager over det sociale udvalgs afgørelser om  

 optagelse i institutioner og om betalingen herfor kan indbringes for  

 amtsankenævnet, i København og Frederiksberg for Den Sociale Ankestyrelse.  

 Der henvises herom til bistandslovens § 15 samt Socialministeriets vejledning  

 af 11. januar 1988 om klageregler og tilsyn på det sociale område, pkt. 3.
Socialministeren er øverste sociale tilsynsmyndighed indenfor hele sociallovgivningens område og har således mulighed for af egen drift at  

 tage generelle forhold op til undersøgelse.
Det sociale tilsyn udøves i praksis af Socialstyrelsen inden for bistandslovens område, jfr. ovennævnte vejledning kapitel II.
-------------- 7. BORTFALD AF TIDLIGERE BESTEMMELSER ---------------- 82. Denne vejledning træder 1. januar 1989 i stedet  

 for følgende forskrifter, for så vidt angår nogle tilbud til ældre,  

 førtidspensionister m.fl.
Punkterne 4-27, 31-32, 78-79, 81-84, 86-96, 99-116 og 118-124 i Socialministeriets cirkulære af 22. december 1986 om institutioner under  

 kommunerne.
Socialstyrelsens cirkulæreskrivelse nr. 7 af 13. maj 1983 om samarbejde mellem kommuner ved optagelse på plejehjem.
 Socialstyrelsens vejledning nr. 4 af 5. september 1980 om kommunernes  

 tilrettelæggelse af tilsynet med plejehjem og beskyttede boliger.
Socialstyrelsen, den 18. august 1988 Ole Høeg, styrelseschef /Anne Lind Madsen, kontorchef --------------------------------------------------------------------- SOCIALSTYRELSEN Bilag 1.
