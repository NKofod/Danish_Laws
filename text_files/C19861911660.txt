(Til kommuner og amtskommuner) Der har til socialstyrelsen været rettet forespørgsler om støtte til  

 insulinpen.
 Socialstyrelsen skal derfor gøre opmærksom på, at en insulinpen kan ydes  

 som hjælpemiddel i henhold til § 7, stk. 2, i socialministeriets  

 bekendtgørelse nr. 644 af 19. december 1983 om ydelse af hjælpemidler efter  

 bistandslovens § 58.
 Støtten ydes efter en vurdering af, om hjælpemidlet i den konkrete  

 situation vil afhjælpe ansøgerens lidelse og i væsentlig grad lette den  

 daglige tilværelse for en insulinkrævende diabetiker.
 Som grundlag for denne vurdering bør der indhentes oplysninger fra den  

 læge eller sygehusafdeling, hvor ansøgeren går til kontrol, om hjælpemidlets  

 egnethed for ansøgeren.
Socialstyrelsen skal samtidig gøre opmærksom på, at der ved benyttelse af  

 insulinpen også vil være behov for injektionsmateriale.
Hjælp til  

 injektionsmateriale kan ydes efter § 9 i bekendtgørelsen.
