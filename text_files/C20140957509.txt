Cirkulære om kvoter for EUD-elever i staten for 2014 § 1. Den samlede kvote for praktikpladser i staten i 2014 fastholdes på hidtidigt niveau siden 2011 og udgør hermed 2.012 årsværk.
 § 2. Med henvisning til Budgetvejledningens punkt 2.5.4 fordeles kvoten for EUD-elever på de enkelte ministerområder som anført nedenfor:
§ 3. Den kvote, der er fastsat i § 2, gælder for ministerområdet som helhed.
Det enkelte ministerium fordeler selv kvoten på de underliggende institutioner, herunder selvejende institutioner.
 § 4. Den kvote, der er fastsat i § 2, dækker finanslovsområdet i Finansministeriets forhandlingsdatabase.
§ 5. Frie grundskoler, efterskoler, produktionsskoler, husholdningsskoler, håndarbejdsskoler, private gymnasier og HF, Folkekirken og DSB indgår ikke i opgørelsen af kvoten.
Derimod omfatter kvoten også almene gymnasier og HF, social- og sundhedsskoler og voksenuddannelsescentre.
 § 6. Den kvote, der er fastsat i § 2, er beregnet på baggrund af antallet af ansatte erhvervsuddannede i Finansministeriets forhandlingsdatabase, 4. kvartal 2013. Opgørelsen af om kvoten er opfyldt, vil ske på baggrund af antallet af EUD-elever i 4. kvartal 2014.
 § 7. Ophøret af den midlertidige præmie- og bonusordning og af sanktionsbestemmelserne i § 7 i Moderniseringsstyrelsens cirkulære af 12. juni 2012 (Modst. nr. 026-12) indebærer ikke ændringer i ministeriernes pligt til at opfyldekvoterne for EUD-elever i staten, jf. § 2.
