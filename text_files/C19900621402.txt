 I henhold til § 45, stk. 1, i lov om tjenestemænd i staten, folkeskolen og  

 folkekirken, jf. lovbekendtgørelse nr. 671 af 2. oktober 1986, aftales  

 følgende:
 § 1.  Til tjenestemandsansatte adjunkter og lektorer i  

 lønramme 16/31 og 34 ved gymnasieskoler, studenterkurser og 2-årige HF-kurser  

 ydes ulempeydelser for deltagelse i de i §§ 2 og 3 nævnte arrangementer.
 § 2.  For deltagelse i ekskursioner, lejrskoler,  

 hytteture, skolerejser og studierejser, herunder studierejser til udlandet,  

 når disse er godkendt af skolen/kursus, ydes der følgende:
 a)For deltagelse efter kl. 18 ydes et beløb pr. dag pr. lærer, som udgør  

 33,1o kr., såfremt der deltager 1-2 ansatte pr. klasse/hold, og 26,95 kr.,  

 såfremt der deltager 3 eller flere ansatte pr. klasse/hold.
 b)For deltagelse på lørdage, søn- og helligdage, grundlovsdag og  

 juleaftensdag ydes godtgørelse efter de for statens tjenestemænd gældende  

 regler på grundlag af det timetal, der fastsættes af ansættelsesmyndigheden.
 § 3.  For deltagelse i forældremøder, herunder  

 forældrekonsultationer, på over 1 times varighed efter kl. 17, der afholdes  

 på skolen, ydes 3o,65 kr. pr. møde.
 § 4.  For deltagelse i møder på over 1 times varighed  

 efter kl. 17 i skoleråd, repræsentantskab, kursusnævn, kontaktudvalget for  

 1.g og andre nedsatte udvalg udbetales der de pågældende den i § 3 nævnte  

 ydelse pr. møde.
 § 5.  Ud over foranstående ydelser tilkommer der ikke  

 de pågældende betaling efter de for statens tjenestemænd gældende regler om  

 natpenge mv.
 § 6.  For hver fulde 3 points udsving i  

 reguleringspristallet ud over 154 forhøjes eller nedsættes de i §§ 2 og 3  

 anførte beløb med følgende beløb:
For deltagelse i studierejser og ekskursioner med 1-2 ansatte pr. hold, jf. § 2 2o øre For deltagelse i studierejser og ekskursioner med 3 eller flere ansatte, jf. § 2 15 øre For deltagelse i møder efter kl. 17.oo, jf. § 3 2o øre Stk. 2.  Reguleringen finder sted pr. 1. april og 1.  

 oktober på grundlag af reguleringspristallet for henholdsvis januar og juli.
 § 7.  Aftalen har virkning fra 1. april 1988 og kan  

 opsiges af begge parter med 3 måneders varsel, dog tidligst til 1. april  

 1991.
 § 8.  Denne aftale erstatter hidtidige aftaler om  

 ulempeydelser til tjenestemandsansatte adjunkter og lektorer.
København, den 19/3 199o Akademikernes Finansministeriet Centralorganisation E.B.
