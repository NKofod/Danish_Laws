Ved konsultationen klagede patienten over ondt i nakke, ryg og lænd  

 samt migræne, og hun oplyste, at hun havde det psykisk dårligt.  

 Patienten gav endvidere udtryk for, at hun ønskede en attest  

 vedrørende uarbejdsdygtighed begrundet i det akutte lændehold  

 ca. 2 uger tidligere.
Den praktiserende læge udfærdigede herefter  

 delvist den ønskede attest (LÆ 205 - erklæring om  

 uarbejdsdygtighed til kommunen).
 Patienten klagede blandt andet over, den praktiserende læge afviste  

 at sygemelde patienten trods hendes symptomer.
Klage over utilstrækkelig  

 undersøgelse og udfyldelse af attest Nævnet fandt, at den praktiserende læge havde  

 udvist manglende omhu og samvittighedsfuldhed ved udfærdigelse af sin  

 erklæring om uarbejdsdygtighed.
 Nævnet lagde herved vægt på, at det af  

 den delvist udfyldte attest fremgår, at den praktiserende læge  

 ikke tog stilling til, om patienten var uarbejdsdygtig, men alene  

 anførte, at patienten havde oplyst, at hun havde haft akut  

 lændehold i ryggen, og at lægen først havde set hende nu.  

 Attesten fortæller således ikke, om patienten var rask eller  

 uarbejdsdygtig, og kunne som sådan ikke danne baggrund for videre  

 foranstaltninger i patientens hjemkommune.
