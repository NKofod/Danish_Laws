Fremsat den 27. oktober 2004 af socialministeren (Eva Kjer  

 Hansen) Forslag til Lov  

 om ændring af lov om social service (Præcisering  

 af reglerne om tilsyn med plejehjem mv.) § 1 I lov om social service, jf. lovbekendtgørelse nr. 708  

 af 29. juni 2004, foretages følgende ændringer:
 1.
  

 § 75 h, stk. 2,  

 3. pkt., ophæves.
 2.  

  

 I  

  

 § 150  

  

 ændres »,75-75 f og 75 h«  

 til: »og 75-75 f«.
§ 2 Loven træder i kraft den 1. januar 2005.
Bemærkninger til lovforslaget Almindelige bemærkninger Baggrunden for lovforslaget Det fremgår af § 150 i lov om social service, at reglerne  

 om tilsyn senest skal revideres i første halvdel af folketingsåret 2004-2005.
Formålet med lovforslaget er at foretage den lovbestemte  

 revision.
Formålet er endvidere at foretage en mindre teknisk præcisering.
Det særlige tilsyn med plejehjem m.v. vurderes at have haft en  

 positiv effekt i forhold til at hindre misrøgt af plejehjemsbeboere, idet det  

 særlige tilsyn har sat fokus på plejen og omsorgen på plejehjem.
Der er  

 derfor  

 ikke behov for store ændringer af regelsættet, men kun behov for en mindre  

 præcisering.
Økonomiske og administrative konsekvenser for  

 stat, amter og kommuner Lovforslaget har ingen økonomiske og administrative  

 konsekvenser for det offentlige.
 Lovforslaget skal forhandles med de kommunale parter.
Økonomiske og administrative konsekvenser for  

 erhvervslivet Lovforslaget har ikke erhvervsmæssige konsekvenser.
Konsekvenser for miljøet Lovforslaget har ingen konsekvenser for miljøet.
Forholdet til EU-retten Forslaget er i overensstemmelse med EU-retten.
 Hørte myndigheder, organisationer m.v.
 Forslaget har været sendt i høring i Den Sociale Ankestyrelse,  

 Den Sociale Sikringsstyrelse, Styrelsen for Social Service, Kommunernes  

 Landsforening, Amtsrådsforeningen, Københavns Kommune, Frederiksberg Kommune,  

 Socialchefforeningen, Foreningen af Statsamtmænd, Dansk  

 Socialrådgiverforening,  

 Alzheimerforeningen, De Samvirkende Invalideorganisationer, Organisationen af  

 Selvejende Institutioner, Ældresagen, Ældremobiliseringen, Pårørendegruppen  

 for  

 svage ældre, Omsorgsorganisationernes Samråd, Dansk Sygeplejeråd, FOA,  

 Lederforum, Sammenslutningen af Ældreråd, Landsforeningen for  

 Socialpædagoger,  

 Finansministeriet, Indenrigs- og Sundhedsministeriet og Sundhedsstyrelsen.
Lovforslagets konsekvenser i hovedtræk Positive  

 konsekvenser/ Mindreudgifter Negative  

 konsekvenser/ Merudgifter Økonomiske og administrative konsekvenser for stat,  

 kommuner og amter Ingen Ingen Økonomiske og administrative konsekvenser for erhvervslivet Ingen Ingen Miljømæssige konsekvenser Ingen Ingen Forholdet til EU-retten Forslaget er i overensstemmelse med EU-retten Bemærkninger til lovforslagets enkelte bestemmelser Til § 1 Til nr. 1.
 For at understrege at ansvaret for tilsynet påhviler  

 kommunalbestyrelsen som myndighed, og for at understrege, at tilsynet skal  

 være  

 uvildigt, blev følgende sætning indsat i den gældende bestemmelse:
»Tilsynet skal ligesom de øvrige kommunale myndighedsopgaver på  

 området udføres af personer, der alene varetager kommunale  

 myndighedsopgaver.« Formuleringen har i praksis givet anledning til tvivl om,  

 hvorvidt opgaven med det praktiske tilsyn kan overlades til private.
Det har  

 ikke været hensigten at begrænse kommunalbestyrelsens mulighed for at  

 overlade  

 opgaven med det praktiske tilsyn til private.
Kommunalbestyrelsen vil derfor  

 kunne overlade det praktiske tilsyn (som fx består i at kontrollere, om der  

 gives den personlige og praktiske hjælp, herunder mad og tøjvask, som der er  

 truffet afgørelse om) til private.
Det er kommunalbestyrelsen, der har myndighedsansvaret for, at  

 tilsynet i henhold til § 75 h, stk. 2, i lov om social service bliver  

 udført.
Dette medfører ikke nødvendigvis, at kommunalbestyrelsen  

 skal  

 deltage aktivt i det praktiske  

 tilsyn.
Kommunalbestyrelsen kan beslutte, at det praktiske tilsyn skal  

 varetages  

 af personale, der udfører myndighedsopgaver i kommunen, af et privat firma  

 eller en anden kommune, som kommunalbestyrelsen indgår aftale med om at  

 udføre  

 tilsynet.
Tilsynet må ikke varetages af leverandører, uanset om disse er  

 kommunale  

 eller private leverandører.
 Hvis kommunalbestyrelsen beslutter, at det praktiske tilsyn  

 skal varetages af et privat firma eller en anden kommune, skal de gældende  

 regler herom følges, herunder reglerne om udbud.
 Et privat firma, der foretager det praktiske tilsyn, kan  

 konkludere i tilsynsrapporten, om opgaverne i plejehjem mv. løses i  

 overensstemmelse med såvel de politisk vedtagne kvalitetsstandarder som med  

 de  

 konkrete individuelle afgørelser om hjælp, men kan ikke kan ikke tage  

 stilling  

 til, hvorvidt indsatsen er god nok.
Der er fortsat ikke i servicelovens § 75 h, stk. 2,  

 hjemmel til at overføre myndighedsudøvelse til private.
Et privat firma kan  

 derfor ikke tage stilling til konsekvenserne af konklusionen.
Det er således  

 alene kommunen, der kan tage stilling til, hvorvidt indsatsen er god nok, og  

 hvilken opfølgning der i givet fald skal være på tilsynsbesøget.
 Til nr. 2.
 Det foreslås, at revisionsbestemmelsen ophæves.
Til § 2 Det foreslås, at loven træder i kraft den 1. januar 2005.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om social  

 service, jf. lovbekendtgørelse nr. 708 af 29. juni 2004, foretages følgende  

 ændringer:
 § 75 h....
Stk. 2.  

  

 Som led i  

 tilsynsforpligtelsen efter stk. 1 skal kommunalbestyrelsen hvert år foretage  

 mindst ét anmeldt og ét uanmeldt tilsynsbesøg i plejehjem m.v., jf.  

 § 140,  

 i plejeboligbebyggelser, der er omfattet af lov om almene boliger samt  

 støttede private andelsboliger m.v. eller lov om boliger for ældre og  

 personer  

 med handicap, og i andre tilsvarende boligenheder i kommunen.
Tilsynet  

 omfatter indsatsen over for de beboere og lejere, der modtager kommunale  

 serviceydelser.
Tilsynet skal ligesom de øvrige kommunale myndighedsopgaver  

 på området udføres af personer, der alene varetager kommunale  

 myndighedsopgaver.  

 Tilsynet må ikke varetages af leverandører eller personer, der udfører  

 opgaver på området.
 Stk. 3-4....
 1.
  

 § 75 h, stk. 2, 3. pkt.,  

  

 ophæves.
 § 150.  

  

 Forslag til revision af §§ 71, 73 a, 75-75 f og  

 75 h fremsættes for Folketinget i første halvdel af folketingsåret 2004-05.
 2.  

  

 I  

  

 § 150  

  

 ændres »,75-75 f og 75 h«  

 til: »og 75-75 f«.
