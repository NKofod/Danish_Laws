 Med virkning fra 1. januar 1990 sker der en række væsentlige ændringer i  

 rammebeløbene for det støttede boligbyggeri (det vil sige almennyttige  

 boliger, private andelsboliger, ungdomsboliger og ældreboliger). Ændringerne,  

 der omfatter alle nye tilsagn om støtte, er nærmere beskrevet i denne  

 cirkulæreskrivelse.
 Efter Folketingets ønske (dagsorden af 6. april 1989) nedsatte  

 boligministeren en arbejdsgruppe med det formål at drøfte mulige alternativer  

 til den nuværende rammebeløbsordning. (Arbejdsgruppen om rammerne for det  

 almennyttige nybyggeris anskaffelsesudgifter). De nedennævnte ændringer af  

 rammebeløbsordningen bygger i høj grad på arbejdsgruppens forslag.
Det hidtil gældende rammebeløb var geografisk opdelt på hovedstadsregionen  

 samt det øvrige land.
Rammebeløbet afspejler hermed kun dårligt de faktiske  

 forskelle i grundpriser og byggeomkostninger i forskellige kommuner.
Efter arbejdsgruppens indstilling sker der nu en opdeling i 10 forskellige  

 regioner.
Men da visse af disse regioner får samme rammebeløb, vil det i  

 praksis medføre, at der reelt bliver tale om 8 forskellige rammebeløb.
Basis  

 for den nye opdeling er geografiske forskelle i grundpriser, i arbejdsløn i  

 bygge- og anlægssektoren, samt i materialepriser.
Den enkelte kommunes rammebeløb afhænger fremover af to forhold, nemlig  

 dels af i hvilket amt kommunen ligger, og dels af kommunens indbyggertal.
De  

 konkrete rammebeløb fremgår af bilagsmaterialet til denne cirkulæreskrivelse.  

 Kommunernes indbyggertal er opgjort efter Danmarks Statistiks opgørelse pr.  

 1. juli 1989. De herudfra fastsatte rammebeløb gælder indtil 1. april 1991,  

 uanset evt. ændringer i indbyggertallet i denne periode.
Den øgede geografiske opdeling af rammebeløbet er gennemført for at skabe  

 større lighed og større mulighed for kvalitetsmæssig ensartethed fra kommune  

 til kommune.
Der kan også med det nye system forekomme skævheder; men disse  

 vil være mindre end tidligere.
Som et led i den vedtagne finanslov for 1990 indgår en besparelse på  

 anskaffelsessummerne for det støttede boligbyggeri.
Endvidere er det  

 besluttet, at rammebeløbet også skal fastfryses i hele 1990, således at  

 reguleringen tidligst genoptages den 1. april 1991.
Besparelsen på anskaffelsessummen sker for almennyttige boliger og private  

 andelsboliger ved at fjerne visse af de hidtidige tillæg til rammebeløbene,  

 jf. nedenfor.
Bortset fra den nye geografiske opdeling, hvor nogle kommuner  

 stiger, mens andre falder, er det gennemsnitlige basisrammebeløb således  

 uændret.
For ungdomsboliger og ældreboliger sker der en egentlig reduktion af  

 rammebeløbene med 6 pct.
 De nye rammebeløb finder anvendelse på alle projekter, der får tilsagn  

 efter den 31. december 1989. Det vil for det almennyttige boligbyggeri,  

 private andelsboliger og ungdomsboliger betyde, at de nye rammebeløb gælder  

 for de tilsagn/forhåndstilsagn, som Boligstyrelsen giver efter den 31.  

 december 1989.
 For ældreboliger betyder det, at de nye rammebeløb gælder for de tilsagn  

 som kommunalbestyrelserne giver efter den 1. januar 1990. Ved tilsagn forstås  

 godkendelse af skema 1 eller en godkendelse på grundlag af en tilsvarende  

 detaileringsgrad som skema 1. En principbeslutning uden den detaileringsgrad,  

 som er indeholdt i skema 1, vil ikke være tilstrækkeligt til, at de hidtidige  

 rammebeløb kan anvendes.
 For projekter med tilsagn før 1. januar 1990 gælder det for 1989  

 fastfrosne rammebeløb med diverse tillæg uændret ved byggeriets påbegyndelse.
 Opsummeret resulterer ændringerne i, at følgende vil være gældende for de  

 enkelte boligtyper:
 Almennyttige boliger og private andelsboliger.
 1. Reguleringen af rammebeløbene suspenderes frem til  

 1. april 1991.
2. Der sker en forenkling af tillæggene til  

 rammebeløbet.
Tillægget for lavt byggeri på 6 pct. fjernes, og det særlige  

 tillæg på op til 10 pct. som følge af vanskelig tilgængelig grund fjernes  

 ligeledes, bortset fra tilfælde hvor der er tale om  

 »in-fill-projekter« (udfyldningsprojekter). Det vil sige projekter,  

 hvor der etableres nybyggeri (max. 20-25 boliger) på en grund, der er  

 tilvejebragt ved nedrivning af et hus i en husrække som led i en  

 byfornyelsesbeslutning eller en saneringsplan.
Ydelse af tillæg kræver dog  

 Bygge- og Boligstyrelsens godkendelse.
Tillægget på op til 6 pct. for lavt lejlighedsgennemsnit (små lejligheder)  

 bibeholdes uændret.
Der henvises til bilaget i Boligministeriets cirkulære af  

 8. november 1977 om ændringer i lov om boligbyggeri mv.
 3. Der sker en øget geografisk opdeling af  

 rammebeløbet.
 Ungdomsboliger.
 1. Reguleringen af rammebeløbene suspenderes frem til  

 1. april 1991.
 2. Rammebeløbene nedsættes med 6 pct.
 3. Der sker en øget geografisk opdeling af  

 rammebeløbet som for almennyttigt boligbyggeri og private andelsboliger.
4. Tillægget på indtil 10 pct. ved køb om ombygning af  

 velegnede ejendomme med central beliggenhed opretholdes.
Der henvises til  

 pkt. 7.5 i Boligstyrelsens cirkulære af 30. november 1987 om offentlig støtte  

 til opførelse eller indretning af ungdomsboliger.
 Ældreboliger.
 1. Reguleringen af rammebeløbene suspenderes frem til  

 1. april 1991.
 2. Rammebeløbene nedsættes med 6 pct.
 3. Der sker en øget geografisk opdeling af  

 rammebeløbet som for almennyttigt boligbyggeri og private andelsboliger.
4. Tillægget ved etablering af elevator i ældreboliger  

 opretholdes uændret på 92.810 kr.
Der henvises til pkt. 5.1.4. i  

 Boligstyrelsens vejledning af 25. november 1988 om administration af  

 ældreboliger.
 Til orientering vedlægges de nye rammebeløb for støttet byggeri pr. 1.  

 januar 1990 opstillet i en tabel, efter amt og indbyggertal, opstillet for  

 alle boligtyper. (Bilag 1).
 Ligeledes vedlægges en liste over samtlige kommuners rammebeløb for de  

 enkelte boligtyper pr. 1. januar 1990 (Bilag 2).
 Denne cirkulæreskrivelse finder anvendelse pr. 1. januar 1990, og medfører  

 ændringer af følgende bestemmelser:
 Almennyttig boligbyggeri:
 Boligstyrelsens cirkulære af 30. juni 1987 om støtteproceduren mv. for  

 almennyttigt nybyggeri samt om regulering af udgiftsrammerne:
 Pkt. 5.2, 6. afsnit 1.-4. punktum, og 7. afsnit, som uddyber pkt. 38,  

 sidste afsnit i Boligministeriets nedennævnte cirkulære af 4. juni 1975, om  

 det for rammebeløbets beregning afgørende tidspunkt, ændres alene for ikke  

 påbegyndte almennyttige projekter, hvortil Boligstyrelsen har meddelt tilsagn  

 inden 1. januar 1990, idet det indtil denne dato gældende rammebeløb og  

 allerede godkendte tillæg finder anvendelse på disse projekter.
 Pkt. 5.2, 9. afsnit, om vanskelig tilgængelig grund ophæves.  

 Boligministeriets cirkulære af 4. juni 1975 om støtte til almennyttigt  

 nybyggeri mv.:
 Pkt. 38, nr. 1, som ændret ved pkt. 6, 6. afsnit i Boligministeriets  

 cirkulære af 8. november 1977 om ændringer i lov om boligbyggeri mv., om  

 tæt-lav tillægget, ophæves.
 Pkt. 38, nr. 3, 1. afsnit, som ændret ved pkt. 6, 8. afsnit i  

 Boligministeriets cirkulære af 8. november 1977 om ændringer i lov om  

 boligbyggeri mv., om tillæg til vanskelig tilgængelig grund, ophæves.
 Private andelsboliger:
 Boligstyrelsens cirkulære af 10.7.1985 om støtte til opførelse af private  

 andelsboliger:
Pkt. 21 A., om tæt-lavt tillæg, ophæves, Pkt. 21 C., om vanskelig tilgængelig grund, ophæves, Pkt. 21, 4. afsnit, om det for rammebeløbets beregning afgørende  

 tidspunkt, ændres alene for ikke påbegyndte andelsboliger, hvortil der er  

 meddelt forhåndstilsagn inden 1. januar 1990, idet det indtil denne dato  

 gældende rammebeløb og allerede godkendte tillæg finder anvendelse på disse  

 projekter.
 Ungdomsboliger:
 Boligstyrelsens cirkulære af 30. november 1987 om offentlig støtte til  

 opførelse eller indretning af ungdomsboliger:
 Pkt. 7.2, sidste afsnit, om det for rammebeløbets beregning afgørende  

 tidspunkt, ændres alene for ikke påbegyndte ungdomsboligprojekter, hvortil  

 Boligstyrelsen har meddelt tilsagn inden 1. januar 1990, idet det indtil  

 denne dato gældende rammebeløb finder anvendelse på disse projekter.
 Ældreboliger:
 Følgende ændringer i Boligstyrelsens vejledning af 25. november 1988 om  

 administration af ældreboliger:
 Pkt. 5.1.2, 1. afsnit, 2. punktum. (side 49), om det for rammebeløbets  

 beregning afgørende tidspunkt, ændres alene for ikke påbegyndte ældreboliger,  

 hvortil der er meddelt tilsagn af kommunalbestyrelsen inden 1. januar 1990,  

 idet det indtil denne dato gældende rammebeløb finder anvendelse på disse  

 projekter.
 Eventuelle henvendelser vedrørende almennyttigt boligbyggeri bedes rettet  

 til styrelsens 7. kontor.
 Eventuelle henvendelser vedrørende private andelsboliger, ungdomsboliger  

 og ældreboliger bedes rettet til styrelsens 6. kontor.
