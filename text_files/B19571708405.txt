1. Vilkår for autorisation 1.1 Alene virksomheder eller afdelinger af virksomheder, som i anseeligt  

 omfang agter at fremstille og/eller vedligeholde luftfartøjer eller  

 luftfartøjsmateriel, kan indsende ansøgning om autorisation til  

 luftfartsdirektoratet.
 1.2 Ansøgeren må nøje specificere arten og omfanget af det arbejde,  

 hvortil der søges autorisation.
 Autorisationen vil normalt kun blive udstedt for nøjere angivne  

 fremstillings- og/eller vedligeholdelsesarbejder af bestemte  

 luftfartøjstyper, eventuelt grupper af luftfartøjstyper samt af  

 luftfartøjsmateriel efter nærmere opgivelse.
1.3 Virksomheden skal, under hensyntagen til de herskende forhold  

 (personel, materiel, værksteder m.m.), organiseres på en sådan måde, at den  

 magter de arbejder, hvortil der søges autorisation.
Organisationsplanen skal  

 godkendes af luftfartsdirektoratet.
1.4 Den tekniske chef eller leder indenfor virksomheden samt kontrolchefen  

 (se nedenfor) skal godkendes af luftfartsdirektoratet.
De skal være i  

 besiddelse af de nødvendige kvalifikationer med hensyn til uddannelse og  

 erfaring indenfor det arbejde, hvortil der søges autorisation.
 1.5 Såfremt virksomheden er af et sådant format, at den er opdelt i  

 forskellige større underafdelinger hver med sin chef (leder), vil  

 luftfartsdirektoratet i hvert enkelt tilfælde bedømme, hvorvidt andre end den  

 tekniske chef og kontrolchefen skal godkendes.
1.6 Indenfor de forskellige arbejdsgrene skal beskæftiges et passende  

 antal personer med fornøden uddannelse og erfaring.
De krav, som virksomheden  

 stiller til personellet indenfor de enkelte arbejdsområder, før de  

 beskæftiges på luftfartøjer eller luftfartøjsmateriel, samt deres videre  

 uddannelse skal angives i ansøgningen og godkendes af luftfartsdirektoratet.
1.6.1 Svejsere, der udfører svejsning på luftfartøjer eller  

 luftfartøjsmateriel, som har betydning for luftdygtigheden, skal være  

 underkastet den i Dansk Standard foreskrevne kontrol af svejsere.
Arten af de  

 i henhold til Dansk Standard udførte svejseprøver fastsættes af  

 luftfartsdirektoratet.
 1.7 For udstedelse af attester i henhold til BESTEMMELSER FOR CIVIL  

 LUFTFART BL 1-3 skal virksomheden råde over personel i passende omfang, som  

 af luftfartsdirektoratet er bemyndiget til at underskrive sådanne attester.  

 Antal bemyndigede personer og deres placering indenfor virksomheden må  

 angives.
1.8 Kopier af tegninger og beregninger ved fremstilling,  

 vedligeholdelsesinstruktioner, håndbøger fejlstatistikker, arbejdsgrundlag  

 for modifikationer etc., der skal anvendes som teknisk grundlag for den  

 ønskede virksomhed, skal normalt affattes på dansk og skal løbende tilstilles  

 luftfartsdirektoratet.
Visse af ovennævnte dokumenter skal, inden de tages i  

 brug, godkendes af luftfartsdirektoratet efter dettes nærmere bestemmelser.
1.9 Normalt vil det blive krævet, at virksomheder, som vedligeholder  

 luftfartøjsmateriel af fremmed fabrikat, til stadighed er i kontakt med  

 fabrikanten.
Det samme vil blive krævet ved fremstilling af  

 luftfartøjsmateriel på licens.
 1.10 Værkstedslokaler med tilhørende maskiner, værktøjer og prøveudstyr  

 skal være godkendt af luftfartsdirektoratet.
1.11 Lagerlokaler, lagerorganisation og opbevaringsmåden for godkendt,  

 tidsbegrænset, ikke godkendt og kasseret materiel skal godkendes.  

 Opbevaringen skal organiseres på en sådan måde, at forvekslinger er  

 udelukket.
Kasserede materialer eller fabrikater, der er uanvendelige til  

 brug i luftfartøjer, skal tydeligt mærkes.
 1.12 Luftfartsdirektoratet kan afhængig af virksomhedens art kræve, at der  

 indsendes oplysninger om, hvorvidt materialer og reservedele forefindes i  

 tilstrækkeligt omfang.
 1.13 Der skal forefindes en godkendt kontrolorganisation, afpasset efter  

 virksomhedens størrelse og arten af det arbejde, der udføres.
 1.13.1 Kontrolorganisationen skal ledes af en af luftfartsdirektoratet  

 godkendt kontrolchef.
 Denne skal:
a) normalt udelukkende beskæftige sig med ledelsen af  

 kontrolorganisationen, b) have ansvaret for, at kontrolafdelingen overvåger  

 vedligeholdelsesorganisationens fuldstændige funktion i en sådan udstrækning,  

 at et sikkerhedsmæssigt tilfredsstillende resultat af organisationens arbejde  

 sikres, f. eks. at vedligeholdelsesystemet (herunder gangtider) overholdes,  

 og påbudte forandringer udføres til den foreskrevne tid.
 1.13.2 Indenfor de forskellige grene af virksomhedens organisation skal  

 findes kontrollanter med de fornødne fagkundskaber.
 Om og i hvilken udstrækning disse kontrollanter skal have særlig  

 godkendelse, fastsættes i det enkelte tilfælde af luftfartsdirektoratet.
 1.13.3 Enhver kontrollant skal være i besiddelse af et individuelt stempel  

 (stempler).
 Dette må ikke overlades til andre.
 1.13.4 De ved kontrollen anvendte stempler skal godkendes.
 Stempler skal være forsynet med en rund eller oval ring, der omslutter  

 stempelmærket.
 1.13.5 De af kontrolorganisationen godkendte materialer og fabrikater skal  

 mærkes på en sådan måde, at mærkningen ingen skadelig indflydelse har på  

 vedkommende materiel.
 1.13.6 De af kontrolledelsen foreskrevne kontrolprincipper indenfor  

 virksomheden skal være godkendt af luftfartsdirektoratet.
 1.13.7 Kontrolafdelingen skal have rådighed over værktøjs-, måle- og  

 inspektionsudstyr afpasset efter virksomhedens art og omfang.
2. Ansøgningens form og indhold Ansøgningen om autorisation bilagt de til enhver tid gældende gebyrer  

 indsendes til luftfartsdirektoratet i 2 eksemplarer.
Ansøgningen skal  

 indeholde følgende oplysninger:
 2.1 Identifikation af virksomheden: ansøgerens navn, adresse og  

 telefonnummer.
 2.2 Angivelse af, hvad autorisationen skal omfatte.
 2.3 En skematisk og fyldestgørende organisationsplan for virksomheden med  

 navne på personer i ledende stillinger.
 2.4 Udførlige oplysninger om den tekniske chefs og det øvrige ledende  

 tekniske personales uddannelse og individuelle fagkundskaber samt de enkeltes  

 arbejds- og ansvarsområder.
 2.5 Oversigt over det personel, som skal udfærdige den i Bestemmelser for  

 Civil Luftfart, BL 1-3 krævede dokumentation for henholdsvis fremstilling og  

 vedligeholdelse.
 2.6 Virksomhedens krav til personellets fagkundskaber og uddannelse inden  

 antagelse til de enkelte arbejder på luftfartøjer eller luftfartøjsmateriel.
 2.7 Virksomhedens krav til a jour-holdelse af personellets kunnen samt  

 dets videre uddannelse, specielt ved ændring af materiellet, eller når nye og  

 ukendte arbejdsmetoder indføres.
 2.8 Oversigt over instruktioner, håndbøger etc., der skal anvendes som  

 teknisk grundlag for den ønskede virksomhed.
 2.9 Foretager virksomheden fremstilling eller vedligeholdelse af  

 luftfartøjsmateriel af fremmed fabrikat, skal det godtgøres, at  

 tilfredsstillende forbindelse opretholdes med fabrikanten af vedkommende  

 materiel.
 2.10 Beskrivelse af værksteds- og lagerlokaler med angivelse af størrelse  

 og beliggenhed.
 2.11 Angivelse af de til rådighed værende maskiner, værktøjer, prøveudstyr  

 etc.
 2.12 Beskrivelse af opbevaringsmåden for godkendt, ikke godkendt og  

 kasseret materiel.
2.13 Udførlige oplysninger om virksomhedens kontrolorganisation.
Herunder  

 specielt:
 2.13.1 Detailleret organisationsplan for kontrolafdeling.
 2.13.2 Oplysninger om kontrolchefens uddannelse og kvalifikationer samt  

 dennes instruktion fra virksomhedsledelsens side.
 2.13.3 Fortegnelse over kontrolpersonalet med angivelse af disses  

 uddannelse og fagkundskaber samt de enkeltes arbejds- og ansvarsområde.
 2.13.4 Aftryk af de anvendte godkendelsesstempler med angivelse af navnene  

 på de respektive brugere.
 2.13.5 Angivelse af de af kontrolledelsen foreskrevne kontrolprocedurer  

 for de af værkstederne udførte arbejder.
 2.13.6 Specifikation af det til kontrolorganisationens rådighed værende  

 værktøj og måleapparatur.
 2.13.7 Kopier af de for kontrollen anvendte instruktioner og formularer.
3. Almindelige vilkår Såfremt de under punkt 1 opstillede krav er opfyldte, udsteder  

 luftfartsdirektoratet et autorisationsbevis med angivelse af arten og  

 omfanget af den meddelte autorisation.
Autorisationsbeviset udstedes på  

 følgende betingelser:
 3.1 Enhver ændring af virksomhedens arbejdsområde, organisation,  

 kontrolorganisation, værksteder og godkendt personel skal forelægges  

 luftfartsdirektoratet til godkendelse, inden den sættes i kraft.
 3.2 Luftfartsdirektoratets tilsynspersonel har uhindret adgang til  

 værksteder, afdelinger, lagerlokaler og lignende, der benyttes til eller må  

 antages at benyttes til arbejder, som omfattes af autorisationen.
3.3 Alle oplysninger af teknisk art, som luftfartsdirektoratets  

 tilsynspersonel måtte ønske til bedømmelse af virksomheden og dens arbejde,  

 skal ufortøvet meddeles.
Sådanne oplysninger skal på forlangende afgives  

 skriftligt.
 3.4 Autorisationen gives normalt med en gyldighed af 12 måneder, men kan  

 på begæring herom fornyes, såfremt de i disse bestemmelser opstillede krav  

 stadig er opfyldte.
 Den kan til enhver tid inddrages, såfremt:
3.4.1 de i disse bestemmelser givne forskrifter ikke overholdes, 3.4.2 de i tilknytning til autorisationsbeviset opstillede betingelser  

 ikke overholdes, 3.4.3 luftfartsdirektoratet konstaterer alvorlige mangler eller fejl på  

 materiellet under fremstillingen og/eller vedligeholdelsen.
 3.5 Udover de ovennævnte almindelige vilkår kan luftfartsdirektoratet  

 opstille supplerende betingelser for udstedelse eller opretholdelse af en  

 virksomheds autorisation, såfremt det fra direktoratets side anses for  

 nødvendigt.
