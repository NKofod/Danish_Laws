Bekendtgørelse om kommunernes finansiering af Døvekonsulentordningen ved CFD og driften af den sikrede boform Kofoedsminde I medfør af § 174 i lov om social service, jf. lovbekendtgørelse nr. 254 af 20. marts 2014, som ændret ved lov nr. 722 af 25. juni 2014, fastsættes:
 § 1. Udgifterne til Døvekonsulentordningen ved CFD (tidligere Center for Døve), Region Hovedstaden, fordeles mellem landets kommuner efter folketal.
 § 2. Udgifterne til driften af den sikrede boform Kofoedsminde, Region Sjælland, for personer med nedsat psykisk funktionsevne, som i henhold til en strafferetlig afgørelse afsagt ved dom eller kendelse, skal have ophold på en sikret afdeling i et botilbud efter § 108 i lov om social service, fordeles mellem alle landets kommuner efter folketal.
 § 3. Indgås aftale mellem den nationale videns- og specialrådgivningsorganisation, VISO, om køb af specialrådgivningsydelser, som er omfattet af Døvekonsulentordningen ved CFD, jf. § 1, eller køb af specialrådgivningsydelser fra den sikrede boform Kofoedsminde, jf. § 2, reduceres den objektive finansiering tilsvarende.
 § 4. Bekendtgørelsen træder i kraft 1. juli 2014.
 Stk. 2. Bekendtgørelse nr. 781 af 6. juli 2006 om principper for kommunernes finansiering af de mest specialiserede lands- eller landsdelsdækkende tilbud ophæves.
