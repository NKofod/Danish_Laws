I notatet gives der endvidere udtryk for, at der ved vurderingen af, om  

 arbejdsforholdet på arbejdssted 2 reelt afbryder arbejdsforholdet  

 på arbejdssted 1, bl.a. bør lægges vægt på, om  

 der er en reel arbejdsmæssig begrundelse for skiftet.
Ved vurderingen  

 bør der således lægges vægt på den  

 tidsmæssige udstrækning af arbejdsforholdet på arbejdssted  

 2. Arbejdsophold på et andet arbejdssted på mere end 28  

 kalenderdage vil normalt efter Skatteministeriets opfattelse  

 være en afbrydelse af tidsbegrænsningsreglerne.
Afbrydelse af 3/6 måneders grænsen  

 i ligningslovens § 9, stk. 5 Reference LL ' 9, stk.  

 5 LV 1998 A.B.1.7 LV 1998 A.F.1.1 Departementet er blevet bedt om nogle tilkendegivelser  

 vedrørende afbrydelse af tidsbegrænsningsreglerne om 3  

 måneder og 6 måneder.
Det forudsættes i det følgende, at der er  

 tale om midlertidige arbejdssteder, hvor afstanden mellem det midlertidige  

 arbejdssted og den sædvanlige bopæl er så stor, at  

 overnatning på den sædvanlige bopæl umuliggøres.
Det  

 skal således også erindres, at en skatteyder, der bor samme sted  

 (A) i flere år borte fra den oprindelige bopæl (B), kan siges at  

 have fået sædvanlig bopæl på bopæl (A),  

 således at personen ikke længere er omfattet af rejsebegrebet i  

 ligningslovens ' 9, stk. 5-9.
 Der er stillet nogle konkrete spørgsmål til  

 afbrydelsen af tidsbegrænsningsreglerne.
Spørgsmålene A.
 For det første er det centralt for spørgeren  

 at få fastslået, at påbegyndelse af en ny  

 3/6-måneders periode alene går på arbejdsstedet og ikke  

 på overnatningsstedet eller arbejdsgiveren.
 Til underbygning af spørgsmålet kan  

 følgende eksempel nævnes:
En person arbejder for arbejdsgiver x fra 1.2.99 til  

 1.6.99 på en byggeplads i Kastrup Havn i forbindelse med  

 Øresundsbyggeriet.
Han bor i perioden i camp på Islands Brygge.  

 Fra den 1.6.99 arbejder han for samme arbejdsgiver og bor fortsat i campen  

 på Islands Brygge, men bliver tilknyttet et byggeri på Kalvebod  

 Brygge.
Har denne person ret til at modtage skattefri  

 rejsegodtgørelse af sin arbejdsgiver frem til 1.9.99 på  

 byggeriet på Kalvebod Brygge? At det er tilfældet er efter spørgerens  

 opfattelse flere steder blevet indiceret af Skatteministeriet, men det kan  

 være fornuftigt at få en utvetydig melding sendt ud til de  

 kommunale ligningsmyndigheder.
 B.
For det andet er det væsentligt for spørgeren  

 at få en afklaring på forståelsen af  

 arbejdsstedet/arbejdspladsen i forhold til 3/6-måneders reglen.
Er det  

 den konkrete byggeplads, der er relevant, eller er kriteriet det samlede  

 bygge-/anlægsprojekt.
 Til underbygning af spørgsmålet kan  

 følgende eksempel nævnes:
En person ansat på virksomhed x arbejder fra 1.10.98  

 i Nordhavnen i forbindelse med arbejde til Øresundsforbindelsen og bor  

 i camp på Islands Brygge.
Den 1.6.99 skifter han arbejdsplads til  

 Kastrup Havn for samme arbejdsgiver og fortsat til arbejde, der relaterer sig  

 til Øresundsforbindelsen, og han bor fortsat på Islands Brygge.  

 Er han berettiget til at modtage skattefri rejsegodtgørelse frem til  

 1.9.99 på byggeriet i Kastrup? Et lignende eksempel kan konstrueres for den person, der  

 arbejder på minimetroen for en enkelt arbejdsgiver, men på  

 forskellige tilknyttede arbejdspladser rundt om i byen.
Eller for den person,  

 der arbejder på et motorvejsbyggeri - men på forskellige  

 byggepladser efterhånden som byggeriet skrider frem.
 C.
Der er endvidere spørgsmålet om de  

 lønmodtagere, der vender tilbage til den samme byggeplads efter  

 arbejde på en anden byggeplads et stykke tid.
Spørgsmålet  

 er, hvor lang tid (eller hvor langt målt i afstand) personen skal have  

 været væk, før der begynder en ny 3/6-måneders  

 periode? Der har tidligere været henvist til forskellige parallelle  

 regler (den tidligere 28-dages regel, 60-dages reglen m.v.), men  

 spørgeren savner klare retningslinjer.
 Til underbygning kan følgende eksempel  

 nævnes:
En person arbejder hos arbejdsgiver x fra den 1.2.99 til  

 1.6.99 i Kastrup i forbindelse med arbejde på  

 Øresundsforbindelsen.
Han flyttes i en periode på 30 dage til  

 arbejde på byggeri ved Kalvebod Brygge.
Den 1.7.99 vender han tilbage  

 til Kastrup på samme byggeplads og er fortsat ansat hos virksomhed x.  

 Er han berettiget til at modtage skattefri rejsegodtgørelse frem til  

 1.10.99? Skatteministeriet har i den anledning udtalt  

 følgende:
Ad A Påbegyndelse af en ny 3/6-måneders periode  

 går alene på arbejdsstedet, og ikke på  

 logi-/overnatningsstedet.
Spørgsmål A kan derfor besvares  

 bekræftende, når der er tale om et nyt arbejdssted (se nedenfor,  

 om hvornår der foreligger et nyt arbejdssted).
Ad B (skift til nyt arbejdssted uden tilbagevenden) I forhold til de to anførte eksempler skal det  

 indledningsvis bemærkes, at der for et projekt, som f.eks.  

 Øresundsforbindelsen eller Metroen, må sondres mellem  

 forskellige arbejdspladser indenfor projektet.
Dernæst skal man se  

 på, om den enkelte arbejdsplads i det samlede projekt er  

 stationær eller ej.
 Kommentarer til det første eksempel:
En stationær arbejdsplads i Nordhavnen og en  

 arbejdsplads i Kastrup Havn er i relation til de skattefrie  

 rejsegodtgørelser efter Skatteministeriets opfattelse to  

 selvstændige arbejdssteder, selvom der er tale om den samme  

 arbejdsgiver og det samme projekt.
Der er herved lagt vægt på  

 afstanden mellem de to pladser.
Når der arbejdes for samme arbejdsgiver i samme  

 projekt, tilsiger begrebet Aarbejdssted@ i ligningslovens ' 9, stk. 5, at der skal være en vis afstand  

 mellem Apladserne@, for, at der er tale om to selvstændige  

 arbejdssteder.
Ligningsrådet har tidligere tilkendegivet en  

 kilometergrænse på 8 km som betingelse for, at der kunne ske  

 udbetaling af skattefrie godtgørelser på éndagsrejser.  

 Skatteministeriet er af den opfattelse, at en tilsvarende grænse kan  

 anvendes i denne situation, der vil derfor normalt skulle være 8  

 km=s normal transportvej mellem de  

 to arbejdspladser for samme arbejdsgiver i samme projekt for, at  

 afstandskriteriet anses for opfyldt.
 Hvis der påbegyndes nyt arbejde for samme  

 arbejdsgiver i et andet projekt, må dette efter Skatteministeriets  

 opfattelse betragtes som et nyt arbejdssted.
 Hvis der påbegyndes arbejde for ny  

 arbejdsgiver, betragtes dette altid som et nyt arbejdssted, også  

 selvom arbejdet foregår på samme geografiske sted.
 Kommentarer til det andet eksempel:
Eksemplet, der bygger på Metroprojektet, kan efter  

 Skatteministeriets opfattelse sammenlignes med et motorvejs-, bro-,  

 jernbane-, gasledningsprojekt mv.
Disse typer af anlægsprojekter er  

 kendetegnet ved, at arbejdsstedet faktisk flyttes i takt med  

 færdiggørelsen af den konkrete arbejdsopgave.
 Denne type projekter kan dermed sidestilles med den  

 arbejdssituation, som eksempelvis langturschaufførerne har.  

 Langturschaufførerne rammes ikke af tidsbegrænsningsreglen, da  

 deres arbejdssted hele tiden bevæger sig.
Arbejder man på en projektarbejdsplads af  

 ovennævnte karakter, der hele tiden flyttes i takt med  

 færdiggørelsen af projektet, rammes man altså ikke af  

 tidsbegrænsningsreglerne på henholdsvis 3 og 6 måneder.  

 Dette gælder dog kun de arbejdspladser, der flyttes i takt med  

 færdiggørelsen af projektet.
Stationære arbejdspladser,  

 f.eks. elementleverandører, indenfor projektet er omfattet af  

 tidsbegrænsningsreglerne.
Ad C (skift til nyt arbejdssted med tilbagevenden) Departementet kan oplyse, at ferie, fridage,  

 tjenesterejser samt sygdom, som kan henføres til  tidsrummet på  

 et enkelt midlertidig arbejdssted, ikke vil afbryde 3/6 måneders  

 reglen.
 Når lønmodtageren afbryder arbejdet på  

 arbejdssted 1 for at påbegynde nyt arbejde på arbejdssted  2, og  

 senere vender tilbage til arbejdssted 1, skal det derimod vurderes, om  

 tidsbegrænsningsreglen er afbrudt.
Ved vurderingen af, om arbejdsforholdet på  

 arbejdssted 2 reelt afbryder arbejdsforholdet på arbejdssted 1,  

 bør der bl.a. lægges vægt på, om der er en reel  

 arbejdsmæssig begrundelse for skiftet.
Ved vurderingen bør der  

 således lægges vægt på den tidsmæssige  

 udstrækning af arbejdsforholdet på arbejdssted  2. I  

 tjenesterejsereglerne for offentligt ansatte anses en tjenesterejse for  

 maksimalt at vare 28 kalenderdage.
Ved rejser af længere varighed end  

 28 kalenderdage anses rejsen derimod for at have skiftet karakter til en  

 udstationering.
Det er Skatteministeriet opfattelse, at en tilsvarende  

 betragtning kan anvendes i denne situation.
Arbejdsophold på et andet  

 arbejdssted  på mere end 28 kalenderdage vil derfor være en  

 afbrydelse af tidsbegrænsningsreglen.
 Eksempler:
 1. Arbejdsforholdet på arbejdssted 1 vil efter  

 Skatteministeriets opfattelse normalt være afbrudt, hvis den  

 ansatte påbegynder arbejde for ny arbejdsgiver eller på et nyt  

 projekt for samme arbejdsgiver, og dette arbejde har en tidsmæssig  

 udstrækning på mere end 28 dage (inklusive week-ender). Hvis den  

 ansatte efter den 28. dag vender tilbage til arbejdssted 1, påbegyndes  

 en ny 3/6 måneders periode.
 2. Hvis den ansatte påbegynder arbejde andetsteds  

 (normalt mere end 8 km væk) for samme arbejdsgiver på samme  

 projekt vil arbejdsforholdet på arbejdssted 1 normalt være  

 afbrudt, hvis arbejdet på arbejdsplads 2 har en tidsmæssig  

 udstrækning på mere end 28 dage (inklusive week-ender).
 Arbejdes der 28 dage og derunder på arbejdssted 2,  

 vil dette således normalt medføre, at  arbejdsforholdet  

 på arbejdssted 1 reelt ikke anses for afbrudt, hvilket medfører,  

 at perioden på arbejdssted 2 skal medregnes ved beregningen af  

 afbrydelsesreglen i forhold til arbejdssted  1.
 Eksempel: En ansat har arbejdet fra 1/4 til 15/5 på  

 arbejdssted 1. Dernæst skiftes der til arbejdssted 2 fra og med den  

 16/5 til og med den 10/6. Fra og med den 11/6 arbejdes der igen på  

 arbejdssted 1. Da perioden på arbejdssted 2 ikke overskrider 28 dage,  

 skal perioden, dvs. 26 dage, medregnes til perioden på arbejdssted 1.
Der kan i visse situationer ske afbrydelse, selvom  

 fraværet er mindre end 29 dage.
Når fraværet fra  

 arbejdssted 1 er mindre end 29 dage skal der ved bedømmelsen af, om  

 der alligevel er sket en afbrydelse af arbejdsforholdet på arbejdssted  

 1, bl.a. lægges vægt på, om genoptagelsen af arbejdet  

 på arbejdssted 1 var påregnet/forventet, da arbejdet på  

 arbejdssted  2 påbegyndtes.
Hvis genoptagelsen ikke er  

 påregnet/forventet taler dette for en afbrydelse af  

 tidsbegrænsningsreglen.
Dette kunne eksempelvis være  

 tilfældet, hvis den pågældende medarbejder - efter  

 afleveringsforretning på arbejdsplads 1 og påbegyndelsen af  

  arbejde på arbejdsplads 2 - p.g.a. arbejdsgiverens  

 garantiforpligtigelse bliver sendt tilbage til arbejdsplads 1 for at  

 udføre udbedringsarbejde.
