Nr LSF 39 Forslag til Lov om ændring af ophavsretsloven og fotografiloven  

 (Vederlagsordning for uindspillede bånd) Fremsat af Ole Vig Jensen (RV) Elisabeth Arnold (RV) Marianne Jelved (RV)  

 Niels Helveg Petersen (RV) den 8. oktober 1991 Vedtaget ved tredjebehandling den 8. maj 1992 Lov nr. 338 af 14/05/1992 § 1 I lov om ophavsretten til litterære og kunstneriske værker, jf.  

 lovbekendtgørelse nr. 453 af 23. juni 1989, foretages følgende ændringer:
 1. Efter § 26 indsættes som nyt kapitel:
»Kapitel 2 a Vederlag for eksemplarfremstilling til privat brug § 26 a.
Den, der erhvervsmæssigt fremstiller eller indfører lyd-  

 eller videobånd eller andre indretninger, hvorpå lyd eller billeder kan  

 optages, skal betale vederlag til ophavsmændene til de i stk. 2 nævnte  

 værker.
 Stk. 2. Vederlaget skal betales for bånd m.v., der er egnet til  

 fremstilling af eksemplarer til privat brug, og kun for værker, som er  

 udsendt i radio eller fjernsyn, eller som er udgivet på fonogram, film,  

 videogram eller lignende.
Stk. 3. Administrationen og kontrollen, herunder opkrævningen,  

 udøves af en fællesorganisation, som repræsenterer en væsentlig del af danske  

 ophavsmænd, udøvende kunstnere og andre rettighedshavere, herunder  

 fremstillere af grammofonplader m.v. og fotografer, og som af  

 kulturministeren er godkendt hertil.
Ministeren kan forlange at få meddelt  

 alle oplysninger om opkrævningen, forvaltningen og fordelingen af vederlaget.
Stk. 4. Organisationen fastsætter retningslinjer for udbetalingen  

 af vederlaget til de berettigede, så fordelingen i videst muligt omfang sker  

 i overensstemmelse med den kopiering, som finder sted.
En tredjedel af det  

 årlige beløb til udbetaling skal dog anvendes til støtte af formål, der er  

 fælles for ophavsmændene m.fl. inden for de grupper, som repræsenteres af  

 organisationen, jf. stk. 3.
§ 26 b.
Vederlaget udgør for 1993 pr. minut spilletid for lydbånd  

 0,045 kr. og for videobånd 0,0625 kr.
Vederlaget reguleres årligt med  

 satsreguleringsprocenten, jf. lov om en satsreguleringsprocent.
§ 26 c.
Virksomheder, der erhvervsmæssigt fremstiller eller  

 indfører lyd- eller videobånd, skal anmeldes hos fællesorganisationen.
 Stk. 2. Organisationen udsteder et bevis for anmeldelsen.
 Stk. 3. Anmeldte virksomheder er berettiget til, uden at  

 vederlaget er berigtiget, at indføre eller fra anden anmeldt virksomhed at  

 modtage lyd- eller videobånd, der er vederlagspligtige efter § 26 a.
§ 26 d.
Vederlagsperioden er måneden.
 Stk. 2. Anmeldte virksomheder skal opgøre det vederlagspligtige  

 antal lyd- og videobånd, der i perioden er udleveret fra virksomheden, samt  

 disses spilletid.
 Stk. 3. Anmeldte virksomheder, der udtager lyd- eller videobånd  

 til brug i virksomheden, skal medregne forbruget til udleveringen efter stk.  

 2.
 Stk. 4. Opgørelsen specificeres efter retningslinjer, som  

 fastsættes af kulturministeren efter forhandling med fællesorganisationen.
§ 26 e.
I det vederlagspligtige antal opgjort efter § 26 d, stk.  

 2, fradrages:
 1) Antallet af lyd- og videobånd, der er udleveret til en anden anmeldt  

 virksomhed efter § 26 c, stk. 3.
 2) Antallet af lyd- og videobånd, der er udført.
 3) Antallet af lyd- og videobånd, der vil blive anvendt til  

 eksemplarfremstilling, som ikke omfattes af bestemmelsen i § 11.
 4) Antallet af lyd- og videobånd, der vil blive anvendt til fremstilling  

 af optagelser til brug for syns- og hørehandicappede.
 5) Antallet af lyd- eller videobånd, der vil blive anvendt til særlige  

 formål, som af kulturministeren er undtaget fra vederlaget.
 Stk. 2. Kulturministeren kan efter forhandling med  

 fællesorganisationen fastsætte retningslinjer for kontrol med fradrag efter  

 stk. 1.
§ 26 f.
Ved erhvervsmæssig udførsel af vederlagsberigtigede lyd-  

 eller videobånd, anvendelse af vederlagsberigtigede lyd- eller videobånd til  

 eksemplarfremstilling, som ikke omfattes af bestemmelsen i § 11, til  

 fremstilling af optagelser, som anvendes af syns- eller hørehandicappede  

 eller til særlige formål, som af kulturministeren er undtaget fra vederlaget,  

 tilbagebetales vederlaget.
 Stk. 2. Kulturministeren fastsætter efter forhandling med  

 fællesorganisationen de nærmere retningslinjer for vederlagsgodtgørelse efter  

 stk. 1.
§ 26 g.
Anmeldte virksomheder skal føre regnskab over  

 fremstilling, indførsel og udlevering m.v. af vederlagspligtige lyd- og  

 videobånd.
 Stk. 2. Kulturministeren fastsætter efter forhandling med  

 fællesorganisationen de nærmere retningslinjer for de anmeldte virksomheders  

 regnskabsførelse, herunder udstedelse af fakturaer m.v.
 Stk. 3. Anmeldte virksomheder skal opbevare regnskabsmateriale i 5  

 år efter regnskabsårets udløb.
§ 26 h.
Anmeldte virksomheder skal efter udløbet af hver  

 vederlagsperiode og senest ved udgangen af den følgende måned til  

 fællesorganisationen angive mængden af udleverede lyd- og videokassettebånd  

 og disses spilletid, jf. §§ 26 d og 26 e.
Virksomheden skal senest samtidig  

 med angivelsen indbetale vederlaget til organisationen.
Angivelsen skal  

 underskrives af virksomhedens ledelse.« 2. I § 45, stk. 3, indsættes efter » § 24 a«:  

 », §§ 26 a-26 h,».
 3. I § 46, stk. 2, ændres »samt § 24 a,» til:  

 »§ 24 a samt §§ 26 a-26 h,».
 4. I § 55 a indsættes efter nr. 2 som nyt nummer:
»3) undlader at lade sig anmelde eller undlader at meddele  

 oplysninger til fællesorganisationen efter §§ 26 c, stk. 1, og 26 h, 1. pkt.  

 Det samme gælder den, som undlader at føre eller opbevare regnskaber i  

 henhold til § 26 g.« Nr. 3 og 4 bliver herefter nr. 4 og 5.
 5. I § 55 c ændres »og § 22 a, stk. 4, 3. pkt.,»  

 til: », § 22 a, stk. 4, 3. pkt., § 26 d, stk. 4, § 26 e, stk. 2, § 26 f,  

 stk. 2, og § 26 g, stk. 2,».
 6. I § 59, stk. 1, 3. pkt., ændres »efter § 46, stk.  

 2, jf. § 17, stk. 2« til: »efter § 46, stk. 2, jf. § 17, stk. 2, og  

 §§ 26 a-26 h«.
§ 2 I lov om retten til fotografiske billeder, jf. lovbekendtgørelse nr. 454  

 af 23. juni 1989, foretages følgende ændring:
 Efter § 14 indsættes som ny paragraf:
»§ 14 a.
Den, der erhvervsmæssigt fremstiller eller indfører  

 videobånd eller andre indretninger, hvorpå billeder kan optages, skal betale  

 vederlag til fotograferne af de nævnte billeder.
Vederlaget skal betales for  

 bånd m.v., der er egnet til fremstilling af eksemplarer til privat brug, og  

 kun for fotografier, som er udsendt i fjernsyn, eller som er udgivet på film,  

 videogram eller lignende.
Stk. 2. Bestemmelserne i §§ 26 a-26 h og § 55 a, nr. 3, i lov om  

 ophavsretten til litterære og kunstneriske værker finder tilsvarende  

 anvendelse.« § 3 Stk. 1. Loven træder i kraft den 1. januar 1993.
 Stk. 2. Forslag til revision af loven fremsættes for Folketinget i  

 folketingsåret 1995-96.
 Stk. 3. Loven gælder ikke for Færøerne og Grønland, men kan ved  

 kgl. anordning sættes helt eller delvis i kraft for Færøerne og Grønland med  

 de afvigelser, som de særlige færøske eller grønlandske forhold tilsiger.
Oprindeligt fremsat forslag § 1 I lov om ophavsretten til litterære og kunstneriske værker, jf.  

 lovbekendtgørelse nr. 453 af 23. juni 1989, foretages følgende ændringer:
 1. Efter § 26 indsættes som nyt kapitel:
»Kapitel 2 a Vederlag for eksemplarfremstilling til privat brug § 26 a.
Når lyd- eller videobånd eller andre indretninger, hvorpå  

 lyd eller billeder kan optages, fremstilles eller importeres med henblik på  

 spredning til almenheden, skal fremstilleren eller importøren betale vederlag  

 til ophavsmændene til de nævnte værker.
Vederlaget skal betales for bånd  

 m.v., der er egnet til fremstilling af eksemplarer til privat brug, og kun  

 for værker, som er udsendt i radio eller fjernsyn, eller som er udgivet på  

 fonogram, film, videogram eller lignende.
Stk. 2. Vederlagets størrelse skal afhænge af spilletiden for  

 båndene m.v., men kan også gradueres efter salgsprisen.
Såfremt der ikke  

 opnås enighed om vederlagets størrelse ved forhandling mellem de  

 organisationer, som hver repræsenterer en væsentlig del af de i stk. 1 nævnte  

 fremstillere og importører, samt den i § 26 b nævnte organisation, kan enhver  

 af disse organisationer indbringe spørgsmålet for det i § 54 omhandlede nævn.  

 Vederlaget skal fastsættes til et sådant beløb, at det udgør en rimelig  

 betaling for fremstillingen af eksemplarer af værker til privat brug.
§ 26 b.
Vederlaget oppebæres og fordeles af en fællesorganisation,  

 som repræsenterer en væsentlig del af danske ophavsmænd, udøvende kunstnere  

 og andre rettighedshavere, herunder fremstillere af grammofonplader m.v. og  

 fotografer, og som af kulturministeren er godkendt hertil.
Ministeriet kan  

 forlange at få meddelt alle oplysninger om opkrævningen, forvaltningen og  

 fordelingen af vederlaget.
Stk. 2. Organisationen fastsætter retningslinjer for udbetalingen  

 af vederlaget til de berettigede, så fordelingen i videst muligt omfang sker  

 i overensstemmelse med den kopiering, som finder sted.
En tredjedel af det  

 årlige beløb til udbetaling skal dog anvendes til støtte af formål, der er  

 fælles for ophavsmændene m.fl. inden for de grupper, som repræsenteres af  

 organisationen, jf. stk. 1.
§ 26 c.
Ved fremstilling eller import af bånd m.v. og  

 halvfabrikata skal fremstilleren eller importøren underrette organisationen  

 herom samt afgive de for opkrævningen fornødne oplysninger.
Efter begæring  

 fra organisationen kan toldvæsenet holde uberigtigede partier tilbage, indtil  

 vederlaget er betalt.
 Stk. 2. Organisationen har ret til at få de fornødne oplysninger  

 fra toldvæsenet om enkelte importører af de i § 26 a, stk. 1, omhandlede bånd  

 m.v. samt om importører af halvfabrikata.
§ 26 d.
Den, som anvender eller eksporterer bånd m.v., er  

 berettiget til fra organisationen at få tilbagebetalt erlagt vederlag for  

 bånd m.v., som 1) udføres fra Danmark, 2) anvendes til eksemplarfremstilling, som ikke omfattes af bestemmelsen i  

 § 11, 3) anvendes til fremstilling af optagelser, som anvendes af syns- eller  

 hørehandicappede, eller 4) i særlige tilfælde af kulturministeren undtages fra vederlaget.
 Stk. 2. Krav om tilbagebetaling forældes, hvis det ikke rejses  

 over for organisationen inden 3 måneder efter udgangen af det år, hvori  

 vederlaget betaltes.
§ 26 e.
Hvis det kan påvises, at en, som anvender, fremstiller  

 eller importerer bånd m.v., i medfør af § 26 d, stk. 1, har ret til at få  

 tilbagebetalt vederlaget for alle bånd, som indgår i et fremstillings- eller  

 importparti, eller for en betydelig del heraf, kan opkrævning af vederlaget  

 for disse bånd m.v. undlades.« 2. I § 45, stk. 3, indsættes efter » § 24 a«:  

 », §§ 26 a-26 e,».
 3. I § 46, stk. 2, ændres »samt § 24 a,» til:  

 » § 24 a samt §§ 26 a-26 e,».
 4. I § 54, stk. 1, indsættes efter »25«: »,  

 26 a«.
 5. I § 55 a indsættes efter nr. 2 som nyt nummer:
»3) unddrager sig vederlagspligten ved at undlade at meddele  

 oplysninger efter § 26 c, stk. 1.« Nr. 3 og 4 bliver herefter nr. 4 og 5.
§ 2 I lov om retten til fotografiske billeder, jf. lovbekendtgørelse nr. 454  

 af 23. juni 1989, foretages følgende ændringer:
 1. Efter § 14 indsættes som ny paragraf:
»§ 14 a.
Når videobånd eller andre indretninger, hvorpå  

 billeder kan optages, fremstilles eller importeres med henblik på spredning  

 til almenheden, skal fremstilleren eller importøren betale vederlag til  

 fotograferne af de nævnte billeder.
Vederlaget skal betales for bånd m.v.,  

 der er egnet til fremstilling af eksemplarer til privat brug, og kun for  

 fotografier, som er udsendt i fjernsyn, eller som er udgivet på film,  

 videogram eller lignende.
Stk. 2. Bestemmelserne i §§ 26 a-26 e og § 55 a, nr. 3, i lov om  

 ophavsretten til litterære og kunstneriske værker finder tilsvarende  

 anvendelse.« 2. I § 16 ændres »og 11 a« til: », 11 a og  

 14 a«.
§ 3 Loven træder i kraft den 1. juli 1992.
Bemærkninger til lovforslaget Almindelige bemærkninger Lovforslaget er i hovedtrækkene en genfremsættelse af et i folketingsåret  

 1989-90 fremsat forslag (jf. lovforslag nr.
L 185, Folketingstidende 1989-90,  

 forhandlingerne sp. 6043 og 7087, tillæg A sp. 4845 og tillæg B sp. 2167).
Det fremgår af bestemmelsen i ophavsretslovens § 11, stk. 1, at der af et  

 offentliggjort værk må fremstilles enkelte eksemplarer til privat brug.  

 Tilsvarende må der efter fotografilovens § 5 fremstilles enkelte eksemplarer  

 af et fotografisk billede til privat brug.
Disse bestemmelser er baseret på  

 reglerne i Bernerkonventionens Art. 9, der har følgende ordlyd:
 »1) Ophavsmænd til litterære og kunstneriske værker, der beskyttes  

 ved denne konvention, har i hele det tidsrum, i hvilket deres rettigheder  

 over originalværket er beskyttet, eneret til at tillade reproduktion af deres  

 værker på enhver måde eller i enhver form.
 2) Det er forbeholdt unionslandenes lovgivning at tillade reproduktion af  

 sådanne værker i visse særlige tilfælde under forudsætning af, at en sådan  

 reproduktion ikke på skadelig måde påvirker den normale udnyttelse af værket  

 og ikke på urimelig måde gør indgreb i ophavsmandens legitime interesser.
3) Som reproduktion anses i denne konvention også enhver lyd- eller  

 billedoptagelse.« De nævnte bestemmelser kom ind i ophavsrets- og fotografilovene i 1961,  

 hvor lydbåndoptagere til almindelig, ikkeprofessionel brug nyligt var  

 introduceret på markedet, og hvor disse apparater kun havde en beskeden  

 udbredelse.
Siden er udviklingen gået meget stærkt, ikke mindst med  

 kassettebåndoptagerens gennembrud i begyndelsen af 1970'erne, og i dag er  

 båndoptagere hvermandseje.
Hertil kommer videobåndoptagerne, der først slog  

 igennem længe efter lovens vedtagelse, men som i dag er udbredt i mange hjem.
Denne udvikling har betydet øgede vanskeligheder for de kunstnere, hvis  

 værker og indspilninger bliver kopieret, ikke mindst de danske.
Forbrugerne,  

 som kopierer en plade eller en compact disc på bånd, får et resultat, der i  

 praksis er af lige så god kvalitet som en original.
Desuden bliver der i vidt  

 omfang kopieret tv-udsendelser, og ofte bliver kopierne ikke slettet efter en  

 kort tid.
En sådan brug af kulturværdierne er helt lovlig efter bestemmelserne i  

 ophavsretslovens § 11 og fotografilovens § 5, men den sker, uden at de  

 skabende og udøvende kunstnere og fotograferne får nogen betaling for brugen,  

 sådan som de normalt får det, når deres værker og indspilninger bliver  

 udbredt som professionelt kopierede grammofonplader, compact discs,  

 videogrammer osv.
Samtidig mister producenterne, som har satset økonomisk på  

 udbredelsen af disse værker og indspilninger, væsentlige dele af markedet for  

 produktionerne.
Derfor betyder den private kopiering en langsom tyndslidning  

 af kulturlivet.
Betydningen heraf føles især af de kunstnere, der ikke opnår  

 de store indtægter i kraft af en bred popularitet, og af de producenter, som  

 mister muligheden for at satse på »smalle« produktioner.
Der er mange kunstnere, som yder værdifulde og uundværlige bidrag til  

 dansk kultur, både på plader, film og i fjernsyn, men som ikke herigennem  

 tjener nok til at opretholde en økonomisk rimeligt sikret tilværelse.
Når  

 dette er tilfældet, er det en grundlæggende uretfærdighed, at andre kan tjene  

 store summer på at markedsføre båndoptagere og bånd, som bruges til at  

 udnytte kunstnernes indsats, uden at der betales noget for det.
Situationen vil blive endnu mere urimelig i løbet af kort tid, idet f.eks.  

 digitale båndoptagere nu er introduceret på det danske marked.
Det vil  

 betyde, at forbrugerne har adgang til et apparatur, som kan fremstille  

 kopier, der er helt identiske med originalen.
Selv om der stadig hersker  

 nogen tvivl om, hvilken teknisk standard der vil blive almindelig for sådanne  

 båndoptagere, er det givet, at de i løbet af en kortere årrække vil vinde  

 almindeligt indpas.
I forbindelse med indførelsen af digitale båndoptagere  

 kan der også forventes indbygget spærreordninger, men disse vil kun hindre  

 kopiering af kopier.
Udviklingen vil derfor fortsat bidrage til at gøre livet  

 stadig vanskeligere for dansk musik.
Hertil kommer, at det nu også er muligt at købe videobåndoptagere med  

 dobbelt kassettedæk, som letter kopiering af film.
Desuden har man med  

 indførelse af Super VHS opnået en markant forbedring af kopiernes tekniske  

 kvalitet.
Problemerne for dansk film er således også tiltagende.
Bag dette ligger en økonomisk mekanisme, som hænger sammen med hele  

 grundlaget for den ophavsretlige beskyttelse.
I takt med den teknologiske  

 udvikling udnyttes de beskyttede værker i stadig højere grad decentralt.  

 Tidligere blev praktisk talt al kopiering af f.eks. musikindspilninger  

 foretaget af pladeselskaber.
De skabende og udøvende kunstnere kunne skaffe  

 sig kompensation for denne udnyttelse gennem deres aftaler om retten til at  

 indspille og kopiere pladerne.
Den samme mulighed har kunstnerne ikke, når kopieringen foretages i de  

 private hjem.
De kan ikke kræve højere vederlag fra pladeselskaberne, fordi  

 det vil medføre stigende priser på plader og indspillede bånd, og så vil det  

 blive endnu mere fordelagtigt for forbrugerne at kopiere indspilningerne i  

 stedet for at købe dem.
En sådan ond cirkel vil være helt ødelæggende ikke  

 mindst for den del af de danske indspilninger, som allerede i dag har  

 vanskeligt ved at klare sig på det kommercielle marked.
 Den eneste mulige løsning på problemet er derfor at sikre kunstnerne - og  

 producenterne, som tilsvarende bliver ramt af den private kopiering -  

 mulighed for at få en kompensation for kopieringen direkte fra forbrugerne,  

 som bruger deres værker og indspilninger.
Det er ikke realistisk at forestille sig, at en sådan kompensation kan  

 gennemføres på andre måder end gennem en standardiseret betaling for hvert  

 bånd, som sælges til forbrugerne.
Navnlig kan man ikke regne med, at et  

 vederlag for salget af lyd- og videobåndoptagere vil kunne føre til et  

 rimeligt resultat, fordi apparaturet er en engangsanskaffelse, som i hvert  

 fald skal anvendes i en årrække.
Det, at man køber en båndoptager, er i  

 øvrigt heller ikke ensbetydende med, at man selv optager grammofonplader,  

 film osv., fordi man kan købe eller leje indspillede lyd- henholdsvis  

 videobånd.
Der er derimod meget stor sandsynlighed for, at når almindelige  

 forbrugere anskaffer blanke lyd- eller videobånd, er det for at kopiere  

 plader og film m.v.
 På denne baggrund foreslås det, at der indføres et særligt vederlag for  

 salg af uindspillede bånd, og at det skal fordeles mellem og i øvrigt  

 anvendes til støtte af de ophavsmænd, fotografer, udøvende kunstnere, plade-  

 og filmselskaber, hvis værker, fotografier og indspilninger berøres af  

 kopieringen.
Lignende vederlagsregler findes i mange lande, heriblandt Tyskland,  

 Frankrig og Østrig, og i Norden er der gennemført ordninger i Finland,  

 Island, Norge og Sverige.
Især i Norge og Sverige har disse dog hovedsagelig  

 et skattemæssigt sigte.
Derimod ligger forslaget i flere henseender tæt på  

 den finske lovgivning.
Efter lovforslaget skal provenuet deles i to puljer.
Den ene pulje skal  

 fordeles til de enkelte berettigede, således at de hver især får en direkte  

 kompensation for den brug af deres værker, der sker ved kopieringen.
Dette  

 kan ske uden nævneværdige omkostninger, fordi der allerede eksisterer  

 databaser med en omfattende registrering af de værker og indspilninger, som  

 sælges til forbrugerne eller udsendes i radio og fjernsyn.
Disse  

 registreringer findes i de ophavsretlige organisationer, herunder navnlig  

 KODA, NCB og Gramex.
På basis heraf vil disse organisationer kunne fordele  

 vederlagene direkte til de enkelte berettigede i overensstemmelse med den  

 brug, der gøres af deres værker og indspilninger.
Den anden pulje skal anvendes til støtte af enkelte ophavsmænd og  

 kunstnere samt til støtte for nye indspilninger af grammofonplader, film og  

 videogrammer.
Herved muliggøres en supplerende støtte, som udbetales efter  

 andre kriterier end den brug af værkerne, som har fundet sted.
Navnlig er der  

 stort behov for støtte til de ophavsmænd og kunstenere, som yder væsentlige  

 og nyskabende bidrag til dansk musik og film inden for alle genrer, men som  

 især på grund af det forholdsvis begrænsede danske markedsområde ikke har  

 mulighed for at leve af deres kunstneriske virksomhed.
Desuden vil der kunne  

 ydes støtte til nyskabende film-, video- og pladeprojekter, hvor der  

 tilsvarende på grund af det begrænsede marked må forventes vanskeligheder med  

 at få dækket udgivelses- og distributionsomkostningerne m.v. gennem de  

 indtægter, som kan påregnes fra salg, radio og tv osv.
Der er mange kunstnere inden for alle genrer, som arbejder målbevidst for  

 kunstnerisk fornyelse og nyskabelse.
Alligevel får de enten slet ikke eller  

 kun i meget begrænset omfang støtte hertil, og som oftest tjener de heller  

 ikke de store beløb på værkerne eller indspilningerne.
Helt de samme  

 problemer gør sig gældende for de producenter, som investerer i udbredelsen  

 af disse værker og indspilninger.
Provenuet fra båndvederlaget vil kunne bidrage til, at dette misforhold  

 afhjælpes, idet den supplerende støtte vil kunne styrke produktionen og  

 bredden i udbudet af folkelige og bredt sigtende grammofonplader, film og  

 videogrammer.
Støttemidlerne skal dog også i et rimeligt omfang kunne bruges  

 til støtte af andre projekter, således at de vil kunne blive til gavn for  

 alle genrer og kunstarter, som berøres af privatkopieringen.
Også  

 uddannelsesformål vil kunne støttes.
Ved en fordeling af midlerne som således skitseret vil forbrugerne, der i  

 første række skal betale vederlaget, på længere sigt også nyde fordele af  

 det.
Det vil nemlig styrke mulighederne for at skabe, indspille og udgive ny  

 musik og nye film inden for alle genrer, herunder også de populære, hvilket  

 selvsagt også er i forbrugernes interesse, fordi de derved får adgang til et  

 mere alsidigt udvalg af plader og film.
Efter lovforslaget skal en tredjedel af fordelingsbeløbet udbetales som  

 støtte til fælles formål.
Herved sikres der en rimelig balance mellem de  

 individuelle krav, baseret på de enkelte rettighedshaveres behov for at få en  

 kompensation for brugen af deres værker og indspilninger, og den generelle  

 kulturpolitiske interresse i, at der tilvejebringes midler til støtte af  

 kunstnere og projekter, som ellers ville kunne have vanskeligt ved at slå  

 igennem.
Det er ikke uden videre muligt at skønne, hvor store beløb der kan blive  

 tale om, da dette afhænger af den størrelse, som vederlaget bliver fastsat  

 til.
En vis vejledning kan hentes i den betænkning, som det af  

 kulturministeren nedsatte udvalg vedrørende revision af  

 ophavsretslovgivningen afgav i 1982 (Betænkning 944/1982: Båndafgifter -  

 sanktioner - påtale, side 23 og 54). Udvalgets flertal foreslog, at et  

 vederlag fastsættes i overensstemmelse med de sædvanlige tariffer, som  

 anvendes for indspilning af musikværker.
Flertallet foreslog på denne  

 baggrund et vederlag på 8 øre pr. minut for lydbånd og 20 øre pr. minut for  

 videobånd.
Der kan endvidere henvises til Finland, hvor lovgivningen herom  

 trådte i kraft i 1984. Vederlaget er her for 1991 fastsat til 0,03 FIM pr.  

 påbegyndt minuts spilletid for lydkassettebånd og 0,045 FIM pr. påbegyndt  

 minuts spilletid for videokassettebånd.
Dette svarer i dansk valuta afrundet  

 til henholdsvis 5 og 7 øre.
Der betales således for et normalt  

 lydkassettebånd med 60 minutters spilletid svarende til 3 kr. og for en tre  

 timers videokassette ca. 13 kr.
 I de senere år har nettoindkasseringen ligget på følgende beløb: i 1988  

 FIM 55,4 mio., i 1989 FIM 53,7 mio. og i 1990 FIM 56,0 mio.
For Danmarks vedkommende er det ikke muligt at angive, hvor mange  

 henholdsvis lyd- og videobånd der årligt sælges.
Der er dog grund til at  

 formode, at man vil kunne opnå et provenu i samme størrelsesorden som det  

 finske, naturligvis afhængigt af vederlagssatsens størrelse.
Omkostningerne ved at administrere et båndvederlag kan forventes at blive  

 minimale.
I Finland har organisationen TEOSTO, som administrerer de  

 tilsvarende finske regler, oplyst, at omkostningerne ved opkrævningen i årene  

 1988-90 har udgjort mellem 1,3 og 2,5 pct. af indtægterne.
Fordelingen af  

 kompensationen medfører kun marginale ekstraomkostninger, fordi man i alt  

 væsentligt kan støtte sig til de allerede foretagne edb-registreringer af,  

 hvilke værker og indspilninger der fremstilles og benyttes.
Heller ikke  

 administrationen af støttepuljen medfører nogen særlig belastende  

 omkostninger.
I det daværende Vesttyskland har man siden 1966 opkrævet vederlag for salg  

 af båndoptagere, og i 1985 blev ordningen udvidet til også at omfatte salg af  

 uindspillede lyd- og videobånd.
Siden 3. oktober 1990 har reglerne også været  

 gældende i de nye forbundslande.
I årene 1988-1990 har man opkrævet  

 henholdsvis 64,2 mio.
DM, 59,5 mio.
DM og 70,1 mio.
DM for båndene, og hertil  

 kommer henholdsvis 55,2 mio.
DM, 51,1 mio.
DM og 66,3 mio.
DM for lyd- og  

 videobåndoptagere.
I Frankrig blev reglerne indført i 1985, og man har her i årene 1988-90  

 opkrævet henholdsvis 400 mio.
FFR, 438 mio.
FFR og 580 mio.
FFR.
Den franske  

 lovgivning omfatter kun de uindspillede bånd, ikke båndoptagere.
Bemærkninger til lovforslagets enkelte bestemmelser Til § 1 Til nr. 1 Til § 26 a, stk. 1 Bestemmelsen er bredt formuleret, således at den dækker alle former for  

 nuværende og fremtidige indretninger, som kan benyttes til indspilning af  

 lyd- og billedoptagelser.
Den vil således også finde umiddelbar anvendelse på  

 bånd til digitale båndoptagere (DAT), som allerede nu i et vist omfang  

 markedsføres her i landet, samt den såkaldte »Digital Compact  

 Cassette«, som vil blive introduceret i løbet af meget kort tid.
Også  

 andre fremtidige optagelsesmetoder vil falde ind under bestemmelsen, men  

 vederlagsniveauet for sådanne i dag ukendte medier vil skulle fastsættes på  

 baggrund af de særlige forhold, som måtte gøre sig gældende for disse.
Bestemmelsen omfatter kun bånd m.v., som er egnet til privatkopiering af  

 lyd- og videooptagelser og tilsvarende udsendelser.
Diktafonbånd og bånd, som  

 alene anvendes i professionelle sammenhænge, såsom f.eks. de særlige  

 videobånd, som alene anvendes af radiofonier og videoproducenter, omfattes  

 ikke af reglen.
Heller ikke disketter og lignende til edb-brug er omfattet.  

 Bestemmelsen åbner dog mulighed for, at også den igangværende udvikling af  

 edb-baseret optagelses- og kopieringsudstyr vil kunne inddrages under  

 ordningen, når den bliver relevant for private forbrugere.
Der er her tale om  

 udstyr til kopiering af både lyd, fotografier og levende billeder.
Kassettebånd m.v., som sælges med indspilninger, vil normalt ikke opfylde  

 kravet om, at de er egnede til privatkopiering.
På sådanne bånd findes en  

 særlig spærringsanordning, som hindrer overspilning, medmindre brugeren selv  

 foretager et indgreb på kassetten.
Såfremt vederlagspligten forsøges omgået  

 ved salg af kassetter, hvorpå f.eks. er indspillet ubeskyttet musik eller  

 lignende, vil det afgørende for vederlagspligten være, om denne spærring  

 findes.
Eventuelle andre omgåelser af tilsvarende art vil i øvrigt kunne imødegås  

 efter de almindelige grundsætninger om omgåelse.
Det afgørende bør her være,  

 om der knytter sig en kommerciel interesse til de pågældende indspilninger,  

 hvilket normalt vil fremgå af den måde, hvorpå de markedsføres og prissættes.
 Det er oplyst fra de organisationer, som forvalter vederlagsordningerne i  

 Finland, Frankrig og Tyskland, at omgåelser enten ikke er forekommet eller i  

 hvert fald kun i et uvæsentligt omfang.
Betalingspligten indtræder principielt ved fremstillingen eller importen,  

 idet det ellers ville være vanskeligt at føre en effektiv kontrol.
I praksis  

 må man imidlertid forvente, at der indgås aftaler mellem  

 fremstillerne/importørerne og den organisation, som omhandles i § 26 b, stk.  

 1, således at der først sker afregning, når båndene videresælges til  

 grossister eller detailhandlere.
Til § 26 a, stk. 2 Fastsættelsen af vederlagets størrelse følger samme regler, som er  

 fastsat i en række bestemmelser i loven om den såkaldte tvangslicens, dvs. at  

 parterne principielt skal indgå en nærmere aftale herom.
Lykkes det dem ikke  

 at opnå enighed herom, vil hver af parterne kunne indbringe spørgsmålet for  

 det såkaldte tvangslicensnævn, der er omhandlet i § 54. Nævnet har den  

 endelige administrative afgørelse.
Vederlaget skal udgøre en rimelig betaling for fremstillingen af  

 eksemplarer til privat brug.
Nævnet skal derfor påse, at den står i et  

 rimeligt forhold til de gængse vederlag, som betales for kommercielle  

 indspilninger.
Såfremt en båndtype kan anvendes til både lyd- og  

 videooptagelser, fastsættes vederlaget efter den højeste takst.
Som udgangspunkt bør vederlaget som i Finland sættes i forhold til  

 båndenes spilletid.
For at undgå, at vederlaget bliver uforholdsmæssigt højt  

 ved de særlig billige bånd, er der åbnet mulighed for en graduering i forhold  

 til salgsprisen.
Ved bånd af almindelig god kvalitet bør vederlaget dog  

 beregnes på grundlag af den vederlagssats, der fastsættes som den normale.
Så  

 vidt muligt bør det imidlertid sikres, at en lavere sats for de billigste  

 bånd fortsat bevarer en rimelig sammenhæng med båndenes spilletid.
Det vil  

 efter forslaget være op til parterne selv at træffe nærmere aftaler herom,  

 men i mangel af enighed vil det kunne indbringes for tvangslicensnævnet.
Til § 26 b Efter den foreslåede bestemmelse skal vederlaget kun kunne kræves af een  

 samlet organisation, som er repræsentativ for alle de berørte  

 rettighedshavere.
Herved undgås, at importører og fabrikanter får krav på  

 vederlag fra flere organisationer, der hver repræsenterer enkelte grupper af  

 rettighedshavere.
Organisationen skal tillige stå for fordelingen af  

 vederlagene, idet den dog vil kunne overlade den detaljerede fordeling til  

 ophavsmændenes, de udøvende kunstneres, fotografernes og producenternes egne  

 organisationer.
Godkendelsen bør betinges af, at der er udarbejdet retningslinjer for  

 udlodningen af både puljen til fordeling blandt de enkelte rettighedshavere  

 og puljen til supplerende vederlag.
Ministeren skal således godkende  

 fordelingen af vederlag mellem de forskellige grupper af berettigede,  

 herunder mellem de skabende og de udøvende kunstnere samt producenterne, samt  

 principperne for udlodningen af de supplerende vederlag.
Ministeriet bør  

 endvidere tilse, at der sker en fordeling af den førstnævnte pulje i en  

 rimelig overensstemmelse med den brug, som kan antages at finde sted af de  

 vederlagsbelagte bånd m.v.
 Da der er tale om opbygning af en forvaltning på et nyt område, vil  

 godkendelsen navnlig i en indledende periode kunne gives for kortere åremål,  

 således at ministeriet vil have mulighed for at tage eventuelle konkrete  

 spørgsmål op over for organisationen.
 Såfremt der skulle forekomme forhold, som nødvendiggør, at der skrides  

 ind, vil ændringer om nødvendigt kunne kræves som en forudsætning for, at  

 organisationen kan bevare den nødvendige godkendelse efter stk. 1.
Til § 26 c For at sikre en effektiv opkrævning af vederlaget foreslås det i § 26 c,  

 stk. 1, at fremstillere og importører af uindspillede bånd og halvfabrikata  

 af egen drift skal meddele oplysninger herom til den godkendte organisation.  

 Oplysningerne skal indeholde de for opkrævningen fornødne informationer,  

 herunder om båndtype og spilletid samt om produktionens eller  

 importpartiernes størrelse.
Af kontrolhensyn foreslås endvidere i stk. 2, at organisationen har ret  

 til at få de fornødne oplysninger fra toldvæsenet.
Herved forstås de  

 oplysninger, som er nødvendige for at kunne kontrollere, at fabrikanter og  

 importører meddeler de oplysninger, som det i medfør af stk. 1 påhviler dem  

 at meddele organisationen, eller som er nødvendige for, at organisationen kan  

 rejse krav mod betalingsforpligtede, som ikke selv fremkommer med de fornødne  

 oplysninger.
Toldvæsenets medvirken i forvaltningen skal alene bestå i meddelelsen af  

 de angivne oplysninger.
Herudover vil indkrævningen af vederlaget alene være  

 en opgave for organisationen, og forslaget vil derfor kun medføre en meget  

 beskeden administrativ belastning af toldvæsenet.
For god ordens skyld er der  

 dog givet mulighed for, at toldvæsenet kan tilbageholde uberigtigede  

 importpartier. Årsagen er, at man i Finland i en periode har haft problemer  

 med bånd, som blev importeret med angivelsen af en ubemidlet stråmand som  

 importør.
Problemet er i Finland løst med tilføjelse af en lignende  

 bestemmelse i lovgivningen.
Der er ikke fastsat udtrykkelige bestemmelser om, at bestyrelse og  

 medarbejdere i den godkendte organisation skal iagttage tavshed med hensyn  

 til de forretningshemmeligheder hos fabrikanter og importører, som de måtte  

 få kendskab til, f.eks. gennem toldvæsenet.
Det skyldes, at disse personer  

 allerede vil være undergivet en almindelig tavshedspligt i medfør af  

 straffelovens §§ 152 b og 152 c.
Til § 26 d Det vil ikke kunne undgås, at vederlaget kommer til at hvile på en del  

 forskellige bånd m.v., som nok er egnet til privatkopiering, men som faktisk  

 ikke anvendes til denne brug her i landet.
Der er derfor under nr. 1 givet  

 hjemmel for at tilbagebetale vederlaget for bånd, der eksporteres.
Det samme gælder f.eks. visse kassettebånd, som specielt er fremstillet  

 til edb-brug, og hvor prisen er væsentlig højere end de bånd, der normalt  

 anvendes til lydoptagelser.
Ved sådanne bånd kan vederlaget kræves  

 tilbagebetalt efter bestemmelsen i nr. 2, der tillige omfatter bånd, der  

 anvendes i professionelle sammenhænge, hvor kopieringen ikke sker efter  

 bestemmelsen om fremstiling af enkelte eksemplarer til privat brug i  

 ophavsretslovens § 11, herunder navnlig kommerciel kopiering af  

 indspilninger, som sker efter aftale med rettighedshaverne og med henblik på  

 markedsføring af kopierne.
Også vederlaget for de bånd, som erhverves af  

 undervisningsvæsenet med henblik på den kopiering af radio- og  

 fjernsynsudsendelser, som er omhandlet i ophavsretslovens § 17, vil kunne  

 refunderes efter bestemmelsen i nr. 2.
Under den kopiering, som ikke er omfattet af ophavsretslovens § 11, og  

 hvor der derfor principielt ikke skal betales vederlag, hører også den  

 egentlig ulovlige kopiering, f.eks. piratkopiering.
Kopiering uden  

 rettighedshavernes samtykke af denne art er strafbar efter ophavsretslovens  

 regler, jf. § 55. Vederlaget sigter ikke på at lovliggøre sådanne  

 retskrænkelser, idet rettighedshaverne i denne situation i medfør af  

 bestemmelserne i ophavsretslovens § 56 kan kræve godtgørelse og erstatning  

 efter de almindelige erstatningsregler.
Lyd- og videobånd udgør et vigtigt hjælpemiddel for syns- og  

 hørehandicappede, og selv om denne eksemplarfremstilling i vidt omgang vil  

 være omfattet af reglen i ophavsretslovens § 11, når den foretages af de  

 handicappede selv, ville det ikke være rimeligt, hvis disse i forvejen  

 udsatte grupper skulle belastes med en særlig betaling for dette  

 hjælpemiddel.
Der er derfor i nr. 3 givet de handicappede ret til at få  

 vederlaget refunderet.
Endelig er der i det foreslåede nr. 4 givet Kulturministeriet mulighed for  

 at undtage brugere fra vederlaget i særlige tilfælde.
Denne mulighed er  

 indsat, fordi det kan være vanskeligt at overskue alle de sammenhænge, lyd-  

 og videobånd m.v. anvendes i.
Der bør derfor administrativt kunne ske  

 fritagelse i tilfælde, hvor der sker en ikke ubetydelig anvendelse af sådanne  

 bånd m.v., der ikke er relevant i forhold til de kunstnergrupper m.fl., som  

 vederlaget skal tilgodese.
Til § 26 e Den foreslåede bestemmelse muliggør en generel fritagelse for  

 betalingsforpligtelse for hele partier af bånd m.v., som skal anvendes på de  

 i § 26 d angivne måder.
Herved vil man kunne forenkle administrationen, idet  

 der ikke i alle tilfælde vil skulle ske indbetaling og efterfølgende refusion  

 af vederlaget.
Til nr. 2 Tilføjelsen medfører, at de udøvende kunstnere, dvs. musikere, sangere,  

 skuespillere m.fl., bliver berettiget til andel i vederlaget på linje med  

 ophavsmændene.
Til nr. 3 Tilføjelsen medfører, at producenter af lydoptagelser bliver berettiget  

 til andel i vederlaget.
Til nr. 4 Tilføjelsen indebærer, at der etableres hjemmel for tvangslicensnævnet til  

 at fastsætte størrelsen af vederlaget.
Nævnets kompetence omfatter alene  

 vederlagets størrelse.
Andre spørgsmål, herunder hvilke bånd m.v. der  

 omfattes af betalingspligten, henhører under Kulturministeriet og, for så  

 vidt der skulle opstå tvivl om forståelsen af de af ministeriet fastsatte  

 regler, under de almindelkige domstole.
Til nr. 5 Det foreslåede nye nummer indebærer, at der vil kunne idømmes bødestraf  

 for forsætlig eller groft uagtsom undladelse af at meddele de i § 26 c, stk.  

 1, angivne oplysninger.
Til § 2 Ved benyttelse af videobånd sker der en brug af fotografiske billeder,  

 som er beskyttet efter loven om retten til fotografiske billeder.  

 Fotograferne bør have en tilsvarende ret til vederlag som de skabende og  

 udøvende kunstnere, der er beskyttet efter ophavsretsloven, og der kan derfor  

 henvises til bemærkningerne til § 1.
Efter 2. behandling den 5. maj 1992 § 1 I lov om ophavsretten til litterære og kunstneriske værker, jf.  

 lovbekendtgørelse nr. 453 af 23. juni 1989, foretages følgende ændringer:
 1. Efter § 26 indsættes som nyt kapitel:
»Kapitel 2 a Vederlag for eksemplarfremstilling til privat brug § 26 a.
Den, der erhvervsmæssigt fremstiller eller indfører lyd-  

 eller videobånd eller andre indretninger, hvorpå lyd eller billeder kan  

 optages, skal betale vederlag til ophavsmændene til de i stk. 2 nævnte  

 værker.
 Stk. 2. Vederlaget skal betales for bånd m.v., der er egnet til  

 fremstilling af eksemplarer til privat brug, og kun for værker, som er  

 udsendt i radio eller fjernsyn, eller som er udgivet på fonogram, film,  

 videogram eller lignende.
Stk. 3. Administrationen og kontrollen, herunder opkrævningen,  

 udøves af en fællesorganisation, som repræsenterer en væsentlig del af danske  

 ophavsmænd, udøvende kunstnere og andre rettighedshavere, herunder  

 fremstillere af grammofonplader m.v. og fotografer, og som af  

 kulturministeren er godkendt hertil.
Ministeren kan forlange at få meddelt  

 alle oplysninger om opkrævningen, forvaltningen og fordelingen af vederlaget.
Stk. 4. Organisationen fastsætter retningslinjer for udbetalingen  

 af vederlaget til de berettigede, så fordelingen i videst muligt omfang sker  

 i overensstemmelse med den kopiering, som finder sted.
En tredjedel af det  

 årlige beløb til udbetaling skal dog anvendes til støtte af formål, der er  

 fælles for ophavsmændene m.fl. inden for de grupper, som repræsenteres af  

 organisationen, jf. stk. 3.
§ 26 b.
Vederlaget udgør for 1993 pr. minut spilletid for lydbånd  

 0,045 kr. og for videobånd 0,0625 kr.
Vederlaget reguleres årligt med  

 satsreguleringsprocenten, jf. lov om en satsreguleringsprocent.
§ 26 c.
Virksomheder, der erhvervsmæssigt fremstiller eller  

 indfører lyd- eller videobånd, skal anmeldes hos fællesorganisationen.
 Stk. 2. Organisationen udsteder et bevis for anmeldelsen.
 Stk. 3. Anmeldte virksomheder er berettiget til, uden at  

 vederlaget er berigtiget, at indføre eller fra anden anmeldt virksomhed at  

 modtage lyd- eller videobånd, der er vederlagspligtige efter § 26 a.
§ 26 d.
Vederlagsperioden er måneden.
 Stk. 2. Anmeldte virksomheder skal opgøre det vederlagspligtige  

 antal lyd- og videobånd, der i perioden er udleveret fra virksomheden, samt  

 disses spilletid.
 Stk. 3. Anmeldte virksomheder, der udtager lyd- eller videobånd  

 til brug i virksomheden, skal medregne forbruget til udleveringen efter stk.  

 2.
 Stk. 4. Opgørelsen specificeres efter retningslinjer, som  

 fastsættes af kulturministeren efter forhandling med fællesorganisationen.
§ 26 e.
I det vederlagspligtige antal opgjort efter § 26 d, stk.  

 2, fradrages:
 1) Antallet af lyd- og videobånd, der er udleveret til en anden anmeldt  

 virksomhed efter § 26 c, stk. 3.
 2) Antallet af lyd- og videobånd, der er udført.
 3) Antallet af lyd- og videobånd, der vil blive anvendt til  

 eksemplarfremstilling, som ikke omfattes af bestemmelsen i § 11.
 4) Antallet af lyd- og videobånd, der vil blive anvendt til fremstilling  

 af optagelser til brug for syns- og hørehandicappede.
 5) Antallet af lyd- eller videobånd, der vil blive anvendt til særlige  

 formål, som af kulturministeren er undtaget fra vederlaget.
 Stk. 2. Kulturministeren kan efter forhandling med  

 fællesorganisationen fastsætte retningslinjer for kontrol med fradrag efter  

 stk. 1.
§ 26 f.
Ved erhvervsmæssig udførsel af vederlagsberigtigede lyd-  

 eller videobånd, anvendelse af vederlagsberigtigede lyd- eller videobånd til  

 eksemplarfremstilling, som ikke omfattes af bestemmelsen i § 11, til  

 fremstilling af optagelser, som anvendes af syns- eller hørehandicappede  

 eller til særlige formål, som af kulturministeren er undtaget fra vederlaget,  

 tilbagebetales vederlaget.
 Stk. 2. Kulturministeren fastsætter efter forhandling med  

 fællesorganisationen de nærmere retningslinjer for vederlagsgodtgørelse efter  

 stk. 1.
§ 26 g.
Anmeldte virksomheder skal føre regnskab over  

 fremstilling, indførsel og udlevering m.v. af vederlagspligtige lyd- og  

 videobånd.
 Stk. 2. Kulturministeren fastsætter efter forhandling med  

 fællesorganisationen de nærmere retningslinjer for de anmeldte virksomheders  

 regnskabsførelse, herunder udstedelse af fakturaer m.v.
 Stk. 3. Anmeldte virksomheder skal opbevare regnskabsmateriale i 5  

 år efter regnskabsårets udløb.
§ 26 h.
Anmeldte virksomheder skal efter udløbet af hver  

 vederlagsperiode og senest ved udgangen af den følgende måned til  

 fællesorganisationen angive mængden af udleverede lyd- og videokassettebånd  

 og disses spilletid, jf. §§ 26 d og 26 e.
Virksomheden skal senest samtidig  

 med angivelsen indbetale vederlaget til organisationen.
Angivelsen skal  

 underskrives af virksomhedens ledelse.« 2. I § 45, stk. 3, indsættes efter » § 24 a«:  

 », §§ 26 a-26 h,».
 3. I § 46, stk. 2, ændres »samt § 24 a,» til:  

 »§ 24 a samt §§ 26 a-26 h,».
 4. I § 55 a indsættes efter nr. 2 som nyt nummer:
»3) undlader at lade sig anmelde eller undlader at meddele  

 oplysninger til fællesorganisationen efter §§ 26 c, stk. 1, og 26 h, 1. pkt.  

 Det samme gælder den, som undlader at føre eller opbevare regnskaber i  

 henhold til § 26 g.« Nr. 3 og 4 bliver herefter nr. 4 og 5.
 5. I § 55 c ændres »og § 22 a, stk. 4, 3. pkt.,»  

 til: », § 22 a, stk. 4, 3. pkt., § 26 d, stk. 4, § 26 e, stk. 2, § 26 f,  

 stk. 2, og § 26 g, stk. 2,».
 6. I § 59, stk. 1, 3. pkt., ændres »efter § 46, stk.  

 2, jf. § 17, stk. 2« til: »efter § 46, stk. 2, jf. § 17, stk. 2, og  

 §§ 26 a-26 h«.
§ 2 I lov om retten til fotografiske billeder, jf. lovbekendtgørelse nr. 454  

 af 23. juni 1989, foretages følgende ændring:
 Efter § 14 indsættes som ny paragraf:
»§ 14 a.
Den, der erhvervsmæssigt fremstiller eller indfører  

 videobånd eller andre indretninger, hvorpå billeder kan optages, skal betale  

 vederlag til fotograferne af de nævnte billeder.
Vederlaget skal betales for  

 bånd m.v., der er egnet til fremstilling af eksemplarer til privat brug, og  

 kun for fotografier, som er udsendt i fjernsyn, eller som er udgivet på film,  

 videogram eller lignende.
Stk. 2. Bestemmelserne i §§ 26 a-26 h og § 55 a, nr. 3, i lov om  

 ophavsretten til litterære og kunstneriske værker finder tilsvarende  

 anvendelse.« § 3 Stk. 1. Loven træder i kraft den 1. januar 1993.
 Stk. 2. Forslag til revision af loven fremsættes for Folketinget i  

 folketingsåret 1995-96.
 Stk. 3. Loven gælder ikke for Færøerne og Grønland, men kan ved  

 kgl. anordning sættes helt eller delvis i kraft for Færøerne og Grønland med  

 de afvigelser, som de særlige færøske eller grønlandske forhold tilsiger.
