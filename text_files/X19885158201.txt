B, der var ansat som byggesagkyndig i kreditforening K modtog for sit  

 hverv et årligt grundbeløb samt honorar og kørselsgodtgørelse, ligesom han  

 var berettiget til ferie og feriepenge samt sygedagpenge i henhold till  

 lovgivningen herom.
For ansættelsesforholdet gjaldt i øvrigt funktionærlovens  

 bestemmelser.
B udøvede sit erhverv fra kreditforeningens lejemål, men  

 ansatte selv sine funktionærer.
B blev ikke anset for at drive selvstændig  

 virksomhed.
 Ligningsrådet blev anmodet om forhåndsbesked om følgende:
 Kan byggesagkyndig B anvende reglerne i virksomhedsskatteloven på indkomst  

 hidrørende fra hans virksomhed som byggesagkyndig for kreditforening K.
 Omstændighederne var:
B's arbejde som byggesagkyndig i K skete efter en kontrakt, hvorefter han  

 skulle følge de instrukser og retningslinier, som blev givet af K.
B havde  

 ret til at drive egen virksomhed og/eller have anden ansættelse, og/eller  

 varetage andet hverv, når dette kunne ske samtidig med, at hvervet som  

 byggesagkyndig blev udført på tilfredsstillende måde.
Der måtte ikke udføres  

 hverv for et andet realkreditinstitut.
B modtog for sit hverv som byggesagkyndig et årligt grundbeløb samt  

 honorar og kørselsgodtgørelse, og han var berettiget til ferie og feriepenge  

 samt sygedagpenge i henhold til lovgivningen herom.
For ansættelsesforholdet  

 gjaldt i øvrigt funktionærlovens bestemmelser.
B formidlede ca. 2000 låneansøgninger i såvel privat som erhvervsmæssigt  

 byggeri med henblik på opnåelse af lån i K.
Pr. 1. juli 1987 flyttede B fra  

 eget kontor til K's lejemål, hvorved udgifter ti1 egen husleje og varme m.v.  

 bortfaldt.
Han ansatte selv sine funktionærer.
B's udgifter til løn til 1 heltidsansat og 1 deltidsansat skønnes at blive  

 228.000 kr. i 1987. K refunderer B en del af denne udgift.
Denne refusion er  

 ikke endeligt fastsat.
Herudover påregnes reklame og administrationsudgifter på 80.000 kr. og  

 udgifter til kontorfælleskab med 14.000 kr Ligningsrådet svarede, at B ikke drev selvstændig virksomhed i relation  

 til personskattelovens § 3, stk. 2, og virksomhedsskattelovens § 1. Rådet  

 lagde afgørende vægt på ansættelsesforholdets karakter.
 LV 1987, L.1.1.1.
