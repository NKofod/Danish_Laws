Patent på en urtepotte, især til  

 drivning af planter under anvendelse af automatisk vanding, meddelt på  

 baggrund af subsidiære patentkrav År 1997, den 4. februar afsagde  

 Patentankenævnet (Grønning-Nielsen, Hans Chr.
Thomsen, Herborg, A.  

 Holm, Terndrup Pedersen) Følgende KENDELSE i sagen j.nr.
P 18/94:	Klage fra OS Plastic A/S, Farum, v/Patentbureau Budde, Schou & Co.
A/S over Patentdirektoratets afgørelse af 30. juni 1994 om ugyldiggørelse af patent nr. 159947 efter anmodning om administrativ om prøvning fra Billund Plast A/S, Billund, v/Larsen & Birkeholm A/S Skandinavisk Patentbureau.
 Den 7. januar 1991 fremlagdes under nr. 159947B en den 22.  

 januar 1986 indleveret ansøgning om patent på en urtepotte,  

 især til drivning af planter under anvendelse af automatisk  

 vanding.
 De fremlagte krav lød således:
 "1.	Urtepotte, især til drivning af planter under  

 anvendelse af automatisk vanding, idet der ved pottesidevæggens  

 nederste del findes mindst én sideværts udefter vendende, til  

 samvirke med et bundvandingsanlæg bestemt adgangsåbning for  

 væske, kendetegnet ved, at potten dels har en i det  

 væsentlige vandret bundvæg (14) med mindst én deri anbragt  

 passageåbning (28) for tilførsel af vand via bundvæggen  

 til pottens indre, dels mindst én topvæg (24), der  

 strækker sig indefter fra pottens sidevæg i en  

 højdeafstand fra bundvæggen (14) og i det væsentlige  

 parallel med denne, hvilken topvæg ved hjælp af  

 opretstående vægge (23, 23a, 22b, 22c) er forbundet med  

 bundvæggen (14) til dannelse af mindst én nedefter åben  

 kanal (18, 18a, 18b, 18c), at nævnte sideværts vendende  

 adgangsåbning (20) for væske fører ind til denne kanal, og  

 at der i kanalens topvæg (24) er anbragt mindst én  

 passageåbning (26) for tilførsel af væske fra kanalen til  

 pottens indre.
 2.	Urtepotte ifølge krav 1, ved hvilken der ved  

 pottesidevæggens nederste del findes et flertal sideværts  

 vendende adgangsåbninger (20), kendetegnet ved, at disse  

 adgangsåbninger fører ind til hver sin kanal (18, 18c), der fra  

 pottesiden strækker sig et stykke tværs ind mod pottens indre, og  

 ved enden er afspærret ved en af en opretstående væg dannet  

 endevæg (22, 22c), som er forbundet med pottens bundvæg (14).
 3.	Urtepotte ifølge krav 1, kendetegnet  

 ved, at kanalen eller kanalerne (18a) strækker sig på tværs  

 af pottebunden med en adgangsåbning (20) i hver sin ende.
 4.	Urtepotte ifølge krav 1, kendetegnet  

 ved, at kanalen er en ringformet kanal (18b) eller et ringformet kanalafsnit,  

 der strækker sig langs periferien af pottens nederste del og har  

 udvendige og indvendige begrænsningsvægge (16b og 22b), idet de  

 udvendige begrænsningsvægge (16b) er dannet af et antal med  

 indbyrdes afstand anbragte støtteribber, der er placeret langs pottens  

 nederste rand og begrænser de sideværts vendende  

 adgangsåbninger, medens den inderste begrænsningsvæg (22b)  

 er forbundet med pottens bundvæg (14).
5.	Urtepotte ifølge krav 2, kendetegnet  

 ved, at kanalens eller kanalernes (18c) sidebegrænsningsvægge  

 (16c) udgør støtteribber, der med indbyrdes afstand er placeret  

 langs pottebundens rand og strækker sig på tværs af  

 denne." Patent blev meddelt ved skrivelse af 3. juni 1991.
 Den 13. juli 1993 begærede Billund Plast A/S  

 v/Larsen & Birkeholm A/S, Skandinavisk Patentbureau, administrativ  

 omprøvning af patentet under henvisning til bestemmelsen i  

 Patentlovens ? 53 b.
 Begæringen støttedes på de i ? 52, stk. 1 nævnte grunde og  

 især, at patentet er meddelt, uanset at bestemmelsen i ? 2 ikke er opfyldt.
 Patenthaver afgav den 14. januar 1994 følgende  

 replik på begæringen om administrativ omprøvning af patent  

 nr. 159.947:
 "Begæringen af 13. juli 1993 er indgivet med  

 henvisning til (citat): "især (understreget af os), at patentet  

 er meddelt, uanset at bestemmelsen i par. 2 ikke er opfyldt". Ifølge  

 patentlovens par. 53 c kan en begæring om omprøvning fra andre  

 end patenthaveren (citat): "alene støttes på de  

 ugyldighedsgrunde, der er nævnt i par. 52, stk. 1," og dermed  

 patentlovens par. 1 og 2.
 På denne baggrund konkluderes i begæringen, at  

 "opfindelsen ifølge det danske patent (er) fuldstændig kendt  

 før ansøgningens indleveringsdag, hvorfor patentet ikke  

 opfylder betingelserne for patentering i henhold til lovens par. 2".
Som begrundelse herfor henvises der 1)	til et afslag, som det svenske Patentverk har  

 udstedt i den sideløbende svenske patentansøgning nr.  

 8600294-6, og 2)	til ordlyden af de patentkrav, med hvilke EPO  

 (European Patent Office) har udstedt EP-patent nr. 0 181 328.
 Hertil skal vi anføre følgende:
ad 1)	Ifølge den vedlagte kopi af den svenske  

 Patentbesvärsrätt's dom af 12. juli 1993 er det givne afslag blevet  

 ophævet.
Dommen er baseret på de i kopi vedlagte patentkrav.
Som  

 bekendt svarer patenteringsbetingelserne i den svenske patentlov til  

 betingelserne i den danske patentlov, par. 1 og 2.
ad 2)	Under behandlingen af den tilsvarende  

 europæiske patentansøgning nr. 84901985.6 er der ved indsigelse  

 af 29.3.1990 blevet indført den som bilag F fremsendte prisliste,  

 dokument D 2. Prislisten viser øverst på fotokopiens fjerde og  

 femte side "Ecktöpfe", som forneden har huller i to niveauer.
Den  

 opfindelse, som er genstand for dansk patent nr. 159.947, fremgår  

 imidlertid ikke af dette modhold.
De i prislisten (dokument D 2) viste "Ecktöpfe"  

 (=hjørnepotter) har et kvadratisk tværsnit, som udvider sig  

 konisk i retning mod mundingen.
På deres underside har potterne  

 ståfødder, en ståfod yderst i hvert af pottens  

 hjørner.
Hver ståfod har en bundflade med et deri anbragt  

 bundhul.
Imellem fødderne er pottebunden aftrappet opefter og udstyret  

 med yderligere huller.
Tilsammen udgør bundfladerne pottens nederste  

 bunddel.
 Ovennævnte "Ecktöpfe" anvendes til dyrkning af  

 små planteskoleplanter og opstilles tæt ved siden af hinanden,  

 ofte under "naturlige" betingelser udendørs på jorden eller i  

 sand-  bede, med eller uden underlag af plastfolier.
Potter ifølge patent nr. 159.947 anvendes derimod  

 til kunstig opdyrkning af planter, især blomsterplanter i drivhuse.
I  

 dette øjemed anvendes kunstig vanding, der styres kontrolleret  

 alt efter planternes art.
Som kunstig vanding anvendes måttevanding  

 eller ebbe-flod-vanding.
Begge vandingsmetoder er kommenteret i indledningen  

 til dansk patentskrift nr. 159.947. "Ecktöpfe" er ikke velegnet til  

 kunstig vanding efter måtte-princippet, idet ståfødderne  

 på grund af de enkelte fødders lille bundflade udøver for  

 stort et tryk på en vandingsmåtte og lukker derved måttens  

 porer.
Potten ifølge patent nr. 159.947 er derimod universalanvendelig  

 for begge vandingsmetoder, som forklaret på patentskriftets side  

 2, sidste afsnit, til side 3, første afsnit.
Understøtninger "(16-16c)", som der i  

 begæringen henvises til - og som den begærende part for nylig har  

 gjort til genstand for indsigelse imod EP-patent nr. 0 181 328 B1 - er kendt  

 som sådanne fra Dansk Standard DS 717. I afvigelse fra normal dansk  

 praksis er EP-patentkravene formuleret til at dække hver sin  

 udførelsesform for den patenterede potte, idet  

 understøtningerne henholdsvis er udformet som separate organer (fig.  

 1-5) eller udgør dele af andre organer (fig 6-11). I de danske  

 patentkrav er kun den sidstnævnte variant fremhævet (krav 5).  

 Understøtningerne tjener til at forebygge mugdannelse mellem en pottes  

 bund og et underlag for potten.
Deres anvendelse i forbindelse med  

 opfindelsen muliggøres af den ved opfindelsen opnåede bevarelse  

 af en stor bundflade af potten, jf. patentskriftets side 3, første  

 afsnit.
De føjer ikke noget specifikt nyt til den patenterede pottes  

universalanvendelighed.
 Bundfladen af en "Ecktöpf"-ståfod har derimod  

 kun et lille areal, hvoraf desuden en væsentlig del er optaget af et  

 bundhul.
For universalanvendeligheden er det endvidere  

 væsentligt, at de ifølge krav 1 i patent nr. 159.947 i det  

 højere niveau placerede huller 24 er anbragt i kanaler, der er  

 nøje afgrænset i forhold til den øvrige del af  

 pottebunden.
Dette særpræg udgør grundlaget for de  

 forskellige af patentet omfattede udførelsesformer.
Et tilsvarende  

 incitament fremgår ikke af de i prislisten viste "Ecktöpfe".  

 Tværtimod udmunder ved disse samtlige de i det højere bundniveau  

 placerede huller i et af den opefter aftrappede bunddel begrænset  

 centralt beliggende fællesrum.
 Også kanalernes betydning for vanding og ventilation  

 er kommenteret i patentskriftet, jf. nederst på side 2 til  

 øverst på side 3.
Endvidere er det fremhævet i patentskriftet, at  

 potter udformet ifølge patent nr. 159.947 bevarer et tiltalende  

 udseende, jf. andet afsnit på patentskriftets side 4. Dette  

 gælder også for potternes samlede fremtoning.
Medens  

 "Ecktöpfe" af de ovennævnte grunde har kvadratisk tværsnit,  

 er de i patentskrift nr. 159.947 beskrevne potter udformet som  

 omdrejningslegemer og dermed konturharmonisk med planternes naturlige  

 form.
 Vi vedlægger et forslag til nyt patentkrav 1, idet  

 der i første linie efter urtepotte er tilføjet "i form af et  

 omdrejningslegeme," og i krav 1's slutning er tilføjet "hvorved  

 potten er anvendelig til valgvis vanding ved undervandingsmetoden eller  

 ebbe-flod-metoden". Heri er de anførte forhold tilgodeset.
Genstanden for den ved dansk patent nr. 159.947 beskyttede  

 opfindelse er dermed tydeligt defineret og kommenteret i patentkravene og den  

 tilhørende beskrivelse med tegning.
Der er i begæringen ikke  

 anført noget, som kan begrunde, at betingelserne for den skete  

 patentering, i henhold til patentlovens par. 2 ikke længere skulle  

 være til stede.
At andre sagsbehandlere i andre patentmyndigheder  

 på samme grundlag har ønsket fra dansk praksis afvigende  

 formuleringer af patentkravene vedkommer ikke det udstedte danske patents  

 holdbarhed." Patentdirektoratet erklærede ved skrivelse af 30.  

 juni 1994 patentet ugyldigt med følgende begrundelse:
"....2. Preisliste "Testadur", Müller fra April 1982,  

 dokument D2 (=bilag F), viser øverst på fotokopiens fjerde og  

 femte side urtepotter, som betegnes "Ecktöpfe", som har huller Bi to  

 niveauer.
Ved gennemgang af krav 1 og krav 3 i dansk patent nr. 159947, mener  

 vi, at hele indholdet af disse to krav er kendt fra ovennævnte  

 "Ecktöpfe".
3. De anfører, at "Ecktöpfe" anvendes til  

 dyrkning af små planteskoleplanter ofte under "naturlige" betingelser  

 udendørs på jorden.
Vi er ikke enige i denne antagelse, og det  

 fremgår heller ikke af dokument D2, hvor "Ecktöpfe" leveres i  

 størrelser op til 18 cm x 18 cm og priserne angives for antal op til  

 50.000 stk.
Vi mener, at dokument D2 er en så omfattende prisliste, at  

 den hensigtsmæssigt kan udsendes til gartnerier, som gør brug af  

 automatisk vanding, f.eks. efter undervandingsmetoden eller efter  

 flod-ebbe-metoden.
4. Det er herefter gartnerens valg, hvilken potte han vil  

 vælge til sin vandingsmetode.
Ved vanding efter flod-ebbe-princippet er  

 både "Ecktöpfe" og urtepotten ifølge dansk patentskrift nr.  

 159947 velegnede, da begge potter har passageåbninger i en i det  

 væsentlige vandret bundvæg og i en i det væsentlige vandret  

 topvæg i en højdeafstand fra bundvæggen.
5. Ved vanding efter måtteprincippet, må vi  

 give Dem medhold i, at bundfladen ikke må være så lille, at  

 den udøver for stort et tryk på en vandingsmåtte, hvorved  

 måttens porer lukkes.
Dette vil afhænge af styrken af  

 måttens porer og af forholdet mellem arealet af pottens bundvæg  

 og topvæg.
Beskrivelse og krav i DK-patentskrift nr. 159947 indeholder  

 dog ingen angivelser af arealer for pottens bundvæg og topvæg  

 eller forholdet imellem disse, og det fremgår ikke af skriftet, at  

 bundvæggen bør have særlig stor udstrækning.
Vi  

 mener endvidere at bundvæggen i "Ecktöpfe" har så stort et  

 areal, at det ikke med rette kan betegnes som "ståfødder", og at  

 bundarealet udgør en betragtelig del af det totale bundareal.
 6. Om "Ecktöpfe" med sit kvadratiske tværsnit  

 har et tiltalende udseende må være en personlig vurdering, og det  

 fremgår ikke af DK-patentskrift nr. 159947, at Deres urtepotte skal  

 have form som et omdrejningslegeme.
7. De har foreslået et nyt krav 1, hvor der i  

 kravets indledning er tilføjet i form af et omdrejningslegeme.  

 Denne tilføjelse tjener ikke til at angive den nærmest kendte  

 teknik, nemlig "Ecktöpfe", i forhold til hvilken opfindelsen  

 udgør noget nyt.
Tilføjelsen får kravet til at adskille  

 sig fra den kendte teknik, men der opnås ikke en særlig teknisk  

 virkning ved denne forskel.
8. Deres nye krav 1 er endvidere i den kendetegnende del  

 forsynet med en anvisning på, hvorledes potten kan anvendes.
Denne  

 anvendelse ændrer ikke det forhold, at alle de foranstaltninger, som er  

 anført i krav 1 og 3 er kendt fra "Ecktöpfe".
9. Krav 2, 4 og 5 omhandler udførelsesformer for  

 den i krav 1 angivne potte.
Disse udførelsesformer angiver intet  

 selvstændigt patenterbart, når der henses til den kendte teknik  

 fra dokument D2.
10. Vi har derfor besluttet at erklære Deres  

 DK-patent nr. 1599487 ugyldigt i henhold til PL ? 53d, stk. 2 og Bkg. ? 66 stk. 2." Denne afgørelse har klageren ved skrivelse af 29.  

 august 1994 indbragt for Patentankenævnet og principalt  

 påstået Direktoratets afgørelse ophævet og patentet  

 opretholdt med følgende patentkrav:
"1. Urtepotte i form af et omdrejningslegeme,  

 især til drivning af planter under anvendelse af automatisk vanding,  

 idet der ved pottesidevæggens nederste del findes mindst én  

 sideværts udefter vendende, til samvirke med et bundvandingsanlæg  

 bestemt adgangsåbning for væske, kendetegnet ved, at potten dels  

 har en i det væsentlige vandret bundvæg (14) med mindst én  

 deri anbragt pas-sageåbning (28) for tilførsel af vand via  

 bundvæggen til pottens indre, dels mindst én topvæg (24),  

 der strækker sig indefter fra pottens sidevæg  en  

 højdeafstand fra bundvæggen (14) og i det væsentlige  

 parallel med denne, hvilken topvæg ved hjælp af  

 opretstående vægge (23, 23a, 22b, 22c) er forbundet med  

 bundvæggen (14) til dannelse af mindst én nedefter åben  

 kanal (18, 18a, 18b, 18c), at nævnte sideværts vendende  

 adgangsåbning (20) for væske fører ind til denne kanal, og  

 at der i kanalens topvæg (24) er anbragt mindst én  

 passageåbning (26) for tilførsel af væske fra kanalen til  

 pottens indre, hvorved potten er anvendelig til valgvis vanding ved  

 undervandingsmetoden eller ebbe-flod-metoden." Subsidiært påstår klageren patentet  

 opretholdt med følgende patentkrav:
 "1.	Urtepotte med en skål (10), en med  

 første åbninger (28) udstyret plan bund (14), i  

 tværretningen i skålen forløbende kanaler (18), der er  

 udstyret med pasagehuller, idet passagehullerne (20) udgør de eneste  

 åbninger i skålen (10), kanalerne (18) er åbne nedefter og  

 hver har kun én opefter forsat i forhold til bunden beliggende  

 øvre væg (24), der er udstyret med yderligere åbninger  

 (26), kanalerne (18) ender ved kanalernes øverste væg (24) med  

 bunden (14) forbindende endevægge (22), og ved bundens (14) underside  

 langs bundens rand findes således udformede støttefødder  

 (16) (fig. 1-3), at potten (10) er anvendelig til valgvis vanding ved  

 undervandingsmetoden eller ebbe-flod-metoden.
 2.	Urtepotte med en skål (10), en med  

 første åbninger (28) udstyret plan bund (14), i  

 tværretningen i skålen forløbende kanaler (18a), der er  

 udstyret med passagehuller, idet passagehullerne (20) udgør de eneste  

 åbninger i skålen (10) og kanalerne (18) er åbne nedefter  

 og hver har kun én op-   efter forsat i forhold til bunden beliggende  

 øvre væg (24), der er udstyret med yderligere åbninger  

 (26), kanalerne (18a) er gennemgående og skærer hinanden, og ved  

 bundens (14) underside langs bundes rand findes således udformede  

 støttefødder (16a) (fig. 4 og 5), at potten (10) er anvendelig  

 til valgvis vanding ved undervandingsmetoden eller ebbe-flod-metoden.
 3.	Urtepotte med en skål (10), en med  

 første åbninger (28) udstyret plan bund (14), en med andre  

 åbninger (26) udstyret kanal (18b), der er åben nedefter og kun  

 har én opefter forsat i forhold til bunden beliggende øvre  

 væg (24), hvorhos kanalen (18b) har ringform og udefter er  

 begrænset ved ringformede vægafsnit, der danner fra kanalens  

 (18b) øvre væg udgående støttefødder (16b)  

 og lader frie passagehuller (20) stå åbne imellem sig, samt  

 indefter er begrænset ved hjælp af en ringformet væg (22b),  

 der forbinder bunden (14) med kanalens (18b) øverste væg (24),  

 og hvor der ved bundens (14) underside langs bundens rand findes yderligere  

 støttefødder (16b') (fig. 6-8), idet  

 støttefødderne (16b og 16b') er således udformet, at  

 potten (10) er anvendelig til valgvis vanding ved undervandingsmetoden eller  

 ebbe-flod-metoden.
4.	Urtepotte med en skål (10), en med  

 første åbninger (28) udstyret plan, central bund (14), med  

 passagehuller (20) udstyrede kanaler (18), der er åbne nedefter og hver  

 har kun én opefter forsat i forhold til bunden beliggende øvre  

 væg (24), idet den øvre væg er en ringvæg, kanalerne  

 (18c) ender ved en kanalernes (18c) øverste væg (24) med den  

 centrale bund (14) forbindende ringformet endevæg (22c), og ved  

 ringvæggens underside og den centrale bund (14) findes langs dennes  

 rand fordelte sidevægge (16c) af kanalerne (18c), samt yderligere  

 vægge (16c') anbragt mellem sidevæggene (16c), der strækker  

 sig indefter og danner fødder (16c, 16c'), der er således  

 udformet, at potten (10) er anvendelig til valgvis vanding ved  

 undervandingsmetoden eller ebbe-flod-metoden (fig. 9-11)." Klageren har i ankebegrundelsen anført  

 følgende:
 "....Patentdirektoratet har i sin ovennævnte  

 afgørelse besluttet at omstøde patentet, idet man vurderer, at  

 de som "Ecktopf" betegnede, vist på prislisten TESTADUR fra firma  

 Müller af april 1982, indleveret med opponentens indlæg af 14.  

 juli 1993, potter er foregribende for opfindelsen.
 Vi er ikke enige med Patentdirektoratet i denne  

 vurdering.
Patentdirektoratet synes at overse, at den patenterede  

 urtepotte udmærker sig ved at kunne anvendes både til  

 under-(måtte-) vanding, og til ebbe-flod-vanding.
Derimod vil  

 den omtalte Ecktopf i praksis ikke kunne anvendes til ebbe-flod-vanding.
 I den forbindelse skal vi allerede nu henvise til vedlagte  

 erklæring (bilag 1) fra hortonom Jørgen Mosegaard, og i  

 øvrigt i det følgende nærmere gøre rede for  

 anvendeligheden af de to typer potter.
Urtepotten ifølge patentet er bestemt til  

 anvendelse i storgartnerier, hvor der gøres brug af automatisk vanding  

 til drivning i væksthuse af planter i stordrift.
Dette kræver, at  

 vandingseffekten skal kunne styres så optimalt som muligt for med  

 sikkerhed at kunne fremdrive planterne i store serier på samme tid og  

 med ensartet størrelse.
Til automatisk vanding er det kendt at anvende to  

 vandingsmetoder.
Disse er indbyrdes forskellige ved, at den ene  

 (undervanding) er permanent virkende, medens den anden virker intermitterende  

 (ebbe-flod-vanding).
Til undervanding er der brug for urtepotter med en med  

 passagehuller for væske udstyret nederste bund, med hvilken potterne  

 placeres på en vandledende måtte, som holdes fugtigt.
Fugtigheden  

 søger da nedefra op i potten.
Ved ebbe-flod-vanding står potterne på den  

 faste bund af flade kar, som i i forvejen fastlagte perioder fyldes med, og  

 atter tømmes for vand, afmålt i bestemte perioder til  

 henholdsvis fugtning, og udluftning/tørring af potteindholdet.  

 Potterne må derfor forneden ligeledes have passagehuller for  

 væske, hvis beliggenhed svarer til niveauet for væskestanden.
Vi  

 kan derfor umiddelbart forstå, at Patentdirektoratet har hæftet  

 sig ved, at der i omprøvningsbegæringen henvises til urtepotter  

 betegnet "Ecktöpfe", som forneden udviser passagehuller i hvert deres af  

 to niveauer.
Dog må vi anholde, at Direktoratet i flæng henviser  

 til i alt tre typer "Ecktöpfe". Den næstøverst på  

 fjerde side viste  "Ecktöpfe, tiefgezogen" er nemlig ikke en  

 urtepotte med en bund, "som har huller i to niveauer" (afgørelsens  

 pkt. 2). Bunden har kun huller beliggende i ét niveau.
DK-patent nr. 159.947 angår urtepotter, der er  

 universalt anvendelige ved begge de nævnte vandingsmetoder.
I  

 begrundelsen for sin afgørelse har Direktoratet imidlertid i alt  

 væsentligt alene fokuseret på kriteriet "huller i to niveauer" og  

 ikke taget hensyn til yderligere kriterier, der er væsentlige for den  

 universelle praktiske anvendelighed af urtepotten ifølge patentet.
Vi  

 kan hverken tilslutte os Direktoratets kommentarer til to-niveau-princippet,  

 eller til direktoratets manglende hensyntagen til konstruktionskriterier, som  

 udover to-niveau-princippet ligeledes er væsentlige for den patenterede  

 pottes samlede konstruktive udformning.
At insinuere, at allerede en anvendelse af  

 to-niveau-princippet i sig selv skulle medføre, at med to  

 bundhul-niveauer udstyrede urtepotter derved bliver velegnet til anvendelse i  

 ebbe-flod-kulturer, er dog en konklusion, der er uden hold i modholdet.
Den  

 på vedlagte foto (bilag 5) viste Ecktopf, der er i vor besiddelse, har  

 en højtliggende central, med passagehuller udstyret bundflade, der er  

 omsluttet af en nedefter fremspringende rendeformet ringvulst, som på  

 bunden har yderligere passagehuller.
Dette betyder, at potten, til trods for  

 passagehuller i to niveauer, er fuldstændig uegnet til anvendelse i  

 ebbe-flod-kulturer, fordi de højtliggende passagehuller grundet  

 ringvulsten vil være utilgængelige for flod-vand.
Også  

 denne Ecktopf er frem- stillet af samme firma, der har udgivet den modholdte  

 prisliste.
Potten bærer målangivelsen 7 x 7 x 6,5 som genfindes i  

 prislistens Ecktopf-register.
Det ovenfor anførte viser, at prislisten ikke er  

 noget afgørende bevis for, at to-niveau beliggenhed for huller i en  

 pottebund tvangsmæssigt betyder funktionel anvendelighed af potten, ja  

 endda anvendelse af denne ved ebbe-flod.
De i hjørnerne af  

 "Ecktöpfe's" bund udformede, med bundhuller forsynede fødder kan  

 lige så godt tjene som styr for bunden af en  

 sprøjtestøbeforms HAN-del, der i sit centrum har en  

 indsprøjtningsåbning for plastmaterialet, for at styre HAN-delen  

 i forhold til den HAN-delen omsluttende HUN-del af formen.
Der kan derfor  

 højst være tale om, at prislisten viser en Ecktopf, der  

 vedrørende placeringen af passagehuller for væske har en visuel,  

 tilfældig lighed med en pottebund, hvis udseende er præget af de  

 i DK-patent nr. 159.947 angivne funktionskriterier.
 Naturligvis står det gartneren frit for at  

 afgøre, "hvilken potte han vil vælge til sin vandingsmetode"  

 (afgørelsens pkt. 4).
Men det kan ikke ses, hvilken støtte for valget  

 gartneren skal kunne finde i de i redegørelsens pkt. 3 anførte  

 argumenter.
Hvad angår pottestørrelsen, kan vi også  

 forevise en potte svarende til den på nævnte foto viste, og i den  

 af direktoratet fremhævede størrelsesorden.
Priserne for  

 bestillingsmængder op til 50.000 stk. er i sig selv heller ikke noget  

 indicium for, hvad der måtte være afgørende for gartnerens  

 valg.
 Vedr. afgørelsens pkt. 5 skal vi henvise til vore  

 følgende bemærkninger.
Vedr. afgørelsens pkt. 6 og 7 skal vi henvise til,  

 at urtepottens form som et omdrejningslegeme fremgår af den til  

 patentskriftets beskrivelse hørende tegning.
Denne form af legemet  

 gør det muligt at fremstille et større antal  

 udførelsesformer, der har den for den patenterede potte  

 karakteristiske udformning af pottens underdel til fælles, jfr. de  

 på tegningen viste, og i beskrivelsen kommenterede eksempler.
 Vedr. afgørelsens pkt. 8 skal vi bemærke, at  

 den foreslåede "anvisning" skal fremhæve, at der er et  

 funktionelt samspil mellem samtlige de i patentkrav 1 angivne  

 foranstaltninger som betingelse for, at den patenterede urtepotte er  

 velanvendelig både til undervanding, og til ebbe-flod-vanding.
 Vedr. afgørelsens pkt. 9 er det rigtigt, at de heri  

 omhandlede potter er udførelsesformer, som har det i krav 1  

 definerede til forudsætning.
 Direktoratets afgørelse er begrundet med, at "hele  

 indholdet af" (afgørelsens pkt. 2), henholdsvis "alle de  

 foranstaltninger, som er anført i krav 1 og 3" er kendt fra de  

 urtepotter, som i prislisten "Testadur", Müller April 1982, dokument D2  

 (=bilag F) på fjerde og femte side betegnes (som) Ecktöpfe"  

 (afgørelsens pkt. 2 og 8).
Genstand for DK-Patent Nr. 159.947 er en urtepotte, som er  

 universelt lige velegnet til anvendelse ved hver af de to nævnte  

 vandingsmetoder, idet den a)	for undervandingsmetoden muliggør at have en  

 pottebundflade, der er tilstrækkelig stor til at sikre, at den  

 tilstræbte indvinding af fugtighed  via måtten og passagehullerne  

 i pottebunden kan ske i den ønskede mængde og tid, og b)	for ebbe-flod vandingen giver mulighed for en  

 skiftevis styring af omfanget af henholdsvis den ønskede fugtning, og  

 den ønskede udluftning/tørring af potteindholdet.
 I dette øjemed er bunden af urtepotten  

 ifølge DK-Patent Nr. 159.947 udformet efter en koncept, der ganske  

 vist indeholder to bundfladeniveauer for hver deres passagehuller for  

 væske og luft, men som afviger principielt fra den koncept, der ved  

 "Ecktöpfe" er dokumenteret i den føromtalte prisliste.
 Denne, ved Ecktöpfe "Hartplastik" og "Weichplastik"  

 dokumenterede kendte teknik viser følgende koncept for udformning af  

 pottebunden:
Til placering på et bærende underlag har  

 "Ecktöpfe" en ståflade, der er dannet af fire med indbyrdes  

 afstand i hvert sit beholderhjørne placerede, femkantede flader, som  

 hver danner bunden i en hul, nedefter udragende og mod pottens indre  

 åben pottefod.
I hver af disse bundflader er der udformet et  

 passagehul.
De femkantede bundflader er ved hjælp af indbyrdes  

 konvergerende sidevægge forbundet med en højere oppe i potten  

 placeret anden flade.
Denne danner dels et cirkelskiveformet loft i et fra  

 pottens indre afdelt, centralt placeret, nedefter åbent kammer, dels  

 fra dette loft udgående arme, som højere oppe end  

 potteføddernes bundflade udfylder mellemrummene mellem de mod hinanden  

 vendende sider af pottefødderne, hvorved der imellem  

 pottefødderne dannes kanaler, der er tilgængelige fra  

 potteydersiden, og som udmunder i det centralt placerede kammer.
 Passagehuller i dette højere niveau flade er  

alene  anbragt i det centralt placerede kammers loft, men ikke  

 i loftet af de arme, som i "Ecktöpfe" går ud fra det centralt  

 placerede kammers loft.
 I modsætning hertil er koncepten for pottebunden  

 ifølge DK-Patent Nr. 159.947 følgende:
For at kunne virke universelt for begge vandingsmetoder  

 skal a)	passagehullerne i den som ståflade tjenende  

 del af potten være omgivet af et optimalt indvindingsområde for  

 tilførsel af væske via den vandledende måtte, b)	passagehullerne i den højere oppe i potten  

 placerede loftsflade være anbragt nøje afgrænset fra  

 ståfladen for optimalt at kunne udnytte de variationsmuligheder, der er  

 knyttet til den intermitterende styrbare ebbe-flod-vandingsmetode, jfr.  

 også patentskriftets side 2, sidste, til side 3, første  

 afsnit.
 Denne koncept kan ikke følges, når  

 indvindingsområdet spredes over fire små, i en Ecktopf's  

 hjørner placerede pottefodflader, og de højere placerede  

 ebbe-flod-passagehuller samles i et centralt placeret fælleskammer.
 Konceptet for pottebundene er i det udstedte patents  

 patentkrav 1 bragt til udtryk ved følgende:
1.	Potten bevarer en i alt væsentligt vandret  

 bundvæg (14), dvs. en nedre flade, ved hvilken potten skal samvirke med  

 en vandledende måtte.
Denne bundvæg (14) kan have en eller flere  

 passageåbninger (28).
 2.	Potten har mindst én topvæg (24), der i  

 et højere niveau end bundvæggen (14) strækker sig indefter  

 og ligeledes har mindst én passageåbning (26). Endvidere  

 er denne topvæg (24) ved hjælp af opretstående vægge  

 (23, 23a, 22b, 22c) forbundet med bundvæggen (14) til dannelse af  

 mindst én nedefter åben kanal (18, 18a, 18b, 18c).  

 Sådanne med passageåbninger i loftet udstyrede kanaler findes  

ikke i "Ecktöpfe", henholdsvis Hartplastik eller  

 Weichplastik.
Dette betyder, at de til anvendelse ved ebbe-flod-vanding  

 bestemte højere placerede passagehuller udelukkende findes  

 anbragt i loftet af kanaler, igennem hvilke vandtilførslen kan  

 forbeholdes nøje udvalgte områder af pottebunden.
Anbringelsen  

 af de øverste passagehuller tilsammen i et stort, centralt placeret  

 fælleskammer, som anvendt ved "Ecktöpfe", giver ikke denne  

 mulighed.
Styringsmuligheden har betydning for planter, hvis  

 opdræt kræver en skiften mellem vandingsperioder, og  

 udtørringsperioder.
I udtørringsperioder krymper pottefyldet,  

 hvorved det løsner sig noget fra urtepottens sidevæg.  

 Kanalisering af de højere passagehuller indebærer muligheden  

 for, at passagehullerne i det højere niveau placeres ved de steder,  

 der er særlig gunstige for den ønskede fugtning og  

 tørring, eksempelvis tæt ved pottesiden, som f. eks. illustreret  

 ved udførelseseksemplet i patentskriftets fig. 1-3. Herved fremmes en  

 hurtig udtørring, og efterfølgende igen en hurtig genvanding.
Som bevis herfor skal der henvises til den i kopi vedlagte  

 MÅLERAPPORT (bilag 2) udarbejdet af Opfinderkontoret ved Teknologisk  

 Institut.
Rapporten beskriver orienterende, kvalitative målinger for  

 henholdsvis en potte mærket OS Plastic (i den i patentskriftets fig.  

 1-3 illustrerede udførelse), og en potte af Ecktopf-typen  

 (Müller) med et centralt placeret fælleskammer for  

 passagehuller.
Målerapporten konstaterer, "at der er observeret en  

 større vandoptagelse og vandafgivelse for potter mærket "OS  

 Plastic A/S" end for potter mærket "Müller", jfr. konklusionen  

 "Sammenfatning af måleresultater" nederst på Målerapportens  

 første side.
Dette betyder, at den ønskede fugtighedstilstand,  

 henholdsvis udtørringstilstand kan opnås betydeligt hurtigere i  

 en "OS Plastic"-urtepotte end i en "Ecktopf"-urtepotte, hvilket har  

 væsentlig betydning for fremdrivning af planterne i automatiseret  

 stordrift, jfr. de til rapporten hørende diagrammer.
Denne betydelige forbedring af betingelserne for  

 anvendelsen af ebbe-flod-vandingsmetoden er ikke sket på bekostning af  

 betingelserne for anvendelsen af under-(måtte)-vandingsmetoden.  

 Tværtimod medfører den for DK-Patent nr. 159.947 karakteristiske  

 kanalisering af de til ebbe-flod-vanding bestemte passagehuller, at der kan  

 bevares store og sammenhængende pottebundarealer (14) for både gruppevis (fig. 1, 6  

 og 9) og enkeltvis (fig. 4) placerede passagehuller (28) for  

 måttevanding som en væsentlig forudsætning for en effektiv  

 tilførsel af fugtighed.
 Efter det således anførte er vi af den  

 mening, at opfindelsen i sin helhed er bragt tydeligt til udtryk på en  

 måde, der definerer forskellen mellem den for opfindelsen  

 karakteris-tiske udformning af urtepottens nedre del, og udformningen af  

 "Ecktöpfe"-s nedre del.
Med sin udstedte ordlyd er patentets hovedkrav defineret ud fra en kendt, kommenteret teknik, der er  

 baseret på vanding af pottefyldet nedefra igennem huller anbragt i  

 pottens sidevæg.
 Heroverfor er opfindelsen defineret dels ved  

 angivelse af en udformning af pottens nederste del med to bundniveauer, hvert  

 udstyret med sit/sine passagehul/-ler, som alle vender nedad, dels ved  

 nøje præciserede yderligere udformningssærpræg, der  

 gør potten velegnet til universalanvendelse ved to indbyrdes  

 væsensforskellige vandingsmetoder.
 I sin afgørelse har Direktoratet i alt  

 væsentligt koncentreret sig om forholdet, der relaterer til  

 ebbe-flod-vanding, og kun i afgørelsens pkt. 5 kort strejfet  

 eventuelle forhold "mellem arealet af pottens bundvæg og topvæg"  

 (linie 4-5).
Til sidstnævnte skal vi anføre, at den  

 patenterede opfindelse ikke går ud på at tilvejebringe  

 arealeforhold af bestemte størrelser, men at skabe mulighed, dvs.  

 forudsætninger for, at hver vandingsfunktion kan tilgodeses med for  

 denne efter forholdene optimale funktionsbetingelser.
I denne forbindelse  

 må vi anholde Direktoratets bemærkning, at "det fremgår  

 ikke af skriftet, at bundvæggen bør have en særlig stor  

 udstrækning". Den til patentskriftet hørende tegning  

 eksemplificerer ikke mindre end fire udførelsesformer, ved hvilke man  

 har bevaret store, til anlæg mod en vandingsmåtte bestemte  

 bundflader af en størrelse, der i forhold til et passagehul er  

 væsentlig større end ved fodfladen af en  

 "Ecktopf-hjørne-fod.
 I denne sammenhæng må også den  

 foreslåede tilføjelse "hvorved potten er anvendelig til valgvis  

 vanding ved undervandingsmetoden eller ebbe-flod-metoden" forstås, idet  

 der ved denne tilføjelse opfordres til at gøre brug af  

mulighederne for optimale dimensioneringer af pottens nederste  

 del.
 Der vedlægges et Forslag til ny  

 patentkrav (bilag 3).  Dette forslag (3) svarer til det af os forelagte  

 forslag til præciseret patentkrav af 14. januar 1994 til den  

 administrative omprøvning.
Skulle Ankenævnet mod forventning ikke mene at kunne  

 bifalde dette forslag, skal vi anmode om, at der tages stilling til vedlagte  

Forslag (bilag 4) til ny patentkrav.
Dette forslag er baseret på  

 de patentkrav, med  hvilke den sideløbende Europæ-iske  

 patentansøgning har ført til EP Patent Nr. 0 181 328 B1, efter  

 at der også i denne ansøgning er blevet taget stilling til samme  

 modhold, som er blevet fremdraget i den foreliggende  

 omstødningsbegæring.
 Fra forslag-bilag 3 adskiller forslag-bilag 4 sig med en  

 tilføjelse om tilstedeværelsen af støttefødder 16,  

 der også er omtalt og vist i det danske patentskrift.
 Støttefødderne har henvisningstallet 16  

 på patenttegningens figurer, og i linie 13 til 14 på  

 patentskriftets side 3 er det nævnt, at "på bundens underside  

 findes der støttefødder 16".
 Betydningen af disse støttefødder er omtalt  

 på patentskriftets side 6, linierne 11-17, hvor det hedder:
"Støttefødderne 16 er udformet som  

 cirkelafsnit-     formede ribber, og kanalerne 18 med deres  

 afgangsåbninger 20 er placeret imellem mod hinanden vendende ender af  

 to naboribber, se fig. 1. Støttefødderne 16 har så ringe  

 en højde, at de i tilfælde af den ovenfor beskrevne undervanding  

 ikke hindrer pottebunden 14 i at komme i væskeoverførende  

 anlæg mod en vandingsmåtte." Desuden er det på patentskriftets side 7, linierne  

 11-14 nævnt:
"Dette betyder, at de som støtteben virkende ribber  

 16b har så ringe en højde, at de heller ikke ved denne  

 udførelsesform hindrer pottebunden i at komme i  

 væskeoverførende anlæg mod en vandingsmåtte."  

 Vandingsmåttens fungeren beror på udnyttelsen af  

 kapillarrørvirkninger.
Støttefødderne medvirker til  

 formidling af forhold, som er til fordel for, at kapillarvirkningen kan  

 udfolde sig.
Ved en placering af et antal fødder langs pottebundens  

 rand bevares imellem dem måtteområder, der ikke er "dækket"  

 af fødder.
EP-patentmyndigheden har ved sin godkendelse af  

 EP-patentansøgningen lagt afgørende vægt på  

 støtteføddernes betydning...." Som supplement til ovennævnte skrivelse af 29.  

 august 1994 har klageren i skrivelse af 12. september 1994 henvist "....til en prisliste af 17. januar 1975 med  

 tilhørende redegørelse "Erfahrungen mit der Containerkultur".  

 En kopi af prislisten og redegørelsen, samt en dansk  

 oversættelse af sidstnævnte er vedlagt (bilag 6).
 Prislisten (bilag 6) er udgivet af firmaet KIMMING &  

 EIDAM, som senere er blevet overtaget af det på omprøvningens  

 prisliste bilag F anførte firma Müller.
I begge disse prislister tilbydes potter, der har  

 firkantet tværsnitsform, og som er et produkt inden for et potteprogram  

 betegnet med TESTADUR.
Vi har ingen grund til at tvivle på, at  

 udformningen af produkterne ikke skulle være den samme for begge  

 prislister.
I nævnte redegørelse oplyses, at "industrien  

 specielt for planteskolebehov (tilbyder) en hel række af brugbare  

 beholdere", redegørelse-oversættelse side 1, linierne 6-7). Af  

 afsnittet linierne 15 - 25 på oversættelsens side 1 fremgår  

 endvidere, at der til brugbare beholdere hører 1. firkantcontainere op til en størrelse på  

 18 x 18 cm, 2. at disse, når der kultiveres små planter,  

 står potte mod potte, hvilket medfører stor ståsikkerhed  

 og god udnyttelse af stillefladen.
 Endvidere anføres på samme side 1, sidste  

 afsnit, at det vigtigste problem for planteskoler er vandingen, idet  

 naturlige forhold såsom sollys kan spille ind.
 Vore bemærkninger om disse forhold i fjerde afsnit  

 på side 2 i vor replik af 14. januar 1994, som direktoratet hentyder  

 til i afgørelsens pkt. 3, er således ikke en "antagelse"  

 (pkt. 3, linie 3),  men er en information, hvis  

 sandhedsværdi der må tages hensyn til.
I samme fjerde afsnit på replikkens side 2 omtales  

 også sandbede, og anvendelse af underliggende plastfolier.
Også  

 disse hjælpemidler er realiteter, jfr. for plastfoliernes  

 vedkommende redegørelse-oversættelsens side 2, linierne 17-19 og  

 for sandbedenes vedkommende oversættelsens side 3, linierne 6-20.  

 Vedrørende sandbede skal vi endvidere henvise til indholdet af den som  

 bilag 1 fremsendte erklæring.
 Vi skal gentage, at opfindelsen går ud på en  

 gennemtænkt udformning af en potte, der er universelt anvendelig til  

 hver sin af to specifikke, og indbyrdes væsensforskellige  

 vandingsmetoder, især til stordrift i storgartnerier, som forklaret i  

 vor klage af 29. august d.å.
 Billund Plast A/S v/ Larsen & Birkeholm A/S,  

 Skandinavisk Patentbureau, har i skrivelse af 14. oktober 1994  

 påstået Direktoratets afgørelse stadfæstet og  

 anført som følger:
 "Vore bemærkninger til klagebegrundelsen vil  

 først blive rettet mod den supplerende begrundelse af den 12.  

 september 1994.
 Heri henviser klageren til prisliste af den 17. januar  

 1975 og tilhørende redegørelse "Erfahrungen mit der  

 Containerkultur", bilag 6. Det fremgår ikke af redegørelsen, at  

 den skulle være knyttet tidsmæssigt til prislisten.
 Da hverken prislisten eller redegørelsen henviser  

 til potter med huller i to niveauer, og dyrkningsforhold for samme, vil vi  

 ikke kommentere dette bilag 6 yderligere.
 Herefter vil vi tillade os at knytte bemærkninger  

 til begrundelsen af den 29. august 1994 og bilag 1-5.
 I sidste afsnit på begrundelsens side 1 antydes, at  

 Direktoratet skulle have overset, at patent nr. 159.947 omhandler potter, som  

 kan anvendes til såvel måtte- som ebbe-flod-vanding, og  

 endvidere, at urtepotten "Ecktopf" i praksis ikke vil kunne anvendes til  

 ebbe-flod-vanding.
Hertil skal vi bemærke, at der intet er til  

 hinder for, at potter af typen "Ecktopf" kan anvendes til begge  

 vandingsformer.
Potten indeholder præcist de tekniske  

 ejendommeligheder, som er angivet i patentets krav 1 og 3.
 Herefter henviser klageren til en erklæring fra  

 Jørgen Mosegaard, bilag 1, som imidlertid synes at bygge på den  

 antagelse, at Direktoratets afgørelse er begrundet med urtepotter, som  

 er afbildet på bilag 5. Denne potte, bilag 5, synes ikke at være  

 en "Ecktopf", som afbildet øverst på side 4 og 5, jfr.  

 Direktoratets punkt 2, som er de potter, som er relevante i forbindelse med  

 Direktoratets afgørelse.
 Da erklæringen derfor bygger på en forkert  

 forudsætning, nemlig en anden potte, og denne sammenlignes med en  

 OS-potte, så mener vi ikke, at erklæringen kan tillægges  

 nogen betydning i saglig henseende.
 Herefter følger på resten af side 2 til linie  

 3 fra neden i begrundelsen en beskrivelsen af de to vandingsmetoder, hvilken  

 beskrivelse vi i alt væsentligt er enige i.
 Men ikke i den efterfølgende bemærkning  

 øverst på side 3 vedrørende Direktoratets henvisning til  

 typer, idet Direktoratet i punkt 2 alene henviser til de øverst  

 på 4. og 5. side viste urtepotter - og altså ikke også til  

 den næstøverste potte på side 4 i prislisten.
 Endvidere på side 3 sidste afsnit til første  

 nye afsnit på side 4 i begrundelsen henvises igen til foto, bilag  

 5.
Igen må vi henlede opmærksomheden på, at  

 denne potte i det centrale høje bundparti har huller, som ligger  

 på diagonallinierne gennem hullerne i hjørnerne i det lavere  

 niveau.
En ringvulst forløber omkring det høje bundparti og  

 forhindrer væskepassage til og fra hullerne i det højere  

 niveau.
 I modsætning hertil har de øverst på  

 side 4 og 5 viste "Ecktöpfe" begge de højest beliggende huller  

 liggende ud for midten af sidekanten mellem de lavere-liggende huller i  

 hjørnerne, og i kanalernes topvæg således, at væske  

 frit kan strømme til og fra hullerne i det højere niveau.
 Vi må derfor afvise klagerens påstand om den  

 på den sidste del af side 4 omtalte uanvendelighed vedrørende  

 den fra prislisten kendte potte til ebbe-flod-vanding, da det bygger på  

 en forkert forudsætning, nemlig en anden potte.
 Vi har ingen bemærkninger at knytte til klagerens  

 bemærkninger på side 5 og 6 til afgørelsens punkt 5, 6 og  

 7 udover, at vi mener, at Direktoratet har ret i sin begrundelse.
 På side 7 1. nye afsnit i begrundelsen skriver  

 klageren:
"Passagehuller i dette højere niveau flade er  

alene anbragt i det centralt placerede kammers loft, men ikke i  

 loftet af de arme, som i "Ecktöpfe" går ud fra det centralt  

 placerede kammers loft." Vi er stærkt uenige i denne beskrivelse.
Det  

 fremgår tydeligt af afbildningerne af "Ecktöpfe"  

 øverst på side 4 og 5 i prislisten, at hullerne i det  

 højere niveau ligger i toppen af hver kanal, som fører ind til  

 det centralt placerede kammers loft.
 Vi må derfor afvise den efterfølgende  

 argumentation, fra sidst på side 7 til første nye afsnit  

 på side 9 i begrundelsen, da den bygger på forkerte  

 forudsætninger i form af en anden potte.
 Som bevis for sin ovennævnte argumentation henviser  

 klageren til en målerapport, bilag 2. Også denne rapport er  

 udarbejdet på basis af en anden potte, nemlig den, som er vist på  

 fig. 4 og 5 i rapporten, og som viser, at hullerne i det centrale høje  

 bundparti ligger på diagonallinierne gennem hullerne i hjørnerne  

 i det lavere niveau og dermed inde i det "centralt placerede kammers  

 loft".
 Derfor må vi også hertil bemærke, at vi  

 ikke kan tillægge denne målerapport nogen værdi i saglig  

 henseende, da den omhandler en anden potte, nemlig en potte med de  

 højest beliggende huller i det centrale felt, og ikke i kanaltoppen,  

 som tilfældet er med "Ecktopf".
Med hensyn til bemærkningen nederst på side 10  

 til midt på side 11 i begrundelsen om bundvæggens  

 udstrækning, så må vi bemærke, at det ikke entydigt  

 kan begrundes med bundvæggens udstrækning, da det  

 afgørende er størrelsen af fladetrykket, og dette af  

 hænger af såvel vægt som areal.
Klageren kan derfor ikke  

 påstå, at bundfladen på potter af typen "Ecktopf" ikke er  

 tilstrækkelige til, at disse kan fungere ved måttevanding.
Det  

 kan de nemlig, når fladetrykket er passende.
 Endelig fremsender klageren forslag til nye krav, bilag 3,  

 som vi er enige i Direktoratets opfattelse af, ikke indeholder noget som  

 helst nyt, jfr. afgørelsens punkt 7 og 8.
Bilag 4 er forslag til nye krav 1-4, som svarer til de i  

 EP 0 181 328 B1 godkendte.
For god ordens skyld skal vi bemærke, at der  

 er nedlagt indsigelse mod dette patent, og at afgørelsen herpå  

 endnu ikke foreligger.
Til disse krav, bilag 4, skal vi bemærke, at der er  

 optaget en omtale af støttefødderne.
Disse er efter vores  

 opfattelse uden praktisk betydning på grund af deres ringe  

 højde.
 Klageren nævner selv ribbernes ringe højde,  

 jfr. begrundelsen side 12 midt og i sidste afsnit, som en forklaring på  

 deres betydning ved pottevanding.
Der er imidlertid ikke teknisk belæg for, at disse  

 små fremspring vil have nogen som helst indflydelse på de  

 kapilære strømningsforhold - da dette vil afhænge af  

 afstanden mellem bunden og måtten og dermed af ribbernes  

 nedsænkning i måtten, hvorfor det er andre forhold nemlig pottens  

 samlede vægt, det vil sige potten incl. jord, fugtighed, og plante, der  

 sammen med måttens eftergivelighed bestemmer virkningen.
Det er ikke  

 sandsynligt, at de ubetydelige fremspring på pottebunden vil have nogen  

 indflydelse herpå.
Sammenfattende mener vi derfor ikke, at klageren har  

 fremført noget, som begrunder, at Direktoratets ugyldiggørelse  

 af patentet bør omgøres." Som yderligere supplement til sin klage af 29. august 1994  

 har klageren i skrivelse af 19. oktober 1994 fremsendt erklæring af 12.  

 oktober 1994 fra fabrikant Alf Lambertsen, Broby og bl.a. udtalt:
"....Det fremgår af erklæringen, at fabrikant  

 Lambertsen er specialist for hæve-sænke-borde, til anvendelse for  

 vanding efter flod-ebbe-princippet.
Som væsentligt for denne  

 vandingsmetode fremhæves, at der imellem vandingsperioder (flod)  

 må sikres rigelige iltningsperioder (ebbe), som kræver en  

 effektiv afvanding af pottefyldet, for at planternes rodnet kan udvikles i  

 hele pottens dybde.
Det konkluderes, at en i henhold til DK-patent nr.  

 159.947 udformet potte i højere grad end andre potter lever op til  

 denne målsætning.
Efter fabrikantens erfaring ville de modholdte  

 "Ecktöpfe" være lige så egnede som andre kendte potter,  

 dersom man overhovedet havde anvendt, eller ville anvende disse ved  

 flod-ebbe-vanding.
 I sin erklæring forklarer fabrikanten dette  

 nærmere ved at tale om strømningsforhold, der ved tømning  

 af bordene bortsuger vandet fra pottens indvendig bundområde.
Disse strømningsforhold skyldes den koncept for  

 udformningen af pottebunden, der er karakteristisk for urtepotten  

 ifølge DK-patent nr. 159.947. Vi henviser til forklaringen på  

 siderne 7 og 8 af vor klage af 29. august 1994. Denne koncept lader pottens  

 nederste bund grænse op til nøje afgrænsede, udadtil  

 udmundende kanaler, som under tømningen kan bevirke, at vandet  

 ifølge erklæringen "også fra pottens indvendige  

 bundområde suges bort" som følge af et spalterum mellem  

 pottebunden og bordoverfladen.
For denne forklaring må vi dog mene, at  

 et udtryk såsom "injektorvirkning" ville have været mere  

 betegnende end det anvendte udtryk "kapillarvirkning".
 Den i erklæringen omtalte potte, som patenthaverne  

 OS Plastic A/S bragte på markedet omkring 1986, har været den i  

 patentskriftets fig. 1-3 viste udførelsesform . Denne er lige som de  

 øvrige i patentskriftet omhandlede udførelsesformer udstyret  

 med støttefødder 16. Med potterne anbragt i  

 hæve-sænke-borde er det også i patentskriftet angivet, at  

 der opnås en ventilationsvirkning, jf. patentskriftets side 6, linierne  

 8-10.
 Den vedlagte erklæring underbygger, at de  

 væsentlige forskelle for urtepotten ifølge DK-patent nr.  

 159.947, og den modholdte "Ecktopf" er følgende:
 1.	Potten har en samlet bundvæg (14) med deri  

 anbragte passageåbninger (28).
 (jf. patentkrav 1, linierne 6-9: "potten dels har en i det  

 væsentlige vandret bundvæg (14) med mindst én deri anbragt  

 passageåbning (28) for tilførsel af vand via bundvæggen  

 til pottens indre").
 2.	I bundvæggen (14) er der udformet mindst  

 én nedefter åben kanal (18 etc), i hvis topvæg der findes  

 mindst én passageåbning (26).
(jf. patentkrav 1, linie 14: "dannelse af mindst én  

 nedefter åben kanal (18 etc)" (jf. patentkrav 1, linierne 16-18: "og at der i kanalens  

 topvæg (24) er anbragt mindst én passageåbning (26) for  

 tilførsel af væske fra kanalen (18 etc) til pottens indre").
3.	Denne/disse kanal/er (18 etc) udmunder i en i  

 pottesidevæggen udformet adgangsåbning (20) for væske (jf. patentkrav 1, linierne 3-5: "idet der ved  

 pottesidevæggens (10) nederste del findes mindst én  

 sideværts udefter vendende, til samvirke med et bundvandingsanlæg  

 bestemt adgangsåbning (20) for væske samt (jf. patentkrav 1, linierne 15-16): "at nævnte  

 sideværts vendende adgangsåbning (20) for væske  

 fører ind i denne kanal").
 4.	Pottens bundflade (149 danner  

 overløbskanter med de med topåbninger (26 etc) udstyrede  

 kanalers (18 etc) opretstående vægge.
 (jf. patentkrav 1, linierne 6-9: "potten dels har en i det  

 væsentlige vandret bundvæg (14) ..., dels mindst én  

 topvæg (24), der strækker sig indefter fra pottens sidevæg  

 (10) i en højdeafstand fra bundvæggen (14) og i det  

 væsentlige parallelt med denne, hvilken topvæg ved hjælp af  

 opretstående vægge (23, 23a, 22b, 22c) er forbundet med  

 bundvæggen (14) til dannelse af mindst én nedefter åben  

 kanal (18 etc)".
Ingen af disse betingelser er opfyldt ved de firkantede  

 "Ecktöpfe", idet disse ikke udviser en bundflade i opfindelsens  

 forstand, dvs. en med passageåbninger udstyret pottebund med i denne  

 nøje afgrænset udformede, nedefter åbne kanaler, hvis  

 topflade udviser andre passagehuller, jf. også redegørelsen  

 især på siderne 6 nederst til side 9 øverst af vor  

 klagebegrundelse af 29. august d.å...." Hertil har modparten i skrivelse af 2. november 1994  

 knyttet følgende bemærkninger:
"I erklæringen side 2, 1. afsnit forklares, at det  

 er af stor betydning, at planternes rødder ikke "druknes" i mere end  

 ca. en halv time.
Videre hedder det:
"Når OS-potten i højere grad end andre potter  

 levede op til denne målsætning, skyldes det efter min  

 forståelse, at pottens samlede bundflade plus kanalerne ved  

 randområdet ligger tæt ved hæve-sænke-bordets  

 bundflade.
Som følge heraf fremkaldes der mellem pottebunden og  

 bordets bundflade en kapillarvirkning, der medfører, at vandet  

 også fra pottens indvendige bundområde suges bort ved  

 kapillarvirkning, når bordet tømmes for vand.
Dette er meget  

 væsentligt for planternes trivsel og for rodnettets udvikling i hele  

 pottens dybde." Hertil skal vi bemærke, at nøjagtigt de samme  

 afdræningsmæssige forhold vil gælde for andre tilsvarende  

 potter med afdræningshuller i to niveauer - herunder potter af  

 mærket "Ecktöpfe", idet væskeforbindelsen mellem  

 vækstmediet i potten og understøtningen på plantebordet  

 via hullerne i pottebunden er den samme for såvel Ecktopf-potten som  

 potten ifølge patentet.
 Til erklæringens side 3 vedrørende den "sorte  

 firkantpotte" af mærket Ecktopf og den ulempe, "at der i praksis ikke  

 etableres en smal spalte til tilvejebringelse af en kapillarvirkning,  

 når vandet tømmes fra bordet", skal vi bemærke, at  

 afdræningen i form af udløb gennem de lavest beliggende huller i  

 pottebunden ved hjælp af kapillarkræfter, og de højest  

 beliggende huller via udløb, ikke ses at være forskellige for  

 Ecktopf-potten og potten ifølge patentet.
Da der efter vor opfattelse derfor ikke er fremkommet  

 noget nyt i klagen i saglig henseende, skal vi tillade os at henvise til vort  

 svar i sagen af 14. oktober 1994." Klageren har i skrivelse af 16. januar 1995 fremsendt  

 supplerende erklæringer fra Jørgen Mosegaard og Alf  

 Møller Lambertsen.
 Klageren udtaler endvidere:
"....I fuld overensstemmelse med denne "Ecktopf"  

 vedrører således også hr.
Mosegaard's erklæring  

 "potter ... forsynet med ståben i hvert hjørne (jfr.  

 erklæringens tredie afsnit tredie linie). Vor klages bilag 5 viser  

 derimod en firkantpotte, som forneden har en gennemgående,  

 omløbende standring af varierende bredde.
Denne potte, som  

ligeledes er i vor besiddelse, er udførligt kommenteret  

 på klagens side 3, nederst til side 4, øverst.
Erklæringen bygger derfor på en korrekt  

 forudsætning.
Den på klagens side 7, andet afsnit  

 fremførte beskrivelse af beliggenheden af passagehullerne i det  

 højrer niveau, nemlig "alene  ... i det centralt placerede  

 kammers loft" er korrekt, idet den gælder såvel for den i  

 målerapportens (bilag 2) fig. 4 skitserede udførelsesform som  

 den udførelsesform, der er vist øverst på prislistens  

 (bilag F) sider 4 og 5 eller har dannet grundlag for de fremsendte  

 erklæringer.
I begge udførelsesformer er passagehullerne  

 placeret inden for den cirkellinie, der med kammerets centrum som midtpunkt  

 omfatter summen af de fire mod hinanden vendende indre, buede, til  

 ståbene hørende kammer-sidevægge og disses tænkte  

 forlængelser, dvs. placeret i kammeret.
Derimod har ingen  

 af disse udførelsesformer passagehuller placeret i en den del af det  

 højere niveau, der er begrænset af parallelt med hinanden  

 forløbende sidevægge og sammen med disse danner kanalarme.  

 Argumentationen sidst på side 7 til først på side 9 i vor  

 klage opretholdes derfor som værende korrekt.
Vedrørende den med vort bilag 6 fremsendte  

 redegørelse "Erfahrungen mit der Containerkultur" skal vi henvise til,  

 at redegørelsens indhold er baseret på faglitteratur, der er  

 udkommet i årene 1968 og 1969, dvs. før den med bilag 6  

 fremsendte prisliste.
En tidsmæssig relation med denne prisliste er  

 dermed til stede.
Så vidt vi har kunnet konstatere, er der intet steds  

 i litteraturen beskrevet en anvendelse af de "modholdte" potter  

 (Ecktöpfe) som svarer til den anvendelse, der er omhandlet i patentet.  

 Under alle omstændigheder påhvilede det efter vor opfattelse  

 modparten at bevise, at de modholdte potter har været anvendt som  

 påstået.
Dette har modparten ikke formået, og vi må  

 derfor konstatere, at det må lægges til grund, at modparten kun  

antager, at potterne kunne anvendes som ved patentet.
I den  

 forbindelse bemærker vi, at det selvsagt vil være muligt for  

 modparten at fremstille og anvende potter, der er opbygget som de omtalte  

 Ecktöpfe, dvs. uden kanalarme med passagehuller i kanalernes loft.
De foreliggende patentkrav definerer den opfindelse, at  

 urtepotten er bestemt til anvendelse ved to nøje definerede  

 vandingsmetoder og med det udtrykkelige særpræg, at  

 de i det højere niveau beliggende passagehuller skal være  

 placeret i kanaler.
Som det fremgår af de foregående afsnit er  

 det vor bestemte opfattelse at de af modparten fremdragne eksempler på  

 kendte potter (Ecktopf) ikke foregriber den aktuelle opfindelse, der  

 både er ny og indebærer anvendelsmæssige fordele." Ankenævnet har behandlet sagen på sit  

 møde den 15. august 1996.
For klageren mødte advokat O.
Eskildsen, hortonom  

 Jørgen Mosegaard, civilingeniør Leif Rørbøl og  

 civilingeniør Holger Andersen.
For indsigeren mødte civilingeniør Hans Ole  

 Larsen og civilingeniør Tenna M.
Pedersen.
 Der forevistes eksemplarer af klagerens tidligere  

 patenterede potte og den modholdte potte.
Hortonom Jørgen Mosegaard har forklaret, at han er  

 konsulent for Dansk Planteskoleforening og kender begge produkter.
Han har  

 specielt fulgt den tekniske udvikling af ebbe/flow-princippet, som  

 kræver, at der ledes vand ind og ud hurtigt 6-7 gange i døgnet.  

 Det vil være vanskeligt at få den modholdte potte til at virke  

 hensigtsmæssigt med dette princip, fordi den står fladt på  

 vandingsbordet.
 Der vil blive tale om et "forsinket flow", og han har  

  aldrig set denne potte anvendt hertil.
 Klageren gennemgik konstruktionen af de to potter og  

 fremhævede, at der vel i begge er huller i to niveauer, men at den  

 tidligere patenterede potte ved placeringen af ned- og udløbshuller og  

 hævet med en ribbe over overfladen sikrer en lukket kontinuerlig ind-  

 og udstrømning af vand, medens der i den modholdte potte vil komme  

 luftindtag og dermed forsinket ind- og udstrømning.
 Indsigeren har henholdt sig til de skriftlige indlæg  

 og anført, at det allerede i 1966 var kendt af forsyne potter med  

 støttefødder.
 Ankenævnet skal udtale:
Efter forevisningen af de to produkter og forklaringen om  

 konstruktionen af klagerens produkt og baggrunden herfor, lægger  

 Ankenævnet til grund, at dette indebærer en teknisk æn- dring og virkning af vandingseffekten, der er patenterbar  

 i forhold til den på ansøgningstidspunktet kendte teknik.
 Patentet findes tydeligst beskrevet i det subsidiære  

 krav af 29. august 1994 og at kunne opretholdes på grundlag af  

 dette.
 Herefter bestemmes:
 Patent nr. 159.947 opretholdes på grundlag af de  

 subsidiære krav af 29. august 1994.
