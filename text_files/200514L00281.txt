Betænkning afgivet af Kulturudvalget den 22. februar 2006 Betænkning over Forslag til lov om ændring af lov om  

 distributionstilskud til visse  

 periodiske  

 blade og tidsskrifter (Støtte til dagbladslignende publikationer) [af kulturministeren (Brian Mikkelsen)] 1. Udvalgsarbejdet Lovforslaget blev fremsat den 30. november 2005 og var til 1.  

 behandling den 13. december 2005. Lovforslaget blev efter 1. behandling  

 henvist  

 til behandling i Kulturudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring.
Den 9. december 2005 sendte kulturministeren de indkomne høringssvar  

 samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Dansk Fagpresse og Deloitte.
Kulturministeren har  

 over for udvalget kommenteret de skriftlige henvendelser til udvalget.
Spørgsmål Udvalget har stillet 10 spørgsmål til kulturministeren til  

 skriftlig besvarelse, som denne har besvaret.
 Nogle af udvalgets spørgsmål til kulturministeren og dennes svar  

 herpå er optrykt som bilag 2 til betænkningen.
2. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse uændret.
 Socialdemokratiet, Det Radikale Venstre, Socialistisk Folkeparti  

 og Enhedslisten finder det positivt, at regeringen med dette lovforslag viser  

 vilje til at sikre fortsat tilskud til de dagbladslignende publikationer, som  

 kom i klemme, da regeringen i foråret 2005 besluttede at skære portostøtten  

 væk  

 for momsfritagne uge- og månedsblade.
 Men når lovforslaget fremsættes adskilt fra lovforslaget om  

 dagblade, der først skal gælde fra januar 2007 og adskilt fra de  

 medieforhandlinger, som skal pågå i foråret 2006, finder partierne anledning  

 til at understrege behovet for at gennemføre en samlet debat om og skabe en  

 stærkere sammenhæng i den medie- og pressestøtte, der gives i Danmark.
 Sådan som medierne udvikler sig med store sammenfald i  

 ejerskabet af de forskellige medietyper og mere og mere omfattende samdrift  

 og  

 samarbejde medietyperne imellem, er der mere end nogensinde behov for, at  

 Folketinget ser samlet på hele mediestrukturen og de støtteordninger, der er  

 knyttet hertil for at sikre en moderne mediestøtte, der bl.a. også tager  

 hensyn  

 til de mange nye medietyper, som skyder frem i disse år.
 Det eneste fornuftige ville derfor også være, at støtteordningen  

 for dagbladslignende publikationer blev formuleret i sammenhæng med den  

 kommende støtteordning for dagblade, og at begge ordninger kom til at træde i  

 kraft samtidig den 1. januar 2007.
Dette har regeringen ikke ønsket.
Det har derfor for  

 Socialdemokratiet, Det Radikale Venstre, SF og Enhedslisten drejet sig om at  

 få  

 regeringen til at tilkendegive, at de regler og principper for støtte, der nu  

 kommer til at gælde for dagbladslignende publikationer, også kommer til at  

 gælde for den kommende ordning for dagblade.
Det har regeringen bekræftet,  

 bl.a. i form af at indskrænkningen af støtteordningen til kun at gælde blade  

 i  

 abonnement altså i så fald også skal gælde for dagblade.
Endvidere har regeringen imødekommet en række af de  

 indvendinger, som partierne har haft mod det konkrete lovforslag.
Det gælder  

 først og fremmest præciseringer, hvad angår målgrupper, geografisk  

 udstrækning,  

 størrelse og bladenes indhold.
Vedrørende bladenes indhold havde Socialdemokratiet, Det  

 Radikale Venstre, SF og Enhedslisten dog gerne set, at stofområderne var  

 defineret bredere, end regeringen lægger op til, sådan at disse kunne  

 defineres  

 som politiske, sundhedsfaglige, erhvervsmæssige, økonomiske, kulturelle eller  

 tekniske.
Det dækker i langt højere grad de blade, som i dag modtager støtte  

 fra ordningen, end regeringens definition.
 Samlet set er der dog nu tale om en støtteordning, som er god og  

 fornuftig i forhold til de dagbladslignende publikationer, hvorfor  

 Socialdemokratiet, Det Radikale Venstre, SF og Enhedslisten også kan støtte  

 lovforslaget.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Kim Andersen (V)  

  

  fmd.  

  

 Flemming Damgaard Larsen (V)   

 Leif Mikkelsen (V)   

 Ellen Trane Nørby (V)   

 Preben Rudiengaard (V)   

 Louise Frevert (DF)  

  

  nfmd.  

  

 Karin Nødgaard (DF)   

 Jakob Axel Nielsen (KF)   

 Carina Christensen (KF)   

 Mogens Jensen (S)   

 Jytte Andersen (S)   

 Troels Ravn (S)   

 Jytte Wittrock (S)   

 Elsebeth Gerner Nielsen (RV)   

 Simon Emil Ammitzbøll (RV)   

 Ole Sohn (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 96 Bilagsnr.
Titel 1 Kommenteret høringsnotat samt høringssvar, fra  

 kulturministeren 2 Udkast til tidsplan for udvalgets behandling af  

 lovforslaget 3 Godkendt tidsplan for udvalgets behandling af  

 lovforslaget 4 Henvendelse af 6/2-06 fra Dansk Fagpresse 5 Henvendelse af 8/2-06 fra Deloitte Oversigt over spørgsmål og svar vedrørende L 96 Spm.nr.
Titel 1 Spm. om, hvilke blade der er omfattet af den nuværende distributionsstøtte,  

 som ikke vil modtage støtte, hvis L 96 vedtages, til kulturministeren, og  

 ministerens svar herpå 2 Spm. om 14-dages- eller månedsblade, som ikke er omfattet  

 af støtteordningen i L  

 96 m.v.,  

 til kulturministeren, og ministerens svar herpå 3 Spm. om bestemmelsen om, at bladene skal henvende sig til  

 en bred kreds af læsere, til kulturministeren, og ministerens svar herpå 4 Spm. om kriteriet om, at bladene skal henvende sig til en  

 bred kreds af læsere, til kulturministeren, og ministerens svar herpå 5 Spm. om at ændre kravene til publikationens indhold, til  

 kulturministeren, og ministerens svar herpå 6 Spm. om ministerens talepapir fra den tekniske gennemgang  

 af lovforslaget, til kulturministeren, og ministerens svar herpå 7 Spm. om ministerens kommentar til henvendelsen af 6/2-06  

 fra Dansk Fagpresse, til kulturministeren, og ministerens svar herpå 8 Spm., om »Notat« det sidste år har været et 14-dages-blad,  

 der udkommer 23 gange om året, til kulturministeren, og ministerens svar  

 herpå 9 Spm. om ministerens kommentar til henvendelsen af 8/2-06  

 fra Deloitte, til kulturministeren, og ministerens svar herpå 10 Spm. om at ændre bestemmelserne, sådan at 14-dages-blade,  

 som udkommer mindst 20 gange om året, også kan omfattes af ordningen, til  

 kulturministeren, og ministerens svar herpå Bilag 2 Nogle af udvalgets spørgsmål til  

 kulturministeren og dennes svar herpå Svar på spørgsmål 4, 5, 6 og 7 er optrykt efter ønske fra  

 S, og svar på spørgsmål 8 er optrykt efter ønske fra EL.
 Spørgsmål 4:
Vil ministeren være indstillet på at ændre L 96 sådan, at kriteriet  

 om, at bladene skal henvende sig til en bred kreds af læsere, ændres til, at  

 et  

 blad skal være landsdækkende? Svar:
Lovforslagets kriterium om, at bladet skal henvende sig til en  

 bred kreds af læsere er et led i den generelle karakteristik af et dagblad.  

 Spørgsmålet om en publikations geografiske udbredelse bør behandles som en  

 særskilt problemstilling.
I øvrigt fremgår det af lovforslaget, at en  

 publikation ikke må være rettet mod et begrænset geografisk område.
Dette  

 kriterium vil i bekendtgørelse blive præciseret yderligere til et krav om, at  

 en publikation skal være landsdækkende for at kunne modtage støtte.
 Spørgsmål 5:
Vil ministeren være indstillet på at ændre kravene til publikationens  

 indhold, så det kommer til at svare til det foreslåede i punkt 3 i  

 høringssvaret fra Dansk Fagpresse? Svar:
 L 96 har, for så vidt angår kravene til en publikations indhold,  

 følgende ordlyd:
   

 	  

 Mindst halvdelen af  

 publikationens indhold skal være aktuelt nyhedsstof i form af artikler m.v.  

 inden for et bredt emneområde, dog således at mindst halvdelen af det  

 redaktionelle stof skal behandle politiske, samfundsøkonomiske og kulturelle  

 temaer.
   

 	  

 Mindst en tredjedel af  

 det redaktionelle stof skal være selvstændigt journalistisk bearbejdet.
 Dansk Fagpresse har foreslået følgende formulering i stedet:
   

 	  

 Publikationen skal  

 over en periode indeholde mindst 50 procent redaktionelt stof inden for de  

 fleste af emneområderne politiske, samfundsmæssige, sundhedsfaglige,  

 erhvervsmæssige, økonomiske, kulturelle eller tekniske forhold.
   

 	  

 Publikationen skal  

 indeholde dagsaktuelt nyhedsstof og/eller kommentere eller uddybe emner, der  

 har været aktuelle siden sidste udgivelse.
   

 	  

 Mindst 50 procent af  

 stoffet skal være produceret med henblik på offentliggørelse i det pågældende  

 blad.
 Ministeriet er i lys af høringssvaret indstillet på at udforme  

 de mere specifikke indholdskriterier, således at mindst halvdelen af  

 publikationens indhold skal være redaktionelt stof (d.v.s. ikke annoncestof)  

 i  

 form af artikler m.v. inden for et bredt emneområde og med behandling af  

 aktuelt nyhedsstof.
 En bestemmelse i bekendtgørelsen kunne herefter udformes  

 således:
   

 	  

 Mindst halvdelen af  

 publikationens indhold skal være redaktionelt stof i form af artikler m.v.  

 inden for et bredt emneområde og med behandling af aktuelt nyhedsstof.
   

 	  

 Mindst halvdelen af  

 det redaktionelle stof skal behandle politiske, samfundsøkonomiske og  

 kulturelle temaer.
   

 	  

 Mindst en tredjedel af  

 det redaktionelle stof skal være selvstændigt journalistisk bearbejdet.
 Spørgsmål 6:
Vil ministeren oversende talepapir fra den tekniske gennemgang  

 af lovforslaget? Svar:
 Jeg vedlægger det efterspurgte talepapir.
 Endvidere vedlægger jeg  som tilkendegivet i forbindelse med  

 den tekniske gennemgang  et udkast til kapitel 2 i en kommende  

 bekendtgørelse.
 Jeg gør opmærksom på, at det er bekendtgørelsesudkastets kapitel  

 2, der fastsætter de regler, der specifikt omhandler den kommende  

 støtteordning  

 til dagbladslignende publikationer.
Talepapir   

 	  

 Først vil jeg gerne  

 takke udvalget for, at vi i dag får mulighed for at drøfte indholdet af L 96.  

 Det er mit håb, at vi nok skal blive enige om, at vi med forslaget bevæger os  

 i  

 den rigtige retning hvad angår forenkling og forbedring af  

 distributionsstøtten  

 til den trykte presse.
   

 	  

 L 96 skal jo ses i  

 sammenhæng med regeringens beslutning om at ophæve muligheden for, at  

 udgivere  

 af momsfritagne uge- og månedsblade kan få bladene befordret til lave takster  

 hos Post Danmark. Ændringen, som har haft virkning fra 1. januar i år,  

 betyder,  

 at alene egentlige dagblade, der udkommer mindst 5 gange ugentligt, er  

 omfattet  

 af lavtakstordningen indtil 31. december 2006.
   

 	  

 Lovforslaget skal også  

 ses som opfølgning på forårets forespørgselsdebat F 17 om udviklingen i  

 pressestøtten, hvor regeringen redegjorde for ændringen, som ganske simpelt  

 er  

 nødvendiggjort af klager til Europa-Kommissionen over den hidtil gældende  

 ordning.
   

 	  

 Den nye ordning har ét,  

 centralt formål  som i øvrigt også skal ses i sammenhæng med en  

 kommende  

 ordning for dagblade  nemlig at støtte distribution af dagbladslignende  

 publikationer, der ligesom egentlige dagblade bidrager til den demokratiske  

 debat ved formidling af og kommentarer til aktuelt nyhedsstof inden for  

 områder  

 som politik, samfundsøkonomi og kultur.
  

 	  

 Der er tale om en  

 ordning, der afløser en tidligere ordning, men der er samtidig tale om en ny  

 ordning med nye støttekriterier.
Det indebærer, at nye blade vil kunne komme  

 i  

 betragtning, ligesom det indebærer, at blade, der hidtil har fået støtte,  

 måske  

 ikke vil leve op til de nye støttekriterier, og måske skal bruge tid på at  

 tilpasse sig.
  

 	  

 Der er tale om en  

 rammestyret ordning med en tilskudssum, hvis niveau er fastsat på grundlag af  

 tidligere afholdte udgifter, og som derfor har en bestemt størrelse.
Denne  

 bevillingsstørrelse gør det nødvendigt nøje at overveje støttekriterierne,  

 således at ordningens formål kan opnås.
   

 	  

 F.s.v. angår den  

 tekniske gennemgang af lovforslaget med bemærkninger vil jeg pege på følgende  

 hovedproblemstillinger, som skal overvejes i forbindelse med den fortsatte  

 politiske behandling og udarbejdelse af bekendtgørelse: 1) sammenhæng med en  

 kommende distributionsstøtteordning for egentlige dagblade, 2) indholdskrav  

 3)  

 geografisk kriterium og 4) betalingskriterium.
  

 	  

 Både høringssvar og 1.  

 behandlingen har understreget, at man ønsker størst mulig sammenhæng mellem  

 den  

 foreslåede støtteordning for dagbladslignende publikationer og en kommende  

 støtteordning  

 for egentlige dagblade - især af konkurrencehensyn.
Som udgangspunkt vedrører  

 begge ordninger publikationer, som lever op til visse karakteristika for  

 dagblade, d.v.s.:
  

 udkommer mindst fem på hinanden følgende hverdage om ugen eller mindst 1 og  

 højest 4 gange ugentligt når der er tale om dagbladslignende publikationer  henvender sig til en  

 bred kreds af læsere og ikke er rettet mod bestemte erhvervs- eller  

 faggrupper,  

 medlemmer af politiske partier eller foreninger, og  indeholder aktuelt  

 nyhedsstof inden for et bredt emneområde og behandler politiske,  

 samfundsøkonomiske  

 og kulturelle spørgsmål.
 Det forslag, vi diskuterer i dag, indeholder desuden en række  

 supplerende indholdskrav, som jeg vil komme ind på senere.
 Det foreliggende forslag rummer to centrale afvigelser i forhold  

 til en kommende støtteordning for egentlige dagblade: Dels er der fastsat et  

 betalingskrav og dels stilles krav om, at publikationen ikke må være rettet  

 mod  

 et begrænset geografisk område.
Vi er i ministeriet som udgangspunkt enige i, at der bør  

 tilstræbes størst mulig sammenhæng mellem de to ordninger, men vi vurderer  

 dog,  

 at det vil være nødvendigt at opretholde fravigelse på det punkt, som  

 vedrører  

 spørgsmålet om et geografisk kriterium.
Baggrunden for det kommer jeg også  

 ind  

 på senere.
Hvad angår betalingskravet kan der anføres argumenter både for og  

 imod  det vil jeg også vende tilbage til.
  

 	  

 F.s.v.a. kravene til  

 en publikations indhold har Dansk Fagpresse foreslået, at der fokuseres på  

 det  

  

 redaktionelle stof  

  

 frem for som  

 foreslået i L 96 det  

  

 aktuelle nyhedsstof.  

  

 Redaktionelt stof kan defineres objektivt som  

 alt stof i en avis, der ikke er annoncestof, mens det er noget sværere at  

 definere aktuelt nyhedsstof.
Vi vil være indstillet på at følge  

 Dansk  

 Fagpresses forslag, idet der herved vil være indført et objektivt og målbart  

 kriterium at administrere efter.
Dette betyder mere specifikt, at en kommende  

 bekendtgørelse vil have følgende specifikke indholdskriterier:
  Mindst halvdelen af  

 publikationens indhold skal være redaktionelt stof (d.v.s. ikke annoncestof)  

 i  

 form af artikler m.v. inden for et bredt emneområde og med behandling af  

 aktuelt nyhedsstof.
  Mindst halvdelen af  

 det redaktionelle stof skal behandle politiske, samfundsøkonomiske og  

 kulturelle temaer.
  Mindst en tredjedel  

 af det redaktionelle stof skal være selvstændigt journalistisk bearbejdet.
  

 	  

 I den kommende ordning  

 for støtte til egentlige dagblade vil både landsdækkende og  

 ikke-landsdækkende  

 blade kunne få støtte  dog efter en differentieret ordning.
Et  

 landsdækkende  

 dagblad kan defineres som et blad, der i mindst 6 af de 11 bladkredse har en  

 dækningsgrad  dvs. antal abonnenter i forhold til antal husstande - på  

 mindst  

 0,1 procent (jf.
Finansministeriets rapport om tilskud til befordring af  

 dagblade).
I L 96 vedr. dagbladslignende publikationer er der imidlertid  

 foreslået et kriterium om, at publikationen ikke må være rettet mod et  

 begrænset  

 geografisk område.
Dette er ønskeligt for at undgå en udvanding af puljen på  

 10  

 mio. kr.
Uden kriteriet vil fx mange lokalaviser via mindre justeringer af  

 deres indhold kunne komme i betragtning, og det har ikke været regeringens  

 hensigt med puljen at støtte denne type blade.
Målet er at støtte  

 publikationer,  

 som i størst muligt omfang ligner egentlige dagblade.
Derfor vil vi i  

 bekendtgørelsen lægge Finansministeriets rapports definition af landsdækkende  

 dagblade til grund for en tydeliggørelse i bekendtgørelsen af det geografiske  

 kriterium.
Dette vil betyde en afvigelse fra den kommende ordning vedr.  

 egentlige dagblade, men systematikken opretholdes, idet vi følger  

 definitionen  

 på landsdækkende kontra ikkelandsdækkende.
  

 	  

 F.s.v.a. spørgsmålet  

 om et betalingskriterium findes der ikke et sådant i den påtænkte kommende  

 støtteordning for dagblade.
I L 96 er der imidlertid fastsat et betalingskrav  

   

 af samme grund som med det geografiske kriterium  d.v.s. at under  

 fravær af et  

 betalingskriterium vil udviklingen inden for gratisaviser indebære en risiko  

 for udvanding af puljen på 10 mio. kr.
Der har dog været ytret ønske om, at  

 betalingskravet ophæves i ordningen for dagbladslignende publikationer af  

 hensyn til sammenhæng med den kommende ordning for dagblade  

  primært af konkurrencehensyn.
Vi vurderer,  

 at hensynet til, at ordningerne ikke må være konkurrenceforvridende vejer  

 tungt  

  også i forhold til ordningerne godkendelses i EU.
Derfor vil vi  

 fastsætte i  

 bekendtgørelsen, at ordningen vil omfatte gratisblade i abonnement.
 Jeg vil dog gerne understrege, at der kun kan ydes støtte til  

 gratisblade, der er omfattet af et egentligt abonnement.
   

 	  

 Herefter vil jeg  

 foreslå, at jeg gennemgår svarene på de spørgsmål, som udvalget har stillet,  

 og  

 som efter mødet i dag vil blive fremsendt på normal vis.
   

 	  

 I spørgsmål 1 bliver  

 jeg bedt om at redegøre for, hvilke blade der er omfattet af den nuværende  

 distributionsstøtte, og som ikke vil modtage støtte, hvis L 96 vedtages.
I svaret oplyser jeg, at der i 2004 var 19 momsfritagne uge- og  

 månedsblade, der fik del i det statslige bladtilskud til Post Danmark.
Svaret  

 indeholder en liste over bladene og størrelsen af deres tilskud.
For så vidt angår den kommende støtteordning for  

 dagbladslignende publikationer, der foreslås i L 96, må jeg - som også nævnt  

 tidligere i dag - i mit svar henholde mig til, at der er tale om en ny  

 støtteordning  

 med nye kriterier.
Dette indebærer, at nye blade vil kunne komme i  

 betragtning,  

 ligesom det indebærer at blade, der hidtil har fået støtte, måske ikke vil  

 leve  

 op til de nye støttekriterier.
Det vil være det foreslåede fordelingsudvalg,  

 der ud fra en faglig vurdering træffer afgørelse om, hvilke blade, der er  

 støtteberettigede.
   

 	  

 I spørgsmål 2 bliver  

 jeg bedt om at redegøre for, hvorfor 14-dages eller månedsblade, som f.eks.  

 Notat ikke er omfattet af støtteordningen i L 96. Jeg bliver også bedt om at  

 svare på, om jeg vil være villig til at ændre lovforslaget så 14-dages og  

 månedsblade også kan omfattes.
 For at starte bagfra kan jeg oplyse, at jeg afslutter mit svar  

 på dette spørgsmål med at konstatere, at bladet »Notat« efter de foreliggende  

 oplysninger ikke er et 14-dages-blad, men et blad som udkommer en gang  

 ugentligt  

 40 gange om året.
Hvad angår de generelle principper oplyser jeg i svaret  som  

 jeg været inde på tidligere i dag  at regeringen fremlagde  

 hovedlinjerne i  

 lovforslaget i Folketinget i forbindelse med F 17 om udviklingen i  

 pressestøtten.  

 Det fremgik her, at ordningens sigte er at støtte udgivere af  

 dagbladslignende  

 publikationer med delvis dækning af deres distributionsomkostninger.  

 Regeringen  

 finder, at dagbladslignende blade bidrager til demokratisk debat, kulturel og  

 samfundsmæssig oplysning på samme måde som egentlige dagblade.
Derfor ønsker  

 vi  

 at sikre disse blade en tilskudsmulighed efter den omlægning af den gældende  

 støtteordning, som betyder, at alene egentlige dagblade er omfattet af  

 ordningen per 1. januar i år.
I forlængelse heraf svarer jeg videre, at det  

 at  

 være »dagbladslignende« stiller nogle krav til indholdsaktualitet og  

 udgivelseshyppighed, og i L 96 foreslås en udgivelseshyppighed på en til fire  

 gange ugentlig.
Regeringen finder, at disse kriterier stemmer overens med den  

 foreslåede ordnings formål.
   

 	  

 I spørgsmål 3spørges  

 der til, hvordan jeg vil sikre, at bestemmelsen om, at bladene skal henvende  

 sig til en bred kreds af læsere og ikke mod bestemte erhvervs- og faggrupper  

 bliver administreret ud fra objektive kriterier.
Hertil svarer jeg, at regeringen med lovforslaget har sigtet mod  

 at etablere en ordning, hvor afgørelser om støtte træffes på baggrund af  

 kriterier, der giver grundlag for størst mulig objektivitet.
Disse kriterier  

 vedrører dels bladets almindelige karakter, der er beskrevet med vendinger,  

 der  

 normalt anvendes i denne forbindelse, og dels med specifikke krav vedrørende  

 bladets indhold og geografiske udbredelse.
Jeg henviser videre i svaret til,  

 at  

 det i henhold til L 96 vil være et fordelingsudvalg med medlemmer fra bl.a.  

 Dansk Fagpresse, Danske Dagblades Forening og Dansk Journalistforbund, som  

 vil  

 skulle træffe de endelige afgørelser om støtte og hermed også om, hvorvidt et  

 givet blad lever op til ordningens tilskudskriterier.
Sluttelig påpeger jeg, at forslaget om et fordelingsudvalg netop  

 skal ses på baggrund af, at regeringen ikke finder, at en ordning med et  

 formål  

 som den foreslåede kan baseres på rent målbare kriterier.
Det vil være  

 nødvendigt at foretage en faglig vurdering af, hvorvidt en konkret ansøgning  

 lever op til visse af tilskudskriterierne.
  

 	  

 I spørgsmål 4 bliver  

 der spurgt om, hvorvidt jeg er indstillet på at ændre L 96 sådan, at  

 kriteriet  

 om, at bladene skal henvende sig til en bred kreds af læsere, ændres til, at  

 et  

 blad skal være landsdækkende? Dette spørgsmål har vi allerede rundet i dag, så i den  

 forbindelse vil jeg nøjes med at konstatere, at L 96s geografiske  

 kriterium i  

 bekendtgørelsen vil blive præciseret til, at en publikation skal være  

 landsdækkende  

 for at kunne opnå støtte.
   

 	  

 Endelig spørges der i  

 spørgsmål 5 til, om jeg vil være indstillet på at ændre kravene til  

 publikationens  

 indhold, så det kommer til at svare til det foreslåede i punkt 3 i  

 høringssvaret fra Dansk Fagpresse.
Dette er også et område, vi har været inde på tidligere.
Så  

 hertil vil jeg blot gentage, at ministeriet som foreslået af Dansk Fagpresse  

 vil udforme de mere specifikke indholdskriterier, således at mindst halvdelen  

 af publikationens indhold skal være redaktionelt stof i form af artikler m.v.  

 inden for et bredt emneområde og med behandling af aktuelt nyhedsstof.
   

 	  

 Jeg foreslår, at vi  

 herefter drøfter de eventuelle supplerende spørgsmål, som I måtte have.  

 Ministeriet  

 vil naturligvis være indstillet på en hurtig besvarelse af de uddybende  

 spørgsmål,  

 som den videre behandling giver anledning til.
Udkast til bekendtgørelse Bekendtgørelse  

 om distributionstilskud til visse periodiske blade og tidsskrifter samt  

 dagbladslignende publikationer.
Kriterier for tilskud § 8.  

  

 Der ydes tilskud til  

 distribution i Danmark til udgivere af  

 visse  

 kommercielt udgivne periodiske blade og tidsskrifter, der indholdsmæssigt  

 svarer til egentlige dagblade, men har en lavere udgivelsesfrekvens end  

 sådanne.
 Stk. 2. For  

 at opnå tilskud efter stk. 1 skal:
Publikationen  

 udkomme mellem én og fire gange ugentlig i mindst 36 uger per år Publikationen  

 henvende sig til en bred kreds af læsere og må ikke være rettet mod bestemte  

 erhvervs-  

 eller faggrupper, medlemmer af enkelte politiske partier eller foreninger.
 Publikationen være landsdækkende, forstået således, at  

 bladet i mindst 6 af Danmarks 11 bladkredse har en dækningsgrad  dvs.  

 antal  

 abonnenter i forhold til antal husstande  på mindst 0,1 procent.
Mindst halvdelen  

 af publikationens indhold være redaktionelt stof (d.v.s. ikke annoncer) i  

 form  

 af artikler m.v. inden for et bredt emneområde og med behandling af aktuelt  

 nyhedsstof, og således at mindst halvdelen af det redaktionelle stof skal  

 behandle politiske, samfundsøkonomiske og kulturelle temaer.
Mindst en  

 tredjedel af det redaktionelle stof skal være selvstændigt journalistisk  

 bearbejdet.
 Stk. 3.  

  

 Tilskuddet beregnes alene i  

 forhold til den del af oplaget, der i trykt form distribueres i abonnement i  

 form af egentlige forsendelser.
 Ved et  

 abonnement forstås en aftale mellem abonnent og udgiver, der frit kan opsiges  

 af abonnenten i den forstand, at abonnementet ikke er knyttet til andre  

 relationer  f.eks. foreningsmedlemsskab  mellem abonnenten og  

 udgiveren.
Fordeling § 9.  

  

 Det er en betingelse for, at en  

 udgiver af en publikation kan modtage tilskud i et givet finansår, at  

 udgiveren  

 afgiver de for fordelingen og udbetalingen nødvendige oplysninger på et  

 ansøgningsskema, som rekvireres i Biblioteksstyrelsen.
Det er endvidere en  

 betingelse,  

 at skemaet er modtaget i styrelsen inden en årligt fastsat frist.
Stk. 2.  

  

 Oplysningerne på  

 ansøgningsskemaet afgives under tro og love.
Det påhviler ansøgerne straks at  

 meddele Biblioteksstyrelsen eventuelle ændringer.
 Stk. 3.  

  

 Et fordelingsudvalg afgør på  

 grundlag af de afgivne oplysninger, om en udgiver af en publikation er  

 berettiget til tilskud efter bestemmelserne i § 8. Udvalget har den endelige  

 administrative afgørelse.
 Stk. 4.  

  

 Fordelingsudvalget beskikkes for  

 4 år ad gangen af kulturministeren og består ud over de tre medlemmer af det  

 i  

 § 2, stk. 4, nævnte udvalg af yderligere to medlemmer med særlig indsigt i  

 dagbladsvirksomhed,  

 som beskikkes efter indstilling fra dels Dansk Journalistforbund og dels  

 Danske  

 Dagblades Forening.
 Stk. 5.  

  

 Biblioteksstyrelsen yder  

 sekretariatsbistand til udvalget.
Beregning og udbetaling § 10.  

  

 Administrationen af  

 tilskudsordningen varetages af Biblioteksstyrelsen.
 § 11.  

  

 Tilskuddet ydes for et  

 kalenderår.
 § 12.  

  

 Tilskuddet beregnes efter et  

 pointsystem på grundlag af ansøgningsskemaets oplysninger om antallet af  

 forsendelser per år.
 Stk. 2.  

  

 De enkelte publikationer  

 tildeles 1 point per forsendelse.
Stk. 3.  

  

 Den samlede tildelte pointsum  

 sættes i forhold til årets bevilling på finansloven.
Biblioteksstyrelsen  

 beregner herefter, hvilket beløb der det pågældende år skal udbetales per  

 point.
Udgiveren modtager tilskud svarende til det antal point, der er  

 tildelt  

 vedkommendes publikation.
 § 13.  

  

 Udbetalingen af tilskud  

 foretages samlet, når fordelingsudvalget har afsluttet gennemgangen af årets  

 ansøgninger, og pointberegningen er foretaget  

.
 Stk. 2.  

  

 Såfremt ændringer i de enkelte  

 publikationers forhold tilsiger det, eller udgiveren ikke gennemfører den  

 forudsatte aktivitet, kan allerede udbetalte tilskud eller dele heraf  

 forlanges  

 tilbagebetalt.
Stk. 3.  

  

 Den årlige støtte til en  

 publikation kan ikke overstige 50 pct. af de faktisk afholdte udgifter til  

 distribution.
Såfremt det af den fremsendte dokumentation, jf. § 14, stk. 1,  

 fremgår, at tilskuddet for det forudgående år overstiger den fastsatte  

 grænse,  

 modregnes det for meget udbetalte beløb i det følgende års tilskud.
§ 14.  

  

 Udgiveren skal inden 30. juni  

 året efter tilskudsåret fremsende dokumentation for antallet af abonnenter og  

 eksemplarer distribueret i Danmark, inkl.
Færøerne og Grønland, samt  

 dokumentation  

 for de samlede udgifter ved denne distribution.
Dokumentationen skal være  

 underskrevet af en udgivers revisor.
 Stk. 2.  

  

 I tilfælde, hvor udgiveren ikke  

 kan dokumentere antallet af distribuerede eksemplarer, eller hvilke udgifter  

 der har været forbundet med distributionen, kan tilskuddet kræves helt eller  

 delvis tilbagebetalt.
 Stk. 3.  

  

 Nærmere regler for  

 dokumentationen fastsættes af Biblioteksstyrelsen.
Ikrafttræden § 15.  

  

 Bekendtgørelsen træder i kraft Spørgsmål  

 7:
Vil ministeren kommentere henvendelsen af 6/2-06 fra Dansk  

 Fagpresse, jf.
KUU L 96  bilag 4? Svar:
 Henvendelsen af 6. februar 2006 fra Dansk Fagpresse giver  

 anledning til følgende bemærkninger:
 Jeg er enig med Dansk Fagpresse i, at vi skal lægge vægt på den  

 størst mulige samordning af den foreslåede ordning vedrørende  

 dagbladslignende  

 publikationer og den kommende ordning vedrørende dagbladsstøtte.
 For så vidt angår støttekriterier skal jeg bemærke, jf. også  

 svar på spørgsmål nr. 3, at det er min opfattelse, at forslaget indeholder så  

 klare kriterier for støtte som muligt.
Det er vigtigt at notere sig, at den foreslåede ordning  

 indebærer etableringen af et fagkyndigt udvalg, som vil skulle foretage de  

 faglige vurderinger, som vil være nødvendige.
Udvalget skal således ikke  

 udforme kriterier, men foretage en bedømmelse af opfyldelsen af de foreslåede  

 kriterier på et grundlag, som jeg ikke finder kan betragtes som upræcist.
For så vidt angår spørgsmålet om indholdskriterier i øvrigt er  

 der i forslaget lagt vægt på omtale af stofområder, der viser publikationens  

 brede karakter.
Publikationen kan naturligvis behandle emner, der for  

 eksempel er  

 sundhedsfaglige, erhvervsmæssige eller tekniske, men det ligger i den  

 foreslåede  

 dagbladsafgrænsning, at sådanne emner behandles i en politisk,  

 samfundsøkonomisk eller kulturel sammenhæng.
 Spørgsmål  

 8:
Kan ministeren bekræfte, at »Notat« det sidste år har været et  

 14-dages-blad, der udkommer 23 gange om året? Svar:
 Jeg kan på grundlag af de for ministeriet nu foreliggende  

 oplysninger konstatere, at Notat er en publikation, som udkommer hver 14.  

 dag.
Jeg vil i denne forbindelse være indstillet på at udforme den  

 foreslåede støtteordning på en sådan måde, at ikke kun ugentlige  

 publikationer  

 omfattes.
Det er i øvrigt min umiddelbare opfattelse, at en  

 udgivelsesfrekvens  

 på hver anden uge vil kunne leve op til den foreslåede ordnings forudsætning  

 om  

 indholdsaktualitet.
 Det vil derfor blive indarbejdet i den kommende bekendtgørelse,  

 at dagbladslignende publikationer, som udkommer 2 gange månedligt i mindst 10  

 måneder per år, er omfattet af ordningen.
