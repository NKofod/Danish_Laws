Fremsat den 19. november 1998 af  

 Jørgen Winther (V), Gyda Kongsted (V),  

 Preben Rudiengaard (V), Henriette Kjær (KF),  

 Gitte Seeberg (KF), Birthe Skaarup (DF), Yvonne Herl  

 øv Andersen (CD) og Kirsten Jacobsen (FP  

 ) Forslag til folketingsbeslutning om frivillig mammografi for kvinder mellem 50 og 69  

 år Folketinget pålægger regeringen at  

 fremsætte lovforslag, der giver alle kvinder mellem 50 og 69 år  

 ret til mammografiscreening hvert andet år.
Bemærkninger til forslaget Forslaget er en uændret  

 genfremsættelse af beslutningsforslag nr.
B 138 fra  

 folketingsåret 1996-97. Se Folketingstidende 1996-97, Folketingets  

 forhandlinger side 6741 og 7828, tillæg A side 5436 og 5438 og  

 tillæg B side 1228.
 Brystkræft er den hyppigste kræftsygdom hos  

 kvinder.
Danske kvinder har den største hyppighed af  

 brystkræft i hele Vesteuropa, og danske kvinder har den største  

 dødelighed som følge af brystkræft i Vesteuropa.
Ca.  

 3.200 kvinder får hvert år konstateret brystkræft, og godt  

 40 procent dør af sygdommen.
Det er i dag en kendsgerning, at man ved at tilbyde  

 mammografiscreening til kvinder i alderen 50-69 år kan reducere  

 dødeligheden som følge af brystkræft med 29 pct. i den  

 screenede gruppe.
Denne viden har den danske Sundhedsstyrelse haft i flere  

 år.
Mange andre lande som for eksempel Storbritannien,  

 Holland, Island, Finland og Sverige har i flere år haft nationale  

 screeningsprogrammer med gode resultater.
Derfor er det yderst paradoksalt,  

 at Danmark er det land i hele Vesteuropa, der har den største  

 hyppighed af brystkræft, og samtidig er et land, der stadig er meget  

 tilbageholdende med at tilbyde mammografiscreening.
 Forslagsstillerne ønsker derfor, at alle kvinder  

 mellem 50 og 69 år får ret til røntgenundersøgelse  

 af brystet   mammografi   hvert andet år.
Forslagsstillerne er vidende om, at der allerede er  

 etableret regelmæssig screening for brystkræft i Fyns Amt,  

 Frederiksberg Kommune, Københavns Kommune samt Bornholms Amt.  

 Ligeledes træder ordningen i kraft i Storstrøms Amt pr. 1.  

 januar 1999, ligesom Ringkøbing Amt også har planer om  

 gennemførelse af obligatorisk mammografiscreening.
I de omtalte  

 områder indkaldes alle kvinder pr. brev til mammografi, og hvis kvinden  

 udebliver, kontaktes hun med endnu et brev med tilbud om screening.
Denne  

 ordning kan forslagsstillerne ikke anbefale som nationalt screeningsprogram,  

 idet vi finder ordningen anmassende over for den enkelte kvinde.
Forslagsstillerne ønsker derimod etableret en  

 »frivillig mammografi«, forstået på den måde, at den  

 enkelte kvinde fra det fyldte 50. år kan tilmelde sig et  

 mammografiscreeningsprogram.
Hvis den enkelte kvinde ikke på eget  

 initiativ tilmelder sig dette program, vil hun efterfølgende heller  

 ikke blive indkaldt til undersøgelse.
Når først kvinden  

 har tilmeldt sig programmet, vil hun blive indkaldt til mammografi hvert  

 andet år.
Forslagsstillerne er vidende om, at en landsdækkende  

 mammografiscreening kræver grundig forberedelse og planlægning.  

 Men allerede på nuværende tidspunkt har så mange amter  

 gennemført frivillig mammografiscreening, at erfaringsgrundlaget  

 skulle være stort nok til iværksættelse af en  

 landsdækkende ordning.
Desuden har Sundhedsstyrelsen i rapporten om  

 mammografiscreening fra juni 1997 bakket op om de eksisterende projekter samt  

 anbefalet udbygning af programmet til hele landet.
Ved Folketingets debat om mammografiscreening i 1997  

 efterlyste den daværende sundhedsminister sagkundskabens beviser for  

 mammografiscreeningers effekt.
Denne hindring for vedtagelse af programmet  

 må nu være fjernet, idet adskillige undersøgelser, bl.a.  

 fra Fyns Amt, bekræfter de gunstige effekter af mammografiscreening i  

 relation til dødeligheden af brystkræft.
Der er således mange fordele ved  

 mammografiscreening.
Lægerne finder kræftknuderne på et  

 tidligere tidspunkt.
De er derfor mindre og kan ofte fjernes med et mindre  

 kirurgisk indgreb, så det ikke er nødvendigt at fjerne hele  

 brystet.
 Ligeledes kan nogle kræftknuder findes på et  

 så tidligt tidspunkt, at der endnu ikke er kommet metastaser  

 (døtresvulster). I så fald kan kvinden undgå en ubehagelig  

 kemokur.
 Men vigtigst af alt: Dødeligheden som følge  

 af brystkræft reduceres med næsten 30 pct. hos de kvinder, der  

 tilmelder sig screeningsprogrammet.
Skriftlig fremsættelse Jørgen Winther (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om frivillig  

 mammografi for kvinder mellem 50 og 69 år.
(Beslutningsforslag nr.
B 56).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
