Bekendtgørelse om ændring af bekendtgørelse om buskørsel § 1 I bekendtgørelse nr. 1500 af 8. december 2022 om buskørsel foretages følgende ændring:
 1. Efter § 20 indsættes i kapitel 2:
»Midlertidig fortsættelse af virksomhed § 20 a.
I tilfælde af at indehaveren af en tilladelse i henhold til buskørselslovens § 1, stk. 1, afgår ved døden, kommer under rekonstruktionsbehandling eller under konkursbehandling, kan Færdselsstyrelsen tillade, at dødsboet, skyldneren, der er under rekonstruktionsbehandling, eller konkursboet midlertidigt kan fortsætte virksomhedens drift i seks måneder fra dødsfaldet, rekonstruktionsbehandlingens indledning eller konkursdekretets afsigelse med henblik på afvikling, afhændelse, rekonstruktion eller lignende.
Stk. 2. Færdselsstyrelsen kan i særlige tilfælde forlænge fristen i stk. 1.« § 2 Bekendtgørelsen træder i kraft den 12. januar 2023.
