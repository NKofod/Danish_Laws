Nr BTL 145 Betænkning over Forslag til lov om ændring af lov om en kommunal  

 tjenestemandsret (Organisationsansvar m.v.)   

 Nr L 145 1989-90, 1. samling Afgivet af Kommunaludvalget Afgivet: 19900503 Udvalget har behandlet lovforslaget i en række møder og har herunder stillet spørgsmål til indenrigsministeren, som denne har besvaret skriftligt.
 Endvidere har udvalget modtaget skriftlig henvendelse fra Kommunale  

 Tjenestemænd og Overenskomstansatte.
 Der er af indenrigsministeren og af et mindretal stillet ændringsforslag,  

 hvorom der henvises til de ledsagende bemærkninger.
 Herefter indstiller et flertal (udvalget med undtagelse af  

 Socialdemokratiets og Socalistisk Folkepartis medlemmer) lovforslaget til  

vedtagelse med det af indenrigsministeren stillede ændringsforslag.
 Et mindretal (Socialdemokratiets medlemmer af udvalget) indstiller  

 lovforslaget til vedtagelse med de stillede ændringsforslag.
 Mindretallet udtaler i tilslutning hertil:
 I lov om kommunal tjenestemandsret og lov om tjenestemænd i staten,  

 folkeskolen og folkekirken er der sammenfaldende problemstillinger, hvis  

 tjenestemandsretten skal behandle sager om overtrædelse af bestemmelser.
Mindretallet mener derfor, at lovgivningen for de to områder bør være  

 sammenfaldende.
De af mindretallet stillede ændringsforslag er ikke udtryk  

 for, at vi ønsker at skærpe loven om kommunal tjenestemandsret, men alene  

 ønsket om forenkling.
De love og regler, der skal anvendes for kommunale  

 tjenestemænd og deres organisationer bør fremgå af den lov, der omhandler de  

 pågældende tjenestemænd og de pågældende organisationer.
Et andet mindretal (Socialistisk Folkepartis medlemmer af udvalget)  

 indstiller lovforslaget til forkastelse ved 3. behandling, men kan  

 stemme for det af ministeren stillede ændringsforslag og de af et mindretal  

 stillede ændringsforslag.
Socialistisk Folkeparti bryder sig ikke om at give  

 en så stor bemyndigelse til ministeren, når praksis allerede kendes og kan  

 formuleres i egentlige lovparagraffer.
Ændringsforslag Til § 1 Af indenrigsministeren, tiltrådt af udvalget:
 1) Før nr. 1 indsættes som nyt nummer:
» 01. I § 1, stk. 3, udgår »Foreningen af Kommuner  

 i Københavns Amt«.' Af et mindretal (S), tiltrådt af et mindretal (SF):
 2) Nr 1 affattes således:
 » 1. § 2 affattes således:
 » § 2. Den kommunale tjenestemandsret behandler sager om  

 kollektiv overtrædelse af de bestemmelser i de kommunale  

 tjenestemandsregulativer og -vedtægter samt i reglementerne for det  

 reglementsansatte personale ved kommunale og amtskommunale dag- og  

 døgninstitutioner og selvejende dag- og døgninstitutioner, som  

 kommunalbestyrelser og amtsråd har indgået driftsoverenskomst med, der svarer  

 til § 10 i lov om tjenestemænd i staten, folkeskolen og folkekirken.  

 Tjenestemandsretten kan alene behandle overtrædelser, der er begået af  

 ansatte omfattet af en forhandlingsberettiget organisation.
 Stk. 2. Den kommunale tjenestemandsret behandler endvidere sager  

 svarende til dem, der er nævnt i § 53, stk. 1, nr. 1, i lov om tjenestemænd i  

 staten, folkeskolen og folkekirken.
 Stk. 3. Sager, der hører under den kommunale tjenestemandsret, kan  

 ikke behandles efter regler svarende til §§ 20-24 i lov om tjenestemænd i  

 staten, folkeskolen og folkekirken.
 Stk. 4. Retten påser af egen drift, at den har saglig kompetence  

 til at behandle en sag.
Stk. 5. Sager, der hører under den kommunale tjenestemandsret, kan  

 ikke indbringes for de almindelige domstole.
En tjenestemand kan dog anlægge  

 sag ved de almindelige domstole, når vedkommende organisation har afslået at  

 indbringe en sag som nævnt i stk. 2 for tjenestemandsretten.
En sådan sag  

 skal anlægges inden 6 måneder efter, at tjenestemanden har modtaget  

 meddelelse om den endelige administrative afgørelse eller sagen er afvist af  

 organisationen eller tjenestemandsretten.
Stk. 6. Indenrigsministeren kan bestemme, at tjenestemandsretten  

 skal behandle sager som nævnt i stk. 1 og 2 begået af andet personale, der er  

 ansat på tjenestemandslignende vilkår i kommuner, amtskommuner og kommunale  

 fællesskaber, end det i stk. 1 nævnte.
Bestemmelsen i § 3, stk. 3, finder  

 tilsvarende anvendelse på den eller de organisationer, der udøver  

 forhandlingsretten for det personale, der er omfattet af indenrigsministerens  

 bestemmelse efter 1. pkt.«» 3) Nr. 2 udgår.
 4) Nr. 3 udgår.
 5) Før nr. 4 indsættes som nyt nummer:
 » 02. Efter § 2 indsættes som ny paragraf:
» § 2 a.
Kommuner, amtskommuner, kommunale fællesskaber,  

 selvejende dag- og døgninstitutioner, som kommunalbestyrelser og amtsråd har  

 indgået driftsoverenskomst med, de i § 1, stk. 3, nævnte kommunale  

 sammenslutninger og de i § 1, stk. 4, og § 2, stk. 6, nævnte  

 personaleorganisationer kan af Tjenestemandsretten ikendes bod for  

 overtrædelser som nævnt i § 2, stk. 2. Boden tilfalder den, der har anlagt  

 sagen.«» 6) Nr. 5 affattes således:
 » 5. § 4 affattes således:
 » § 4. Sager som nævnt i § 2, stk. 1 og 6, kan anlægges af de  

 i § 1, stk. 3, nævnte kommunale sammenslutninger og kommunalbestyrelser mod  

 en eller flere forhandlingsberettigede personaleorganisationer.
 Stk. 2. Sager som nævnt i § 2, stk. 2, kan anlægges af og mod de i  

 § 1, stk. 3, nævnte kommunale sammenslutninger og kommunalbestyrelser eller  

 de i § 1, stk. 4, og § 2, stk. 6, nævnte personaleorganisationer.
 Stk. 3. De forhandlingsberettigede personaleorganisationer kan ved  

 den kommunale tjenestemandsret anlægge sag mod vedkommende kommunalbestyrelse  

 eller selvejende institutions bestyrelse om, hvorvidt en sag hører under den  

 kommunale tjenestemandsret.
 Stk. 4. Sager som nævnt i § 2, stk. 1, 2 og 6, skal uden for  

 Københavns og Frederiksberg Kommuner indberettes af kommunalbestyrelsen til  

 vedkommende kommunale sammenslutning, jf. § 1, stk. 3.
Stk. 5. Overtrædelser som nævnt i § 2, stk. 1, der er begået af  

 reglementsansat personale ved selvejende dag- og døgninstitutioner, som  

 kommunalbestyrelser og amtsråd har indgået driftsoverenskomst med, skal  

 indberettes af vedkommende institutions bestyrelse til den  

 kommunalbestyrelse, der har indgået driftsoverenskomsten med  

 institutionen.«» 7) Nr. 6 udgår.
Bemærkninger Til nr. 1 Kommunernes Landsforenings og Foreningen af Kommuner i Københavns Amt  

 (FKKA)»s lønudvalg og lønsekretariater fusioneres med virkning fra den  

 1. maj 1990. Det er herefter hensigten, at FKKA ikke længere skal deltage  

 direkte i udpegningen af medlemmer og stedfortrædere til den kommunale  

 tjenestemandsret.
Indenrigsministeriet finder det derfor rigtigst at ændre §  

 1, stk. 3, som foreslået, således at FKKA ikke længere nævnes i bestemmelsen.
 Lovforslaget har været forelagt for Amtsrådsforeningen i Danmark,  

 Kommunernes Landsforening, Foreningen af Kommuner i Københavns Amt,  

 Københavns og Frederiksberg Kommunalbestyrelser, Kommunernes Lønningsnævn og  

 de kommunale tjenestemandsorganisationer, der alle har tiltrådt forslaget.
Til nr. 2-7 Formålet med ændringsforslagene er at sikre, at den procedure, der er  

 enighed om skal følges i de omhandlede sager, fastlægges i lovteksten.
