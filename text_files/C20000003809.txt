Cirkulære om v  

 ærdiansættelse  

 af fast ejendom ved overdragelse mellem interesseforbundne parter  

1) Ligningsrådet har i medfør af  

 skattestyrelsesloven, lovbekendtgørelse nr. 531 af 25. juni 1999, §18, jf.  

 §13  

 godkendt følgende vejledende anvisning.
 Told- og Skattestyrelsen har  

 samtidig besluttet, at retningslinierne i anvisningen skal finde anvendelse  

 ved  

 de skatteansættende myndigheders ligning af juridiske personer bortset fra  

 dødsboer.
 Anvisningen finder anvendelse  

 på overdragelser mellem interesseforbundne parter, hvor overdragelsen ikke er  

 omfattet af cirk. nr. 185 af 17. november 1982 om værdiansættelse af aktiver  

 og  

 passiver i dødsboer m.v. og ved gaveafgiftsberegning.
1. Indledning Ved overdragelse af fast  

 ejendom mellem interesseforbundne parter skal ejendommen overdrages til en  

 pris, der svarer til, hvad en uafhængig tredjemand ville have betalt på  

 tidspunktet, hvor bindende aftale er indgået.
2. Den  

 offentlige ejendomsvurdering Ved ligningsmyndighedernes  

 vurdering af, om en overdragelse er sket på armslængde-vilkår, vil den senest  

 offentliggjorte ejendomsvurdering som udgangspunkt kunne anses for udtryk for  

 ejendommens handelsværdi.
 I henhold til § 4 i  

 lovbekendtgørelse nr. 648 af 11. august 1999 om vurdering af landets faste  

 ejendomme kan omvurdering begæres til enhver tid uden for de almindelige  

 vurderinger.
3. Alternativ  

 til ejendomsvurderingen Er den offentlige  

 ejendomsvurdering ikke et retvisende udtryk for ejendommens handelsværdi på  

 tidspunktet for aftalens indgåelse, er hverken parterne eller  

 ligningsmyndighederne bundet af vurderingen.
Ejendomsvurderingen afspejler  

 eksempelvis ikke ejendommens værdi, hvis denne må antages at være  

 fejlbehæftet  

 på tidspunktet for vurderingen.
Endvidere vil ejendomsvurderingen ikke kunne  

 lægges til grund, hvis der siden ejendomsvurderingen er foretaget ombygning  

 eller modernisering af den pågældende ejendom, som giver sig udtryk i  

 ejendommens handelsværdi.
Ligningsmyndigheden kan  

 anmode den told- og skatteregion, der fører tilsyn med vurderingen af den  

 overdragede ejendom, om at udtale sig om handelsprisen for den pågældende  

 ejendom på tidspunktet for indgåelse af aftalen.
Tilsvarende gælder, såfremt  

 parterne henvender sig til den kommunale ligningsmyndighed.
4.  

 Virkningstidspunkt De nye retningslinjer finder  

 anvendelse for aftaler om overdragelse indgået den 1. april 2000 eller  

 senere.
Told- og Skattestyrelsen, den 15. marts  

 2000 Frantz Howitz /Jørgen Egelund 1)  

 I Told- og  

 Skattestyrelsens egen fortløbende nummerrække har cirkulæret nr. 2000-05.
