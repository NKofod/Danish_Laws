Bekendtgørelse om uddannelsen til  

 industrislagter I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 industrislagter, jf. stk. 2 Stk. 2. Eleven kan opnå kompetence som industrislagter  

 med et af følgende specialer:
 1)	Forædling.
 2)	Svineslagtning.
Uddannelsens mål § 2. Uddannelsen mål er, at den uddannede  

 industrislagter:
1)	kan udføre de normalt forekommende  

 håndværksmæssige discipliner, der naturligt er forbundet  

 med produktion på området, 2)	kan vedligeholde maskiner og systemer og diagnosticere fejl ved  

 apparater, maskiner og værktøj, 3)	kan fortolke og vurdere relevant lovgivning vedrørende  

 levnedsmidler, lokaler, inventar, 4)	kan se, føle, smage og lugte kvalitet af råvarer og  

 færdige produkter, 5)	kan tilegne sig og vurdere informationer, organisere og vedligeholde  

 forskellige datatyper, fortolke data, kommunikere og bruge  

 informationsteknologi m.v. til at finde og behandle data i forhold til en  

 given opgave eller et givet problem, 6)	har indsigt i betydningen af, dels at kunne bidrage til samarbejde  

 om udvikling og løsning af arbejdsopgaver, dels af kunne udvise  

 kreativitet samt lyst og evne til at lære nyt og tage ansvar over for  

 personer på jobbet, såvel som i fritiden.
 Stk. 2. Målet er desuden, at den uddannede med
specialet svineslagtning:
1)	kan udføre de normalt forekommende operationer, der er  

 forbundet med arbejdet på en kødforarbejdningsvirksomhed,  

 herunder slagtning, 2)	kan udføre forskellige opskæringer, udbeninger og enkle  

 forædlingsprincipper og 3)	kender de krav og regler, der stilles i de virksomheder, uddannelsen  

 er knyttet til.
 Stk. 3. Målet er desuden, at den uddannede med specialet  

 forædling:
1)	kan udføre de normalt forekommende operationer, der er  

 forbundet med arbejdet på en kødforarbejdningsvirksomhed, 2)	kan udføre de forskellige opskæringer, udbeninger og  

 forædlingsprincipper og 3)	kender de krav og regler, der stilles i de virksomheder, uddannelsen  

 er knyttet til.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang Fra jord til bord - hotel, køkken,  

 levnedsmiddel og jordbrug, jf. § 14, stk. 2, i lov om  

 erhvervsuddannelser.
 Stk. 2. Det faglige udvalg for uddannelsen er Slagterfagets  

 Fællesudvalg.
 § 4. Uddannelsen varer 3 år, jf. dog  

 § 7.
Stk. 2. Uddannelsen omfatter et obligatorisk  

 grundforløb på 10 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 25 ugers obligatorisk skoleundervisning.
Eleven kan indlede uddannelsen  

 på skole med et grundforløb eller i en praktikvirksomhed.
Stk. 3. Den obligatoriske skoleundervisning i  

 hovedforløbet er opbygget af 5 skoleperioder af 5 ugers varighed, der  

 omfatter grundfag, områdefag, bundne og valgfri specialefag samt  

 valgfag.
De valgfri specialefag kan ligge uden for de normale  

 skoleperioder.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
Stk. 5. Varigheden og strukturen efter stk. 1-5 fraviges  

 ved voksenuddannelsesforløb, jf. § 7 § 5. Speciale, jf. § 1, stk. 2,  

 vælges ved indgåelse af uddannelsesaftale eller ved optagelse til  

 skolepraktik.
 § 6. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet, jf.  

 § 10.
Voksenuddannelsesforløb § 7. Personer, der er fyldt 25 år, og som  

 har mindst 3 års relevant erhvervserfaring som  

 fuldtidsbeskæftigelse eller tilsvarende deltidsbeskæftigelse, kan  

 gennemføre uddannelsen på normalt 2 år.  

 Skoleundervisningen omfatter et obligatorisk grundforløb eller et  

 supplerende kursus, jf. § 8.
 Stk. 2. Det faglige udvalg skal godkende fastsættelsen  

 af praktikperioder.
 Stk. 3. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alders- og beskæftigelseskravet efter stk. 1.
 Stk. 4. Skoleundervisningen omfatter grundfag,  

 områdefag, specialefag og valgfag med de fastsatte mål.
§ 8. Det i § 7 nævnte  

 forløb kan indledes med et supplerende kursus efter  

 erhvervsuddannelseslovens § 16 på indtil 7 uger, der har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan herunder foretage afklaring af elevens  

 praktiske og teoretiske kvalifikationer med henblik på afgørelse  

 om merit i uddannelsesforløbet i et forløb på indtil 2  

 uger, jf. hovedbekendtgørelsens § 20, stk. 2.  

 Suppleringskurset og herunder afklaringen kan gennemføres uden  

 uddannelsesaftale.
For elever med uddannelsesaftale er kurset omfattet  

 af uddannelsesaftalen.
Fritagelse for dele af uddannelsen § 9. Elever kan fritages for dele af  

 uddannelsen, jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen), og efter  

 anvisningerne i vejledningen til bekendtgørelsen.
Kapitel 3 Skoleundervisningen § 10. Undervisningen i grundforløbet  

 omfatter følgende områdefag, der er særlige for  

 hovedforløbet:
 1)	Brancheorientering

Niveau: Begynder
  

 Målet er, at eleven:
a)	har de teoretiske og praktiske færdigheder inden for  

 kødbranchens arbejdsområde, herunder slagteteknologi,  

 forædling og tarmrenseri og b)	kender og forstår branchens betydning og virke i samfundet og  

 for eget arbejdsliv.
 2)	Brancherettet miljø

Niveau: Begynder
  

 Målet er, at eleven kender til de miljøkrav og bestemmelser, der  

 er gældende for produktion inden for kødbranchen.
 3)	Opskæring og udbening

Niveau: Begynder
  

 Målet er, at eleven:
a)	kan grovopskære slagtekroppe og udbene delstykker heraf og b)	kender til specifikationer og kvalitetskrav til produkterne, samt de  

 sikkerhedsmæssige bestemmelser og hygiejneregler, herunder egenkontrol  

 for området.
 4)	Slagtning

Niveau: Begynder
  

 Målet er, at eleven:
a)	kan benytte den mest udbredte teknologi inden for  

 slagterområder og kender til den nyeste teknologi, b)	kender til specifikationer og kvalitetskrav til produkterne, samt de  

 sikkerhedsmæssige bestemmelser og hygiejneregler, herunder egenkontrol  

 for området og c)	er bekendt med dyrevelfærd og etik.
 Stk. 2. Undervisningen i de i stk. 1, nævnte fag  

 varer i alt 5 uger.
 § 11. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Arbejdsmiljø, 1 uge.
2)	Fremmedsprog, engelsk, F 3)	Hygiejne 4)	Informationsteknologi, F, 1 uge.
 5)	Virksomhedslære og innovation, F.
 Stk. 2. Det i stk. 1, nr. 4, nævnte fag  

 påbegyndes i grundforløbet.
 Stk. 3. Undervisningen i de i stk. 1 nævnte fag  

 varer i alt 6 uger.
 § 12. Undervisningen i hovedforløbet  

 omfatter følgende områdefag:
 1)	Automation og styringsteknik

Niveau: Rutine
  

 Målet er, at eleven har viden om automatisering og styringsteknik,  

 så vedkommende kan betjene de mest udbredte maskiner, der forefindes  

 på virksomheder, på en korrekt og forsvarlig måde, og som  

 sætter eleven i stand til at deltage i en fejlfindingssituation.
 2)	Kvalitets- og udbyttekontrol

Niveau: Rutine
  

 Målet er, at eleven kan udføre kvalitets- og udbyttekontrol og  

 rapportere herom samt kan udføre statistik på området.
 3)	Kødkontrol

Niveau: Rutine
  

 Målet er, at eleven kan redegøre for gældende love og  

 bestemmelser vedrørende kødkontrol og mærkning.
 4)	Opskæring/udbening af eksportprodukter

Niveau: Rutine
  

 Målet er, at eleven:
a)	kan grovopskære slagtekroppe og udbene delstykker heraf til  

 eksportprodukter og b)	er bekendt med specifikationer og kvalitetskrav til produkterne samt  

 de hygiejniske og sikkerhedsmæssige bestemmelser for  

 området.
 5)	Regning og kalkulation

Niveau: Rutine
  

 Målet er, at eleven kan talbehandle og udregne branchens  

 produktionskalkulationer.
 6)	Saltning

Niveau: Rutine
  

 Mål er, at eleven kan:
a)	redegøre for saltningens konserverende virkning og b)	udføre den praktiske saltning i forbindelse med fremstilling  

 af forskellige produkter.
 7)	Udbening af hjemmemarkedsprodukter

Niveau: Rutine
  

 Målet er, at eleven:
a)	kan udbene delstykker til hjemmemarkedsprodukter og b)	er bekendt med specifikationer og kvalitetskrav til produkterne samt  

 de hygiejniske og sikkerhedsmæssige bestemmelser for  

 området.
 8)	Værktøjslære

Niveau: Rutine
  

 Mål er, at eleven:
a)	kender og kan vælge det rigtige håndværktøj  

 til en given opgave samt har forståelse for de sikkerhedsmæssige  

 og hygiejniske krav og b)	kan slibe og vedligeholde håndværktøj til eget  

 brug.
 Stk. 2. Undervisningen i de de i stk. 1, nævnte fag  

 varer i alt 7 uger.
 § 13. Undervisningen i hovedforløbet  

 omfatter for begge specialer følgende bundne specialefag:
 1)	Opskæring og udbening til eksport

Niveau: Avanceret
  

 Målet er, at eleven:
a)	kan grovopskære slagtekroppe og udbene delstykker heraf til  

 eksportprodukter og b)	er bekendt med specifikationer og kvalitetskrav til produkterne samt  

 de hygiejniske og sikkerhedsmæssige bestemmelser for  

 området.
 2)	Udbening til hjemmemarkedet

Niveau: Avanceret
  

 Målet er, at eleven:
a)	kan udbene delstykker til hjemmemarkedsprodukter og b)	er bekendt med specifikationer og kvalitetskrav til produkterne samt  

 de hygiejniske og sikkerhedsmæssige bestemmelser for  

 området.
 Stk. 2. Til specialet slagtning er endvidere knyttet  

 følgende bundne specialefag:
 1)	Klassificering af svin
Niveau: Avanceret
  

 Målet er, at eleven kan klassificere og analysere ved hjælp af  

 forskellige metoder.
 2)	Slagteteknologi

Niveau: Rutine
  

 Målet er, at eleven:
a)	har indsigt i samtlige processer inden for slagtningen, b)	kan bedømme slagtningens kvalitet for herved at afgøre  

 om gældende kvalitetskrav er opfyldt og c)	har færdigheder i teknologien bag forædling og pakning  

 gennem teoretisk og praktisk arbejde.
 3)	Svineslagtning

Niveau: Avanceret   

 Målet er, at eleven:
a)	kender slagtedyrets anatomi og kan benytte den udbredte  

 slagteteknologi inden for slagteområdet og b)	kan redegøre for den dokumentation, der knytter sig til  

 slagtningen.
 Stk. 3. Til specialet forædling er endvidere knyttet  

 følgende bundne specialefag:
 1)	Emballage og emballeringsteknologi

Niveau: Avanceret
  

 Målet er, at eleven kan vurdere hvilke typer emballage og  

 emballeringsmetoder, der er egnet til forskellige kødprodukter,  

 herunder langtidsholdbare produkter.
 2)	Kogte, ikke-røgede og marinerede produkter

Niveau: Avanceret
  

 Målet er, at eleven kan fremstille kogte ikke-røgede og  

 marinerede produkter.
 3)	Råvarestandardisering

Niveau: Avanceret
  

 Målet er, at eleven kan standardisere forskellige  

 råvaresorteringer og kan betjene, adskille, rengøre og samle  

 fedtanalyseudstyr.
 4)	Saltede, kogte og røgede produkter

Niveau: Avanceret
  

 Målet er, at eleven kan fremstille saltede, kogte og røgede  

 produkter.
 Stk. 4. Undervisningen i de i stk. 1, 2 og 3 nævnte  

 fag varer i alt 7 uger for hvert speciale.
 § 14. Undervisningen i hovedforløbet  

 omfatter desuden 1 uges valgfri specialefag, der repræsentere  

 muligheden for, at eleven kan specialisere sig yderligere inden for  

 slagterifagets arbejdsområde samt understøtte eleven med hensyn  

 til svendeprøven.
 Stk. 2. Eleven og virksomheden vælger specialefag efter  

 anvisningerne i vejledningen til bekendtgørelsen, jf.  

 hovedbekendtgørelsen.
 Stk. 3. Skolen fastsætter en frist for valg og omvalg af  

 specialefag, jf. hovedbekendtgørelsen.
§ 15. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 4 uger.
Praktikuddannelsen § 16. For specialet svineslagtning omfatter  

 praktikuddannelsen følgende arbejdsområder og  

 funktioner:
1)	klassificering af slagtesvin, 2)	slagtning af svin, 3)	slagteteknologi, 4)	opskæring og udbening til henholdsvis eksport og hjemmemarked  

 og 5)	kvalitets- og udbyttekontrol.
 Stk. 2. For specialet forædling omfatter  

 praktikuddannelsen følgende arbejdsområder og  

 funktioner:
1)	opskæring og udbening til henholdsvis eksport og  

 hjemmemarked, 2)	saltede, kogte, røgede og ikke-røgede produkter, 3)	råvarestandardisering, 4)	fremstilling af pølsemageriprodukter og 5)	kvalitets- og udbyttekontrol.
 § 17. Målet med praktikuddannelsen er, at  

 eleven:
1)	på avanceret niveau kan opskære og udbene til  

 henholdsvis eksport og hjemmemarkedet, 2)	på rutineniveau kan kvalitets- og udbyttekontrollere, salte,  

 udføre kødkontrol og benytte automations- og styringsteknik  

 inden for området og 3)	har kendskab til virksomhedens drift, informationsteknologi,  

 fremmedsprog, hygiejne og arbejdsmiljø.
 Stk. 2. Målet med praktikuddannelsen inden for specialet  

 svineslagtning er desuden, at eleven på avanceret niveau kan  

 klassificere og slagte svin med den tilgængelige slagteteknologi.
 Stk. 3. Målet med praktikuddannelsen inden for specialet  

 forædling er desuden, at eleven på avanceret niveau kan  

 fremstille forskellige pølsemagerivarer, såsom saltede, kogte,  

 røgede og ikke-røgede produkter samt benytte emballage og  

 emballageteknik inden for området.
 § 18. I voksenuddannelsesforløb tages  

 udgangspunkt i elevens forudgående erhvervserfaring, således at  

 målene for praktikuddannelsen, jf. § 17, kan nås inden for  

 den fastsatte uddannelsestid.
 Uddannelsesbog m.v.
 § 19. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 20. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
 Stk. 2. I valgfri specialefag, der er fælles for  

 arbejdsmarkedsuddannelser og erhvervsuddannelser, gives dog alene  

 gennemført/ikke gennemført, hvis det fremgår af de  

 nærmere retningelinier for faget eller kursusplanen.
Skolens bedømmelse § 21. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følgerne reglerne  

 for de pågældende fag, jf. hovedbekendtgørelsen.
Stk. 3. Ved afslutningen af et områdefag eller  

 specialefag gives en afsluttende karakter.
Hvis faget afsluttes med eksamen,  

 er den afsluttende karakter eksamenskarakteren; ellers er det en  

 standpunktskarakter.
 Afsluttende prøver (eksamen) m.v.
Svendeprøve § 22. Efter sidste skoleperiode afholder det  

 faglige udvalg en svendeprøve, der består af en skriftlig, en  

 mundtlig og en praktisk prøve.
Svendeprøven, der skal  

 gennemføres individuelt, tager udgangspunkt i områdefag og  

 specialefag, og varer i alt 2 dage.
Det faglige udvalg udarbejder en  

 svendeprøvevejledning, der udleveres til eleverne før  

 prøven.
 Stk. 2. Det er en betingelse for at deltage i  

 svendeprøven, at eleven ved afslutningen af sidste skoleperiode mindst  

 har opnået et karaktergennemsnit på 6,0 i henholdsvis grundfagene  

 og områdefagene i hovedforløbet, samt har mindst karakteren 6 i  

 hvert enkelt specialefag.
 Stk. 3. Det faglige udvalg udarbejder opgaver til brug ved  

 svendeprøven.
Stk. 4. Til bedømmelsen udpeger det faglige udvalg  

 mindst to skuemestre, der opfylder habilitetskravene i henhold til  

 eksamensbekendtgørelsen.
Skuemestrene skal ligeligt  

 repræsenterer henholdsvis arbejdsgiver- og arbejdstagersiden i  

 udvalget.
Stk. 5. Hver skuemester afgiver en samlet karakter for  

 svendeprøven. 13-skalaen anvendes.
Eleven har bestået  

 svendeprøven, hvis gennemsnitskarakteren er mindst 6,0.
§ 23. Den skriftlige og den mundtlige  

 prøve indleder svendeprøven og afholdes samme dag.  

 Prøverne består af opgaver af faglig og almen karakter samt en  

 kalkulationsopgave, der skal løses på computer.
Prøverne  

 må tidligst afvikles 5 arbejdsdage før påbegyndelsen af  

 svendeprøvens praktiske del.
§ 24. Den praktiske prøve  

 gennemføres som et projektforløb, som eleven selvstændigt  

 planlægger ud fra svendeprøvevejledningen.
Eleven skal ud fra  

 givne råvarer fremstille produkter, der hører til de  

 delelementer, som indgår i projektet.
Prøven afsluttes med, at  

 eleven fremlægger produkterne.
Skuemestrene bedømmer elevens  

 præstation efter dialog med denne.
 Stk. 2. Den praktiske prøve for specialet  

 svineslagtning består af følgende delelementer:
1)	slagtning, 2)	opskæring og udbening til eksport, 3)	udbening af delstykker (2 forskellige emner) og 4)	slagteteknologi.
 Stk. 3. Den praktiske prøve for specialet  

 forædling består af følgende delelementer:
1)	udbening til hjemmemarkedet, 2)	udbening af delstykker (2 forskellige emner), 3)	saltede og røgede produkter og 4)	emballage og emballeringsteknologi.
§ 25. Elever, der ikke består  

 svendeprøven har ret til en ny svendeprøve eventuelt efter  

 supplerende skoleundervisning eller praktikuddannelse.
Eleven kan kun  

 aflægge omprøve én gang.
Det faglige udvalg kan dog  

 godkende, at eleven aflægger en ny omprøve, hvis der foreligger  

 ganske særlige omstændigheder.
Hvis eleven er forhindret i at  

 deltage i eller fuldføre svendeprøven på grund af sygdom,  

 har eleven ret til en svendeprøve på et senere tidspunkt.
Det  

 faglige udvalg fastsætter tidspunktet for prøven efter  

 samråd med eleven og praktikvirksomheden.
 Stk. 2. Elever kan indgive klage til det faglige udvalg over  

 forhold vedrørende svendeprøven, hvis klagen er begrundet i de  

 forhold, som er nævnt i eksamensbekendtgørelsens § 44,  

 stk. 3. Det faglige udvalg træffer afgørelse, om der skal  

 ske ombedømmelse eller gives tilbud om omprøve, eller om klagen  

 ikke kan tages til følge.
Skolebevis og afsluttende praktikerklæring § 26. Skolebevis udstedes i henhold til  

 hovedbekendtgørelsen og eksamensbekendtgørelsen når  

 skoleundervisningen er gennemført og følgende betingelser er  

 opfyldt:
1)	eleven har opnået et karaktergennemsnit på mindst 6,0 i  

 samtlige grundfag, 2)	et karaktergennemsnit på mindst 6,0 i samtlige områdefag  

 og 3)	har bestået hvert enkelt specialefag med mindst karakteren  

 6.
§ 27. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Den afsluttende  

 praktikerklæring sendes i kopi til skolen og det faglige udvalg og  

 danner grundlag for indstillingen til svendeprøven.
Uddannelsesbevis § 28. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 26, afsluttende praktikerklæring er  

 udstedt, jf. § 27, og svendeprøve er bestået, jf.  

 § 22.
Kapitel 5 Ikrafttrædelses- og overgangsbestemmelser § 29. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 513  

 af 13. juni 1996 om uddannelsen til industrislagter.
 Stk. 3. Den i stk. 2, nævnte bekendtgørelse  

 finder dog anvendelse for elever, der er begyndt på den hidtidige 3.  

 skoleperiode ved bekendtgørelsens ikrafttræden.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
