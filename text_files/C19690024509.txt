 Lov nr. 314 af 18. juni 1969 om naturfredning afløser den tidligere  

 naturfredningslov nr. 140 af 7. maj 1937 med senere ændringer (i det følgende  

 omtalt som lov 1961). Loven består af følgende kapitler:
Loven svarer i alt væsentligt til det lovudkast, som indeholdtes i  

 naturfredningskommissionens betænkning (Bilag nr. 15 i betænkning nr. 461 og  

 467 af 1967), hvis indhold således udgør baggrundsmaterialet for  

 lovforslagets og dermed lovens forskellige bestemmelser.
Herudover foreligger  

 til belysning af lovteksten foruden bemærkningerne til lovforslaget  

 (Folketingstidende 1968-69, tillæg A. sp. 1817) betænkning med bilag fra  

 folketingets udvalg angående forslag til lov om naturfredning.
Kap.
I.
Formål.
 I § 1 angives lovens formål: at det ved loven tilstræbes at værne Danmarks  

 natur og landskabelige værdier og i videst muligt omfang at give befolkningen  

 mulighed for at nyde godt af disse.
 Den efterfølgende specifikation i § 1, stk. 2, uddyber det bredere sigte,  

 som loven har fået i forhold til lov 1961, bl.a. ved at åbningen af adgang  

 til at færdes og opholde sig i naturen på steder, hvor dette er af væsentlig  

 betydning for befolkningens friluftsliv, angives som et særligt formål.  

 Hertil kommer, at der såvel i § 1, stk. 2,1) som i stk. 2, 2), hvor de  

 vigtigste grupper af fredningsobjekter opregnes, ikke blot tales om bevaring,  

 men også om pleje, at der f.eks. sørges for opretholdelsen af en given  

 vegetation eller skaffes et område en større anvendelighed til rekreative  

 formål, eller at et område underkastes videnskabelig kontrol.
 I opregningen af det, der kan fredes - fredningsobjekterne - omtales  

 større landskaber, hvorved der er tænkt på sådanne større og sammenhængende  

 egnskarakteristiske landskaber, hvor de naturfredningsmæssige værdier eller  

 interesser har en særlig rig koncentration (naturparker).
En anden gruppe fredningsobjekter, der særlig gøres opmærksom på, er  

 områder, som på grund af deres beliggenhed har væsentlig betydning for  

 almenheden.
Herved tænkes på sådanne arealer, som ligger i nærheden af større  

 bymæssige bebyggelser og derfor kan have afgørende betydning ved udformningen  

 af bysamfundene.
I visse tilfælde kan også ved afgrænsning af  

 sommerhusområder foreligge problemer, som må løses ved fredning.
Lov 1961 omfattede efter ordlyden af § 41, stk. 2, generelt de indre  

 territoriale farvande og søterritoriet.
Der er ingen tilsvarende generel  

 bestemmelse i den ny lov; men dette betyder dog ikke, at dele af  

 søterritoriet ikke kan undergives en særlig beskyttelse.
Fredninger på  

 søterritoriet kan ifølge § 60 foretages ved bekendtgørelser, jfr. side 21, og  

 der kan yderligere henvises til § 48, stk. 3, om beskyttelsen af  

 fortidsminder på søterritoriet.
Formålsbestemmelsens brede formulering  

 indebærer, at alle hensyn med tilknytning til naturfredningsbegrebet kan  

 varetages ved fredningsnævnenes eller andre fredningsmyndigheders afgørelser.  

 Det er i denne henseende karakteristisk, at de æstetiske hensyn, der  

 fremhævedes i lov 1961 § 1 og § 25, stk. 6, ikke længere er særligt omtalt i  

 lovteksten.
Blandt de elementer, der således fremtidigt vil kunne indgå i  

 skønnet, kan - foruden de ovenfor omtalte æstetiske og de i loven direkte  

 nævnte videnskabelige - anføres den fysiske planlægning og  

 forureningsbekæmpelsen, f.eks. for så vidt angår vandforurening eller  

 støjgener.
Kap.
II.
Fredningskredse og fredningsmyndigheder.
Loven opretholder de hidtidige fredningsmyndigheder i det væsentlige  

 uændrede.
Dog ophæves de i 1961 oprettede 2 ankenævn for henholdsvis  

 København og øernes amter og for Jyllands amter, og deres funktion som  

 ankeinstans for fredningsnævnets afgørelser i henhold til lov 1961 § 25, stk.  

 2 og 4 samt § 30 er fra 1. oktober 1969 overført til overfredningsnævnet.
Det  

 er ikke længere fundet påkrævet med en særlig ankebehandling af  

 fredningsplanudvalgets afgørelser som følge af en i henhold til § 37  

 bekendtgjort fredningsplan, før ejeren kan kræve fredningssag rejst, jfr. §  

 38.
 Fredningsnævn.
 I § 2 har man af lovtekniske grunde indført betegnelsen fredningskredse  

 for fredningsnævnenes stedlige område, ligesom man som udgangspunkt for  

 fastsættelse af disse områder har valgt amtet i stedet for amtsrådskredsen.  

 Der er dog ikke tale om nogen realitetsændring, og fredningsnævnenes  

 nuværende områder berøres derfor ikke af den nye lov.
§ 2,  stk. 2 indeholder som hidtil en hjemmel for  

 ministeren for kulturelle anliggender til at dele et amt i flere  

 fredningskredse.
Naturfredningskommissionen har allerede på grundlag af den  

 nuværende amtsinddeling henstillet, at ministeren tager spørgsmålet om en  

 deling af de største fredningskredse op til overvejelse.
I forbindelse med  

 den nye amtsinddeling pr. 1. april 1970 vil det endvidere blive nødvendigt at  

 foretage visse omlægninger.
§ 3  opretholder en uændret sammensætning af  

 fredningsnævnene.
Medens nævnsformændene og deres suppleanter hidtil har  

 været beskikkede for 4 år, således at den sidste periode udløb i juni 1969,  

 fastsættes i § 70, stk. 2, at de hidtidige beskikkelser forlænges indtil 1.  

 oktober 1973, fra hvilket tidspunkt en ny 4-årig periode begynder at løbe.
En lang række af den tidligere lovs bestemmelser om fredningsnævnenes  

 procedure er udeladt i den nye lov.
Reglerne vil i stedet blive optaget i den  

 forretningsorden, som § 3, stk. 5, giver hjemmel for ministeren til at  

 fastsætte.
Indtil denne forretningsorden bliver udstedt bør fredningsnævnene  

 følge deres hidtidige praksis med de ændringer, som fremgår af lovens regler,  

 særlig §§ 11-17 og § 47, stk. 3.
 Overfredningsnævnet.
§ 4  ændrer reglerne for overfredningsnævnets  

 sammensætning, idet antallet af politisk valgte medlemmer gøres afhængigt af  

 antallet af partier i finansudvalget, således at hvert af de partier, der er  

 repræsenteret i finansudvalget, skal vælge et medlem.
Bestemmelsen i § 4  

 svarer i øvrigt til reglen i lov 1961, idet det dog er forudsat, at der er en  

 stilling som heltidsansat formand for overfredningsnævnet og leder af dettes  

 sekretariat.
Endvidere er der skabt udtrykkelig hjemmel for, at afgørelsen i  

 visse sager kan træffes af et udvalg af overfredningsnævnet bestående af  

 formanden og to andre medlemmer.
 Beskikkelse og valg af medlemmer til overfredningsnævnet for en 4-årig  

 periode indtil 1. oktober 1973 har fundet sted pr. 1. oktober 1969, jfr. §  

 70, stk. 3.
Ligesom med hensyn til fredningsnævnenes procedure er en del af den  

 tidligere lovs bestemmelser om overfredningsnævnets procedure udeladt i den  

 nye lov.
Lovens regler vil blive suppleret med den forretningsorden, som § 4,  

 stk. 5, giver hjemmel for ministeren til at fastsætte.
Indtil denne  

 forretningsorden bliver udstedt, må overfredningsnævnet følge de hidtidige  

 regler med de modifikationer, der følger af den ny lovs bestemmelser i  

 øvrigt.
 Taksationskommissionen.
 Ved § 5 er det fastsat, at taksationskommissionens formand i modsætning  

 til tidligere skal have juridisk embedseksamen.
 Beskikkelse af formanden og det andet af ministeren beskikkede medlem har  

 fundet sted for tiden indtil 1. oktober 1973.
 Valget af det 3. medlem, hvis valgperiode følger de kommunale valg,  

 bevarer sin gyldighed efter de hidtidige regler indtil 1. april 1970. Som  

 følge af kommunalreformen træder ændrede valgregler for dette medlem i kraft  

 pr. denne dato, og nyvalg vil være at foretage, jfr. § 70, stk. 4.
For taksationskommissionen gælder som for fredningsnævnene, at man i den  

 ny lov har udeladt tidligere procedurebestemmelser.
Lovens regler vil blive  

 suppleret med en forretningsorden for kommissionen, jfr. § 5, stk. 4. Indtil  

 denne forretningsorden bliver udstedt, må taksationskommissionen følge de  

 hidtidige regler med de modifikationer, der følger af den ny lovs  

 bestemmelser i øvrigt.
 Fredningsplanudvalg.
I § 6 har man af lovtekniske grunde, ligesom det er tilfældet for  

 fredningsnævnenes områder, med hensyn til fredningsplanudvalgenes stedlige  

 områder taget udgangspunkt i amtet i stedet for amtsrådskredsen.
Der er dog  

 heller ikke her tale om nogen realitetsændring, og de nuværende områder for  

 fredningsplanudvalgene berøres derfor ikke af ændringen.
I forbindelse med  

 den nye amtsinddeling pr. 1. april 1970 agter ministeriet dog at tage  

 fredningsplanudvalgenes geografiske områder op til nærmere overvejelse, idet  

 man vil tilstræbe, at udvalgenes områder kommer til at svare til de nye  

 amters.
Samtidig vil udvalgenes sammensætning blive harmoniseret med  

 kommunalreformen på en sådan måde, at udvalgene fortsat vil have folkevalgt  

 overvægt, men i øvrigt i det væsentlige samme sammensætning som i dag.  

 Ministeriet vil dog udvide udvalgene med en repræsentant for de centrale  

 fredningsmyndigheder samt drage omsorg for, at der i hvert udvalg bliver  

 beskikket et landbrugskyndigt medlem efter indstilling af amtsrådet blandt  

 praktisk udøvende landmænd uden for amtsrådets egen medlemskreds.
Som en ny bestemmelse er det fastsat i § 6, stk. 3, at  

 fredningsplanudvalgene efter anmodning skal yde fredningsnævnene bistand.
Det  

 nærmere indhold af en sådan bistand, der bl.a. kan bestå i udarbejdelse af  

 kortmateriale, lodsejerfortegnelser, forskellige analyser m.v., og  

 fremgangsmåden til opnåelse af bistanden vil blive fastlagt i de  

 retningslinier, som ministeriet i henhold til § 6, stk. 4, fastsætter for  

 fredningsplanudvalgenes virksomhed.
 Naturfredningsrådet.
Bestemmelsen i § 7 om naturfredningrådets sammensætning og virke svarer i  

 det væsentlige til lov 1961 § 6. Samtlige medlemmer skal dog nu beskikkes af  

 ministeren for kulturelle anliggender.
Rådets arbejdsopgaver er ikke nærmere  

 angivet i loven, bortset fra, at § 18 bestemmer, at fredningsnævnet ved  

 fredning af naturvidenskabelige eller undervisningsmæssige grunde skal  

 inhente en erklæring fra naturfredningsrådet, og at naturfredningsrådet i  

 henhold til § 58, stk. 1, nr. 8, kan indbringe fredningsnævnets tilladelse  

 med hensyn til strandbyggelinjen for overfredningsnævnet.
Rådets opgaver vil indtil videre have samme karakter som hidtil, nemlig at  

 være rådgivende organ for ministeren for kulturelle anliggender,  

 fredningsplanudvalgene m.v.
Hertil kommer opgaver i medfør af f.eks.  

 jagtloven og ved de videnskabelige reservater.
Det må forudses, at  

 naturfredningsrådet i højere grad vil tage initiativ til iværksættelse af  

 forskning og medvirke ved overvejelserne om plejeforanstaltninger i de  

 videnskabelige interesseområder.
§ 7,  stk. 4, indeholder en bemyndigelse for  

 ministeren til at fastsætte en forretningsorden for rådet.
Indtil denne  

 forretningsorden bliver udstedt, må naturfredningsrådet følge den hidtidige  

 praksis med de modifikationer, der følger af den ny lovs bestemmelser i  

 øvrigt.
 Anerkendte foreninger og institutioner.
§ 8  opretholder den hidtidige adgang for ministeren  

 til at meddele anerkendelse til foreninger eller institutioner med visse  

 nærmere angivne virkninger.
Disse er i henhold til den ny lov følgende:
1. beføjelse til at rejse fredningssag i henhold til §  

 11, 2. tilsendelse af samtlige fredningskendelser i  

 henhold til § 22, stk. 2, nr. 6, 3. beføjelse til anke af samtlige fredningsnævnets  

 kendelser og endelige beslutninger i henhold til § 24, stk. 2, 4. tilsendelse af samtlige overfredningsnævnets  

 kendelser og beslutninger i henhold til § 31, 5. underretning om samtlige ændringer i bestemmelser i  

 fredningskendelser i henhold til § 34, stk. 5, nr. 4, 6. beføjelse til anke af de under 5 nævnte afgørelser  

 i henhold til § 34, stk. 6, 7. beføjelse til anke af fredningsnævnets afgørelser i  

 henhold til lovens kapitler VI-IX, jfr. § 58, stk. 1, nr. 7, 8. beføjelse til anke af fredningsplanudvalgets  

 afgørelser efter § 43, jfr. § 58, stk. 2, 9. beføjelse til anke af rigsantikvarens afgørelser i  

 henhold til § 48, jfr. § 58, stk. 3, 10. underretning om samtlige de under 7-9 nævnte  

 afgørelser, jfr. § 58, stk. 4, I henhold til § 8 er der meddelt anerkendelse til rigsantikvaren og  

 Danmarks Naturfredningsforening.
 Statens naturfrednings- og landskabskonsulent.
Statens naturfrednings- og landskabskonsulent er som tjenestemand ikke  

 medtaget under opregningen i kap.
II af fredningsmyndighederne.  

 Konsulentembedet udgør imidlertid den centrale faglige bistand for  

 ministeriet for kulturelle anliggender og eventuelt også for andre  

 ministerier.
Embedets hovedopgave er som koordinerende faktor for hele landet  

 at forestå landskabsplanlægningen, herunder arbejdet med landskabsanalyser,  

 at rådgive med hensyn til tilvejebringelse af vejledende retningslinier for  

 andre myndigheders planlægning og administration, for fredningsplaner m.v.
I  

 tilslutning hertil er en væsentlig opgave for konsulentembedet at bistå  

 ministeriet som rådgiver på en række områder, jfr. således lovens §§ 37 og  

 39, hvorefter ministeriet godkender og ophæver fredningsplaner, § 36 om  

 udarbejdelse af fredningsplaner, der vil danne grundlaget for rejsning af  

 sager for de i loven forudsatte naturparker, § 61 om ministeriets  

 ejendomserhvervelse og kap.
V, §§ 42-45 om anlæg i det åbne land, herunder  

 elanlæg og veje, og om udnyttelse af særlige forekomster i jorden, samt § 62  

 ved organiseringen af tilsyn, pleje og indretning af fredede og erhvervede  

 områder.
Fredningsregisteret, der var nævnt i lov 1961 § 29, varetages  

 fortsat af konsulentembedet, der også vil få pålagt førelsen af det centrale  

 strandfredningsregister.
Konsulentembedet vil her udover yde  

 overfredningsnævnet saglig og teknisk bistand.
 Administrationsudgifter.
Ved § 9 opretholdes den principielle hovedregel, at alle udgifter ved  

 lovens administration afholdes af statskassen, dog er stadig udgifterne  

 vedrørende fredningsnævnenes administration undtaget herfra, jfr. stk. 2,  

 hvorefter disse udgifter uden for København og Frederiksberg afholdes af  

 amtsfonden.
Bestemmelsen i stk. 2 er - som loven i øvrigt - trådt i kraft 1.  

 oktober 1969, medens reglen om erstatningsfordeling i § 33 først træder i  

 kraft 1. april 1970 samtidig med kommunalreformen, jfr. § 68, stk. 1.
Kap.
III Fredning.
Kap.
III indeholder regler for behandling af fredningssager.
Der er kun  

 gennemført få realitetsændringer, hvortil kommer, at nogle bestemmelser er  

 bragt i overensstemmelse med lov nr. 186 af 4/6 1964 om fremgangsmåden ved  

 ekspropriation vedrørende fast ejendom (ekspropriationsprocesloven).
Egentlige fredningssager efter kap.
III kan ligesom tidligere rejses af et  

 ministerium, en kommunalbestyrelse samt en anerkendt forening eller  

 institution og nu også af vedkommende fredningsplanudvalg, jfr. § 11. Man har  

 derimod fundet det bedst stemmende med fredningsnævnets domstolslignende  

 karakter at afskaffe nævnets mulighed for selv at rejse fredningssag.
Såfremt  

 et nævn uanset afskaffelsen af fredningsnævnenes initiativ finder det  

 ønskeligt, at en fredning gennemføres, må nævnet således rette henvendelse  

 til en i medfør af § 11 rejsningsberettiget.
Nævnet er endvidere under sagens  

 behandling afskåret fra at udvide fredningen ud over de af den  

 rejsningsberettigede nedlagte påstande, smh. § 27, der udtrykkelig tillægger  

 alene overfredningsnævnet beføjelser til bl.a. at udvide omfanget af  

 fredningen uanset de for nævnet nedlagte påstande.
Fredningsnævnet kan dog  

 som led i procesledelsen opfordre de rejsningsberettigede til at overveje  

 udvidelse af fredningspåstanden; afgørelse heraf ligger imidlertid hos de  

 ifølge § 11 rejsningsberettigede.
Bestemmelsen i § 12, der er ny, giver fredningsnævnene mulighed for på et  

 foreløbigt grundlag at træffe afgørelse om, hvorvidt de vil efterkomme en  

 begæring om rejsning af fredningssag.
En afvisning vil kunne begrundes med,  

 at det er åbenbart, at der ikke er behov for eller måske hjemmel til at  

 foretage fredning, eller med at det ikke for tiden - af økonomiske eller  

 arbejdsmæssige grunde - er muligt at gennemføre den.
Skønnet over, om en  

 afvisning bør foretages af økonomiske grunde, vil normalt forudsætte  

 forudgående samråd med ministeriet for kulturelle anliggender.
Såfremt fredningsnævnet ikke træffer beslutning efter § 12, foretager  

 nævnet en præliminær behandling, der skal skaffe klarhed over, om omfanget og  

 beskaffenheden af den fredning, der kan komme på tale, er tilstrækkeligt  

 oplyst, jfr. § 13, og om nævnet kan tænkes at følge påstanden i  

 hovedtrækkene, idet ellers begrænsningerne må klarlægges.
På grundlag heraf  

 foretager fredningsnævnet som hidtil bekendtgørelse om sagens genstand og om  

 omfang med den virkning, at der ikke må foretages noget, der kan hindre eller  

 vanskeliggøre sagens gennemførelse, jfr. § 13, stk. 2. Denne virkning, der  

 gælder indtil fredningssagen er endeligt afgjort, evt. ved  

 overfredningsnævnets kendelse, indtræder stadig først ved bekendtgørelsen og  

 eksisterer således ikke under det i § 12 omtalte stadium af sagen.
Den foreløbige beskyttende virkning af rejsningen af en fredningssag er  

 som hidtil knyttet til bekendtgørelsen i Statstidende.
Desuden foretages  

 bekendtgørelse i et eller flere af de dagblade (lov 1961 § 10, nævner kun  

 blade), der udkommer på egnen.
Med hensyn til den individuelle underretning  

 om sagsrejsning er underretningspligten udvidet til foruden ejeren også at  

 omfatte brugeren af de pågældende ejendomme, og underretningen skal i  

 modsætning til tidligere ske ved anbefalet brev.
Det er ministeriets  

 opfattelse, at ejeren af den pågældende ejendom har behov for at få en sådan  

 orientering i forbindelse med fredningssagens rejsning, at han er istand til  

 at overskue, hvad sagen kan komme til at betyde for ham.
En underretning vil  

 ofte mest praktisk kunne ske ved, at den pågældende får tilsendt en kopi af  

 rejsningsskrivelsen med de fornødne bilag, der derfor fra sagsrejserens side  

 bør foreligge i et sådant antal eksemplarer, at materialet kan tilsendes hver  

 enkelt grundejer til orientering om fredningssagens rejsning.
Mere omfattende  

 tegningsmateriale og lignende kan man dog af praktiske grunde fra  

 fredningsnævnets side indskrænke sig til at henlægge til gennemsyn f.eks. på  

 fredningsnævnets eller fredningsplanudvalgets kontor.
 Statens naturfrednings- og landskabskonsulent underrettes om den rejste  

 fredningssag senest i forbindelse med den i § 13 nævnte bekendtgørelse.
For den situation, at en rejst fredningssag opgives, indeholdt lov 1961 §  

 10, stk. 1, den regel, at fredningsnævnet, henholdsvis overfredningsnævnet på  

 begæring ved kendelse skulle afgøre, hvorvidt - og da hvilken - erstatning  

 der tilkom ejeren eller andre i anledning af sket forsinkelse.
Ved den ny lov  

 er sket en begrænsning derved, at § 13, stk. 3, alene indeholder hjemmel for  

 efter anmodning at erstatte private grundejeres tab ved ikke at kunne udnytte  

 ejendommen som hidtil i tiden mellem bekendtgørelsen i Statstidende og  

 opgivelsen af fredningen, altså i tilfælde, hvor fredningssagens rejsning har  

 ført til indgreb i allerede igangværende lovlig anvendelse af fast ejendom.  

 Eksempelvis kan nævnes, at den foreslåede fredningsservitut forbyder en  

 hidtil foregået dyrkning eller rørskæring eller et igangværende byggeri.
Bestemmelsen i § 14 om indkaldelse til fredningsnævnets møder svarer i det  

 væsentlige til den hidtidige lovs bestemmelse.
Det er dog nu i  

 overensstemmelse med praksis fastslået, at indkaldelse til de første møde i  

 fredningsnævnet skal ske både ved indkaldelse i Statstidende og i de stedlige  

 dagblade samt ved individuel indkaldelse ved anbefalet brev; for utinglyste  

 rettigheder må henvises til den offentlige indkaldelse.
Samtidig er det  

 fastsatte varsel øget fra 8 dage til 14 dage.
Kredsen af dem, der skal have individuel underretning, er udvidet til også  

 at omfatte vedkommende fredningsplanudvalg og byudviklingsudvalg. § 14, stk.  

 3, nr. 6, med-medtager endvidere »andre, der har fremsat anmodning om  

 indkaldelse, og som må antages at have retlig interesse i sagens  

 afgørelse«, en afgrænsning, hvis betydning, da fredningsnævnets  

 forhandlingsmøder normalt er offentlige, ikke er stor.
Som eksempler kan  

 nævnes potentielle købere, lokale foreninger med bevaringsformål m.v.,  

 lodsejerlav, landboforeninger.
Praksis har hidtil været, at f.eks. lokale  

 interesserede kredse, som fremsætter anmodning herom, får underretning om tid  

 og sted for mødet og får lejlighed til at udtale sig.
Bestemmelsen svarer til  

 ekspropriationsproceslovens § 15.
Det er fastsat i § 15, at indkaldelser til senere møder alene skal ske ved  

 underretning til de mødte og dem, der har fremsendt skriftlige  

 tilkendegivelser.
Denne bestemmelse udelukker ikke, at der gives underretning  

 i videre omfang, hvilket f.eks. normalt vil være påkrævet, hvis sagen har  

 været udsat i længere tid.
Efter lov 1961 § 11, stk. 1, kunne en fredning gennemføres ved en  

 overenskomst, der tilførtes nævnets protokol, såfremt der var enighed om  

 ordningen og den var uden udgifter for det offentlige.
Ved den nye lov kræves  

 derimod enhver fredning afgjort ved kendelse, jfr. § 19.
 Fredningens indhold.
Ved § 19 fastsættes, at fredning kan ske ved pålæg af fredningsservitut  

 eller ved afståelse af ejendommen til staten eller en kommune.
Der er således  

 gennemført en almindelig adgang for såvel fredningsnævnene som  

 overfredningsnævnet til at gennemføre en fredning ved ekspropriation.
En  

 simplificering af lov 1961 § 13 udgør bestemmelsen i § 20, der redegør for en  

 række eksempler på, hvad fredningsservitutter kan gå ud på.
Først og fremmest  

 omtales status quo servitutterne, der går ud en bevarelse af den nuværende  

 tilstand, således at f.eks. yderligere dyrkning, beplantning, indgreb over  

 for plante- og dyreliv, gravning eller bebyggelse af enhver art eller af  

 visse arter fremtidig forbydes.
Fredningsservitutter kan endvidere indeholde  

 forskrifter om, hvorledes det fredede areal fremtidig må anvendes, herunder  

 også bestemmelser om forbud mod færdsel på arealet og om, at visse former for  

 anvendelse kræver forudgående tilladelse.
Endelig kan det i særlige tilfælde  

 bestemmes, at allerede skete beplantninger, bebyggelser eller andre  

 indretninger skal fjernes.
 I henhold til § 20, stk. 2, kan servitutterne også gå ud på fastsættelse  

 af bestemmelser om offentlig brug af bestemte arealer til færdsel, ophold  

 eller lignende, ligesom der i henhold til stk. 3 kan træffes bestemmelse om,  

 hvilke foranstaltninger, der skal træffes til fredningens gennemførelse.
 Ministeriet agter at udsende forslag til standardbestemmelser for de  

 almindelige typer af fredninger.
Afgørelsen skal som nævnt altid ske ved kendelse, og i § 19 er det  

 fastslået, at kendelsen skal begrundes og særligt angive nævnets stilling til  

 de omstændigheder, som parterne har påberåbt sig.
Denne bestemmelse svarer  

 til hidtidige praksis, hvorefter rejsningsskrivelsen m.v. indeholder  

 begrundelsen for fredningen som helhed, ligesom fredningsnævnene plejer at  

 motivere deres stillingtagen til specielle indsigelser.
 Erstatning.
Reglerne om erstatning i § 21, stk. 1 og 2, svarer til lov 1961 § 14, stk.  

 1 og 2. I § 21, stk. 1, sidste punktum, anføres, at der - bortset fra ejere  

 og brugere - kun ydes erstatning til rettighedshavere, der har nedlagt  

 påstand herom under sagens behandling.
Derimod er bestemmelserne i § 21, stk.  

 3-5, nye.
De svarer i det væsentlige til de tilsvarende regler i  

 ekspropriationsproceslovens §§22 og 25.
I følge § 21, stk. 3, skal kendelsen ved pålæg af fredningsservitutter  

 angive den forringelse, der herved sker af ejendommens værdi, og ved  

 afståelse ejendommens værdi i handel og vandel.
Såfremt der påføres ejeren  

 eller andre berettigede andet økonomisk tab, angives erstatningen herfor som  

 en særlig post, så vidt muligt med oplysning om, hvorledes den er beregnet,  

 jfr. ekspropriationsproceslovens § 17, stk. 4.
En tilfredsstillende specifikation vil i mange tilfælde i sig selv  

 indeholde en begrundelse for resultatet, og ledsagende bemærkninger kan i  

 sådanne tilfælde overflødiggøres.
Den enkelte kendelse skal ikke opregne alle  

 de almindelige omstændigheder, som er afgørende for en vurderingsansættelse,  

 men blot når anledning gives i parternes forudgående bemærkninger eller i  

 sagens særegne omstændigheder gives, angive de synspunkter, som nævnet har  

 anlagt ved sagens afgørelse, f.eks. om et areal er vurderet som landbrugsjord  

 eller som byggegrund, eller om et areals værdi er påvirket af private eller  

 offentlige begrænsninger i adgangen til at udnytte det, f.eks. om arealet er  

 beliggende inden for de i naturfredningslovens §§ 46-47 og § 53 fastsatte  

 byggelinier.
Det kan endvidere hyppigt være nødvendigt for at opfylde kravet  

 om en tilfredsstillende begrundelse, at der sker en specifikation af  

 arealerne med henblik på en forskellig værdiansættelse, f.eks. bedre og  

 ringere jorder, agerjord eller engarealer.
Det er dog herved forudsat, at det  

 samlede erstatningsbeløb for den enkelte er af en vis absolut størrelse.
I  

 rene småsager vil ofte et samlet beløb være det eneste mulige.
Ved erstatningsfastsættelsen i henhold til naturfredningsloven skal der  

 som hidtil tages hensyn til de begrænsninger i ejendommens udnyttelses- og  

 bebyggelsesmuligheder, som gælder ifølge anden lovgivning.
Her vil efter 1.  

 januar 1970 navnlig lov nr. 315 af 18. juni 1969 om by- og landzoner komme i  

 betragtning.
Erstatningsbeløbene forrentes i henhold til § 21, stk. 4, fra datoen for  

 afsigelsen af fredningsnævnets kendelse med en årlig rente, der er 1 pct.  

 højere end Danmarks Nationalbanks diskonto på den nævnte dato.
Datoen for  

 fredningsnævnets kendelse er tillige det sædvanlige vurderingstidspunkt.  

 Bestemmelsen åbner dog mulighed for, at fredningsnævn eller overfredningsnævn  

 under særlige omstændigheder kan fastsætte et andet begyndelsestidspunkt.
 Underretning om afgørelsen.
 § 22  fastsætter mere detaljeret end lov 1961 § 15  

 regler for, hvem der skal underrettes om nævnets kendelse og om formen for  

 denne underretning.
 Kendelsen skal herefter altid sendes til:
 I øvrigt skal kendelsen sendes til en række personer og institutioner i  

 den udstrækning, de pågældende har fremsat ønske herom, givet møde under  

 sagen, fået tilkendt erstatning m.v.
Formen for underretning er ifølge § 22 forenklet, således at der kun er  

 stillet krav om tilsendelse af udskrift af kendelsen ved anbefalet brev til  

 ejendommens ejer og bruger samt til visse andre indehavere af rettigheder  

 over ejendommen.
Samtidig med underretningen om kendelsen skal de i henhold  

 til § 24 ankeberettigede have meddelelse om deres adgang til klage og om  

 fristen herfor.
Da klagefristen regnes fra den dag fredningsnævnets afgørelse  

 er meddelt (kommet frem til) den pågældende, er det vigtigt, at denne  

 meddelelse så vidt muligt samtidigt sendes til samtlige klageberettigede.  

 Underretningen bør endvidere ske snarest muligt, og inden 8 dage efter, at  

 kendelsen er afsagt, således at den individuelle meddelelse såvidt muligt er  

 kommet frem, inden fredningen bekendtgøres i Statstidende og den lokale  

 dagspresse i overensstemmelse med § 22, stk. 5.
 Fredningens gennemførelse.
Ifølge § 23 påhviler det fredningsnævnet at træffe de nødvendige  

 foranstaltninger til gennemførelse og sikring af fredningen.
I  

 overensstemmelse med lov 1961 § 16 er herved navnlig tænkt på tinglysning af  

 kendelsen, afmærkning af fredningens område samt i øvrigt særlige  

 foranstaltninger i overensstemmelse med fredningens indhold, jfr. ovenfor.
De  

 hermed forbundne udgifter afholdes i overensstemmelse med § 9, stk. 2, af  

 amtsfonden.
Tillige kan dog fredningsplanudvalgenes sekretariater i henhold  

 til § 6, stk. 3, medvirke ved visse af de nævnte foranstaltninger, f.eks. ved  

 udstykning og afsætning af fredede områder.
Udbetaling af  

 fredningserstatninger foregår som hidtil ved overfredningsnævnets  

 foranstaltning, også for så vidt angår kendelser, der ikke skal forelægges  

 overfredningsnævnet.
Såfremt en ejer eller bruger ikke foretager de foranstaltninger, der  

 påhviler ham ifølge kendelsen, som f.eks. fjernelse af bygninger,  

 udsigtshindrende beplantning, selvsåning, opsætning af hegn m.v., kan nævnet  

 lade dem udføre på hans bekostning.
Udgifterne hertil afholdes forskudsvis af  

 statskassen, jfr. § 9, og de medgåede beløb kan inddrives ved udpantning,  

 jfr. lov nr. 185 af 23/6 1932 om udpantning m.m. § 1.
 Klage.
 Fredningsnævnets beslutning om afvisning af en fredningssag efter § 12 kan  

 alene indbringes for overfredningsnævnet af den, der har rejst sagen, jfr. §  

 24, stk. 1. Fredningsnævnets kendelser og endelige beslutninger kan derimod,  

 jfr. § 24, stk. 2, indbringes for overfredningsnævnet af den i § 22, stk. 2,  

 nr- 1-6, anførte kreds af personer og myndigheder, herunder af vedkommende  

 fredningsplanudvalg og byudvilklingsudvalg.
Klagefristen er uændret 4 uger.
Den skal efter den ny lov dog altid regnes  

 fra den dag, afgørelsen er meddelt den klageberettigede.
Inden 3 måneder  

 efter kendelsens afsigelse kan overfredningsnævnet på begæring tillade, at en  

 for sent indgivet klage nyder fremme, når der skønnes at foreligge en særlig  

 grund der il.
Denne kompetence er således ved den ny lov overført fra  

 ministeriet fo r kulturelle anliggender til overfredningsnævnet.
 Forelæggelse.
 Alle kendelser, der medfører udgifter for det offentlige, dvs. både stat  

 og kommune, på over 50.000 kr. (lov 1961: 3.000 kr.) til betaling af  

 erstatning, skal fredningsnævnet forelægge for overfredningsnævnet, jfr. §  

 25.
Der er for disse sager ikke fastsat særlige bestemmelser om  

 fredningsnævnets behandling.
Overfredningsnævnet skønner således selv, om man  

 på grundlag af det foreliggende materiale finder det fornødent at afholde et  

 egentligt forhandlingsmøde om sagen. § 27 og § 26, stk. 2, finder anvendelse  

 også for overfredningsnævnets behandling af sager, der uden at være  

 påklagede, blot er forelagt for overfredningsnævnet, jfr. nedenfor.
 Overfredningsnævnets behandling af klagesager.
 I klagesager skal overfredningsnævnet foruden klageren indkalde:
 § 26,  stk. 2, foreskriver, at reglerne om indkaldelse  

 til fredningsnævnets møder i §§ 14-16 skal finde anvendelse med hensyn til  

 ejendomme, der først inddrages under sagen under overfredningsnævnets  

 behandling.
 Overfredningsnævnet kan som hidtil ændre fredningsnævnets afgørelse og  

 herunder udvide eller indskrænke omfanget af en fredning, uanset hvem der har  

 klaget og uanset de påstande, der er nedlagt for fredningsnævnet, jfr. § 27.
Overfredningsnævnet skal som hidtil søge at opnå enighed med de  

 berettigede om fredningens indhold, omfang og erstatningens størrelse.
Hvis  

 der ikke kan opnås enighed om erstatningens størrelse, forelægges dette  

 spørgsmål for taksationskommissionen til afgørelse, efter at  

 overfredningsnævnet har truffet afgørelse om fredningens indhold og omfang,  

 jfr. § 29.
 Taksation.
Bestemmelserne i § 30 om taksationens foretagelse svarer i det væsentlige  

 til de hidtidige regler.
Det fastsættes dog i stk. 2, at indkaldelse skal ske  

 ved anbefalet brev og indeholde oplysning om overfredningsnævnets afgørelse  

 med hensyn til fredningens indhold og omfang, og i stk. 3, at afgørelsen skal  

 begrundes, jfr. herom foran side 6. I stk. 5 er der i overensstemmelse med  

 hidtidig praksis skabt en utvivlsom hjemmel for overfredningsnævnet til at  

 lade foretage prøvetaksation, således at man har mulighed for at begrænse  

 eller ophæve en fredning, såfremt erstatningsudgifterne måtte blive  

 uforholdsmæssigt store.
 Undderretning om og gennemførelse af overfredningsnævnets afgørelse.
 Ved bestemmelsen i § 31 er det foreskrevet, at de regler, der gælder for  

 underretning om fredningsnævnets kendelser, også skal finde anvendelse ved  

 underretning om overfredningsnævnets kendelser.
 Underretning og tinglysning skal efter anmodning fra overfredningsnævnet  

 foretages af vedkommende fredningsnævn.
Forelæggelse for ministeren.
Erstatningsfordeling.
Såfremt overfredningsnævnets kendelse medfører udgift for det offentlige  

 på 200.000 kr. og derunder til betaling af erstatning, foranlediger  

 overfredningsnævnet erstatningen udbetalt.
Såfremt det samlede  

 erstatningsbeløb overstiger 200.000 kr. (lov 1961: 10.000 kr.), sendes  

 kendelsen til ministeriet for kulturelle anliggender, der afgør, om man vil  

 søge bevilling til betaling af statskassens andel.
 Når bevilling af statskassens andel af en fredningserstatning foreligger,  

 er også de pågældende kommuner forpligtet til at betale deres andel, jfr. §  

 32. Hvor en fredningssag omfatter statsarealer, ydes der ikke  

 fredningserstatning, og som følge heraf heller ikke kommunale bidrag.
I tilfælde, hvor ikke alle erstatningskrav afgøres forligsmæssigt, må  

 overfredningsnævnets kendelse afvente taksationskommissionens afgørelse med  

 hensyn til de øvrige erstatningsspørgsmål.
I denne situation - samt eventuelt  

 i visse andre tilfælde, hvor overfredningsnævnets kendelse ikke hurtigt kan  

 foreligge - er der, når indholdet og omfanget af fredningen er fastlagt,  

 gennem ordet »beslutning« i § 32 hjemmel for overfredningsnævnet  

 til - evt., hvis det samlede erstatningsbeløb skønnes at ville overstige  

 200.000 kr., efter forelæggelse for ministeren - at foretage en forskudsvis  

 udbetaling af de erstatninger, hvorom der er opnået enighed.  

 Overfredningsnævnets beslutning herom er ligeledes umiddelbart bindende for  

 de kommunale myndigheder.
Den ny lov opretholder den hidtidige fordeling af fredningserstatningerne  

 mellem stat, amtsfond og kommune.
Dette gælder uden forbehold for tiden 1.  

 oktober 1969 til 31. marts 1970, idet den ny bestemmelse i § 33 først træder  

 i kraft 1. april 1970 samtidig med kommunalreformen.
Fra dette tidspunkt  

 udgår købstæderne af lovens almindelige regel om erstatningsfordeling,  

 således at statskassen betaler 3/4 og amtsfonden 1/4. I henhold til stk. 2  

 kan overfredningsnævnet dog nu med et flertal på 5 medlemmer, medens der  

 tidligere krævedes eenstemmighed, bestemme at statskassen skal betale indtil  

 9/10 af erstatningen.
 Herudover afviger den ny bestemmelse fra den hidtidige ved, at det er  

 fredningsnævnet og overfredningsnævnet, og ikke som tidligere  

 indenrigsministeren, der træffer afgørelse om fordeling af erstatningen, hvis  

 en fredningssag omfatter arealer f.eks. i flere amtsrådskredse.
 Ændringer i fredningskendelser.
 Såfremt der i medfør af en fredningskendelse af fredningsnævnet eller  

 andre kan gives særlig tilladelser eller dispenseres fra enkelte bestemmelser  

 i kendelsen, er proceduren for disse tilladelser m.v. helt beroende på  

 kendelsens indhold. § 34 omhandler derimod det forhold, at der foretages  

 ændringer i en fredningskendelse. § 34 svarer til dels til lov 1961 § 18,  

 idet det dog er klargjort, at der kan gøres undtagelser fra  

 fredningskendelser, og at en fredningsservitut kan ophæves helt eller delvis,  

 uden at der foreligger andragende fra ejeren eller en i ejendommen berettiget  

 herom, samt at overfredningsnævnets ophævelse af en kendelse - i modsætning  

 til fredningsnævnenes - ikke kræver eenstemmighed i nævnet.
I § 34, stk. 3 og 4, er det som noget nyt foreskrevet, at samtlige  

 afgørelser om ændringer og ophævelser skal træffes ved kendelse, og at  

 vedkommende nævn forinden afgørelsen skal forhandle med ansøgeren samt de  

 påtaleberettigede.
Bestemmelsen udelukker dog ikke, at der til forhandlingen  

 også indkaldes andre, som måtte have en særlig interesse i afgørelsen.
I  

 sager, der verserer for overfredningsnævnet, kan denne forhandling efter  

 overfredningsnævnets anmodning finde sted ved fredningsnævnets  

 foranstaltning.
 Kredsen af de personer og institutioner, som skal have underretning om  

 afgørelsen, er udvidet væsentligt i forhold til tidligere, ligesom den samme  

 kreds er tillagt en klagebeføjelse inden for den sædvanlige klagefrist.
For de tilfælde, hvor en ændring af en tidligere fredningskendelse  

 medfører en væsentlig værdiforøgelse for ejendommen, kan ændringen betinges  

 af, at der til statskassen indbetales et beløb, som dog ikke må overstige  

 denne værdiforøgelse.
Beløbet er derimod ikke maksimeret til den oprindeligt  

 udbetalte fredningserstatning.
 Hvor der i kendelsen er anført andre påtaleberettigede end  

 fredningsnævnet, forhandler nævnet i henhold til § 34, stk. 4, inden  

 afgørelsen træffes med de påtaleberettigede.
Kap.
IV.
Planlægning.
Kapitlet omhandler det analyse- og planlægningsarbejde, som varetages af  

 fredningsplanudvalgene.
Om fredningsplanudvalgenes øvrige virksomhed henvises  

 til kap.
III om fredningssager, kap.
V om anlæg i det åbne land, kap.
VIII om  

 almenhedens færdsel og ophold samt til de retningslinjer for udvalgenes  

 arbejde, som ministeriet for kulturelle anliggender agter at udsende i medfør  

 af § 6, stk. 4, og til de regler, som ministeriet for kulturelle anliggender  

 agter at fastsætte om tilsyn og pleje i medfør af § 62.
Om den centrale fredningsplanlægning, der finder sted gennem statens  

 naturfrednings- og landskabskonsulent, henvises til omtalen under kap.
II om  

 fredningsmyndighederne.
Som et af fredningsplanudvalgenes vigtigste arbejdsområder nævner loven  

 indledningsvis i § 35, at udvalgene foretager landskabsanalyser og udarbejder  

 vejledende retningslinier til støtte for andre myndigheders planlægning og  

 administration.
Dette gælder den fysiske planlægning, jfr. herved især lov om  

 by- og landzoner (lov nr. 315 af 18. juni 1969), hvis formålsbestemmelse i §  

 1 bl.a. nævner, at loven skal medvirke til, at bebyggelsen ikke sker i strid  

 med hensynet til befolkningens rekreative interesser og besvarelsen af  

 landskabelige værdier.
Boligministeriet vil i samarbejde med ministeriet for  

 kulturelle anliggender på et senere tidspunkt i medfør af by- og  

 landzonelovens § 9, stk. 2, give nærmere regler for amtsrådets og  

 byudviklingsudvalgets samarbejde med andre myndigheder, herunder  

 fredningsmyndighederne.
For at sikre fredningsmyndighedernes indflydelse  

 giver by- og landzonelovens § 11 bl.a. fredningsplanudvalget adgang til at  

 påklage afgørelser i medfør af lovens §§ 6-9 til boligministeren.
De af fredningsplanudvalgene udarbejdede landskabsanalyser udgør  

 grundlaget for fredningsplaner over områder, hvor der kan blive tale om  

 fredning efter kap.
III eller erhvervelse til det offentlige efter § 61, jfr.  

 § 36. Medens det hidtil har været overfredningsnævnet, der godkendte udkast  

 til fredningsplaner, er det efter § 37 ministeren for kulturelle anliggender,  

 der godkender fredningsplaner efter samråd med overfredningsnævnet.  

 Ministeriet vil efter modtagelsen af et udkast til en fredningsplan forelægge  

 dette for statens naturfrednings- og landskabskonsulent, som efter at have  

 indhentet en udtalelse fra overfredningsnævnet forelægger udkastet for  

 ministeriet til godkendelse med sine og overfredningsnævnets bemærkninger.
Godkendte fredningsplaner skal som hidtil bekendtgøres i Statstidende og  

 tinglyses på vedkommende ejendomme.
Hertil føjer § 37, at meddelelse om  

 godkendelse tillige skal indrykkes i et eller flere af de dagblade, der  

 udkommer på egnen.
Fredningsplanernes retsvirkning er som hidtil knyttet til  

 bekendtgørelsen i Statstidende.
Derimod er indholdet af fredningsservitutten  

 lempet i forhold til lov 1961 § 35, idet servitutten nu ikke længere omfatter  

 sådanne forandringer, som skyldes dyrkningsmæssige ændringer inden for  

 sædvanlig land- eller skovbrugsdrift.
Det er efter ministeriets opfattelse en  

 følge heraf, at bl.a. enkelte arealer af en landbrugsejendom vil kunne  

 tilplantes uden tilladelse, hvorimod hele ejendommens overgang til skovbrug  

 fortsat må kræve en tilladelse.
 Den nuværende procedure, hvorefter en grundejer skal anke et afslag fra  

 fredningsplanudvalget og først efter afgørelsen af denne anke kan kræve rejst  

 fredningssag, er nu forenklet, idet ejeren i henhold til § 38 umiddelbart kan  

 kræve, at fredningsplanudvalget rejser fredningssag.
De øvrige bestemmelser i kap.
IV om aflysning af en fredningsplan og  

 forbud mod anvendelse af en ejendom i strid med en fredningsplan, som er  

 under udarbejdelse, er i det væsentlige uændret i forhold til lov 1961.
Kap.
V.
Anlæg i det åbne land.
1. De i kap.
V indeholdte bestemmelser udgør en  

 omdannelse af ordningen i lov 1961 § 9 om meddelelsespligt for offentlige  

 myndigheder om påtænkte byggeforetagender m.v.
Hele spørgsmålet om  

 samarbejdet mellem naturfredningsmyndighederne og andre offentlige  

 myndigheder og om fredningsmyndighedernes indflydelse på forskellige former  

 for anlæg i det åbne land har været genstand for omfattende undersøgelse i  

 naturfredningskommissionen, jfr. dennes betænkning, kapitlerne VIII-XI.
Den  

 nu etablerede ordning går herefter ud på følgende:
Om kap.
V. gælder i det hele, jfr. § 41, at bestemmelserne kun finder  

 anvendelse på anlæg i det åbne land, d.v.s. anlæg, der placeres uden for byer  

 og bymæssige bebyggelse.
Byer og bymæssig bebyggelse er ikke et eentydigt  

 begreb.
Vejledende ved fortolkningen heraf er først og fremmest landskabets  

 fysiske karakter; tillige kan områdets status i henhold til byplanloven og  

 by- og landzoneloven spille ind, men i øvrigt kan man bl.a. lægge vægt på  

 antallet af bebyggelser, deres placering i forhold til hinanden og  

 bebyggelsens samlede karakter.
2. Om offentlige anlæg foreskriver § 42  

 indledningsvis, at de skal placeres og udformes således, at de ikke i unødig  

 grad virker skæmmende i landskabet.
Dernæst indeholder § 42 i stk. 2 en  

 bemyndigelse for ministeren for kulturelle anliggender til med tilslutning af  

 den pågældende ressortminister at bestemme, at placering og udformning af  

 nærmere angivne kategorier af offentlige anlæg skal godkendes af ministeren  

 for kulturelle anliggender eller fredningsplanudvalgene.
Det kan samtidig  

 bestemmes, at anlægsmyndigheden i tilfælde af uenighed kan indbringe sagen  

 for fredningsnævnet til afgørelse.
Ministeren for kulturelle anliggender  

 agter at søge en sådan ordning iværksat snarest for veje og el-anlæg.
Indtil  

 en ny bekendtgørelse måtte fremkomme, skal ministeriet henstille, at man for  

 el-områdets vedkommende fortsætter den praksis, som er etableret i medfør af  

 ministeriets cirkullæreskrivelse af 2. september 1966 om fremgangsmåden ved  

 fredningsmyndighedernes behandling af planer om el-anlæg.
Udøvelsen af  

 beføjelserne i henhold til § 42 giver ikke anlægsmyndigheder krav på  

 erstatning for herved forbundne eventuelle tab.
 3. Med hensyn til oplagspladser og lign., der ikke er  

 erhvervsøkonomisk nødvendige for landbrugs-, skovbrugs- eller  

 fiskerierhvervet samt lossepladser, motor- og andre væddeløbsbaner,  

 campingpladser og tankstationer, fastsætter § 43, som en ny regel, at disse  

 foranstaltninger kun må etableres med fredningsplanudvalgets tilladelse.
§ 43'  s bestemmelse om campingpladser er udtryk for,  

 at hovedproblemet for fredningsmyndighederne har været at opnå en kontrol med  

 anlæg af campingpladser.
Fredningsplanudvalget skal først og fremmest tage  

 stilling til pladsens beliggenhed og de til denne hørende bygningers  

 placering.
Endvidere kan der som vilkår for tilladelsen bl.a. indføjes  

 bestemmelser med krav om, at campingvogne skal være indregistrerede, om  

 varigheden af f.eks. en campingvogns anbringelse på pladsen, herunder om  

 henstilling uden for campingsæsonen, bl.a. til vinterparkering, er tilladt  

 samt bestemmelser om bebyggelsen i øvrigt, herunder hvorvidt og i hvilket  

 omfang opførelse af campinghytter er tilladt.
Sideløbende hermed anser  

 ministeriet det for at være en naturlig opgave for fredningsplanudvalgene, at  

 de i tilslutning til deres kontrollerende virksomhed med hensyn til  

 campingpladsernes anlæg også søger at finde frem til arealer, der er egnede  

 til campingpladser.
Udvalgene vil med deres specielle sammensætning også i  

 denne henseende kunne rådgive andre myndigheder, jfr. § 35.
 Særligt om tankstationer skal bemærkes, at det er ministeriets opfattelse,  

 at placering af tankstationer i det åbne land i videst muligt omfang bør  

 undgås, således at tankstationer fortrinsvis placeres i forbindelse med  

 bymæssig bebyggelse.
 Bestemmelserne i § 43, stk. 1, giver fredningsplanudvalgene en selvstændig  

 beføjelse ved siden af de beføjelser, som er tillagt andre offentlige  

 myndigheder i henhold til anden lovgivning.
 Eksempelvis kræves der i henhold til § 9, jfr. § 7 eller § 8, stk. 1, i  

 lov om by- og landzoner en tilladelse fra amtsrådet - i byudviklingsområder  

 dog fra byudviklingsudvalget - til etablering i landzone af ethvert af de  

 anlæg, der nævnes i § 43. Til opførelse af bygninger f.eks. på en  

 campingplads eller en væddeløbsbane eller ved tankstationer kræves  

 byggetilladelse fra bygningsmyndigheden (amtsrådet eller  

 kommunalbestyrelsen). Til etablering af oplagspladser, lossepladser og  

 lignende i byzoner og særligt fastlagte sommerhusområder kræves  

 bygningsmyndighedens tilladelse i henhold til landsbyggelovens § 20 b;  

 opmærksomheden henledes på, at den nævnte bestemmelse er ændret ved lov nr.  

 317 af 18. juni 1969.
I de tilfælde, hvor der skal indhentes tilladelse fra også andre  

 myndigheder end fredningsplanudvalget, bør der etableres et samarbejde mellem  

 de pågældende myndigheder med det formål at give myndighederne et så  

 fyldestgørende grundlag for deres stillingtagen som muligt samtidig med, at  

 der opnås en rationel sagsbehandling.
Men bemærkning, at boligministeriet som  

 nævnt vil udfærdige nærmere regler for amtsrådenes og byudviklingsudvalgenes  

 samarbejde med fredningsplanudvalgene under administrationen af by- og  

 landzoneloven, skal man efter forhandling med boligministeriet henstille, at  

 følgende retningslinier indtil videre iagttages:
 Særligt for så vidt angår sager om campingpladser må fredningsplanudvalget  

 altid tilvejebringe en udtalelse fra Friluftsrådet.
 Underretning om fredningsplanudvalgets afgørelse bør under alle  

 omstædndigheder tilgå de nævnte myndigheder foruden de klageberettigede, jfr.  

 nedenfor side 20.
Medens § 43, stk. 1, omhandler opførelse eller indretning af nye anlæg som  

 de omhandlede, indeholder § 43, stk. 2, en beføjelse for  

 fredningsplanudvalgene til at give påbud vedrørende bestående anlæg.
Disse  

 bestemmelser finder anvendelse såvel på anlæg, der eksisterede ved lovens  

 ikrafttræden, som på senere med fredningsplanudvalgets tilladelse etablerede  

 anlæg.
Bestemmelserne går ud på, at fredningsplanudvalget, hvis anvendelsen  

 af en ejendom som omhandlet medfører væsentlige ulemper eller virker stærkt  

 skæmmende i forhold til omgivelserne, kan pålægge ejeren at afhjælpe  

 forholdet ved etablering af hegn, beplantning eller andre foranstaltninger.  

 Et sådant pålæg giver ikke ejeren krav på erstatning.
 I ordene »væsentlige ulemper« ligger på den ene side, at det  

 ikke er en hvilken som helst ulempe i forhold til omgivelserne, der kan danne  

 grundlag for et påbud om etablering af hegn m.v., og på den anden side, at  

 der kan være andre afgørende momenter end de synsmæssige, således f.eks.  

 forureningsproblemer (herunder støjproblemer), et områdes planlægningsmæssige  

 status m.v.
Der er derimod ikke i § 43, stk. 2, hjemmel til at kræve nedlæggelse eller  

 fjernelse af et bestående anlæg.
I påkommende tilfælde må der rejses  

 fredningssag i henhold til kap.
III med påstand om fjernelse.
Landsbyggelovens § 20 b indeholder for så vidt angår oplagspladser og  

 lossepladser m.v. en til § 43, stk. 2, svarende bestemmelse med kompetencen  

 til at meddele påbud om afhjælpning henlagt til bygningsmyndigheden.
Denne  

 bestemmelse i landsbyggeloven finder også anvendelse i landzone.
Den rækker  

 videre end § 43, stk. 2, ved at give bygningsmyndigheden beføjelse til at  

 kræve en bestående oplagsvirksomhed m.v. bragt helt til ophør; et påbud herom  

 medfører, at bygningsmyndigheden skal erstatte tab som følge af påbuddet.
4. Med hensyn til private anlæg bortset fra dem, der  

 er omfattet af § 43, giver § 44 en bemyndigelse for ministeren for kulturelle  

 anliggender til med tilslutning af den pågældende ressortminister at  

 bestemme, at placering og udformning af nærmere angivne kategorier af private  

 anlæg skal godkendes af ministeren for kulturelle anliggender eller  

 vedkommende fredningsplanudvalg.
I modsætning til situationen ved de  

 offentlige anlæg, indeholder § 45 en bestemmelse, der giver hjemmel for at  

 yde erstatning, såfremt et anlæg ikke kan godkendes, idet ministeren eller  

 fredningsplanudvalget efter anmodning skal rejse sædvanlig fredningssag efter  

 kap.
III.
Den samme virkning indtræder, såfremt en evt. godkendelse betinges  

 af andre vilkår end dem, der er nævnt i § 44, stk. 2.
Loven fastsætter for så vidt ingen begrænsninger for, hvilke private anlæg  

 der kan inddrages under den nævnte ordning, som kan iværksættes for hele  

 landet eller for dele af dette.
I bemærkningerne til lovforslaget er peget på  

 forskellige kategorier såsom udvindelse af råstoffer i jorden, dambrug, andre  

 vandløbsreguleringer og pelsdyrfarme.
Specielt for så vidt angår udvindelse  

 af råstoffer på landbrugspligtig jord gælder landbrugslovens § 7, der hidtil  

 har været praktiseret på den måde, at det af landbrugsministeriet er pålagt  

 ansøgeren at indhente fredningsplanudvalgets udtalelse om et projekt, inden  

 ministeriet fastsætter de nærmere betingelser i de enkelte tilfælde.  

 Ministeriet for kulturelle anliggender har endnu ikke truffet bestemmelse om,  

 i hvilket omfang der skal etableres godkendelsordninger i medfør af § 45.
Kap.
VI.
Byggelinjer m.v.
Den ny lov opretholder i princippet det hidtidige system med byggelinjer  

 ved de vigtigere landskabselementer, men har på visse punkter udbygget  

 forskrifterne.
Der er derfor visse forskelligheder i forhold til lov 1961.  

 Bestemmelser om byggelinjer m.v. findes i kap.
VI §§ 46 (strandbyggelinjen)  

 og 47 (byggelinjen ved skove, ferske vande og veje) samt i kap.
VII § 53  

 (fortidsminder).
Strandbeskyttelseslinjen (Strandbyggelinjen) I forhold til lov 1961 § 25 er det nu med hensyn til reglens geografiske  

 område præciseret i § 46, stk. 1, at den ikke blot omfatter strandbredder men  

 også »andre kyststrækninger«, således også de steder på Nord- og  

 Østbornholm, hvor klippen går direkte ned i havet.
Hertil kommer, at § 46,  

 stk. 4, nr. 5 indeholder en bemyndigelse for ministeren for kulturelle  

 anliggender til at inddrage kyststrækninger, der er omfattet af  

 sandflugtslovgivningen, og som hidtil har været undtaget fra  

 naturfredningslovens bestemmelse om strandbyggelinje, under forbuddet i stk.  

 1. Ministeriet for kulturelle anliggender agter efter gennemgang af de dele  

 af den jyske vestkyst, hvor sandflugtsloven ikke sikrer mod bebyggelse helt  

 ud til kysten, at lade § 46 få virkning også for disse arealer.
Udgangspunktet for linjens beregning er i princippet (det vil sige -  

 bortset fra de tilfælde, hvor der ved deklaration er fastsat et andet  

 udgangspunkt) opretholdt, men tydeliggjort ved angivelsen af, at beregningen  

 skal foretages fra det punkt, hvor den sammenhængende grønsvær eller anden  

 sammenhængende landvegetation begynder.
En følge af de foretagne ændringer  

 er, at det hidtidige subsidiære kriterium »fra daglig  

 højvandslinje« har kunnet udgå.
Der er ikke i bestemmelsen hjemmel for  

 fredningsnævnet for at beregne linjen ud fra et skematiseret udgangspunkt.  

 Den følger således helt den til enhver tid værende grænse for den  

 sammenhængende grønsvær eller anden sammenhængende landvegetation.
Ved den ny bestemmelse i § 46, stk. 1, er der derimod foretaget en  

 skærpelse og klargørelse af selve indholdet af beskyttelsen.
Ud over en  

 præcisering af, at forbuddet omfatter placering af enhver art af bygninger,  

 skure, campingvogne og lignende, samt opstilling af master, er det nu  

 yderligere forbudt at foretage ændringer i terrænet f.eks. i form af  

 grusgravning eller opfyldninger eller at henlægge affald og lignende, jfr.  

 stk. 1, nr. 1.
I stk. 1, nr. 2 forbydes det endvidere at foretage beplantning eller  

 hegning bortset fra hegning på land- og skovbrugsejendomme.
Fra dette forbud  

 er tillige undtaget skove, plantager og haver, hvor der var lovlig bevoksning  

 før den 1. januar 1968. Hegning med mur vil være omfattet af bestemmelserne i  

 § 46, stk. 1, nr. 1.
Forbuddet mod beplantning eller hegning sigter på at opnå kontrol med  

 sådanne foranstaltninger, som ændrer den bestående tilstand inden for  

 strandbeskyttelseslinjen.
Efter ministeriets opfattelse vil forbuddet således  

 ikke omfatte en genplantning.
I det omfang klitformationer eller andre  

 landskabselementer f eks på grund af den for almenheden hjemlede frie færdsel  

 står i fare for at blive ødelagt, eller andre særlige forhold gør sig  

 gældende, vil fredningsnævnene kunne meddele de fornødne dispensationer fra  

 beplantningsforbuddet ifølge § 46, stk. 6 og evt. foretage indskrænkninger i  

 opholdsretten i medfør af § 54, stk. 4, jfr. nedenfor.
 I § 46, stk. 4, nævnes blandt de generelle undtagelser fra bestemmelsen i  

 stk. 1:
Udgangspunktet for, hvad der kan betragtes som havne, bør fortsat være  

 angivelserne i »Den danske havnelods«.
Undtagelsesreglen er blevet  

 udvidet med ordene »tilhørende landarealer«.
 Vejledende ved afgørelsen af, om et areal hører til et havneanlæg, kan  

 navnlig være, om det drejer sig om et etableret havneanlæg med det område,  

 der er fornødent for de for selve havnen nødvendige indretninger og anlæg,  

 eller om det drejer sig om arealer, som udbyttes til havneformål, eller som  

 udgør reservearealer forbeholdt havnebrugere til havne- eller industriformål.  

 En så vidtgående fortolkning bør kun anlægges, såfremt arealernes udnyttelse  

 er fastlagt i en godkendt plan for området, hvor de fredningsmæssige  

 synspunkter er indgået som et led i den forudgående analyse.
 Ved § 46, stk. 4 nr. 3), 4) og 5) opretholdes de hidtidige undtagelser med  

 hensyn til områder, der enten henhørte under Københavns eller købstædernes  

 bygrunde den 1. juli 1937, eller generelt var undtaget ved bekendtgørelser  

 udstedt efter indstilling fra strandfredningskommissionen eller omfattet af  

 sandflugtsloven, jfr. dog herom ovenfor.
 Derimod er bestemmelsen om den fri opførelse af de for landbrugs-,  

 skovbrugs- eller fiskerierhvervet nødvendige bygninger ikke opretholdt.  

 Ministeriet forudsætter dog, at der dispenseres i fornødent omfang til de for  

 disse erhverv nødvendige eller hensigtsmæssige anlæg.
Loven opretholder udstrækningen af forbudszonen, der således principielt  

 er 100 m, men i visse tilfælde i henhold til den tidligere lovgivning mindre.  

 Dette er tilfældet for arealer landværts visse offentlige veje, jfr. lov 1961  

 § 25, stk. 1, 2. punktum, og hvor der i henhold til samme bestemmelses 4.  

 punktum ved tinglyst deklaration måtte være fastsat et mindre forbudsområde.  

 Ifølge deklarationerne betingedes fastsættelsen af et sådant mindre  

 forbudsområde af en censur med hensyn til byggeri mellem forbudsområdets  

 grænse og 100 m-linjen, således at bebyggelsesprojekter (med beliggenhedsplan  

 og bygningstegning) skulle indsendes til godkendelse af ministeriet.  

 Ministeriet har ved skrivelse af 2. juni 1967 bemyndiget fredningsnævnene til  

 at træffe afgørelse i disse godkendelsessager.
Denne bemyndigelse opretholdes  

 herved, idet man dog under hensyn til, at hele administrationen af de  

 konkrete strandfredningssager ved den ny lov er overført fra ministeriet til  

 fredningsnævn og overfredningsnævnet, finder, at evt. klager over  

 fredningsnævnenes afgørelser bør behandles af overfredningsnævnet.
I stedet for den uklare bestemmelse i lov 1961 § 25, stk. 7 er der i § 46  

 stk. 5 givet regler om genopførelse eller ombygning af lovligt opførte  

 bygninger, d.v.s. bygninger opført før 1. juli 1937 eller siden i henhold til  

 dispensation.
Dette indebærer en ret til genopførelse og ombygning (uden  

 arealudvidelser) af eksisterende lovlig bebyggelse, dog under iagttagelse af  

 andre lovbestemmelsers krav, f.eks. landsbyggelovens.
For at give indseende  

 med byggeriets karakter og tillige en mulighed for eventuelt at hindre et  

 byggeri gennem en fredningssag er det dog fastsat, at fredningsnævnet skal  

 godkende tegninger og beskrivelse.
Den ny lov opretholder den i lov 1961 § 25, stk. 5, indeholdte mulighed  

 for dispensation.
Det er imidlertid nu fredningsnævnet og  

 overfredningsnævnet, der træffer afgørelsen om en evt. dispensation.
For at  

 sikre en i øvrigt i forhold til ministeriets hidtidige praksis uforandret  

 ensartet administration, er det fastsat, at der for opnåelse af dispensation  

 skal foreligge ganske særlige forhold, og at fredningsnævnets medlemmer skal  

 være enige om dispensationen.
Det følger heraf, at dispensation kun vil kunne  

 gives, såfremt helt ekstraordinære forhold, som ikke kan ventes at komme frem  

 i en række andre sager, gør sig gældende.
Almindelige betragtninger over et  

 eventuelt byggeris æstetiske virkninger vil således ikke kunne være  

 dispensationsmotiverende.
Ministeriet forudsætter, at fredningsnævnet indhenter erklæring fra såvel  

 den lokale bygningsmyndighed og fredningsplanudvalget som fra  

 naturfredningsrådet, forinden der meddeles dispensation.
Ligeledes bør  

 fredningsnævnet indhente en erklæring fra naturfredningsrådet, såfremt der  

 for et tidligere opført hus foreligger spørgsmål om udgangspunktet for  

 strandbyggelinjens beregning på tidspunktet for husets opførelse.
I  

 eventuelle dispensationsskrivelser skal ansøgerens opmærksomhed henledes på,  

 at tilladelse fra andre myndigheder kan være påkrævet, før det pågældende  

 projekt kan påbegyndes.
Ved eventuelle dispensationer kan der endvidere være  

 anledning til ved særlig deklaration at sikre, at dispensationen ikke  

 udnyttes til i medfør af § 54, 1. stk., 2. pkt., at hindre almenhedens  

 opholdsmuligheder på den pågældende strandstrækning.
 Fredningsnævnets afgørelse, der i tilfælde af dispensation skal angive  

 hvilke ganske særlige forhold, som har gjort sig gældende, kan indbringes for  

 overfredningsnævnet af de i § 58, stk. 1, nævnte personer og institutioner.  

 Naturfredningsrådet har i disse sager fået tillagt en klagebeføjelse i  

 tilfælde hvor fredningsnævnet har meddelt tilladelse efter § 46, stk. 6. Om  

 de almindelige regler om underretning og klagefrister henvises til de øvrige  

 bestemmelser i § 58.
 Medens lovens almindelige ikrafttrædelse er fastsat til 1. oktober 1969,  

 indeholder § 69, stk. 4, en særlig overgangsregel, der går ud på, at sager om  

 dispensation fra lov 1961 § 25, stk. 1, der er modtaget i ministeriet for  

 kulturelle anliggender inden den 1. oktober 1969, skal færdigbehandles efter  

 de hidtidige regler i lov 1961.
Det følger heraf, at ikke blot de til ministeriet inden 1. oktober 1969  

 indkomne egentlige andragender om dispensation, men også de tilfælde, hvor en  

 sag på anden måde er blevet behandlet af ministeriet inden dette tidspunkt,  

 skal færdigbehandles af ministeriet.
Ministeriet agter inden udgangen af 1969  

 at udsende nærmere meddelelse om den fremtidige placering af det centrale  

 strandfredningsregister.
 Medens der tidligere efter ophøret af strandfredningskommissionens  

 virksomhed ikke kunne gøres generelle undtagelser fra strandbyggelinjen, er  

 det i § 46, stk. 7, fastsat, at ministeren kan bestemme, at reglen i stk. 1  

 ikke skal gælde for nærmere angivne områder, hvorom bekendtgørelse skal ske i  

 Statstidende og et eller flere af de dagblade, der udkommer på egnen.  

 Udstedelse af en sådan bekendtgørelse vil navnlig kunne være praktisk i  

 tilfælde, hvor f.eks. en bebyggelse i medfør af en godkendt byplan medfører  

 behov for et større antal dispensationer.
 En sådan generel ændring af strandbeskyttelseslinjens forløb vil dog kun  

 undtagelsesvis kunne blive aktuel, og da kun efter indhentet udtalelse fra  

 ministeriets rådgivende institutioner og bygningsmyndighederne.
Endelig indeholder § 46, stk. 8 en bemyndigelse for ministeren til at  

 fastsætte regler, hvori det helt eller delvis forbydes at placere telte inden  

 for strandbeskyttelseslinjen.
Ministeriet agter at tage dette spørgsmål op  

 til nærmere forhandling med de berørte friluftsorganisationer og ministeriets  

 rådgivende institutioner.
 Byggelinjen ved skove, ferske vande og veje.
Den ny lov opretholder i § 47 de hidtil gældende byggelinjer ved skove,  

 søer, vandløb og veje, dog for de sidstnævntes vedkommende med en udvidelse  

 af zonens udstrækning.
Byggelinjerne administreres af fredningsnævnene, der  

 også i disse sager bør indhente erklæringer fra de samme myndigheder, som er  

 nævnt ovenfor under omtalen af § 46.
Det beskyttelsesmæssige indhold af disse byggelinjebestemmelser er  

 ligeledes i det væsentlige uændret.
Ved siden af de i lov 1961 § 25, stk. 2  

 og 4, omtalte bygninger og skure nævnes dog nu campingvogne og lignende som  

 genstand for fredningsnævnets kontrol.
For campingvogne gælder dog den  

 særlige bestemmelse i § 47, stk. 5, at der på bebyggede ejendomme for en  

 kortere tid kan placeres enkelte campingvogne i umiddelbar tilknytning til  

 den del af bebyggelsen, som anvendes til beboelse, såfremt vognene ikke  

 udlejes, og der ikke svares vederlag for placeringen.
Endvidere indebærer bestemmelsen i § 47, stk. 2, 3), hvorved undtages  

 bygninger, der er erhvervsøkonomisk nødvendige for landbrugs-, skovbrugs- og  

 fiskerierhvervet, en skærpelse derigennem, at den kun omfatter bygninger, som  

 ikke anvendes til beboelse.
Disse erhvervs beboelsesbygninger kræver således  

 herefter tilladelse fra fredningsnævnet.
 Med hensyn til andre undtagelser fra bestemmelserne henvises, for så vidt  

 angår § 47, stk. 2, 1) og 2) vedrørende forsvarsanlæg og havneanlæg, til det  

 under strandbeskyttelseslinjen anførte.
§ 47,  stk. 2, 4), undtager områder, hvor der inden  

 den 1. januar 1968 var påbegyndt en væsentlig, lovlig bebyggelse inden for  

 byggelinjerne.
Lov 1961 undtog områder, hvor en sådan bebyggelse var  

 påbegyndt inden 1. juli 1937. Der sker således en ajourføring, så  

 fredningsnævnene ikke længere behøver at beskæftige sig med  

 byggelinjeproblemerne i de områder, hvor der i den mellemliggende tid er sket  

 en væsentlig bebyggelsesudvikling.
 Skovbyggelinjebestemmelsen er opretholdt uændret i forhold til lov 1961 §  

 25, stk. 2. Dette gælder således definitionen af skovbegrebet og arealkravet.  

 Ved anvendelsen af betegnelsen offentlige skove er der ikke tilsigtet nogen  

 ændring i forhold til lov 1961 § 24, stk. 1, »de staten, kommuner,  

 kirker, præsteembeder og offentlige stiftelser tilhørende skove, herunder  

 plantager«.
Som en ny bestemmelse er fastsat, at skovejeren skal have lejlighed til at  

 udtale sig under fredningsnævnets behandling af ansøgninger om dispensation  

 fra skovbyggelinjen, idet den pågældende skovejer skal indkaldes til nævnets  

 møder og have lejlighed til at udtale sig mundtligt eller skriftligt, og have  

 underretning om afgørelsen.
Endvidere er der tillagt skovejeren en beføjelse  

 til at indbringe fredningsnævnets afgørelse for overfredningsnævnet.
Disse  

 regler tilsigter, at nævnet kan tage hensyn til skovejerens interesser ikke  

 alene i skovens trivsel, men også i de økonomiske muligheder i forbindelse  

 med den rekreative udnyttelse.
 Byggelinjerne ved søer og offentlige vandløb er opretholdt helt uændret i  

 forhold til lov 1961 § 25, stk. 4. Specielt med hensyn til afgrænsningen af  

 begrebet sø henvises til ministeriets cirkulæreskrivelse af 14. februar 1963,  

 hvorefter det ikke er afgørende for, om et givet område kan betegnes som en  

 sø, at det er karakteriseret ved en åben, ubevokset vandflade, men at der  

 herudover må tages hensyn til arten af en eventuel forekommende vegetation.
 Derimod er byggelinjen ved de af § 47 omfattede veje ændret fra 100 m til  

 150 m, hvortil kommer, at udgangspunktet for beregningen af denne byggelinje  

 er fastsat til de eventuelle byggelinjer, som måtte være fastsat i henhold  

 til vejbestyrelsesloven, §§ 40-41. Med sådanne byggelinjer sidestilles de  

 vejbyggelinjer, der er pålagt af kommissarierne ved statens ekspropriationer,  

 jfr. herved vejbestyrelseslovens § 31.
 På tilsvarende måde som med hensyn til strandbyggelinjen er der i § 47,  

 stk. 4, givet ministeren en bemyndigelse til at undtage nærmere angivne  

 områder fra byggelinjebestemmelserne, ligesom der er den samme hjemmel for  

 ministeren for at iværksætte forbud mod telte inden for skovbyggelinjen, som  

 inden for strandbeskyttelseslinjen.
Kap.
III.
Jordfaste fortidsminder.
Kapitlet omfatter §§ 48-53, der afløser den tidligere lovs § 2.  

 Udformningen tilsigter en afklaring af tvivlsproblemer, der har meldt sig  

 under administrationen af de hidtil gældende bestemmelser om beskyttelse af  

 de jordfaste fortidsminder.
For at opnå denne klaring er der opstillet  

 forskellige grupper af fortidsminder, således at det ved hver af disse  

 angives, hvad der kræves, for at de pågældende fortidsminder kan anses for at  

 være beskyttede, og hvad beskyttelsen går ud på.
I sidstnævnte henseende  

 fremgår det af § 48, stk. 1, at det areal, hvorpå jordfaste fortidsminder er  

 beliggende, ikke må deles ved udstykning, omdeling eller skelforandring uden  

 samtykke fra rigsantikvaren og fredningsnævnet.
Denne bestemmelse udgør den  

 tidligere § 4, stk. 4 i udstykningsloven, der samtidig er ophævet, jfr. § 68,  

 stk. 2, nr. 3.
De forskellige grupper af jordfaste fortidsminder er opregnede med en  

 detaljeret eksemplifikation, der stort set omfatter alle kendte typer.
En  

 særlig bestemmelse, § 49, omhandler den situation, at der under jordarbejder  

 findes fortidsminder, der ikke hidtil har været synlige eller erkendte.  

 Kredsen af de fortidsminder, der er omtalt i denne bestemmelse, er videre end  

 de i § 48 opregnede.
Bestemmelsen foreskriver detaljeret, hvorledes man skal  

 forholde sig ved fremkomsten af fund, og i denne situation har den rækkevidde  

 udover selve det jordfaste fortidsminde, idet den også omfatter bestemmelser  

 om fund af genstande i forbindelse med de jordfaste fortidsminder.
Disse kan  

 kræves afleveret til rigsantikvaren, der evt. kan belønne finderen med en  

 dusør.
Bestemmelsen fastsætter endvidere i stk. 2, at rigsantikvaren  

 erstatter private grundejeres tab ved ikke at kunne fortsætte den hidtidige  

 drift, medens en undersøgelse foretages inden for den i stk. 1 omtalte 1 års  

 frist.
Erstatningen har væsentligt sigte på den situation, at en landbruger  

 afskæres fra fortsat dyrkning eller lign., men omfatter ikke f.eks. formodede  

 tab ved den afbrudte, planlagte ny udnyttelse.
Rigsantikvaren bedømmer de  

 fremsatte erstatningskrav.
Kan der ikke opnås enighed mellem rigsantikvaren  

 og den private grundejer om erstatningen, fastsættes denne af  

 taksationskommissionen.
Stk. 3 giver regler for det offentliges erhvervelse  

 af nyfundne fortidsminder af særlig betydning.
Erhvervelse kan eventuelt ske  

 ved ekspropriation efter reglerne i ekspropriationsprocesloven.
For at skabe klar hjemmel for, at rigsantikvaren kan følge jordarbejder,  

 er der i stk. 4 en særlig bestemmelse om, at han kan kræve adgang til sådanne  

 steder, hvor jordarbejder foretages.
Tilsvarende kan han efter § 51 kræve  

 adgang til jordfaste fortidsminder.
Hvis rigsantikvaren finder, at der bør  

 sikres offentligheden adgang til et jordfast fortidsminde, vil en frivillig  

 afståelse af fortidsmindet og et eventuelt omkringliggende areal, herunder  

 adgangsvej til fortidsmindet, kunne ske i medfør af § 51, stk. 2.
Ved § 50 gennemføres der en ordning, hvorefter rigsantikvaren kan kræve  

 retablering af den hidtidige tilstand, når et jordfast fortidsminde er  

 beskadiget, ændret eller flyttet.
Hvis kravet ikke efterkommes, kan arbejdet  

 foranlediges udført på ejerens og brugerens bekostning.
 Loven opretholder uændret den særlige kontrolzone med hensyn til placering  

 af bygninger, beplantninger og terrænændringer samt andre foranstaltninger,  

 der i væsentlig grad kan virke skæmmende, inden for 100 m fra de jordfaste  

 fortidsminder (beregnet fra disses ydre afgrænsning). I § 53 fastsættes det  

 dog, at linjen ikke gælder omkring fortidsminder som kors, milepæle og lign.,  

 og endvidere er anbringelse af campingvogne indføjet blandt eksemplerne på  

 dispositioner, der ikke må foretages uden tilladelse.
Uanset at ejerforholdet er uden betydning for de i § 53 givne regler, bør  

 udstykningssager almindeligvis behandles på grundlag af § 53, såfremt de nye  

 skel kommer et fortidsminde nærmere end 100 m.
Det gælder eksempelvis  

 udstykninger til opførelse af beboelseshuse uanset eventuel erklæring fra  

 landinspektøren om, at huset agtes opført over 100 m fra fortidsmindet.
 Ligesom der i forbindelse med de andre byggelinjer af ministeren kan  

 fastsættes regler, hvorefter det helt eller delvis kan forbydes at placere  

 telte inden for linjen, gælder dette også kontrolzonen i henhold til § 53,  

 stk. 2, omkring fortidsminder.
Kap.
VIII.
Almenhedens færdsel og ophold.
 Strandbredder.
 Medens den tidligere naturfredningslov kun hjemlede en ret for almenheden  

 til færdsel til fods langs kysterne indføres i § 54 en ret for almenheden  

 ikke blot for færdsel til fods, men også for kortvarigt ophold og badning.  

 Opholdet kan i henhold til § 54, stk. 1, finde sted på strandbredder og andre  

 kyststrækninger, på hvilke der ikke findes sammenhængende grønsvær eller  

 anden landvegetation, jfr. om disse begreber ovenfor under omtalen af  

 strandbyggelinjen i § 46. I overensstemmelse med de tidligere generelle  

 undtagelser fra lov 1961 § 23 fastsætter § 54, stk. 2, at bestemmelsen i stk.  

 1 ikke gælder for arealer, der før 1. januar 1916 var udlagt som have eller  

 inddraget under en erhvervsvirksomhed eller forsvarsanlæg og havneanlæg, jfr.  

 det side 14 anførte om de to sidstnævnte begreber.
Specielt med hensyn til badning og ophold på private ejendomme fastsætter  

 § 54, stk. 1, 2. punktum, at dette ikke må finde sted inden for 50 m fra  

 lovligt opførte beboelsesbygninger.
Som et supplement til bestemmelserne om  

 almenhedens ophold og badning, er det endvidere tilladt i kortere tid at have  

 en båd uden motor liggende på strandbredden, jfr. § 54, stk. 1, 3. punktum.
Med hensyn til forståelsen af begrebet kortvarigt ophold er det ikke  

 muligt at angive et bestemt timetal.
I almindelighed vil et ophold ikke kunne  

 udstrækkes til en hel dag.
 Ved § 54, stk. 3, opretholdes de hidtidige særbestemmelser om  

 strandbredder langs diger, idet man dog som følge af kommunalreformen fra 1.  

 april 1970 har ændret udgiftsfordelingen, således at de særlige udgifter  

 refunderes digebestyrelsen med halvdelen af statskassen og halvdelen af  

 amtsfonden.
 Ligeledes opretholder § 54, stk. 4 og 5, den hidtidige mulighed for at  

 dispensere fra færdsels- og opholdsretten samt reglen om, at bestemmelsen i  

 stk. 1 ikke er til hinder for anbringelse af høfder, ålegårde, kreaturhegn og  

 badebroer, når der holdes en passage åben for færdselsretten.
Dispensationsbeføjelsen kan benyttes til at indskrænke almenhedens færdsel  

 og ophold i tilfælde, hvor strandbredden ved børnehjem, skoler og hospitaler  

 hidtil har været benyttet alene af disse institutioners elever, patienter og  

 ansatte, men ikke af andre.
Der er ikke i loven indført særlige  

 undtagelsesbestemmelser for disse mangeartede grupper af institutioner med  

 deres forskellige behov, idet man har ønsket, at hver enkelt indskrænkning i  

 opholdsretten skal underkastes en nærmere prøvelse af fredningsmyndighederne.  

 Ved tilladelsen bør nævnet tage forbehold om, at spørgsmålet til enhver tid  

 vil kunne tages op til fornyet overvejelse.
I henhold til § 69, stk. 2,  

 bevarer kendelser om begrænsninger af almenhedens færdsel på strandbredden i  

 henhold til lov 1961 § 23, stk. 3, deres gyldighed, indtil fredningsnævnet  

 eller overfredningsnævnet måtte træffe en anden bestemmelse.
En anden gruppe tilfælde, hvor særlige forhold kan gøre sig gældende,  

 udgør de klitarealer m.v. uden for de af sandflugtslovgivningen omfattede  

 områder, som ved en mere intens benyttelse kan blive udsat for nedslidning  

 eller nedbrydning.
Også her vil det fornødne hensyn kunne tages under  

 fredningsnævnenes administration af dispensationsreglen.
I § 54, stk. 6 fastsættes, at alle spørgsmål om udøvelsen af retten til  

 færdsel, ophold og badning afgøres af fredningsnævnet, eller, for  

 statsarealer, af ministeriet for kulturelle anliggender.
Det er en følge  

 heraf, at nævnet i samråd med politimesteren f.eks. kan indskrænke eller  

 forbyde i øvrigt lovlig motorkørsel på stranden, hvilket kan komme på tale,  

 hvis almenhedens opholdsret gøres illusorisk ved en stedfindende motorkørsel  

 uanset dennes retsgrundlag.
I henhold til § 54, stk. 7, skal kommunalbestyrelsen efter anmodning fra  

 ministeriet for kulturelle anliggender udlægge en offentlig sti som  

 adgangsvej til stranden efter reglerne i vejbestyrelsesloven.
Ministeriet  

 agter i denne anledning at optage forhandlinger med ministeriet for  

 offentlige arbejder om en mulig ændring af vejtilskudslovens §§ 7 og 8.
 I henhold til § 54, stk. 8, agter ministeriet for kulturelle anliggender  

 at udarbejde et standardordensreglement, som fredningsnævnet efter anmodning  

 fra vedkommende ejer vil kunne supplere med særbestemmelser.
Visse steder i landet, f.eks. for de sønderjyske strande, gælder særlige  

 opholdsbestemmelser, som er videregående end de for resten af landet  

 gennemførte.
Disse særregler opretholdes ved § 54, stk. 9.
Endelig indeholder § 54, stk. 10-12, detaljerede bestemmelser for de  

 tilfælde, hvor almenhedens ophold på private arealer medfører væsentlige  

 gener for ejeren, idet denne kan forlange ejendommen overtaget af staten.  

 Ejeren skal fremsætte anmodning om overtagelsen ved henvendelse til  

 vedkommende fredningsplanudvalg, der videresender sagen til ministeriet for  

 kulturelle anliggender til afgørelse af, om staten ønsker at overtage  

 ejendommen; såfremt ministeriet ikke finder det godtgjort, at der forefindes  

 væsentlige gener, kan ejeren indbringe dette spørgsmål for  

 overfredningsnævnet til afgørelse.
Hvis staten ikke for tiden ønsker at  

 overtage ejendommen, har ejeren mulighed for at forbyde almenheden ophold på  

 arealet.
Hvis staten vil overtage ejendommen, sker dette til en pris, som i  

 mangel af enighed fastsættes af taksationskommissionen.
 Almenhedens færdsel og ophold i skove.
Ved § 55, stk. 1 opretholdes de tidligere bestemmelser om offentlige skove  

 i lov 1961 § 24. Den ny bestemmelse omfatter ligesom den tidligere skove, som  

 tilhører staten, kommuner, kirker, præsteembeder og offentlige stiftelser.  

 Men bestemmelsen udvider imidlertid almenhedens rettigheder til, udover  

 færdsel at omfatte ophold i skove, såfremt der er en offentlig vej eller sti  

 til skoven, eller der i øvrigt er adgang til skoven på lovlig måde.
Det  

 sidste kan f.eks. tænkes, såfremt skoven støder op til en strandbred, der er  

 åben for færdsel i medfør af § 54.
For de offentlige skove fastsætter landbrugsministeren som hidtil de  

 almindelige regler for færdsel og ophold.
Det bemærkes i denne forbindelse,  

 at § 69, stk. 3 opretholder den hidtidige landbrugsministerielle  

 bekendtgørelse om bestemmelser vedrørende almenhedens adgang til skove,  

 indtil der måtte blive udstedt nye regler i henhold til den ny lov.
Ligesom tidligere er der mulighed for, at landbrugsministeren for så vidt  

 angår statsskove, og vedkommende fredningsnævn for så vidt angår de andre i §  

 55, stk. 1, nævnte offentlige skove, efter en konkret vurdering kan tillade,  

 at skoven helt eller delvis lukkes for almenheden.
Ved tilladelsen bør nævnet  

 tage forbehold om, at spørgsmålet til enhver tid vil kunne tages op til  

 fornyet overvejelse.
§ 55,  stk. 2, 3, 4 og 5 bestemmer, at også private  

 skove er åbne for almenhedens færdsel og ophold.
Dette gælder dog kun private  

 skove på 5 ha eller derover, og ligesom for statsskove kun såfremt der findes  

 adgangsmulighed på lovlig måde.
Ved afgørelsen af, om en skov har en  

 størrelse på 5 ha er de fysiske forhold afgørende, medens det ikke har  

 betydning, om skoven har en eller flere ejere, eller om den er opdelt i  

 skovparceller.
Færdsels- og opholdsretten er i øvrigt undergivet forskellige  

 begrænsninger.
Således må færdsel kun ske til fods, færdsel og ophold kun  

 finde sted på eksisterende veje og ikke i tiden fra solnedgang til kl. 7 (i  

 november til februar dog til solopgang). Endvidere må ophold ikke finde sted  

 inden for 50 m fra beboelsesbygninger, og løse hunde må ikke medtages.
Endelig kan ejeren i henhold til stk. 4 forbyde færdsel og ophold i  

 områder, hvor der foregår intensivt skovarbejde, og på dage, hvor der  

 afholdes jagt.
Der er herved tænkt på særlige jagtbegivenheder, som må kunne  

 karakteriseres som selskabsjagt, således klapjagt; derimod vil puerschjagt  

 ikke falde ind under begrebet, ligesom f.eks. det forhold, at skytten  

 medtager sin bøsse under de daglige inspektioner heller ikke begrænser den  

 offentlige adgang.
 Begrebet veje omfatter enhver bane, der er udlagt til transport, derimod  

 ikke sådanne smallere passager som stier og dyreveksler, hvor færdsel kun må  

 finde sted med ejerens tilladelse.
Også for de private skoves vedkommende indeholder § 55 en hjemmel for, at  

 fredningsnævnet kan tillade, at skoven helt eller delvis lukkes for  

 almenheden i særlige tilfælde.
Eksempelvis kan der her peges på, at der kan  

 knytte sig ganske særlige interesser til en skov, f.eks. af zoologisk eller  

 botanisk art.
 Udyrkede arealer.
§ 56,  stk. 1, 1. punktum omfatter alle - offentlig  

 ejede eller privatejede udyrkede arealer, hvortil der fører offentlig vej  

 eller sti, eller hvortil der i øvrigt er adgang på lovlig måde.
Denne  

 bestemmelse gælder arealer, der kan karakteriseres som udyrkede, såsom  

 klitter, klitheder og indsander, heder og andre lyngklædte områder, moser,  

 strandenge, klippepartier m.v.
Dyrkede græsningsarealer falder således uden  

 for bestemmelsen, medens udyrkede græsarealer er omfattet af § 56.
For privatejede arealer gælder visse indskrænkninger, således er der kun  

 adgang fra kl. 7 til solnedgang, d.v.s. en noget videre adgang end til de  

 private skove.
Til gengæld er afstandsbestemmelsen i modsætning til, hvad der  

 gælder for skovene (50 m) fastsat til 150 m fra beboelsesbygninger, ligesom  

 bestemmelsen omfatter forbud mod såvel færdsel som ophold i modsætning til  

 skovene, hvor forbuddet kun omfatter ophold.
Generelt er endvidere ifølge § 56, stk. 2 fastsat, at bestemmelsen i stk.  

 1 ikke gælder privatejede arealer, der i deres helhed er forsvarligt hegnet.  

 For at der kan foreligge en forsvarlig hegning må der kræves et hegn, der  

 ville være egnet til at opfylde et hegns funktioner, også i andre henseender  

 end at holde mennesker borte.
Medens således en skiltning alene ikke kan være  

 tilstrækkelig, vil blot en enkelt opsat hegnstråd eller en tæt hegnsplantning  

 opfylde lovens krav til forsvarlig hegning.
Herudover giver stk. 2 fredningsnævnet mulighed for at gøre særlige  

 undtagelser med hensyn til privatejede arealer, ligesom vedkommende  

 offentlige myndighed kan undtage særlige offentlig ejede arealer.
Som  

 eksempler på sådanne undtagelser kan nævnes særlige bestemmelser af  

 reservatagtig karakter for fuglelokaliteter, småholme og militære  

 øvelsesarealer m.v.
Ved tilladelsen bør nævnet tage forbehold om at  

 spørgsmålet til enhver tid vil kunne tages op til fornyet overvejelse.
Kap.
IX.
Friluftsreklamer m.v.
§ 57  opretholder lov 1961 § 30's generelle forbud mod  

 friluftsreklamer og udvider det til også at omfatte propgandaskilte.
Som  

 følge heraf er undtagelserne fra forbudet udvidet med trafikpropagandaskilte,  

 som er godkendt af Rådet for større Færdselssikkerhed samt offentlige  

 valgplakater, jfr.stk.2.
 En følge af den siden 1937 stedfundne udvikling er, at det hidtil  

 absolutte forbud mod friluftsreklamer er lempet ved indføjelsen af en regel i  

 stk. 3, hvorefter fredningsnævnet kan dispensere til reklamer på  

 væddeløbsbaner, kaproningsbaner og lignende samt undtagelsesvis i færgehavne.  

 Efter ministeriets opfattelse vil dispensation kunne meddeles, såfremt  

 reklamen kun er synlig for publikum inden for området.
Medens lov 1961 alene gav fredningsnævnet mulighed for at forbyde ellers  

 lovlige reklamer, når de virkede særlig dominerende i landskabet eller var  

 synlige over store afstande, er det ved udeladelsen af ordet,  

 »særlig« hensigten, at fredningsnævnene i videre omfang end hidtil  

 skal kunne nedlgge forbud.
I overensstemmelse med en henstilling herom fra  

 naturfredningsmissionen skal ministeriet anmode fredningsnævnene om at tage  

 reklamer op til nærmere overvejelse, idet man specielt skal henlede  

 opmærksomheden på lysreklamer anbragt på master eller tårne i byer, og som  

 dominerer landskabet eller er synlige over store afstande uden for byområdet.
Et specielt problem udgør placering af udstillings- og  

 demonstrationsbygninger i det åbne land.
Sådanne bygninger er ved stk. 6  

 udtrykkelig omfattet af reklameforbudet i § 57. I ganske særlige tilfælde kan  

 fredningsnævnet dog tillade opførelse af sådanne bygninger.
Endvidere vil de  

 for øvrigt bl.a. være omfattet af by- og landzoneloven og landbyggeloven.
Kap.
X.
Klager m.v.
 Mens der tidligere kun fandtes meget få regler om proceduren ved klage  

 over andre afgørelser end de, der træffes som led i de i kapitel III  

 omhandlede fredningssager, fastsættes sådanne nu i § 58.
 § 58  vedrører fredningsnævnets afgørelser i sager  

 vedrørende strandbyggelinjen, byggelinjen ved skove, ferske vande, veje og  

 jordfaste fortidsminder, vedrørende almenhedens færdsel og ophold samt  

 friluftsreklamer.
Kredsen af klageberettigede svarer i det væsentlige til dem, der kan  

 indbrigne de i kapitel III omhandlede fredningssager for overfredningsnævnet.  

 Den er dog udvidet med andrageren samt for så vidt angår tilladelse efter  

 strandbyggelinjebestemmelsen med naturfredningsrådet.
På den anden side er  

 kredsen indskrænket ved, at det kun er ejendommens ejer og bruger, der kan  

 påklage, og ikke andre indehavere af rettigheder over ejendommen.
Endvidere  

 er det kun ministeren for kulturelle anliggender og den stedlige  

 kommunalbestyrelse, der kan klage, og således ikke andre ministerier eller  

 kommunalbestyrelser, ligesom det stedlige byudviklingsudvalg ikke er medtaget  

 i kredsen af dem, der er klageberettigede.
 Den i stk. 4 nævnte meddelelse sendes for så vidt angår ministeren  

 forkulturelle anliggender til statens naturfrednings- og landskabskonsulent,  

 der foretager indstillingen til ministeren, om klage bør finde sted.
 Særlige klageregler er fastsat for fredningsplanudvalgets og  

 rigsantikvarens afgørelser i henhold til §§ 43 og 48-50.
Det fremgår af § 58, stk. 4, at meddelelse om de ovennævnte afgørelser  

 skal tilsendes dem, der kan påklage afgørelsen med oplysning om adgang til at  

 klage og fristen herfor.
Det er derimod ikke i loven fastsat, at en givet  

 tilladelse ikke kan udnyttes før udløbet af klagefristen.
Man skal derfor  

 henstille, at meddelelse om tilladelser foruden oplysningen om klageadgangen  

 tillige indeholder en oplysning om, at en udnyttelse af tilladelsen inden  

 udløbet af den i § 58, stk. 5, 1. punktum nævnte klagefrist på 4 uger eller  

 forinden klageinstansens afgørelse foreligger, sker på ansøgerens egen  

 risiko.
Meddelelse om en indgivet klage bør så vidt muligt sendes til  

 ansøgeren samtidig med klagens indgivelse.
Kap.
XI.
Forskellige fredninger.
 I dette kapitel er samlet bestemmelser om forskellige foranstaltninger til  

 varetagelse af lovens formål, som har en anden form, end det i kapitel III  

 omtalte fredningsinstitut.
Ved § 59 er lov 1961 § 28 ændret til en bestemmelse, der alene omfatter  

 beskyttelsen af plante- og dyrearter, bortset fra pattedyr og fugle, hvis  

 fredning varetages gennem jagtlovgivningen.
Man har således ladet  

 bestemmelsen i § 28 om, at også geologiske dannelser skal kunne fredes ved  

 bekendtgørelse, udgå, idet sådanne geologiske dannelser må fredes på  

 sædvanlig måde mod erstatning.
Ved § 60, der træder i stedet for lov 1961 § 41, stk. 2, kan der foretages  

 fredning på statsejendom og på søterritoriet ved bekendtgørelse.
Såfremt der  

 i forbindelse med en fredningssags gennemførelse kan opstå behov for en  

 særlig beskyttelse af dele af søterritoriet, vil dette kunne ske ved en af  

 ministeriet udfærdiget bekendtgørelse, medens resten af fredningssagen  

 afgøres på sædvanlig vis ved en fredningskendelse.
 Det er i praksis antaget, at en servitut, der hviler på et bestemt areal,  

 også vil omfatte ved tilvækst opståede umatrikulerede dele af ejendommen, der  

 ikke længere er søterritorium.
 Ved § 61, hvorefter ministeren kan erhverve arealer til det offentlige til  

 varetagelse til de i § 1 nævnte formål, er specielt tænkt på erhvervelser,  

 som ikke er et led i en fredningssag, idet det fortsat efter § 19 er muligt i  

 en fredningskendelse at bestemme, at en ejendom skal afstås til det  

 offentlige.
Kap.
XII.
Andre bestemmelser.
I § 62 nævnes, at ministeren kan fastsætte regler om tilsyn og pleje med  

 fredede områder.
Bestemmelsen svarer således til lov 1961 § 31, bortset fra  

 at ordet »pleje« er anført sammen med tilsynet.
Statsministeriet  

 har i skrivelse af 17. juni 1939 til samtlige fredningsnævn fastsat, at  

 tilsynet udføres af formændene for fredningsnævnene.
Indtil ministeriet for  

 kulturelle anliggender fastsætter nye regler for tilsyn og pleje med fredede  

 områder, fortsætter det hidtidige tilsyn uændret.
Lov 1961 indeholdt under straffebestemmelser i § 40, stk. 2 et forbud mod  

 enhver tilsmudsning af naturen.
Denne bestemmelse er nu videreført i den ny  

 lovs § 63, hvorefter der på fremmed ejendom ikke uden ejerens tilladelse må  

 henkastes eller anbringes affald eller lignende. Ændringerne er i det  

 væsentlige af redaktionel karakter.
Formuleringen er dog bredere og tilsigter  

 en afklaring.
Med hensyn til anbringelse af lossepladser m.v. på egen ejendom  

 henvises til bemærkningerne om § 43. Ved ordene »fremmed ejendom«  

 markeres, at også offentlige arealer, veje, parkeringspladse m.v. er omfattet  

 af bestemmelsen.
Den bredere formulering i § 63 omfatter en større kreds af  

 forureningselementer end de, der opregnedes i lov 1961 § 40, stk. 2.
 Bestemmelserne i § 64 om betingelser m.v. svarer i det hele til lov 1961 §  

 25, stk. 2 og stk. 4.
 Bestemmelsen i § 65 om fredningsmyndighedernes besigtigelse af private  

 ejendomme svarer ligeledes til lov 1961 § 7.
Kap.
XIII.
Straffe-, ikrafttrædelses- og overgangsbestemmelser.
 Af de i § 69 omtalte særlige overgangsregler skal man specielt henlede  

 opmærksomheden på bestemmelsen i § 69, stk. 1, der opretholder den tidligere  

 lovs bestemmelser for så vidt angår fredningssager, der er rejst inden 1.  

 oktober 1969. Det vil f.eks. være en følge heraf, at en grundejer uanset de  

 nye bestemmelser om almenhedens adgang til skov og strand eller udyrkede  

 arealer i kapitel VIII har krav på erstatning for pålæg af en  

 fredningsservitut, der åbner hans ejendom for almenheden, såfremt  

 fredningssag herom er rejst inden 1. oktober 1969. De øvrige i § 69 og § 70  

 omtalte særlige overgangsregler er alle gjort til genstand for nærmere omtale  

 i forbindelse med de paragraffer i loven, de vedrører.
 Ministeriet for kulturelle anliggender,  

 den 22. november 1969.
K.
Helveg Petersen.
