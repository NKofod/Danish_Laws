Betænkning afgivet af Boligudvalget den  

 23. maj 2001 Betænkning over Forslag til lov om ændring af lov om  

 leje af erhvervslokaler m.v. (erhvervslejelov), lov om leje og lov om leje af  

 almene boliger (Ophævelse af lejeforhold som følge af  

 overtrædelse af forbud nedlagt i medfør af lov om forbud mod  

 besøgende i bestemte lokaler) [af  

 by- og boligministeren (Lotte Bundsgaard)] 1. Ændringsforslag Der er af Kristeligt Folkepartis medlem af udvalget  

 stillet 6 ændringsforslag til lovforslaget.
2. Udvalgsarbejdet Lovforslaget blev fremsat den 27. april 2001 og var til 1.  

 behandling den 10. maj 2001. Lovforslaget blev efter 1. behandling henvist  

 til behandling i Boligudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen  

 været sendt i høring, og justitsministeren sendte den 9. april  

 2001 dette udkast til udvalget, jf. alm. del   bilag 165. Den 3. maj 2001  

 sendte by- og boligministeren de indkomne høringssvar og den 7. maj  

 2001 et notat herom til udvalget.
Sammenhæng med andre lov- og beslutningsforslag Lovforslaget skal ses i sammenhæng med lovforslag  

 nr.
L 234 om forslag til lov om forbud mod besøgende i bestemte  

 lokaler.
Dette lovforslag er blevet behandlet i Retsudvalget.
Spørgsmål Udvalget har stillet 2 spørgsmål til by- og  

 boligministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (S, V, KF, CD, RV og Kirsten  

 Jacobsen (UP), indstiller lovforslaget til vedtagelse  

 uændret.
Et mindretal i udvalget (SF og EL) indstiller  

 lovforslaget til forkastelse ved 3. behandling.
Mindretallet stemmer  

 imod de stillede ændringsforslag.
Socialistisk Folkeparti finder det rigtigt, at der skal  

 kunne sættes ind over for aktiviteter, der medfører gener,  

 generel utryghed og forråelse af ejendommens miljø. Det er  

 imidlertid muligt allerede inden for den nugældende lejelovgivning.
SF  

 finder derfor ikke, at lovændringen er nødvendig for at kunne  

 opsige lejemål på grund af aktiviteter, der skaber generel  

 utryghed og forråelse af ejendommens miljø.
Der kan måske være behov for, at det  

 indskærpes, at udlejeren har pligt til at sørge for god orden i  

 ejendommen og i den forbindelse om nødvendigt ophæve  

 lejemålet, således at udlejeren ikke kan holde hånden over  

 ulempeaktiviteter, men det nye i loven er, at en straf i sig selv kan  

 medføre opsigelse af lejemål, hvor det dog forudsættes, at  

 aktiviteterne er til ulempe.
Det forekommer imidlertid at være  

 underordnet, når det allerede i dag er muligt at opsige lejemål  

 med denne begrundelse.
SF finder, at det skal være ulempe, misbrug af  

 lokalerne eller lignende, der skal udløse en opsigelse, og ikke, at  

 man er idømt en straf.
Enhedslisten bemærker, at lovforslaget er en  

 følgelov til L 234, forslag til lov om forbud mod besøgende i  

 bestemte lokaler.
Enhedslisten afviser at være med til  

 særlovgivning.
Allerede i dag er de fornødne redskaber til stede  

 til at bekæmpe de kriminelle handlinger, som lovforslaget retter sig  

 mod.
Det fremgår endvidere af høringssvarene, at der ikke er  

 dokumentation for, at myndighederne i dag i tilstrækkelig grad bruger  

 den eksisterende lovgivning.
Enhedslisten finder, at lovforslaget er inderlig  

 unødvendigt og aldeles uacceptabelt, da der er tale om et retspolitisk  

 skred, der åbner for strafferetlige tilfældigheder.
De  

 eksisterende lovfæstede sanktionsmuligheder såvel i lejelov og  

 erhvervslejelov som i lov om leje af almene boliger skal i stedet anvendes  

 sammen med sanktionsmulighederne i straffeloven.
På denne baggrund  

 indstiller Enhedslisten lovforslaget til forkastelse.
 Et andet mindretal i udvalget (DF) indstiller  

 lovforslaget til vedtagelse med de stillede ændringsforslag.
 Et tredje mindretal i udvalget (KRF) vil  

 redegøre for sin stilling til lovforslaget ved 2. behandling.  

 Mindretallet stemmer for de stillede ændringsforslag.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	et mindretal (KRF), tiltrådt af et  

mindretal (DF):
Til § 1 1) Nr. 1 affattes således:
» » [Udlejeres meddelelsespligt] 2) Efter nr. 2 indsættes som nyt nummer:
» » [Politiets mulighed for at hæve lejeaftalen] Til § 2 3) Nr. 1 affattes således:
» » [Udlejeres meddelelsespligt] 4) Efter nr. 2 indsættes som nyt nummer:
» » [Politiets mulighed for at hæve lejeaftalen] Til § 3 5) Nr. 1 affattes således:
» » [Udlejeres meddelelsespligt] 6) Efter nr. 2 indsættes som nyt nummer:
» » [Politiets mulighed for at hæve lejeaftalen] Bemærkninger Til nr. 1, 3 og 5 Det foreslås, at der i henholdsvis  

 erhvervslejelovens § 35, stk. 1, lejelovens § 27, stk. 1, og lov om leje af  

 almene boliger § 80, stk. 1, indsættes en bestemmelse, hvorefter  

 udlejeren skal meddele politiet, hvis der sker en overtrædelse af et  

 forbud, som politiet har nedlagt i medfør af § 1 i forslag til lov om  

 forbud mod besøgende i bestemte lokaler (L 234), og udlejeren er  

 bekendt med denne overtrædelse.
Herved bliver det en del af udlejerens forpligtelse til at  

 sørge for god orden i ejendommen, at udlejeren skal videregive sin  

 viden om, at et forbud mod at modtage besøgende overtrædes i  

 ejendommen.
Dette indebærer en stillingtagen fra udlejerens side til,  

 om der faktisk er tale om en overtrædelse af et sådant forbud,  

 hvilket bl.a. indebærer, at udlejeren må vurdere, om den eller de  

 personer, der kommer i de lokaler, hvor der er nedlagt forbud, er  

 nærmeste pårørende eller andre, som er undtaget fra  

 forbudet.
Til nr. 2, 4 og 6 Det foreslås, at politiet får mulighed for at  

 hæve lejeaftalen i tilfælde, hvor et forbud nedlagt i henhold til  

 forslag til lov om forbud mod besøgende i bestemte lokaler (L 234) er  

 overtrådt.
Politiet skal ligeledes kunne hæve lejeaftalen i  

 tilfælde, hvor der gentagne gange er nedlagt forbud over for den samme  

 lejer.
Retsstillingen bliver herefter, at en lejer, der  

 overtræder et forbud, dels straffes med bøde efter L 234, dels  

 udsætter sig for, at lejeforholdet ophæves efter L 231.  

 Nedlægger politiet forbud gentagne gange, uden at dette  

 nødvendigvis er overtrådt, risikerer lejeren ligeledes, at  

 lejeaftalen ophæves.
Overtrædes forbudet gentagne gange, kan  

 lejerens straf efter L 234 stige til fængsel i indtil 4  

 måneder.
Når politiet ophæver lejeaftalen,  

 indebærer det, at politiet, hvis lejeren ikke fraflytter, må  

 gennemføre en ophævelsessag for fogedret og evt. boligret og  

 højere retsinstanser.
Det foreslås derfor i bestemmelsen, at  

 henholdsvis erhvervslejelovens § 71, lejelovens § 95 og den almene lejelovs §  

 92 finder tilsvarende anvendelse.
Dette indebærer bl.a., at lejeren  

 skal erstatte politiet omkostningerne ved lejerens udsættelse af det  

 lejede.
 Lissa Mathiasen (S) nfmd.  

  Henrik Sass Larsen (S)  

  René Skau Björnsson (S)  

  Lars Kramer Mikkelsen (S)  Thomas Adelskov (S)  

 Knud Erik Hansen (SF)  Annie Lunde Hansen (CD)  

  Niels Helveg Petersen (RV)  Keld Albrechtsen (EL)  

  Gyda Kongsted (V)  Erling Oxdam (V)  

  Karsten Nonbo (V) Kirsten Jacobsen (UP)  

  John Vinther (KF)  Pernille Sams (KF)  

  Egil Møller (DF)  

  Flemming Kofod-Svendsen (KRF) fmd.
 Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 231 Bilagsnr.
