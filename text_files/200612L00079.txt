Fremsat den 15. november 2006 af socialministeren  

 (Eva Kjer Hansen) Forslag til Lov om ophævelse af lov om  

 fremme af privat udlejningsbyggeri § 1 Lov om fremme af privat udlejningsbyggeri, jf.  

 lovbekendtgørelse nr. 1218 af 7. december 2004, ophæves.
§ 2 Loven træder i kraft den 23. december 2006.
§ 3 Lov om fremme af privat udlejningsbyggeri finder  

 fortsat anvendelse på endelige tilsagn om andel i investeringsrammen for 2003  

 eller om andel i bevillingsrammen for 2004 eller 2005.
Bemærkninger til lovforslaget Almindelige bemærkninger Lov om fremme af privat udlejningsbyggeri blev vedtaget i  

 december 2002 af partierne Venstre, Det Konservative Folkeparti,  

 Socialdemokraterne, Dansk Folkeparti og Det Radikale Venstre, der står bag  

 aftalen af 15. oktober 2002 om Flere og bedre boliger, med henblik på at  

 sikre,  

 at der igen kom gang i byggeriet af private udlejningsboliger.
Det var  

 hensigten med ordningen at sikre opførelse af private udlejningsboliger med  

 en  

 husleje, der kunne betales af en bredere del af befolkningen, samtidig med at  

 investor kunne opnå et afkast af sin investering, som var konkurrencedygtigt  

 over for en obligationsinvestering.
Det har været et vigtigt mål, at tildelingskriterierne for  

 tilskuddet sikrer, at ansøgerne indbyrdes konkurrerer om, hvem der kan opføre  

 byggerierne med det laveste tilskud pr. m².
Herved opnår man mest muligt  

 byggeri for den afsatte bevillingsramme.
Der er indtil nu givet tilsagn om støtte til byggeri, der  

 omfatter opførelse af knap 2.350 private udlejningslejligheder, men samtidig  

 har investorerne i 2005 og 2006 givet afkald på tilsagn, der omfatter ca. 450  

 lejligheder.
Netto er der givet tilsagn til byggerier med knap 1.900  

 lejligheder, hvoraf omkring ¼ er taget i brug på nuværende tidspunkt.
Der har imidlertid igennem det seneste år været en faldende  

 interesse for ordningen.
Ved ansøgningsrunden i 2005 indkom der kun  

 ansøgninger  

 vedrørende byggeri af 66 lejligheder.
I lov om fremme af privat udlejningsbyggeri er der adgang til  

 at videreføre uudnyttet bevillingsramme ved udgangen af et finansår til det  

 næste.
Bortfaldne tilsagn, herunder tilsagn, der er givet afkald på,  

 overføres  

 til fordeling ved den førstkommende ansøgningsrunde efter bortfaldet.
Som  

 følge  

 heraf er der mere end 400 mio. kr. til rådighed ved den ansøgningsrunde, der  

 efter den gældende lov skal gennemføres i 2006.
Det vurderes at være vanskeligt at få ansøgninger fra seriøse  

 investorer, der for øjeblikket især synes at satse på ejerlejligheds- og  

 andelsboligbyggeri.
Endvidere vurderes det at være vanskeligt med en  

 bevillingsramme på mere end 400 mio. kr. at sikre den fornødne konkurrence  

 mellem ansøgerne om, hvem der kan bygge med det laveste tilskud pr. m², da  

 der  

 vil være en forventning på markedet om, at alle ansøgninger vil blive  

 imødekommet.
Denne bevillingsramme vil med den afsatte bevillingsramme for  

 2007  

 blive øget til mere end 500 mio. kr. i 2007.
 Samtidig er presset på byggesektoren i øjeblikket meget stort  

 med stigende mangel på såvel arbejdskraft som materialer.
Henset til den aktuelle situation i byggesektoren og det lavere  

 træk på ordningen er regeringen, Socialdemokraterne, Dansk Folkeparti, Det  

 Radikale Venstre og Socialistisk Folkeparti som led i flerårsaftalen for  

 politiet og anklagemyndighedens økonomi i perioden 2007-2010 blevet enige om  

 at  

 ophæve loven.
Hermed frigøres der mere end 500 mio. kr., som indgår i  

 finansieringen af flerårsaftalen.
 Forslaget indebærer, at der ikke gennemføres ansøgningsrunder i  

 2006 og 2007 for at fordele bevillingsramme til opførelse af privat  

 udlejningsbyggeri med støtte.
Økonomiske og administrative konsekvenser for det  

 offentlige Med virkning fra 2004 blev lov om fremme af privat  

 udlejningsbyggeri ændret fra at være en skattefradragsordning til en  

 tilskudsordning til opførelse af nye private udlejningsboliger.
Den afsatte  

 investeringsramme på 1 mia. kr. om året blev ændret til en bevillingsramme  

 for  

 2004-2007, hvor der blev afsat 380 mio. kr. i 2004, 190 mio. kr. i 2005 og 95  

 mio. kr. i hvert af årene 2006 og 2007. Der skal således til og med 2007  

 årligt  

 fordeles den bevillingsramme, der efter udnyttelse af videreførselsadgangen  

 er  

 til rådighed i det pågældende år.
Videreførselsadgangen gælder indenfor  

 perioden 2003-2007.
 I tabel 1 er der givet en oversigt over de midler, der aktuelt  

 er til rådighed til fordeling i 2006 og 2007.
Tabel 1.  

 Midler til fordeling i 2006 og 2007 (2007-prisniveau, mio. kr.) Bevilling 2006 96,9 Afkald på tidligere tilsagn om støtte  

 i 2006 80,6 Videreført til 2006 fra tidligere år 230,3 Til rådighed 2006, i alt 407,8 Bevilling 2007 98,6 Til rådighed i 2006 og 2007, i alt 506,4 Statens mindreudgifter ved ophævelsen af ordningen kan således  

 opgøres til i alt godt 500 mio. kr.
Beløbet kan blive større, såfremt der  

 sker  

 yderligere bortfald af tidligere tilsagn mv. jf. nedenstående bemærkninger  

 til  

 § 1.
 Lovforslaget medfører en begrænset administrativ lettelse for  

 staten i 2007.
 Forslaget skønnes ikke at have nævneværdige administrative  

 konsekvenser for kommunerne og regionerne.
 De kommunaløkonomiske konsekvenser skal forhandles med de  

 kommunale parter.
 Forslaget skønnes at medføre en reduktion i investeringerne i  

 nyt privat udlejningsbyggeri og dermed i aktiviteten i bygge- og  

 anlægssektoren  

 fra 2. halvår 2007 og frem til slutningen af 2009, men primært i 2008.  

 Forslaget vil således alt andet lige modvirke, at der opstår  

 inflationsskabende  

 flaskehalse i bygge- og anlægssektoren.
Økonomiske og administrative konsekvenser for  

 erhvervslivet Lovforslaget vurderes ikke at have nævneværdige konsekvenser  

 for erhvervslivet.
Miljømæssige konsekvenser Lovforslaget har ingen miljømæssige konsekvenser.
Administrative konsekvenser for borgerne Lovforslaget har ingen administrative konsekvenser for  

 borgerne.
Forholdet til EU-retten Lovforslaget indeholder ikke EU-retlige aspekter.
Oversigt over lovforslagets konsekvenser Positive konsekvenser/mindreudgifter Negative konsekvenser/merudgifter Økonomiske  

 konsekvenser for stat, kommuner og regioner For staten  

 forventes ophævelsen at medføre en samlet mindreudgift på i alt 506 mio. kr.  

 i 2006 og 2007 Ingen.
Administrative  

 konsekvenser for stat, kommuner og regioner Begrænset  

 lettelse for staten Ingen Økonomiske  

 konsekvenser for erhvervslivet Ingen Ingen Administrative  

 konsekvenser for erhvervslivet Ingen Ingen Miljømæssige  

 konsekvenser Ingen Ingen Administrative  

 konsekvenser for borgerne Ingen Ingen Forhold  

 til EU-retten Forslaget  

 indeholder ikke EU-aspekter Høring Forslaget om at ophæve ordningen, der indgår som led i  

 Flerårsaftalen af 4. november 2006 for politiet og anklagemyndigheden  

 2007-2010, er den 8. november 2006 sendt i høring hos følgende myndigheder og  

 organisationer:
 Advokatrådet, BAT-kartellet, BOSAM, Byggesocietetet,  

 Bygherreforeningen i Danmark, Danmarks Lejerforeninger, Dansk Byggeri, Den  

 Danske Dommerforening, Ejendomsforeningen Danmark, Erhvervs- og  

 Selskabsstyrelsen, Finansministeriet, Finansrådet, Foreningen af  

 Firmapensionskasser, Foreningen af Registrerede Revisorer, Foreningen af  

 Statsautoriserede Revisorer, Forsikring & Pension, Håndværksrådet,  

 InvesteringsForeningsRådet, Jydske Grundejerforeninger, Kommunernes  

 Landsforening, Konkurrencestyrelsen, Lejernes Landsorganisation, Præsidenten  

 for Vestre Landsret, Præsidenten for Østre Landsret, Realkreditrådet og  

 Statsministeriet.
Bemærkninger til lovforslagets enkelte bestemmelser Til § 1 Det foreslås, at lov om fremme af privat udlejningsbyggeri  

 ophæves.
Som følge heraf gives der ikke tilsagn til flere ansøgninger om  

 andel  

 i bevillingsrammen til opførelse af privat udlejningsbyggeri.
Den uforbrugte  

 og  

 uudnyttede bevillingsramme ved lovens ikrafttræden overføres til statskassen.  

 Det samme gælder de rammeandele, der senere måtte vise sig ikke at blive  

 udnyttet som følge af, at tilsagnsmodtageren giver afkald på det endelige  

 tilsagn, at tilsagnet bortfalder, fordi betingelserne for at opretholde det  

 ikke er opfyldt, eller fordi tilsagnet ikke udnyttes fuldt ud som følge af,  

 at  

 det faktiske tilskud til byggeriet bliver lavere end det meddelte tilsagn.
Til § 2 Det foreslås, at loven træder i kraft den 23. december 2006.  

 Herved sikres det, at der ikke skal gennemføres en fordeling af den  

 bevillingsramme på mere end 400 mio. kr., der er til rådighed i 2006.
Til § 3 Det foreslås præciseret, at reglerne i lov om fremme af privat  

 udlejningsbyggeri finder anvendelse på endelige tilsagn om andel i  

 investeringsrammen for 2003 og endelige tilsagn om andel i bevillingsrammen  

 for  

 2004 og 2005.
 Byggerier, hvortil der er givet tilsagn om andel i  

 bevillingsrammen for 2004 eller 2005, skal således eksempelvis opfylde  

 minimumsnormerne for byggeriets indretning og kvalitet, ligesom  

 tilsagnsmodtagerne skal opfylde betingelserne i loven og den hertil knyttede  

 bekendtgørelse for at få udbetalt tilskud.
