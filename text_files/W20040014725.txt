Hvorvidt  

 et byrådsmedlem, der har vedtaget et  

  

 bødeforelæg for overtrædelse af § 6, stk. 1 og 2, jf. § 13, i  

  

 bekendtgørelse nr. 1225 af 18. december 2000 om salmonella  

  

 hos kvæg og svin m.m., som ændret ved bl.a. bekendtgørelse  

  

 nr. 221 af 19. april 2002 og bekendtgørelse nr. 810 af  

  

 27. september 2002, er valgbar (Valgbarhedsnævnets skrivelse af 15. december 2004 til et  

 byråd) Ved brev af 24. august 2004 har X Byråd i henhold til  

 den kommunale valglovs § 101, stk. 4, indberettet til  

 Valgbarhedsnævnet,  

 at byrådsmedlem NN har modtaget bødeforelæg for overtrædelse af § 6,  

 stk. 1 og 2, jf. § 13, i bekendtgørelse nr. 1225 af 18. december  

 2000  

 om salmonella hos kvæg og svin m.m., som ændret ved bl.a. bekendtgørelse nr.  

 221 af 19. april 2002 og bekendtgørelse nr. 810 af 27. september 2002.
 Det fremgår af sagen, at den pågældende den 23. august 2004 har  

 vedtaget et bødeforelæg af 7. juli 2004 på 6.000 kr. for overtrædelse af  

 § 6, stk. 1 og 2, jf. § 13, i bekendtgørelse nr. 1225 af 18.  

 december 2000 om salmonella hos kvæg og svin m.m., som ændret ved bl.a.  

 bekendtgørelse nr. 221 af 19. april 2002 og bekendtgørelse nr. 810 af 27.  

 september 2002, ved i perioden fra den 17. december 2003 til den 16. juni  

 2004  

 fra ejendommen Y at have undladt at udtage stibundsprøver til undersøgelse  

 for  

 salmonella som følge af, at besætningen var blevet udpeget til niveau 2, samt  

 ved at have undladt at indsende indberetningsskema vedrørende  

 smågriseleverandører.
 I den anledning skal man meddele, at Valgbarhedsnævnet har fundet,  

 at de begåede handlinger  uanset de krav, der må stilles til personer,  

 der  

 beklæder hverv som medlem af kommunale råd  ikke i almindeligt omdømme  

 gør den  

 pågældende uværdig til at være medlem af kommunale råd, jf. den kommunale  

 valglovs  

 § 4.
 Den pågældende må derfor anses for valgbar.
