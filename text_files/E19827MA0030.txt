 En fredskomité havde ansøgt om afgiftsfritagelse efter  

 bekendtgørelsen om fritagelse for afgiftspligt i henhold til  

 merværdiafgiftsloven for velgørende arrangementer for afsætning af spise- og  

 drikkevarer ved afholdelse af en fredsfest.
 Ministeriet for skatter og afgifter traf afgørelse om, at der - i  

 overensstemmelse med fast praksis - ikke kunne indrømmes afgiftsfritagelse,  

 fordi overskuddet ved arrangementet - der blev anvendt til fredskomiteens  

 almindelige arbejde og dermed til formål, der nærmest måtte sidestilles med  

 formål af politisk karakter - ikke fuldt ud anvendtes til velgørende eller på  

 anden måde almennyttige formål.
