Nr BTL 134 Betænkning over Forslag til lov om ændring af lov om ejerlejligheder  

 (Fuldt stop for ejerlejligheder i den eksisterende boligmasse)   

 Nr L 134 1985-86, 1. samling Afgivet af boligudvalget Afgivet: 19860515 Udvalget har behandlet lovforslaget i flere møder og har herunder stillet spørgsmål til boligministeren, som denne har besvaret skriftligt.
 Der er af et flertal stillet ændringsforslag.
Herefter indstiller et flertal (socialdemokratiets, socialistisk folkepartis og det radikale venstres medlemmer af udvalget) lovforslaget til vedtagelse med de stillede ændringsforslag.
Et mindretal (det konservative folkepartis, venstres, centrum-demokraternes og kristeligt folkepartis medlemmer af udvalget) indstiller lovforslaget til forkastelse ved 3.
 behandling.
Ændringsforslag Af et flertal (S, SF og RV):
Til titlen 1) Undertitlen udgår.
Til § 1 2) Nr. 1-3 udgår, og i stedet indsættes:
 »§ 10, stk. 1, nr. 2, 1. pkt., affattes således:
»2. Bygninger, der ikke indeholder andre lejligheder eller rum end 2 beboelseslejligheder med tilhørende sædvanlige udenomsrum, når en landinspektør med beskikkelse attesterer, at hver enkelt ejerlejlighed til beboelse opfylder kravene i litra a-e, og bygningen ifølge erklæring fra bygningsmyndigheden opfylder kravene i litra f-i.«» Ny paragraf 3) Efter § 2 indsættes som ny paragraf:
»§ 3 Opdeling efter de før lovens ikrafttræden gældende regler vil dog kunne ske, når en landinspektør over for tinglysningsdommeren attesterer, at ejeren inden 15. maj 1986 havde anmodet en landinspektør om den til opdeling i ejerlejligheder fornødne attestation.
Det er yderligere en betingelse, at ejeren inden 15.
maj 1986 fysisk på ejendommen har iværksat arbejder, der eventuelt er fornødne til opfyldelse af kravene i lovens § 10, stk. 1, nr.
2, litra a-f.« BEMÆRKNINGER Til nr. 3 Overgangsbestemmelsen er indsat af hensyn til igangværende opdelinger, hvor der kan være ofret ressourcer på opfyldelse af kvalitetskravene.
Agnete Laustsen (KF) Birgit Fogh-Andersen (KF) Svend Åge Petersen (KF) Merete Aarup (KF) Bente Nielsen (V) nfmd.
Helge Sander (V) Birgith Mogensen (CD) Arne Bjerregaard (KrF) Svend Andersen (S) Bakholt (S) Baadsgaard (S) Knud Damgaard (S) fmd.
Torben Lund (S) Lissa Mathiasen (S) Ruth Olsen (SF) Pelle Voigt (SF) Estrup (RV) Partierne VS, FP og FD havde ikke medlemmer i udvalget.
