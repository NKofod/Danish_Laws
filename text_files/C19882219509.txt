(Til rektorerne ved børnehave- og  

 fritidspædagogseminarierne) I henhold til Undervisningsministeriets bekendtgørelse nr. 613 af 23.  

 september 1987 om uddannelse af børnehavepædagoger og fritidspædagoger, § 3,  

 stk. 1 og § 4, stk. 1 og 2, bemyndiger direktoratet herved rektorerne til  

 efter ansøgning fra studerende at meddele fritagelse i børnehave- og  

 fritidspædagoguddannelserne på følgende grundlag:
 1. Børnehavepædagogstuderende og fritidspædagogstuderende kan overgå til  

 den anden uddannelse på eget eller andet seminarium uden tab af studietid,  

 under forudsætning af - at overgang ikke sker senere end ved påbegyndelsen af  

 2. uddannelsesår, - at den studerende opfylder betingelserne for at fortsætte  

 uddannelsen i 2. år, jfr. § 6, stk. 3 og - at bestemmelserne vedrørende  

 praktikplacering overholdes.
 2. Socialpædagogstuderende og tidligere socialpædagogstuderende med højst  

 2 år siden afbrydelsen kan fritages for 1. år i børnehave eller  

 fritidspædagogsuddannelsen, når ansøgeren har gennemført mindst et år i  

 socialpædagoguddannelsen tilfredsstillende.
 3. Lærerstuderende og tidligere lærerstuderende med højst 2 år siden  

 bestået eksamen i sidste fag kan fritages for 1. år i børnehave eller  

 fritidspædagoguddannelsen, når ansøgeren har gennemført eksamen i  

 fællesfagene dansk, samfundsfag, pædagogik, psykologi og 2  

 grunduddannelsesfag, alle med mindstekarakteren 6. Endvidere skal  

 grunduddannelsen i musik være godkendt.
 4. Uddannede socialpædagoger fritages for 1. år i børnehave- eller  

 fritidspædagoguddannelsen samt for kurset i specialpædagogik.
 5. Uddannede folkeskolelærere fritages for 1. år i børnehave- eller  

 fritidspædagoguddannelsen.
 Herudover fritages for følgende fag:
 Liniefaget Dansk giver fritagelse for faget Dansk.
 Liniefaget Biologi giver fritagelse for faget Naturfag.
 Liniefaget Musik giver fritagelse for faget Musik.
 Liniefaget Idræt giver fritagelse for faget Bevægelsesfag i  

 fritidspædagoguddannelsen, ikke i børnehavepædagoguddannelsen.
 Pædagogisk speciales obligatoriske del giver fritagelse for 30 timer i  

 kurset i Specialpædagogik.
 Kurset i Retorik giver fritagelse for faget Talelære og Stemmepleje.
 Kurset i Audiovisuel undervisningsteknik og fremstilling af  

  undervisningsmaterialer giver fritagelse for kurset i studiemetodik.
 6. Rektor kan herudover til socialpædagogstuderende, lærerstuderende,  

  uddannede socialpædagoger og uddannede folkeskolelærere meddele fritagelse  

 for tilvalg, studieuge, studierejse samt fællestimer i 2. eller 3. studieår.
 7. I alle andre tilfælde end de under 1 - 6 nævnte sendes ansøgning om  

 fritagelse til direktoratets afgørelse bilagt dokumentation og seminariets  

 indstilling.
Almindelige bestemmelser 8. Med ansøgningen skal vedlægges dokumentation for  

 gennemført uddannelse (eller del af uddannelse) i form af eksamensbevis,  

 afgangsbevis eller udskrift af protokolblad.
For børnehavepædagogstuderende,  

 fritidspædagogstuderende, socialpædagogstuderende og lærerstuderende skal det  

 afgivende seminarium udtale sig om indhold af de respektive fag samt  

 udtalelse fra øvelsesskole/praktikinstitution, evt. ved attestation af  

 ansøgerens udtalelse om undervisningsindhold.
 For børnehavepædagogstuderende, fritidspædagogstuderende og  

 socialpædagogstuderende skal foreligge standpunktsudtalelser i de respektiv  

 fag.
 9. Ansøgere med de under 1 - 5 beskrevne  

 forudsætninger har ret til optagelse på et børnehave- eller  

 fritidspædagogseminarium, såfremt seminariet har ledige studiepladser på  

 pågældende årgang.
 10. Der skal ikke foretages standpunktsvurdering i fag  

 eller kurset i specialpædagogik, hvis der er givet fuld fritagelse.
 11. Rektor kan i forbindelse med optagelsen over for  

 ansøgeren fastsætte særlige studiemæssige krav, f.eks. oplæsning af fagligt  

 stof, bestemt(e) praktikinstitution(er), obligatorisk studievejledning og  

 indhold af tilvalg og speciale.
12. Rektor kan ved meritoverførsel tillade særlige  

 studieforløb, dog under hensyntagen til, at der skal være vekselvirkning  

 mellem teori og praksis, og at uddannelsens bestanddele bør følge det normale  

 forløb.
Ved gennemførelse af særlige forløb kan studerende optages i august  

 eller januar og dimitteres i december eller juni.
Indberetning 13. Rektor sender ved hvert undervisningsårs  

 afslutning og senest 1. september en fortegnelse over de godkendte  

 fritagelser med oplysning om deres grundlag, incl. fritagelser efter § 4,  

 stk. 1, sidste punktum.
Klageadgang 14. I henhold til bekendtgørelse nr. 613 af 23.  

 september 1987 om uddannelse af børnehavepædagoger og fritidspædagoger kan  

 klager over rektors afgørelse indsendes til Undervisningsministeriet,  

 Direktoratet for Folkeskolen og Seminarier m.v. gennem rektor.
Fristen for klager er 4 uger fra den dag, afgørelsen er meddelt den  

 pågældende.
Oplysning om klageadgang skal gives samtidig med meddelelser om  

 afslag.
 Direktoratets afgørelser kan ikke indbringes for højere administrativ  

 myndighed.
Ikrafttrædelse Cirkulæret træder i kraft straks og ophæver Cirkulære om meritoverførsel i  

 uddannelse af børnehavepædagoger og fritidspædagoger af 5. oktober 1987.
 Undervisningsministeriet, Direktoratet for Folkeskolen og Seminarier m.v.  

 den 24. november 1988.
 P.d.v.
