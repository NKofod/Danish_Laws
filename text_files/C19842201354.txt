(Til forstandere og de tilforordnede  

 rektorer ved enkeltfagskurserne) 1. Formål:
 Formålet er at lære eleverne at læse og forstå moderne franske tekster,  

 der ikke rummer større vanskeligheder, samt at opøve dem i udtale, mundtlig  

 sprogfærdighed og forståelse af talt fransk.
 Gennem arbejdet med teksterne skal eleverne opnå indblik i karakteristiske  

 sider af de kulturelle forhold i Frankrig og stifte bekendtskab med  

 forholdene i andre lande, der benytter det franske sprog som udtryksmiddel.
 2. Undervisningen:
 192 timer tilrettelagt over eet år.
Der læses mindst 175 sider.
En del af teksterne læses intensivt, andre  

 ekstensivt med benyttelse af forskellige læsemetoder.
Forskellige genrer skal være repræsenteret.
Alle teksttyper, herunder  

 film, lydbånd og billeder, kan indgå i læsepensum.
 3. Deltagerforudsætninger:
 Forudsætninger svarende til hf-tilvalgsniveau med tilfredsstillende  

 resultat.
 4. Eksamen:
 Prøven er mundtlig.
Der opgives som minimum 90 sider autentisk stof fra mindst fire tekster  

 eller temakredse. 1/4 af dette pensum kan være audiovisuelt materiale såsom  

 film eller lydbånd, hvortil der foreligger et tekstgrundlag.
En tekst eller  

 et tekstuddrag må højst udgøre 1/3 af eksamenspensum.
 Der prøves i et af censor valgt ulæst prosastykke på ca. 1/2 side og i ca.  

 1/2 side af det opgivne stof.
Den ulæste tekst oversættes.
En passende del af det forelagte stykke fra  

 den opgivne tekst læses op, og stykket anvendes som udgangspunkt for en  

 samtale på fransk.
I samtalen skal eksaminanden vise, at tekststykket er  

 forstået sprogligt og indholdsmæssigt.
Desuden skal der dokumenteres kendskab  

 til andre dele af teksten eller temaet.
 5. Attestation for prøve:
 Der udstedes attestation for prøve af kursus til studerende, der har  

 aflagt prøve.
Direktoratet gør opmærksom på, 6. øvrige forhold:
Forsøgsfaget vil kunne tilbydes uden forudgående godkendelse i  

 direktoratet.
Hvis forsøgsfag tilbydes, opføres det på tilbudsoversigten, der  

 indsendes til direktoratet senest 1. maj.
Ved iværksættelse anføres det  

 tilsvarende ved anmeldelse af etablerede hold.
Efter eksamen fremsender censor indberetning gennem kurset.
Der stilles  

 herudover ikke krav om forsøgsrapport.
Direktoratet forudsætter, at der ved forsøget kun medvirker lærere med  

 varig undervisningskompetence i gymnasiet og højere Forberedelseseksamen.
Der  

 kan således ikke forventes midlertidige godkendelser af lærere til  

 forsøgshold.
 P.d.v.
