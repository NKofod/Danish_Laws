(Til hver enkelt  

 civilforsvarskommission) I cirkulærskrivelse af 21. juni 1967 redegjorde styrelsen for  

 hensigtsmæssigheden af en opdeling af udsendt statsmateriel i materiel, der  

 alene tjener beredskabsmæssige formål, og materiel der tillige kan anvendes  

 som uddannelsesmateriel.
Til brug ved en forestående opdeling af  

 BRANDTJENESTENS OG RESERVEVANDFORSYNINGSTJENESTENS materiel anmodede man om  

 at måtte modtage indberetninger om, i hvilket omfang det af styrelsen til  

 civilforsvarsområderne udsendte materiel var taget i brug til uddannelse og  

 øvelser samt om klassifikationen af de til materiellet hørende slanger og  

 eventuelle ekstraslanger.
 På grundlag af de fra civilforsvarsområderne modtagne indberetninger og de  

 i styrelsens cirkulærskrivelser af 27. marts 1968 givne regler for enhedernes  

 fremtidige slangebeholdninger har styrelsen nu for samtlige  

 civilforsvarsområder udarbejdet oversigter over det til områderne udleverede  

 materiel til brandtjenesten og reservevandforsyningstjenesten og dette  

 materiels opdeling i uddannelsesmateriel og beredskabsmateriel.
I de fleste civilforsvarsområder vil det materiel, der skal overføres fra  

 beredskabsbeholdning til uddannelsesbeholdning alene være slangemateriel.
Det  

 øvrige af staten hidtil leverede materiel til brandtjenesten og  

 reservevandforsyningstjenesten vil herefter kun tjene beredskabsmæssige  

 formål, idet sprøjter og pakninger (- slanger) specielt til uddannelsesformål  

 vil blive stillet særskilt til rådighed for civilforsvarsområderne.
I enkelte  

 civilforsvarsområder vil det dog indtil videre være nødvendigt, at de til  

 beredskabet udleverede slangegrupper og rørgrupper også anvendes til  

 uddannelsesformål.
Samtlige XXX- og XX-mærkede slanger samt eventuelt et antal X-mærkede  

 slanger, som tidligere har været anvendt til uddannelse og øvelser, overføres  

 fra beredskabsbeholdningen til uddannelsesbeholdningen.
Ved overførslen af  

 X-mærkede slanger forudsættes det, at områderne overfører de dårligste af de  

 slanger, der har været anvendt ved uddannelse og øvelser.
I nogle civilforsvarsområder vil overførslen af slanger fra  

 beredskabsbeholdningen til uddannelsesbeholdningen medføre, at disse områders  

 beholdning af beredskabsslanger bliver mindre end svarende til den normerede  

 slangemængde til de udleverede enheder, fjr.
Civilforsvarsstyrelsens  

 cirkulærskrivelse af 27. marts 1968. Til disse civilforsvarsområder vil der  

 snarest fra styrelsens depoter blive udsendt nye beredskabsslanger.
 Som anført i ovennævnte cirkulærskrivelse betragtes overskydende slanger  

 som a conto leveringer på fremtidige materieltildelinger.
For REDNINGSTJENESTENS vedkommende vil der af styrelsen blive stillet  

 særskilt uddannelsesmateriel til rådighed for civilforsvarsområderne.
Det  

 hidtil udleverede statsmateriel, der forudsættes at være intakt, vil, såsnart  

 det særlige uddannelsesmateriel er leveret, alene være at betragte som  

 beredskabsmateriel.
I det omfang udleverede pakninger ikke måtte være  

 komplette og i orden (eksempelvis som følge af forbrug af forbindinger fra  

 sanitetstasker) må erstatningsmateriel rekvireres efter de herom gældende  

 bestemmelser, inden oplægning af materiellet som beredskabsmateriel finder  

 sted.
Idet man henviser til vedlagte oversigt over opdelingen i  

 beredskabsmateriel og uddannelsesmateriel af det til civilforsvarsområdet  

 leverede statsmateriel til brandtjenesten og reservevandforsyningstjenesten,  

 skal man anmode om, at det af staten leverede materiel til brandtjenesten,  

 reservevandforsyningstjenesten og redningstjenesten af civilforsvarsområdet  

 holdes adskilt i beredskabsmateriel og uddannelsesmateriel i overensstemmelse  

 med foranstående og den i oversigten foretagne opdeling, så snart særskilt  

 uddannelsesmateriel er stillet til rådighed.
Beredskabsmateriellet må  

 herefter kun anvendes uden for beredskabssituationer, når særlig tilladelse  

 fra Civilforsvarsstyrelsen foreligger.
 Det tilføjes, at udsendelsen af nye beredskabsslanger vil blive påbegyndt,  

 når styrelsen har modtaget underretning om, at den i området værende  

 slangebeholdning er opdelt i beredskabsslanger og uddannelsesslanger.
 P.D.V.
 E.B.
