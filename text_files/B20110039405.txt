Bilag 1 Bilag 2 Bekendtgørelse om Fødevarestyrelsens opgaver og beføjelser I medfør af § 5, stk. 1, i lov om foderstoffer, jf. lovbekendtgørelse nr. 192 af 12. marts 2009, § 3, stk. 2, i lov om frø, kartofler og planter, jf. lovbekendtgørelse nr. 195 af 12. marts 2009, § 47, stk. 2, og § 58 i lov nr. 526 af 24. juni 2005 om fødevarer, som ændret ved lov nr. 163 af 17. februar 2010, § 18 i økologiloven, jf. lovbekendtgørelse nr. 196 af 12. marts 2009, § 66 i lov nr. 432 af 9. juni 2004 om hold af dyr, § 36 i lov nr. 433 af 9. juni 2004 om dyrlæger, § 22, stk. 2 i lov om administration af Det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v. (landbrugsstøtteloven), jf. lovbekendtgørelse nr. 445 af 23. april 2010, § 110 i lov om fiskeri og fiskeopdræt (fiskeriloven), jf. lovbekendtgørelse nr. 978 af 26. september 2008, og § 17 i lov om biavl, jf. lovbekendtgørelse nr. 197 af 12. marts 2009 fastsættes:
Opgaver § 1. Fødevarestyrelsen er en styrelse under Ministeriet for Fødevarer, Landbrug og Fiskeri.
Stk. 2. Fødevarestyrelsen omfatter enheder vedrørende fødevarer, veterinære forhold og administration.
Fødevarestyrelsen ledes af en direktion, der består af en direktør, et antal vicedirektører og en veterinærdirektør.
Stk. 3. Under Fødevarestyrelsen er oprettet selvstændige regionale myndigheder, Fødevareregioner.
Den enkelte region ledes af en regionschef.
Fødevareregionernes geografiske områder fremgår af Bilag 1 og 2.
§ 2. Fødevarestyrelsen har til opgave at koordinere, styre, føre tilsyn med og udstede regler om fødevare- og veterinærområdet.
Fødevarestyrelsen har endvidere til opgave at koordinere, styre, føre tilsyn med og udstede regler om stambogsføring af racerene avlsdyr.
Styrelsen skal endvidere følge sundhedstilstanden blandt husdyrene og den vilde fauna i Danmark og i fornødent omfang i andre lande.
 § 3. Fødevareregionerne under Fødevarestyrelsen varetager inden for hver sit geografiske område kontrol, tilsyn, undersøgelser samt information og rådgivning inden for fødevare- og veterinærområdet bortset fra opgaver på slagterier med fast bemanding fra Fødevarestyrelsen, medmindre andet bestemmes i medfør af stk. 3-4. Fødevareregionerne træffer afgørelse i enkeltsager.
 Stk. 2. Fødevarestyrelsen fastlægger de opgaver, som fødevareregionerne skal varetage i henhold til den til enhver tid gældende lovgivning.
 Stk. 3. Fødevarestyrelsen kan bestemme, at en fødevareregion varetager visse opgaver på vegne af en anden region.
 Stk. 4. Fødevarestyrelsen kan henlægge varetagelsen af visse landsdækkende opgaver til en eller flere fødevareregioner.
 Stk. 5. Plantedirektoratet og Fiskeridirektoratet varetager visse opgaver på fødevare- og veterinærområdet, jf. den til enhver tid gældende bekendtgørelse om Plantedirektoratets opgaver og beføjelser og den til enhver tid gældende bekendtgørelse om Fiskeridirektoratets opgaver og beføjelser.
§ 4. Fødevarestyrelsen afgør enkeltsager, forbereder og udarbejder generelle retsforskrifter, herunder sådanne som vedrører afgifter og gebyrer.
Styrelsen udarbejder vejledninger.
Styrelsen forbereder sager m.v., der skal forelægges ministeren for fødevarer, landbrug og fiskeri.
Stk. 2. Fødevarestyrelsen afgør enkeltsager, forbereder og udarbejder generelle retsforskrifter, som vedrører gennemførelse og administration af EF-retsakter.
Styrelsen foretager notifikation over for EU-kommissionen efter reglerne om notifikation af gennemførelse af EF-retsakter, om notifikation af statsstøtte og om notifikation efter informationsproceduredirektivet med hensyn til tekniske standarder og forskrifter.
Stk. 3. Fødevarestyrelsen deltager i behandlingen af EU-sager og internationale sager.
Styrelsen forbereder EU-sager og internationale sager, der skal forelægges ministeren for fødevarer, landbrug og fiskeri.
 § 5. Fødevarestyrelsen yder faglig rådgivning og anden bistand til ministeren for fødevarer, landbrug og fiskeri og andre offentlige myndigheder samt private organisationer m.v.
 Stk. 2. Fødevarestyrelsen udøver vejlednings- og informationsvirksomhed over for andre myndigheder, organisationer og private.
 § 6. Fødevarestyrelsen udøver formandskabet og sekretariatsfunktionen for:
1) Det danske Codex Alimentarius Udvalg, 2) Ministeriet for Fødevarer, Landbrug og Fiskeris Rådgivende Udvalg vedrørende Sygdomme hos Akvakulturdyr og 3) Ministeriet for Fødevarer, Landbrug og Fiskeris Rådgivende Udvalg vedrørende Kontroludgifter.
Stk. 2. Fødevarestyrelsen udøver sekretariatsfunktionen for Det Veterinære Sundhedsråd, og der skal i sekretariatsfunktionen indgå en medarbejder med juridisk kandidateksamen.
Fødevarestyrelsen behandler sager, der tilgår styrelsen fra Det Veterinære Sundhedsråd, og som vedrører opgaver, som styrelsen er ansvarlig for i henhold til nærværende bekendtgørelse, lovgivningen i øvrigt eller anden bemyndigelse.
Beføjelser § 7. Beføjelser, der er tillagt ministeren for fødevarer, landbrug og fiskeri efter lov om hold af dyr, udøves af direktøren for Fødevarestyrelsen, medmindre andet er fastsat i stk. 2 eller § 18 eller i den til enhver tid gældende bekendtgørelse om Plantedirektoratets opgaver og beføjelser.
 Stk. 2. Beføjelsen i § 66 til at henlægge beføjelser efter loven til en myndighed under ministeriet, til at fastsætte regler om andre offentlige myndigheders eller institutioners medvirken ved varetagelse af opgaver efter loven, til at fastsætte regler om klage over disse myndigheders og institutioners afgørelser og om adgang til at genoptage en sag, efter at der er indgivet klage, og om at en myndigheds afgørelse ikke kan indbringes for en anden administrativ myndighed udøves dog af ministeren for fødevarer, landbrug og fiskeri.
 § 8. Beføjelser, der er tillagt ministeren for fødevarer, landbrug og fiskeri efter lov om dyrlæger, udøves af direktøren for Fødevarestyrelsen, medmindre andet er fastsat i stk. 2 eller § 19.
 Stk. 2. Beføjelsen i § 36 til at henlægge beføjelser efter loven til en myndighed under ministeriet, til at fastsætte regler om andre offentlige myndigheders eller institutioners medvirken ved varetagelse af opgaver efter loven, til at fastsætte regler om klage over disse myndigheders og institutioners afgørelser og om adgang til at genoptage en sag, efter at der er indgivet klage, og om at en myndigheds afgørelse ikke kan indbringes for en anden administrativ myndighed udøves dog af ministeren for fødevarer, landbrug og fiskeri.
 § 9. Beføjelser, der er tillagt ministeren for fødevarer, landbrug og fiskeri efter lov om fødevarer, udøves af direktøren for Fødevarestyrelsen, medmindre andet er fastsat i stk. 2 eller i den til enhver tid gældende bekendtgørelse om Plantedirektoratets opgaver og beføjelser eller den til enhver tid gældende bekendtgørelse om Fiskeridirektoratets opgaver og beføjelser.
 Stk. 2. Følgende beføjelser udøves dog af ministeren for fødevarer, landbrug og fiskeri:
1) beføjelsen efter § 58, stk. 1, til at henlægge beføjelser efter loven til en myndighed under ministeriet og til at fastsætte regler om klage over myndighedens afgørelser, 2) beføjelsen efter § 58, stk. 2, til at fastsætte regler om andre offentlige myndigheders eller institutioners medvirken ved varetagelse af opgaver efter loven og til at fastsætte regler om klage over disse myndigheders og institutioners afgørelser, 3) beføjelsen efter § 58, stk. 3, til at henlægge beføjelser vedrørende godkendelse m.v. af isoleret transportmateriale til en privat institution og til at fastsætte regler om klage over den private institutions afgørelser, 4) beføjelsen efter § 58, stk. 4, til at fastsætte regler, hvorefter ministeren henlægger sine beføjelser efter §§ 48 og 50 til at foretage godkendelse i henhold til og kontrol med overholdelsen af de principper for god laboratoriepraksis, som er opstillet af Rådet for Organisationen for Økonomiske Samarbejde og Udvikling, OECD, til en privat institution, og til at fastsætte regler om adgangen til at klage over den private institutions afgørelser, 5) beføjelsen efter § 58, stk. 5, til at nedsætte udvalg til at bistå ved administration af særlige områder inden for fødevarelovgivningen og til at fastsætte regler om adgangen til at klage over disse udvalgs afgørelser og 6) beføjelsen efter § 58, stk. 6, til at fastsætte regler om relevante forbrugerorganisationers adgang til at påklage afgørelser.
 § 10. Følgende beføjelser, der er tillagt ministeren for fødevarer, landbrug og fiskeri efter økologiloven, udøves af direktøren for Fødevarestyrelsen for så vidt angår akvakultur af fisk samt fødevarer og foder med animalsk indhold, som er beregnet til hunde, katte og andre selskabsdyr:
1) beføjelserne efter § 6 til at fastsætte regler om udformning og anvendelse af økologikontrolmærket (Ø-mærket), 2) beføjelserne efter §§ 7 og 8 til at meddele og nægte autorisation samt fastsætte regler om autorisation, herunder om ansøgning m.v., 3) beføjelserne efter §§ 10 og 11 til at tilbagekalde en meddelt autorisation, 4) beføjelserne efter § 12 til at modtage anmodning om at indbringe afgørelser efter § 10, stk. 1-4, og § 11, stk. 2 for domstolene samt anlægge sag mod autorisationsindehaveren, 5) beføjelserne efter § 13 til at fastsætte regler eller træffe bestemmelser med henblik på gennemførelse af Den Europæiske Unions direktiver og beslutninger samt fastsætte de regler og iværksætte de foranstaltninger, der er nødvendige for anvendelse af forordninger fastsat af Den Europæiske Union om forhold, der er omfattet af økologiloven, 6) beføjelserne efter § 14 til at fastsætte regler om økologisk produktion, herunder om tilberedning, forarbejdning, behandling, aftapning, emballering, ompakning, opbevaring, dokumentation, egenkontrol, mærkning, salg, udbud til salg, formidling af salg, tilbud, fordeling, transport, levering og anden form for overdragelse, ind- og udførsel, anmeldelse, indberetning, godkendelse samt kontrol, 7) beføjelserne efter § 15 til at fastsætte regler om pligt for virksomheder, der sælger til eller køber produkter fra økologiautoriserede virksomheder til at udlevere regnskabsoplysninger, 8) beføjelserne efter § 16 til at fastsætte regler om opkrævning af og betaling til hel eller delvis dækning af udgifter til autorisation, tilsyn, kontrol og administration efter økologiloven, efter regler udstedt i medfør af økologiloven samt efter forordninger udstedt af Den Europæiske Union, 9) beføjelserne efter § 17 til at fastsætte regler om offentliggørelse m.v., 10) beføjelserne efter § 19, stk. 1, til mod behørig legitimation og uden retskendelse at have adgang til offentlig og privat ejendom, lokaliteter, forretningsbøger, papirer m.v., herunder også materiale, der opbevares i elektronisk form, for at tilvejebringe oplysninger, der er nødvendige til brug for løsning af opgaver i henhold til økologiloven eller bestemmelser i Den Europæiske Unions forordninger om forhold omfattet af økologiloven, 11) beføjelserne efter § 19, stk. 2, til efter forhandling med justitsministeren at fastsætte nærmere regler om den bistand, som politiet yder til gennemførelsen af kontrollen nævnt i økologilovens § 19, stk. 1, 12) beføjelserne efter § 19, stk. 3, til at udtage prøver m.v. til undersøgelse uden at skulle erlægge betaling herfor, 13) beføjelserne efter § 20 til efter anmodning at modtage alle oplysninger, herunder om økonomiske og regnskabsmæssige forhold, som er påkrævet af hensyn til gennemførelse af kontrol efter loven, samt at modtage vederlagsfri bistand ved kontrol, prøvetagning, kopiering og udlevering af skriftligt materiale og udskrifter af oplysninger, som opbevares i elektronisk form, 14) beføjelserne efter § 21 til at meddele påbud og forbud, 15) beføjelserne efter § 22 til at påbyde fornyet omlægning af arealer eller dyr, 16) beføjelserne efter § 23 til at forbyde, at et produkt udbydes til salg, sælges eller på anden måde overdrages med henvisning til, at det er produceret i henhold til den økologiske produktionsmetode, hvis produktet ikke overholder forskrifterne herfor, og til at forbyde en fysisk eller juridisk person at sælge eller på anden vis omsætte produkter under henvisning til, at de er produceret i henhold til den økologiske produktionsmetode, hvis personen har gjort sig skyldig i grov eller oftere gentagen overtrædelse af forskrifterne herfor, 17) beføjelserne efter § 24, stk. 2, til at fastsætte regler om straf af bøde for overtrædelse af regler udstedt i medfør af økologiloven eller regler fastsat af Den Europæiske Union om forhold, der er omfattet af økologiloven, 18) beføjelsen efter § 24, stk. 3, til at pålægge selskaber m.v. strafansvar efter reglerne i straffelovens 5. kapitel og 19) beføjelsen efter § 25 til at tilkendegive, at sagen kan afgøres uden retslig forfølgning ved vedtagelse af bødeforelæg.
 § 11. Følgende beføjelser, der er tillagt ministeren for fødevarer, landbrug og fiskeri efter lov om frø, kartofler og planter, udøves af direktøren for Fødevarestyrelsen for så vidt angår kontrollen i en gros- og detailled med spisekartofler:
1) beføjelserne efter § 1, stk. 1 og 2, til at fastsætte regler om salg af kartofler samt om fravigelse af Den Europæiske Unions retsakter i det omfang disse indeholder adgang hertil, 2) beføjelserne efter § 1, stk. 3, nr. 1 og nr. 4-9, til at udstede de under nr. 1 nævnte regler med forskrifter om registrering af produktions- og salgsvirksomhed, klassificering og godkendelse til salg, indførsel og udførsel, pakning og mærkning, regnskab over lager og salg, kontrol med overholdelse af bestemmelser og offentliggørelse af kontrolresultater samt gebyrer, 3) beføjelsen efter § 1, stk. 4, til i de under nr. 1 nævnte regler at fastsætte forskrifter om udbud til salg, fordeling, levering eller anden form for overdragelse, 4) beføjelsen efter § 1, stk. 7, til at tillægge betalingsforpligtelser en årlig rente, 5) beføjelsen efter § 1 a til at fastsætte regler om offentliggørelse med navns nævnelse af resultater og sanktioner på grundlag af den gennemførte kontrol, 6) beføjelserne efter § 2 til mod behørig legitimation og uden retskendelse at have adgang til registrerede virksomheder og til at indhente alle oplysninger af betydning for kontrollen, 7) beføjelserne efter § 4 til at fastsætte regler om straf af bøde for overtrædelse af regler fastsat efter nr. 1 - 3 og til at pålægge selskaber m.v. strafansvar efter reglerne i straffelovens 5. kapitel og 8) beføjelsen efter § 5 til at tilkendegive, at sagen kan afgøres uden retslig forfølgning ved vedtagelse af et bødeforelæg.
 § 12. Følgende beføjelser, der er tillagt ministeren for fødevarer, landbrug og fiskeri i medfør af § 22 i lov om biavl, udøves af direktøren for Fødevarestyrelsen:
1) beføjelsen i § 13, stk. 1, nr. 3, til at fastsætte nærmere bestemmelser om kontrollen med levende bier, herunder larver og andre kønsprodukter, samt biavlsmateriel, der føres ind i eller ud af landet, 2) beføjelsen i § 13, stk. 3, til at opkræve afgifterne ved gennemførelsen af den i nr. 1 nævnte kontrol hos den, der fører levende bier m.m. ind i eller ud af landet, 3) beføjelsen i § 15, stk. 2, til at fastsætte bestemmelser om bødestraf for overtrædelse af forskrifter fastsat efter nr. 1, og 4) beføjelsen i § 15, stk. 3, til at pålægge selskaber m.v. strafansvar efter reglerne i straffelovens 5. kapitel.
 § 13. Følgende beføjelser, der er tillagt ministeren for fødevarer, landbrug og fiskeri efter lov om apoteksvirksomhed, udøves af direktøren for Fødevarestyrelsen:
1) beføjelsen efter § 9, stk. 3, til at fastsætte regler om dyrlægers omgang med lægemidler til dyr, 2) beføjelsen efter § 72, stk. 2, til at fastsætte regler om bødestraf for overtrædelse af forskrifter fastsat efter nr. 1, 3) beføjelsen efter § 72, stk. 3, til at pålægge selskaber, staten, kommuner og kommunale fællesskaber bødeansvar og 4) beføjelser efter § 73 til at tilkendegive, at sagen kan afgøres uden retslig forfølgning ved vedtagelse af et bødeforelæg.
 § 14. På de områder, hvor Fødevarestyrelsen i denne bekendtgørelse har fået tillagt beføjelserne i gældende lovgivning, administrerer styrelsen tillige Den Europæiske Unions forordninger.
 Stk. 2. For sager, der er omfattet af lov om administration af Det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v. (landbrugsstøtteloven), udøves følgende beføjelser af direktøren for Fødevarestyrelsen:
1) beføjelsen efter § 4, stk. 1, til at fastsætte regler om kontrol med overholdelsen af de i stk. 1 nævnte forordninger, 2) beføjelsen efter § 4 a til at fastsætte regler om offentliggørelse m.v. for så vidt angår de i stk. 1 nævnte forordninger, 3) beføjelsen efter § 5 til at fastsætte regler om hel eller delvis betaling af omkostningerne ved kontrollen med overholdelsen af de i stk. 1 nævnte forordninger og til at fastsætte regler om hel eller delvis betaling for særlige tjenesteydelser udført inden for disse forordningers område, 4) beføjelsen efter § 20, stk. 1, til at tillægge rente ved for sen indbetaling af skyldige afgifter og gebyrer for så vidt angår de i stk. 1 nævnte forordninger, 5) beføjelsen efter § 24 til at fastsætte regler om bødestraf for overtrædelse af de i stk. 1 nævnte forordninger og af regler fastsat efter nr. 1 og 2 eller for forsøg herpå og 6) beføjelsen efter § 29, stk. 1, til for så vidt angår overtrædelse af de i stk. 1 nævnte forordninger og af regler fastsat efter nr. 1 og 2, at tilkendegive, at sagen kan afgøres uden retslig forfølgning ved vedtagelse af et bødeforelæg.
 § 15. Følgende beføjelser tillagt ministeren for fødevarer, landbrug og fiskeri i henhold til foderstoflovgivningen og forskrifter udstedt i medfør heraf udøves af Fødevarestyrelsen over for de fødevarevirksomheder, der som biaktivitet også sælger ikke forarbejdede bi-/restprodukter til brug som foder, og som derfor også skal godkendes eller registreres som foderstofvirksomheder i henhold til bekendtgørelse om foder og foderstofvirksomheder:
1) kontrol med overholdelse af artikel 6 og 7 og med bilag II i Europa-Parlamentets og Rådets forordning (EF) nr. 183/2005 af 12. januar 2005 om krav til foderstofhygiejne, 2) afgørelser, herunder påbud og forbud, jf. § 2, stk. 4 i lov om foderstoffer, ved overtrædelse af reglerne nævnt i nr. 1, 3) adgang uden retskendelse, der er nødvendig for varetagelsen af kontrollen og tilsynet i henhold til nr. 1, jf. § 3, stk. 1 i lov om foderstoffer, 4) tilkendegivelse af at en sag kan afgøres uden retslig forfølgning ved vedtagelse af bødeforelæg, jf. § 7 i lov om foderstoffer, ved overtrædelse af bestemmelserne i nr. 1, 5) offentliggørelse af kontrol- og analyseresultater, jf. § 1, stk. 3, nr. 10 og stk. 4 i lov om foderstoffer, som følge af overtrædelse af bestemmelserne i nr. 1, og 6) opkrævning af betaling for kontrol med overholdelse af bestemmelserne i stk. 1, nr. 1, jf. den til enhver tid gældende bekendtgørelse om betaling for foderstofkontrol.
 Stk. 2. Fødevarestyrelsen har adgang til alle de oplysninger, der er nødvendige for udøvelsen af kontrollen og tilsynet efter stk. 1 og kan vederlagsfrit udtage prøver til undersøgelse, jf. § 3 i lov om foderstoffer.
 § 16. Følgende beføjelser, der er tillagt ministeren for fødevarer, landbrug og fiskeri efter lov om fiskeri og fiskeopdræt (fiskeriloven) udøves af direktøren for Fødevarestyrelsen:
1) beføjelser efter § 10 til at fastsætte regler og iværksætte foranstaltninger til opfyldelse af Rådets forordning (EF) Nr. 1005/2008 om en EF-ordning, der skal forebygge, afværge og standse ulovligt, urapporteret og ureguleret fiskeri samt gennemførselsforordning hertil, jf.
Kommissionens forordning (EF) nr. 1010/2009 af 22. oktober 2009, for så vidt angår kontrol med fisk og fiskevarer, der importeres til EU fra tredjelande på anden måde end ved direkte landing i dansk havn, og kontrol med efterfølgende eksport til tredjelande af importerede fisk og fiskevarer fra tredjelande, såfremt disse ikke har undergået forarbejdning i Danmark, 2) beføjelser efter § 117, stk. 1, stk. 2, nr. 1-4, stk. 3 og stk. 4, og §§ 118-120 med henblik på at varetage kontrol med overholdelse af Rådets forordning (EF) Nr. 1005/2008 om en EF-ordning, der skal forebygge, afværge og standse ulovligt, urapporteret og ureguleret fiskeri samt gennemførselsforordning hertil, jf.
Kommissionens forordning (EF) nr. 1010/2009 af 22. oktober 2009, for så vidt angår kontrol med fisk og fiskevarer, der importeres til EU fra tredjelande på anden måde end ved direkte landing i dansk havn, og kontrol med efterfølgende re-eksport til tredjelande af importerede fisk og fiskevarer fra tredjelande, såfremt disse ikke har undergået forarbejdning i Danmark, 3) beføjelserne efter § 130, stk. 2, til at fastsætte regler om straf af bøde for overtrædelse eller forsøg på overtrædelse af bestemmelserne i regler fastsat efter nr. 1, og beføjelserne efter § 130, stk. 4, til at pålægge selskaber m.v. strafansvar efter reglerne i straffelovens 5. kapitel.
 § 17. Ministeren for fødevarer, landbrug og fiskeri udøver beføjelserne i de i §§ 7-9 nævnte love til at foranledige lovene sat i kraft for Grønland ved kongelige anordninger og til at fastsætte særlige tilpasningsbestemmelser.
Grønland § 18. For Grønland udøves de beføjelser, der er tillagt ministeren for fødevarer, landbrug og fiskeri ved anordning nr. 523 af 8. juni 2004 om ikrafttræden for Grønland af lov om fødevarer m.m. af direktøren for Fødevarestyrelsen.
Dog udøves beføjelsen i anordningens § 65 til at fastsætte regler om klageadgang og afgørelsers endelighed og om andre myndigheders eller institutioners, herunder private institutioners, medvirken ved varetagelse af opgaver efter loven eller efter regler fastsat i medfør af loven af ministeren.
 Stk. 2. For Grønland udøves de beføjelser, der er tillagt ministeren for fødevarer, landbrug og fiskeri ved anordning nr. 524 af 8. juni 2004 om ikrafttræden for Grønland af lov om sygdomme og infektioner hos dyr af direktøren for Fødevarestyrelsen, medmindre andet er fastsat i § 19. Dog udøves beføjelsen i anordningens § 39 til at fastsætte regler om klageadgang og afgørelsers endelighed og om andre myndigheders eller institutioners, herunder private institutioners, medvirken ved varetagelse af opgaver efter loven eller efter regler fastsat i medfør af loven af ministeren.
 Stk. 3. For Grønland udøves de beføjelser, der er tillagt ministeren for fødevarer, landbrug og fiskeri ved anordning nr. 525 af 8. juni 2004 om ikrafttræden for Grønland af lov om dyrlægegerning m.v. af direktøren for Fødevarestyrelsen, medmindre andet er fastsat i § 19. Dog udøves beføjelsen i anordningens § 25 til at fastsætte regler om klageadgang og afgørelsers endelighed og om andre myndigheders eller institutioners, herunder private institutioners, medvirken ved varetagelse af opgaver efter loven eller efter regler fastsat i medfør af loven af ministeren.
Særlige bestemmelser § 19. Uanset bestemmelserne i §§ 7-8 og § 18, udøves følgende beføjelser, der er henlagt til ministeren for fødevarer, landbrug og fiskeri, af veterinærdirektøren i Fødevarestyrelsen:
1) beføjelserne om bekæmpelse af husdyrsygdomme i kapitel 6 i lov om hold af dyr og for så vidt angår Grønland i kapitel 2-3 i anordning om ikrafttræden for Grønland af lov om sygdomme og infektioner hos dyr, samt 2) beføjelserne i kapitel 2-6 og 8-9 i lov om dyrlæger om dyrlægers rettigheder, dyrlægers pligter, tilsyn med autoriserede dyrlæger samt fratagelse af rettigheder i kapitel 2-6 og 8-9 i lov om dyrlæger og for så vidt angår Grønland i kapitel III-VI og VIII i anordning om ikrafttræden for Grønland af lov om dyrlægegerning m.v.
 Stk. 2. Veterinærdirektøren refererer i de i stk. 1, nævnte sager direkte til departementet.
 Stk. 3. Veterinærdirektøren holder løbende direktøren for Fødevarestyrelsen orienteret om de opgaver, der er henlagt til veterinærdirektøren, jf. stk. 1.
 Stk. 4. Veterinærdirektøren udøver følgende funktioner:
1) forhandler med 3. lande i tilfælde, hvor der til eksport kræves opfyldelse af særlige zoosanitære garantier, 2) forhandler i Den Europæiske Union om zoosanitære forhold, 3) repræsenterer Danmark og Grønland i den Internationale Organisation vedrørende Epizootier (OIE) og 4) repræsenterer Danmark i den Europæiske Mund- og Klovesyge Kommission (EUFMD).
 Stk. 5. Veterinærdirektøren refererer i de i stk. 4, nævnte funktioner til direktøren for Fødevarestyrelsen.
 § 20. Afgørelser truffet af fødevareregionerne og andre myndigheder eller institutioner, herunder private institutioner, i forbindelse med varetagelse af opgaver efter de i § 7, stk.1, § 8, stk. 1, § 9, stk. 1, §§ 10-12, § 14 og § 16 nævnte love og forordninger om forhold, der er omfattet af disse love og afgørelser truffet af direktøren for Fødevarestyrelsen og af veterinærdirektøren kan påklages til Fødevareministeriets Klagecenter, jf. dog stk. 5. Afgørelser truffet af Fødevareministeriets Klagecenter kan ikke indbringes for anden administrativ myndighed.
Stk. 2. Afgørelser, der er truffet i forbindelse med varetagelse af opgaver efter § 15, kan påklages til direktøren for Plantedirektoratet.
Klage skal indgives gennem den myndighed, der har truffet afgørelsen.
Afgørelser truffet af direktøren for Plantedirektoratet kan påklages til Fødevareministeriets Klagecenter.
 Stk. 3. Klagefristen er 4 uger, jf. dog stk. 4. Klage skal indgives gennem den myndighed, der har truffet afgørelsen.
 Stk. 4. Fødevareministeriets Klagecenter kan indenfor 6 måneder efter afgørelsen se bort fra overskridelse af klagefristen, når overskridelsen af særlige grunde er undskyldelig.
 Stk. 5. En fødevareregions afgørelse vedrørende fødevareregionens afvisning af at behandle en ansøgning om forhåndsgodkendelse, som er begrundet i, at sagen ikke er tilstrækkeligt belyst, kan ikke indbringes for anden administrativ myndighed.
Stk. 6. Afgørelser truffet i forbindelse med udøvelsen af de i § 18 beskrevne beføjelser kan påklages til ministeren for fødevarer, landbrug og fiskeri.
Klagefristen er 4 uger, og klage skal indgives gennem den myndighed, der har truffet afgørelsen.
 § 21. Afgørelser, der er truffet af fødevareregionerne eller af direktøren for Fødevarestyrelsen som følge af en anmeldelse fra en forbruger eller en forbrugerorganisation af en mulig overtrædelse af fødevareloven, regler udstedt i medfør heraf eller Den Europæiske Unions forordninger inden for fødevarelovens område, kan påklages til Fødevareministeriets Klagecenter af følgende landsomfattende forbrugerorganisationer:
1) Forbrugerrådet, 2) Danmarks Aktive Forbrugere, 3) Landsorganisationen Grøn Hverdag og 4) NOAH.
 Stk. 2. Ministeren for fødevarer, landbrug og fiskeri kan træffe beslutning om, at udenlandsk landsomfattende forbrugerorganisationer, som varetager generelle forbrugerinteresser, kan påklage en afgørelse efter reglerne i stk. 1.
 Stk. 3. En forbrugerorganisation, som i medfør af stk. 1 og 2, har påklaget en afgørelse, indtræder som part i klagesagen.
 Stk. 4. Klagefristen er 4 uger, jf. dog stk. 5. Klage skal indgives gennem den myndighed, der har truffet afgørelsen.
 Stk. 5. Fødevareministeriets Klagecenter kan indenfor 6 måneder efter afgørelsen se bort fra overskridelse af klagefristen, når overskridelsen af særlige grunde er undskyldelig.
 § 22. Direktøren for Fødevarestyrelsen henholdsvis veterinærdirektøren samt fødevareregionerne kan genoptage en sag efter, at der er indgivet klage.
 § 23. Direktøren for Fødevarestyrelsen, veterinærdirektøren, jf. § 19, stk. 1, eller fødevareregionerne kan kun meddele dispensation fra de i §§ 7-13 og § 18 nævnte love, lovbestemmelser, anordninger eller regler udstedt i medfør af disse, når dispensationsmuligheden fremgår af loven, lovbestemmelserne eller reglerne.
 § 24. Bekendtgørelsen træder i kraft den 6. maj 2011.
 Stk. 2. Samtidig ophæves bekendtgørelse nr. 120 af 26. februar 2008 om Fødevarestyrelsens opgaver og beføjelser.
