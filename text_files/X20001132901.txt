Efter udbud blev den af klager underskrevne entreprisekontrakt fremsendt  

 til indklagede, som først tilbagesendte denne i underskrevet stand 5  

 måneder senere.
Ifølge den fremsendte entreprisekontrakt var AB  

 92 gældende.
I mellemtiden var der sket aflæsning af  

 badeværelserne på byggepladsen og indklagede fremsendte samtidig  

 skrivelse om ansvarsfordelingen, hvilken var anderledes end AB 92 § 12.  

 Klager protesterede mod indklagedes opfattelse af ansvarsfordelingen.
 Denne kendelse vedrører således spørgsmålet om  

 risikoens overgang, idet der mellem parterne er uenighed om hvem der  

 bærer ansvaret for badeværelserne efter levering på  

 pladsen.
Voldgiftsretten udtaler, at eftersom indklagede på tidspunktet for  

 aflæsningen ikke havde returneret entrepriseaftalen i underskreven  

 stand og på dette tidspunkt vidste at klager ikke ville acceptere  

 fravigelser af AB 92 må indklagede have accepteret usikkerheden i  

 kontraktsgrundlaget og herefter acceptere, at AB 92 finder anvendelse i sin  

 helhed, således at indklagede bærer risikoen indtil arbejdets  

 levering jf.
AB 92 § 12, stk. 2.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
Vedrører AB 92 § 12, stk. 2 og 4 Under denne sag, der er indbragt for Voldgiftsnævnet  

 for Bygge- og Anlægsvirksomhed ved klageskrift modtaget den 11.  

 november 1998, har klageren nedlagt delpåstand om, at indklagede skal  

 anerkende, at risikoen for hændelig skadesforvoldelse, herunder skader  

 forvoldt af øvrige entreprenører, på indvendige dele af  

 de af indklagede leverede 63 badekabiner til bebyggelsen påhvilede  

 indklagede i perioden fra kabinernes levering på byggepladsen til  

 byggeriets aflevering eller en eventuel tidligere åbning af kabinerne  

 til klageren Indklagede har nedlagt påstand om frifindelse og  

 tilkendelse af 26.162,50 kr. med rente fra den 20. august 1998.
 Klageren har taget bekræftende til genmæle  

 overfor indklagedes selvstændige påstand, men bestridt, at der  

 kan kræves renter før klagerens anerkendelse af beløbet  

 den 15. december 1998.
 Denne kendelse vedrører således alene  

 spørgsmålet om risikoovergang, men ikke en eventuel endelig  

 økonomisk opgørelse mellem parterne, der i givet fald vil blive  

 omfattet af en endelig kendelse i sagen.
Ved udbudsbrev af 3. december 1997 opfordrede en tegnestue  

 på klagerens vegne indklagede til at afgive tilbud på  

 badekabineentreprisen i forbindelse med opførelsen af 63 almennyttige  

 boliger.
Udbudsmaterialet omfattede bl.a. fælles betingelser, hvori det  

 er anført:
"00.0 GRUNDLAG Arbejdet udføres i henhold til følgende  

 dokumenter:
 ..
 Gældende for arbejdet er "Almindelige  

 betingelser for arbejder og leverancer i bygge- og  

 anlægsvirksomhed" udfærdiget af Ministeriet for offentlige  

 arbejder den 29. november 1992 (AB 92), som gælder med følgende  

 tilføjelser og ændringer:
 AB 92. TF.
Tilføjelser og fravigelser (TF) December 1993 til  

 almindelige betingelser for arbejder og leverancer i bygge- og  

 anlægsvirksomhed, AB 92,,,,, C.
Entreprisens udførelse § 10, stk. 2. Der tilføjes:
Ved stikledning forstås forsyningsledning  

 fremført til byggeplads.
Entreprenøren har kun adgang hertil,  

 hvis det fremgår af udbudsmaterialet.
 § 15, stk. 1. Der tilføjes:
Entreprenøren er forpligtet til at kontrollere de i  

 udbudsmaterialet angivne mængder og beskrevne ydelser senest 20  

 arbejdsdage efter acceptdato.
Undlader entreprenøren inden denne frist  

 at dokumentere mængdeafvigelse, betragtes de angivne mængder som  

 godkendte.
.." Ved skrivelse af 4. april 1997 fremsendte indklagede  

 tilbud på entreprisen:
 "Vi takker for Deres forespørgsel og har  

 hermed fornøjelsen at tilbyde præfabrikerede badekabiner til  

 ovennævnte projekt:
 Grundlaget for vort tilbud er følgende:
 Basis                 : Deres tegninger samt  

 beskrivelse.
 Levering           : Frit leveret byggeplads  

 uaflæsset.
 Leveringstid     : 3-4 måneder efter  

 ordremodtagelse.
 ..
Forbehold Pos. 90.1.3. Tilbudet er ekskl. montering.
 ..
 Vi henviser i øvrigt til vore salgs- og  

 leveringsbetingelser samt teknisk beskrivelse.
.." I de vedlagte salgs- og leveringsbetingelser er det bl.a.  

 anført:
 "Tilbudet er afgivet på følgende  

 betingelser:
 ..
 Tilbudets omfang:
 2.1. Tilbudet omfatter de ydelser, der er nævnt  

 i vor beskrivelse anført i Deres specifikation samt  

 udbudsmateriale.
 ..
 2.4. Tilbudsprisen er fri levering på vognkant  

 på byggeplads i hele læs.
 ..
 Leveringsforhold:
 5.1. Ved salg af kabiner frit på vogn på  

 byggeplads er leveringsstedet så nær brugsstedet, som fuldt  

 læsset vogn kan køre på jævnt og bæredygtigt  

 underlag og dette firma bærer risikoen for kabinerne indtil vognen har  

 nået leveringsstedet.
 ..
 5.5. Overdragelse til køber og dermed ansvaret for  

 kabinerne foregår ved modtagelsen, hvor køber eller dennes  

 repræsentant må kvittere på følgesedlen for  

 modtagelsen af lukkede kabiner uden udvendige synlige skader.
 5.6. Køber skal straks ved modtagelsen påtale  

 umiddelbart synlige fejl, herunder på følgesedlen  

 påføre eventuelle bemærkninger om transportskader.
 5.7. Når modtagelsen har fundet sted, overtager  

 køber ansvaret for, at kabinerne forbliver uåbnede og  

 uskadte.
 5.8. Såfremt der konstateres mangler/skader ved  

 kabiner, der er blevet åbnet efter, at ansvaret ved modtagelsen er  

 overgået til køber, men før formel aflevering til  

 køber har fundet sted, påhviler ansvaret for sådanne  

 mangler/skader i det hele køber.
5.9. Formel aflevering af kabinerne sker, når disse  

 åbnes.
Køber skal være repræsenteret af en  

 repræsentant, der er bemyndiget til at godkende leverancens  

 konditionsmæssige aflevering, ligesom køber skal foranledige, at  

 der endvidere er en repræsentant fra bygherre repræsenteret.  

 Køber og dette firma gennemgår herefter kabinerne i  

 fællesskab for at konstatere om leverancen er sket  

 konditionsmæssigt.
Samtidig træffes aftale om udbedring af  

 eventuelle mangler.
 ..
 5.11. Efter formel afleveringsforretning mellem dette  

 firma og køber har fundet sted, overgår ethvert ansvar for de  

 leverede kabiner til køber.
 ..
 5.13. Såfremt der under afleveringsforretningen  

 mellem køber og bygherre konstateres yderligere mangler/skader ved  

 kabinerne, som ikke er blevet påtalt under den formelle  

 afleveringsforretning mellem køber og dette firma, henhører  

 ansvaret for sådanne mangler/skader i det hele hos køber, idet  

 det må forudsættes, at sådanne mangler/skader er  

 opstået, efter den formelle afleveringsforretning har fundet sted.
 ..
 Betaling:
 ..
9.6. AB 92 er gældende i den udstrækning det  

 ikke strider mod ovenstående." Der foregik herefter acceptforhandlinger den 22. april  

 1997, hvorunder spørgsmålet om tidspunktet for levering  

 ifølge referatet ikke blev omtalt.
 Den 5. maj 1997 sendte klageren følgende  

 acceptskrivelse til indklagede:
 "Idet der henvises til drøftelse med  

 tegnestuen skal vi herved meddele Dem betinget accept på  

 badekabineentreprisen.
 Kommunen har på økonomiudvalgsmøde den  

 29.4.1997 indstillet sagen til endeligt tilsagn på  

 byrådsmødet den 21.5.1997.
 Nærværende betinget accept er derfor med  

 forbehold for byrådets endelige godkendelse den 21.5.1997.
Det skal endvidere præciseres at aftalegrundlaget er  

 udbudsmaterialet, beskrevet i udbudsbrev af 12.3.1997 med tilhørende  

 rettelsesblad samt referat af acceptforhandlingsmøde." Den 22. maj 1997 underskrev henholdsvis klageren og  

 tegnestuen entrepriseaftalen, der blev fremsendt til indklagede.
I bilag til  

 entrepriseaftalen er det anført, at "Fælles betingelser  

 (FB), dateret 7. februar 1997 " indgår i aftalegrundlaget.  

 Entrepriseaftalen blev først langt senere, nemlig i oktober  

 tilbagesendt af indklagede i underskrevet stand.
Herom nærmere  

 nedenfor.
 Aflæsning af badeværelserne på  

 byggepladsen fandt sted i perioden 27. august til 31.oktober 1997. De blev  

 monteret fra den 28. august til den 18. november 1997 og lukning fandt sted  

 fra 13. oktober 1997 til ca. 23. januar 1998.
 Samtidig med leverancen af de første  

 badeværelser skrev indklagede den 27. august 1997 følgende til  

 klageren:
 " ..
.." Ved skrivelse af 4. september 1997 protesterede tegnestuen  

 mod indholdet af denne skrivelse:
 "Hermed bekræftes modtagelsen af Deres brev,  

 dateret den 27.08.1997 vedr. levering af ovennævnte entreprise samt  

 hermed forbundet ansvar.
Vi må på det kraftigste præcisere, at  

 Deres opfattelse af ansvarsfordelingen er i strid med entrepriseaftalen og  

 fastholde, at AB 92, herunder § 12 er gældende for  

 entreprisen." Ved skrivelse af 3. oktober 1997 returnerede indklagede  

 entrepriseaftalen i underskrevet stand betinget af forbehold i et vedlagt  

 følgebrev, hvori det var anført:
 " ..
Tyveriansvar på byggepladsen Vort tilbud af 04.04.1997 går forud for de  

 øvrige dokumenter.
Det vil sige, at vi ikke har et tyveriansvar for  

 kabinerne på byggepladsen." Herpå reagerede tegnestuen ved skrivelse af 9.  

 oktober 1997:
 "Vi har modtaget Deres underskrevne kontrakt den 6.  

 oktober og står uforstående over for Deres forbehold.
Vi understreger endnu en gang at bygherren ikke har  

 ansvar for modtagne komponenter bortset fra storm- og brandskader før  

 endelig aflevering af byggeriet, jf.
AB 92 § 12 ..
Vi henstiller derfor til at De snarest revurderer sagen,  

 således at kontraktsforholdet kan komme i orden." Efter drøftelse mellem parterne sendte tegnestuen  

 den 15. oktober 1997 følgende skrivelse til indklagede:
"Med henvisning til vore forhandlinger vedr.
Deres  

 forbehold til kontrakt, skal det hermed bekræftes, at De har indvilget  

 i at tage ansvar for evt. tyveri (og hvad bygherrens forsikring ikke  

 dækker jf.
AB 92 § 12) i badekabiner medens de står på  

 byggepladsen og frem til aflevering.
De har oplyst d.d. pr. telefon, at De  

 har sendt anmodning til Deres forsikringsselskab om at udvide forsikringen  

 til at dække tyveri.
Det egentlige ansvar overgår til Dem ved  

 forsikringens effektuering, hvilket vi naturligvis opfordrer til er snarest  

 muligt.
Vi beder Dem give endelig besked herom.
.." Med ikrafttrædelse den 23. oktober 1997 tegnede  

 indklagede med sig selv som sikret derefter en all risk forsikring for  

 montageperioden 23. oktober til aflevering, dog længst til 1. juni  

 1998.
På et byggemøde den 13. november 1997 blev  

 det oplyst, at der var konstateret vandskade i en badekabine.
Det er i  

 referat anført, at plasticen på toppen ikke har fungeret  

 tilfredsstillende eller er beskadiget, samt at det burde undersøges,  

 om det var et problem af generel art.
Ved telefax af 18. februar 1998 anmeldte indklagede til  

 sit forsikringsselskab, at der var konstateret betydelig vandskade på  

 badekabinerne på grund af opskæring af afdækningsplast i  

 toppen af badekabinerne.
Indklagede oplyste i anmeldelsen, at man betragtede  

 dette som hærværk, hvorfor der var indgivet politianmeldelse.
Da også andre mangler blev konstateret, har der,  

 inden voldgiftssagen blev anlagt, været afholdt syn og skøn ved  

 en arkitekt, der har konstateret, at kun 11 ud af 63 badekabiner var uden  

 skader.
I skønserklæring den 15. juni 1998 anfører han  

 bl.a.:
 "Spørgsmål 2:
 Skønsmanden anmodes om at angive årsagen  

 til de indtrådte skader på badekabinerne.
 Svar:
 På grundlag af det fremlagte materiale og de afgivne  

 forklaringer kan der peges på et par mulige forklaringer eller  

 medvirkende årsager til, at der er trængt vand gennem de  

 interimistiske plastoverdækninger, og har forårsaget skader  

 på badekabinernes loft, vægge, gulv, installationer og  

 apteringskomponenter.
 Som det fremgår af skemaerne side 6 og 8 over hhv.  

 levering og montering af badekabinerne, har nogle af kabinerne stået  

 på byggepladsen i op til 18 dage, inden de blev monteret.  

 Årstiden taget i betragtning kan der i dette tidsrum være sket  

 vand- og frostskader.
 Af de fremlagte byggemødereferater og af parternes  

 oplysninger under det indledende møde den 08.04.1998 fremgik det, at  

 plastafdækningen er skåret op og løftet ved  

 hjørnerne i forbindelse med montagen af de vægelementer, der  

 støder op til kabinerne.
 Det er endvidere oplyst, at plastafdækningen kan  

 være blevet beskadiget ved færdsel på kabinelofterne af de  

 håndværkere, der efter kabineopstillingen var beskæftiget  

 med opstilling af tagkonstruktionen og tagdækningen.
 Det kan endvidere konstateres, at skruer til montering af  

 skinner til forhæng ved brusepladser i visse tilfælde er  

 trængt op gennem den interimistiske plastafdækning.
 Med til forklaringen på omfanget af skaderne  

 hører, at der går op til 1½ måned mellem kabinemontage og  

 opstilling af tagkonstruktion, og herefter yderligere tid til oplægning  

 af undertag og tagbelægning.
 Det må antages, at man kan nå frem til en mere  

 præcis vægtning af årsagerne, hvis de direkte involverede  

 montører og håndværkere får lejlighed til at afgive  

 forklaring.
.." En arkitekt har bl.a. forklaret, at hun i 6  

 år har været ansat i tegnestuen.
Hun virker som sagsarkitekt og  

 projekteringsleder, men ikke som tilsynsførende.
Hun deltog i  

 byggeriets kontraktfase.
Efter forhandlingerne herom blev entrepriseaftalen  

 afsendt den 27. maj 1997 til indklagede til underskrift, efter at der  

 tidligere havde været fremsendt udkast.
Indklagede sendte som den  

 eneste af entreprenørerne ikke aftalen tilbage i underskrevet stand og  

 reagerede heller ikke i øvrigt.
Først da hun rykkede  

 indklagede, kom aftalen i underskrevet stand med skrivelse af 3. oktober  

 1997. Hun har telefonisk drøftet risikospørgsmålet med  

 indklagedes økonomichef.
Han var meget insisterende, men hun afviste  

 indklagedes særønsker.
Indklagedes økonomichef har bl.a. forklaret,  

 at han har været ansat hos indklagede i 8 år.
Han kom  

 først ind i sagen i begyndelsen af oktober 1997. Der var tvist om  

 anvendelsen af indklagedes normale leveringsbetingelser, som altid benyttes.  

 Problemet var oprindeligt risikoen for tyveri.
Han talte flere gange med  

 arkitekten fra tegnestuen og argumenterede for indklagedes standpunkt.
Til  

 sidst blev der enighed om at indklagede skulle etablere  

 forsikringsdækning.
Hans personlige interesse i forsikringen  

 vedrørte tyveri og hærværk.
Indklagedes salgschef har bl.a. forklaret, at han  

 har været ansat som salgschef hos indklagede fra 1994. Når  

 indklagede afgiver tilbud, vedlægger man altid indklagedes egne  

 leveringsbetingelser.
Entrepriseaftalen blev ikke returneret i underskreven  

 stand, først og fremmest på grund af uenighed om, hvorvidt nogle  

 elarbejder var omfattet, men også på grund af de af klageren  

 anførte leveringsbetingelser.
Han har ikke set udkast til  

 entrepriseaftalen.
Han deltog ikke i diskussionen om tegning af forsikring i  

 efteråret 1997.
Klageren har til støtte for sin  

 påstand nærmere anført, at badekabineentreprisen er udbudt  

 med AB 92 som fælles betingelse, hvilket indklagede har været  

 klar over, idet indklagede bevidst har tilbageholdt den underskrevne  

 entrepriseaftale, indtil alle badekabinerne var aflæsset på  

 byggepladsen.
Indklagedes ønske om anvendelse af sine egne  

 leveringsbetingelser, der afgørende afviger fra AB 92 § 12, er i hele  

 forløbet prompte blevet afvist af klageren.
Det må derfor have  

 stået indklagede klart, at indgåelse af entrepriseaftalen fra  

 klagerens side var betinget af, at AB 92 fandt anvendelse.
Indklagede bærer derfor efter AB 92 § 12 risikoen  

 for badekabinerne indtil arbejdets aflevering, herunder også for skader  

 forvoldt af andre entreprenører, jf.
AB 92 § 12, stk. 2. En flytning  

 af kabinerne fra aflæsningsstedet til endelig placering i bygningen med  

 efterfølgende montering er ikke en ibrugtagning efter AB 92 § 12, stk.  

 4.
 Indklagede har da også anerkendt klagerens  

 standpunkt ved at tegne all-risk forsikring for badekabinerne.
Indklagedes krav om betaling af 26.162,50 kr. kan ikke  

 kræves forrentet fra fakturadato, idet der ikke da er fremsat  

 rentepåkrav.
Forrentning kan derfor først ske fra  

 anerkendelsesdatoen den 15.december 1998.
Indklagede har til støtte for sin  

 påstand nærmere anført, at indklagedes salg af badekabiner  

 er sket i henhold til indklagedes salgs- og leveringsbetingelser, der var en  

 del af det oprindelige tilbud.
Det samme må i øvrigt  

 følge af, at der er tale om et tilvirkningskøb.  

 Risikoovergangen skete således ved aflæsning på  

 byggepladsen, medens mangelsbedømmelsen skete ved åbningen af  

 badekabinerne, men således at klageren har bevisbyrden for, at en  

 mangel er en oprindelig mangel, der var til stede ved risikoovergangen.
 Samtlige badekabiner var mangelfri ved leveringen, idet  

 den afholdte skønsforretning ikke kan efterlade tvivl om, at manglerne  

 er opstået ved andre håndværkeres efterfølgende  

 håndtering af kabinerne.
 Det gøres subsidiært gældende, at der  

 ved andres montering af kabinerne er sket en ibrugtagning, der  

 medfører, at klageren ikke kan påberåbe sig mangler  

 opstået efter dette tidspunkt.
 Det bestrides, at indklagede har påtaget sig  

 forsikringsmæssigt at afdække andet og mere end tyveri og  

 hærværk, og det gøres i denne forbindelse gældende,  

 at der ikke er tale om hærværksskader.
 Voldgiftsretten skal udtale:
 På tidspunktet for aflæsning af badekabinerne  

 vidste indklagede  der blandt andet af denne grund ikke havde returneret  

 entrepriseaftalen i underskrevet stand  at klageren ikke ville acceptere  

 fravigelser fra de generelle bestemmelser om anvendelsen af AB 92. Ved trods  

 dette at have aflæsset badekabinerne findes indklagede at have  

 accepteret den usikkerhed i kontraktgrundlaget, der var en uundgåelig  

 følge heraf, således at indklagede må acceptere at AB 92  

 finder anvendelse i sin helhed.
 Den montering af badekabinerne, som efterfølgende  

 er foretaget ved andre montører, kan ikke anses som en ibrugtagning,  

 da kabinerne stadig alene var en del af et igangværende byggeri, og  

 ikke et byggeri der helt eller delvis var taget i brug af bygherren.
Der er enighed om, at indklagede har et tilgodehavende  

 på 26.162,50 kr. hos klageren.
Dette beløb kan efter renteloven  

 forrentes fra den 15.december 1998.
Herefter tager voldgiftsretten klagerens delpåstand  

 til følge.
Indklagede skal som følge heraf betale  

 sagsomkostninger til klageren samt voldgiftsrettens omkostninger.
 Ved fastsættelsen af sagens omkostninger indtil nu  

 er der taget hensyn til, at klageren har betalt syn- og  

 skønsomkostninger med i alt 26.870,13 kr.
 Thi bestemmes:
 Indklagede skal anerkende, at risikoen for hændelig  

 skadesforvoldelse, herunder skader forvoldt af øvrige  

 entreprenører, på indvendige dele af de af selskabet leverede 63  

 badekabiner påhvilede selskabet i perioden fra kabinernes levering  

 på byggepladsen til byggeriets aflevering eller en eventuel tidligere  

 åbning af kabinerne til klageren.
 Inden 14 dage skal klager til indklagede betale 26.162,50  

 kr. med procesrente fra den 15. december 1998.
