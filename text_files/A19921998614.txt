 Denne datasammenskrivning omfatter lov om erstatning til  

 besættelsestidens ofre, jf. lovbekendtgørelse nr. 472 af 4. august 1988 med  

 de ændringer, der følger af § 2 i lov nr. 355 af 1. juli 1988, § 3 i lov nr.  

 196 af 29. marts 1989, § 5 i lov nr. 389 af 7. juni 1989, § 2 i lov nr. 250  

 af 25. april 1990, § 5 i lov nr. 386 af 13. juni 1990, § 7 i lov nr. 794 af  

 30. november 1990, § 7 i lov nr. 399 af 6. juni 1991 og lov nr. 945 af 27.  

 december 1991.
Erstatning i anledning af invaliditet og  

 død Område § 1.  Berettiget til invaliditetserstatning m.v. efter  

 reglerne i nærværende afsnit er danske statsborgere, der i tiden fra 9. april  

 1940 indtil krigstilstandens ophør, jf. herved § 14 i lovbekendtgørelse nr.  

 508 af 14. december 1942 om krigsulykkesforsikring, har pådraget sig skade  

 eller sygdom, hvorved deres erhvervsevne er midlertidigt eller vedvarende  

 forringet som følge af krigshandlinger eller krigslignende handlinger her i  

 landet, herunder som følge af de af besættelsesmagten foretagne  

 eftersøgninger, fængslinger, interneringer og deportationer.
 Stk. 2.  Berettiget til at oppebære dødserstatning efter  

 reglerne i nærværende afsnit er efterladte efter danske statsborgere, der har  

 mistet livet under de i stk. 1 nævnte omstændigheder.
 Stk. 3.  Erstatning i henhold til nærværende afsnit kan  

 ikke ydes, for så vidt skades- eller sygdomstilfældet eller dødsfaldet er  

 indtrådt som følge af tjeneste eller arbejde for den tyske besættelsesmagt.
 Stk. 4.  De under kampene den 9. april 1940 og 29.  

 august 1943 sårede eller faldne militærpersoner, jf. lov nr. 378 af 10. juli  

 1940 om udbetaling af hædersgaver til efterladte efter faldne og til sårede  

 den 9. april 1940, samt de af lov nr. 262 af 19. december 1936 om  

 krigs-ulykkesforsikring for søfarende, jf. lov nr. 473 af 1. oktober 1945,  

 omfattede personer, omfattes ikke af bestemmelserne i nærværende afsnit.
§ 1 a.  Danske statsborgere, som under den tyske  

 besættelse Stk. 2.  Når særlige forhold taler derfor, kan  

 Arbejdsskadestyrelsen, jf. § 4, dispensere fra kravet om den i stk. 1  

 omhandlede varighed af tjenesten eller frihedsberøvelsen.
 Stk. 3.  Afgår en person, som omfattes af stk. 1, ved  

 døden, tilkommer der de efterladte erstatning efter bestemmelserne i § 22,  

 medmindre det er åbenbart, at der ikke kan være sammenhæng mellem dødsfaldet  

 og frihedsberøvelsen eller tjenesten som nævnt i stk. 1.
 § 1 b.  Danske statsborgere, som under den tyske  

 besættelse som søfarende har været interneret eller tilbageholdt i mindst 12  

 måneder i udenlandsk havn, og deres efterladte er berettigede til ydelse  

 efter bestemmelserne i dette afsnit på samme måde som fastsat i § 1 a.
§ 2.  Har pågældende ved forsæt, grov uagtsomhed eller  

 beruselse selv hidført eller dog væsentlig bidraget til skadens eller  

 sygdommens indtræden, kan erstatningen nedsættes eller bortfalde.
I så fald  

 skal Arbejdsskadestyrelsen udtrykkelig udtale dette i sin kendelse.
§ 3.  Har den tilskadekomne eller dennes efterladte,  

 der har anmeldt krav på erstatning efter reglerne i nærværende afsnit,  

 retskrav i henhold til andre regler om erstatning ved skadetilføjelse,  

 tilkommer dette krav statskassen.
Arbejdsskadestyrelsen træffer bestemmelse  

 om, hvorvidt statskassen skal gøre kravet gældende.
Sker dette, og opnås  

 derved et erstatningsbeløb, som overstiger den erstatningsydelse, der  

 tilfalder den erstatningsberettigede i henhold til bestemmelserne i  

 nærværende afsnit, udbetales det overskydende beløb til den  

 erstatningsberettigede.
Stk. 2.  Har den erstatningsberettigede i det i stk. 1  

 omhandlede tilfælde allerede gjort sit retskrav gældende og modtaget dækning  

 herfor, kommer det modtagne beløb til fradrag i erstatningsydelserne i  

 henhold til nærværende afsnit.
Er det forannævnte erstatningsbeløb modtaget,  

 inden anmeldelse om erstatning i henhold til nærværende afsnit indgives til  

 Arbejdsskadestyrelsen, kan Arbejdsskadestyrelsen dog under hensyn til  

 samtlige foreliggende omstændigheder bestemme, at der vil være at fradrage et  

 lavere beløb.
Administrationen § 4.  Behandlingen af sager vedrørende ydelser i  

 henhold til nærværende afsnit henlægges til Arbejdsskadestyrelsen.
 § 5.  Arbejdsskadestyrelsen træffer afgørelse af  

 følgende spørgsmål:
 Stk. 2.  Forinden Arbejdsskadestyrelsen træffer  

 afgørelse af de i stk. 1 omhandlede spørgsmål, skal den give pågældende eller  

 hans efterladte samt andre vedkommende lejlighed til at gøre sig bekendt med  

 de foreliggende oplysninger og til at udtale sig om sagen.
 Stk. 3.  Arbejdsskadestyrelsen er berettiget til, inden  

 der træffes afgørelse om det i § 5, stk. 1, nr. 1, nævnte spørgsmål, at  

 forelægge sagen for Erstatningsrådet og er forpligtet hertil, for så vidt den  

 i det enkelte tilfælde er i tvivl om, hvilken afgørelse der bør træffes.
§ 6.  Arbejdsskadestyrelsens afgørelser i medfør af §  

 5, stk. 1, nr. 1, kan indbringes for Erstatningsrådet.
Erstatningsrådets  

 afgørelser kan ikke indbringes for anden administrativ myndighed.
 Stk. 2.  Alle øvrige af Arbejdsskadestyrelsen i medfør  

 af dette afsnit trufne afgørelser kan indbringes for Ankestyrelsen.
 Stk. 3.  Klagen indgives inden 4 uger efter, at klageren  

 har fået meddelelse om afgørelsen.
 Stk. 4.  Erstatningsrådet og Ankestyrelsen kan se bort  

 fra overskridelse af klagefristen, når der er særlig grund hertil.  

 Ankestyrelsens afgørelse herom træffes af chefen for Ankestyrelsen.
 Anmeldelse m.v.
§ 7.  Ethvert tilfælde, som antages at ville medføre  

 krav efter nærværende afsnit, skal snarest muligt anmeldes for  

 Arbejdsskadestyrelsen.
Er tilfældet indtruffet inden nærværende lovs  

 ikrafttræden, må anmeldelse indgives til Arbejdsskadestyrelsen senest inden  

 de i § 66 fastsatte frister for begæringer eller ansøgninger om ydelser i  

 henhold til lovens afsnit III, IV, V og VII; i andre tilfælde må anmeldelse  

 indgives til Arbejdsskadestyrelsen senest 1 år efter tilfældets indtræden.  

 Medfører tilfældet døden efter lovens ikrafttræden, skal - selvom tilfældet  

 forinden er anmeldt for Arbejdsskadestyrelsen - underretning om dødsfaldet  

 tilstilles Arbejdsskadestyrelsen inden 48 timer efter dødens indtræden.
Stk. 2.  Anmeldelsespligten påhviler den eller de  

 erstatningsberettigede.
De nærmere regler om anmeldelsen, herunder om  

 anmeldelsens indhold, fastsættes af socialministeren.
 Stk. 3.  Arbejdsskadestyrelsen kan dispensere fra  

 fristerne i stk. 1, såfremt Arbejdsskadestyrelsen efter nærmere af  

 socialministeren fastsatte retningslinier skønner, at omstændighederne taler  

 derfor.
 § 8.  Når Arbejdsskadestyrelsen med hensyn til et for  

 denne anmeldt skades- eller sygdomstilfælde har tilkendegivet parterne, at  

 tilfældet ikke kan anses at have medført følger, der berettiger til  

 erstatning efter § 20, eller at pågældende ikke kan antages at have efterladt  

 sig nogen efter § 22 erstatningsberettiget person, kan krav i anledning af  

 tilfældet ikke rejses senere end 1 år efter tilkendegivelsens dato.
 Stk. 2.  Såfremt afgørelse af et for  

 Arbejdsskadestyrelsen anmeldt skades- eller sygdomstilfælde ikke kan træffes  

 af grunde, der skyldes den erstatningsberettigedes forhold, bortfalder  

 kravet, når 3 år er forløbet, efter at anmeldelsen er sket.
 § 9.  Socialministeren fastsætter efter forhandling  

 med Arbejdsskadestyrelsen en takst for de under sagernes behandling  

 almindeligt forekommende lægeattester.
 Stk. 2.  Udgiften til lægeattester og  

 obduktionsforretninger, som er fornødne til oplysning af en for  

 Arbejdsskadestyrelsen indbragt sag, og som forlanges af denne, afholdes af  

 Arbejdsskadestyrelsen.
§ 10.  Arbejdsskadestyrelsen er berettiget til af de i  

 §§ 1, 1 a og 1 b omhandlede personer, frihedsbevægelsens organisationer,  

 kommunalbestyrelser og andre vedkommende, herunder klinikker, sygehuse,  

 behandlende læger m.v., at begære og få meddelt enhver oplysning, der er af  

 betydning, herunder hospitalsjournaler, og hvad dertil hører, eller  

 afskrifter af samme, samt til at forlange optaget retsligt forhør i  

 overensstemmelse med retsplejelovens § 1018 og få udskrift deraf.
Endvidere  

 er Arbejdsskadestyrelsen berettiget til at forlange obduktion foretaget efter  

 reglerne om lovmæssige obduktioner.
§ 11.  Når pågældende vil gøre fordring på ydelser  

 efter nærværende afsnit, må han snarest muligt efter lidelsens opståen, for  

 så vidt lidelsens første påviselige optræden har fundet sted eller tilfældet  

 er opstået efter denne lovs ikrafttræden, lade sig undersøge af en læge.  

 Enhver, der vil gøre fordring på ydelse efter nærværende afsnit, må  

 underkaste sig fornøden lægebehandling og er forpligtet til efter  

 Arbejdsskadestyrelsens bestemmelse at underkaste sig lægeundersøgelse,  

 eventuelt af Arbejdsskadestyrelsens læger, samt om fornødent indlæggelse til  

 observation, ligesom han er forpligtet til efter tilsigelse at give møde for  

 Arbejdsskadestyrelsen for at afgive forklaring.
Eventuelle hermed forbundne  

 nødvendige rejseudgifter betales af Arbejdsskadestyrelsen.
Efterkommer han  

 ikke foranstående krav, eller modarbejder han sin helbredelse ved  

 tilsidesættelse af de givne forskrifter, fortaber han efter omstændighederne  

 helt eller delvis sin ret til erstatning.
 Stk. 2.  På samme måde kan de efterladte fortabe deres  

 krav, såfremt de modsætter sig foretagelsen af en af Arbejdsskadestyrelsen  

 begæret obduktionsforretning.
 § 11 a.  Når anmeldelse er indgivet, kan  

 Arbejdsskadestyrelsen yde forskud på erstatningen, hvis det skønnes  

 overvejende sandsynligt, at afgørelsen vil falde ud til, at der tillægges  

 pågældende erstatning.
 Stk. 2.  Forskud kan ikke kræves tilbagebetalt,  

 medmindre pågældende har fremført åbenbart urigtige oplysninger om sine  

 forhold.
Erstatningsydelserne § 12.  Ydelserne efter nærværende afsnit består i:
Sygebehandling § 13.  Der ydes pågældende bandager, kunstige lemmer,  

 briller, sygevogne og andre hjælpemidler, som af Arbejdsskadestyrelsen  

 skønnes fornødne for at sikre sygebehandlingens resultater og formindske  

 skadens eller sygdommens følger eller nøjere bestemme invaliditetens grad.
 Stk. 2.  Der ydes af Arbejdsskadestyrelsen sådan  

 sygebehandling, som Arbejdsskadestyrelsen skønner nødvendig for at opnå den  

 bedst mulige helbredelse, for så vidt denne sygebehandling ikke ydes af  

 social- og sundhedsforvaltningen.
Dagpenge § 14.  Retten til dagpenge er betinget af  

 erhvervsevnens forringelse.
 Stk. 2.  Sådan forringelse anses at være til stede, så  

 længe pågældende på grund af den pådragne invaliditet ikke er i stand til at  

 genoptage sit arbejde i væsentlig samme omfang som tidligere.
 § 15.  Dagpengene udgør 4/5 af pågældendes dagløn,  

 beregnet efter nærværende lovs § 31. For hver uge betales dagpenge for 6  

 dage.
 Stk. 2.  Arbejdsskadestyrelsen kan, hvor forholdene  

 taler derfor, nedsætte dagpengene med indtil halvdelen.
 Stk. 3.  Socialministeren kan efter forhandling med  

 finansministeren fastsætte nærmere regler for, i hvilket omfang dagpengene  

 kan udbetales til tilskadekomne, der er ansat i tjeneste hos staten,  

 folkekirken, folkeskolen, en kommune eller en af de i tjenestemandslovens §  

 91, stk. 7, omhandlede offentlige institutioner eller et af de sammesteds  

 omhandlede koncessionerede selskaber.
§ 16.  For så vidt angår skades- eller  

 sygdomstilfælde, der er indtruffet forinden nærværende lovs ikrafttræden,  

 begynder dagpengene tidligst at løbe fra skades- eller sygdomstilfældets  

 indtræden.
Er tilfældet afløbet uden erstatningsberettigende følger inden  

 nærværende lovs ikrafttræden, begynder dagpengene dog tidligst at løbe 8 uger  

 efter tilfældets indtræden.
For så vidt angår skades- eller sygdomstilfælde,  

 der er indtruffet efter nærværende lovs ikrafttræden, begynder dagpengene  

 tidligst at løbe fra dagen for indgivelse af anmeldelse til  

 Arbejdsskadestyrelsen om skaden eller sygdommen.
Stk. 2.  Såfremt pågældende er medlem af en  

 statsanerkendt sygekasse (statskontrolleret sygeforening), og der af denne er  

 ydet dagpenge for et tidsrum, for hvilket der tilkommer pågældende dagpenge i  

 henhold til nærværende afsnit, refunderes der sygekassen (sygeforeningen) et  

 beløb, svarende til det dagpengebeløb, hvortil han er berettiget efter  

 nærværende afsnit.
Såfremt sidstnævnte beløb måtte være højere end det af  

 sygekassen ydede dagpengebeløb, udbetales det overskydende til pågældende.
 § 17.  Medfører skaden eller sygdommen ikke krav på  

 invaliditetserstatning, ophører dagpengene at løbe, så snart betingelserne  

 for samme efter § 14 bortfalder.
 Stk. 2.  Medfører tilfældet krav på  

 invaliditetserstatning, vedbliver dagpengene under de i § 14 foreskrevne  

 betingelser af løbe indtil den dag, da Arbejdsskadestyrelsen træffer  

 afgørelse af invaliditetsspørgsmålet.
 Stk. 3.  Medfører tilfældet døden, løber dagpengene  

 under samme betingelser til dødsdagen.
 § 18.  Dagpengene skal så vidt muligt betales til  

 pågældende bagud hver fredag med det ham for den forløbne uge tilkommende  

 beløb, første gang den første fredag efter den dag, retten til dagpenge er  

 indtrådt.
Invaliditetserstatning § 19.  For så vidt angår sådanne skades- eller  

 sygdomstilfælde, der er indtrådt forinden nærværende lovs ikrafttræden,  

 træffer Arbejdsskadestyrelsen snarest muligt efter modtagelse af anmeldelsen  

 og så vidt muligt senest 1 år efter skades- eller sygdomstilfældets indtræden  

 afgørelse af, om der tilkommer pågældende invaliditetserstatning.
I andre  

 tilfælde træffer Arbejdsskadestyrelsen afgørelsen så vidt muligt 1 år efter  

 tilfældets indtræden.
 Stk. 2.  Når omstændighederne taler derfor, kan  

 Arbejdsskadestyrelsen udsætte afgørelsen, for så vidt angår sådanne skades-  

 eller sygdomstilfælde, der er indtrådt inden nærværende lovs ikrafttræden,  

 dog ikke ud over 3 år fra lovens ikrafttræden, i andre tilfælde ikke ud over  

 3 år efter skades- eller sygdomstilfældets indtræden.
 § 20.  Invaliditetserstatning ydes i form af en årlig  

 rente, der, for så vidt den ikke kapitaliseres, jf. § 28, løber, så længe  

 pågældendes erhvervsevne er forringet med 5 pct. eller derover som følge af  

 skaden eller sygdommen.
 Stk. 2.  Renten udgør ved fuldstændigt tab af  

 erhvervsevnen 4/5 af årslønnen, jf. § 31, og ved nedsættelse af erhvervsevnen  

 en til nedsættelsen svarende del af den rente, der ville være at yde ved  

 fuldstændigt tab af erhvervsevnen.
 Stk. 3.  Ved fastsættelsen af invaliditetsgraden skal  

 Arbejdsskadestyrelsen i det omfang det skønnes rimeligt, tage hensyn til  

 særlige færdigheder, der kræves i vedkommendes sædvanlige erhverv, samt til  

 sådan forudbestående forringelse af erhvervsevnen, som må antages at forværre  

 skadens eller sygdommens følger, derunder men af tidligere skade eller  

 sygdom.
 § 21.  Har pågældende været berettiget til dagpenge,  

 løber renten fra det tidspunkt, da dagpengene ophører.
 Stk. 2.  Har han ikke været berettiget til dagpenge,  

 løber renten fra det tidspunkt, da han efter reglerne i § 16 ville have været  

 berettiget til dagpenge, såfremt betingelserne efter § 14 havde været til  

 stede.
Erstatning til efterladte § 22.  Erstatning til efterladte, jf. § 1, stk. 2, § 1  

 a, stk. 3, samt § 1 b, ydes efter nedenstående regler:
 Stk. 2.  Hvis renterne, hvor der er flere  

 erstatningsberettigede, tilsammen ville overstige det i stk. 1, nr. 5 nævnte  

 maksimumsbeløb, vil alle rentebeløbene eller enkelte af disse efter  

 Arbejdsskadestyrelsens nærmere bestemmelse være at nedsætte, således at det  

 samlede rentebeløb ikke overstiger nævnte grænse.
Stk. 3.  Såfremt der er udbetalt den afdøde en  

 kapitalerstatning, jf. § 28, vil der i den enken tilkommende rente være at  

 fradrage et beløb, svarende til halvdelen af den rente, der er lagt til grund  

 ved beregningen af kapitalerstatningen.
Ved fradragets fastsættelse bortses  

 der fra den til en invaliditetsgrad af indtil 25 pct. svarende  

 invaliditetserstatning, og Arbejdsskadestyrelsen kan derhos, når  

 omstændighederne taler derfor, fradrage et mindre beløb i enkens rente end  

 efter foranstående regler.
Stk. 4.  Den rente, der tilkommer de efterladte, løber  

 fra det tidspunkt, da pågældende afgik ved døden.
Tilkommer der de efterladte  

 efterindtægt fra staten, folkekirken, folkeskolen, en kommune eller en af de  

 i tjenestemandslovens (* 2) § 91 stk. 7, omhandlede offentlige institutioner  

 eller et af de sammesteds omhandlede koncessionerede selskaber, løber renten  

 dog først fra det tidspunkt, da efterindtægtsperioden udløber.
 § 22 a.  Til personer og efterladte efter personer,  

 som har været deporteret, og som er afskåret fra ydelse efter afsnit II,  

 alene fordi den deporterede ikke er henført til en af de i § 37 nævnte  

 persongrupper, udbetales et tillæg til renten af samme størrelse som ydelsen.
 Stk. 2.  Tillægget medregnes ikke ved beregningen af  

 pension efter lov om social pension.
Begravelseshjælp § 23.  I tilfælde af dødsfald tilkommer der de  

 efterladte eller andre private personer, som har bekostet afdødes begravelse  

 (ligbrænding), en hjælp af 6.410,- kr.
Hjælpen ydes dog ikke, såfremt  

 begravelsesudgiften på anden måde er afholdt af offentlige midler.
Stk. 2.  Beløbet i stk. 1, tillagt 9 procent, reguleres  

 een gang årligt den 1. juli med satsreguleringsprocenten, jf. lov om en  

 satsreguleringsprocent.
Beløbet, der reguleres efter 1. pkt., afrundes til  

 nærmeste hele beløb, der kan deles med 10. Reguleringen efter 1. pkt. får  

 virkning for de dødsfald, der indtræffer den 1. juli eller senere.
Forskellige bestemmelser § 24.  Rente kan alene tillægges med så stort et  

 beløb, at renten i forbindelse med pågældendes øvrige faktiske indtægt -  

 bortset fra andre ydelser i henhold til nærværende lov - på tidspunktet for  

 rentens fastsættelse ikke overstiger det dobbelte af det højeste rentebeløb,  

 der vil kunne tillægges, såfremt renten beregnes på grundlag af den højeste  

 årsløn i henhold til § 31, stk. 2, og, for så vidt angår  

 invaliditetserstatning, beregnes som ved fuldstændigt tab af erhvervsevnen.
Stk. 2.  Tilkommer der tilskadekomne eller de efterladte  

 pension eller anden årlig ydelse fra staten, folkeskolen, folkekirken, en  

 kommune eller en statsunderstøttet pensionskasse eller pensionsfond, har han  

 eller de kun krav på det beløb, hvormed erstatningen overstiger værdien af  

 den del af pensionen eller den årlige ydelse, der er tilvejebragt af  

 offentlige midler.
Arbejdsskadestyrelsen afgør, hvorvidt og i bekræftende  

 fald hvor stort et overskydende beløb der fremkommer.
Ved  

 invaliditetserstatninger beregnet efter en invaliditetsgrad på 40 pct. eller  

 derunder foretages dog intet fradrag i erstatningen.
Invaliditetserstatninger  

 beregnet efter en højere invaliditetsgrad kan ikke ansættes lavere end  

 erstatninger svarende til en invaliditetsgrad på 40 pct.
Erstatning til  

 efterladt ægtefælle kan ikke ansættes lavere end svarende til 25 pct. af  

 afdødes årsløn, jf. § 31.
 Stk. 3.  Bestemmelserne i stk. 2, finder tilsvarende  

 anvendelse, hvor der tilkommer tilskadekomne eller de efterladte pension  

 eller anden årlig ydelse fra en af de i tjenestemandslovens (* 3) § 91, stk.  

 7, omhandlede offentlige institutioner eller et af de sammesteds omhandlede  

 koncessionerede selskaber.
 Stk. 4.  Udbetales der en tilskadekommen eller de  

 efterladte erstatning fra en fremmed stat i anledning af skaden eller  

 dødsfaldet, nedsættes erstatningen i henhold til nærværende afsnit med et  

 beløb, svarende til den fra udlandet udbetalte erstatningsydelse.
§ 25.  Når en enke, der oppebærer rente i henhold til  

 nærværende afsnit, indgår nyt ægteskab, bortfalder den hende tillagte rente.  

 Arbejdsskadestyrelsen kan dog bestemme, at renten helt eller delvis bevares  

 eller på ny tillægges hende, når det godtgøres, at hendes økonomiske forhold  

 efter det nye ægteskabs indgåelse eller eventuelt efter dettes opløsning er  

 således, at hensynet til hendes forsvarlige forsørgelse gør udbetalingen af  

 renten eller en del af denne påkrævet.
Renterne efter nærværende lov  

 inddrages i øvrigt, Stk. 2.  Har en rentenyder ikke hævet renten i et helt  

 år eller længere, hjemfalder det uhævede beløb til statskassen, medmindre  

 lovlig forhindring senere bevises.
 § 26.  Det påhviler en rentenyder at meddele  

 Arbejdsskadestyrelsen underretning om enhver forandring i hans forhold, som  

 kan formodes at medføre nedsættelse eller bortfald af renten, ligesom  

 Arbejdsskadestyrelsen så vidt muligt skal være opmærksom på, om sådan  

 forandring indtræder.
Stk. 2.  Arbejdsskadestyrelsen er bemyndiget til at  

 udsende en eller flere sagkyndige til at udøve kontrol på stedet med hensyn  

 til rentenyderes erhvervsevne eller indkalde rentenydere til kontrol.
For så  

 vidt rentenyderen vanskeliggør Arbejdsskadestyrelsens undersøgelse, kan  

 Arbejdsskadestyrelsen, når den anser det for sandsynligt, at afgørelsen vil  

 komme til at gå ud på, at renten skal inddrages eller nedsættes, midlertidigt  

 standse udbetalingen af renten helt eller delvis.
Udgifterne til kontrol  

 afholdes af Arbejdsskadestyrelsen.
 Stk. 3.  Hvis en rentenyder mod bedre vidende  

 uberettiget har oppebåret rente i henhold til nærværende afsnit, vil det  

 beløb der med urette er oppebåret, efter nærmere bestemmelse af  

 socialministeren være at erstatte af pågældende, eventuelt hans dødsbo.
Stk. 4  (* 4) Skønner Arbejdsskadestyrelsen, at de  

 omstændigheder, der har været bestemmende for fastsættelsen af renten, har  

 forandret sig i væsentlig grad, bliver renten at forhøje, nedsætte eller  

 inddrage under hensyn til de indtrufne forandringer.
Sådanne forandringer i  

 renten, som skyldes ændringer af pågældendes erhvervsevne, kan dog ikke finde  

 sted, når der er forløbet 5 år efter rentens første fastsættelse.
Det  

 påhviler Arbejdsskadestyrelsen hvert 3. år efter rentens første fastsættelse  

 at undersøge, om der har fundet sådanne forandringer sted i pågældendes  

 økonomiske forhold, som kan begrunde en ændring i rentens størrelse efter  

 bestemmelserne i §§ 24 og 25.
§ 27.  Bliver Arbejdsskadestyrelsen, f.eks. gennem  

 meddelelser fra andre myndigheder, rentenyderens pårørende eller andre  

 private opmærksom på, at en rentenyder ikke bør have dispositionsret over den  

 ham tilkendte rente, træffer Arbejdsskadestyrelsen efter en undersøgelse af  

 forholdet bestemmelse om, på hvilken måde renten skal komme pågældende til  

 gode, idet den om nødvendigt drager omsorg for, at rentenyderen umyndiggøres,  

 jf. herved reglerne i lov om umyndighed og værgemål (* 5) af 30. juni 1922 §§  

 2-3, 38 og 46, eller at der på anden måde gribes ind efter lovgivningens  

 regler, jf. forsorgslovens §§ 251 ff. (* 6) Stk. 2.  De i nærværende paragraf indeholdte regler  

 finder tilsvarende anvendelse på dagpenge efter nærværende afsnit.
§ 28.  Såfremt Arbejdsskadestyrelsen skønner det  

 formålstjenligt, og den renteberettigede samtykker heri, kan den årlige rente  

 til en tilskadekommen efter nærværende afsnit omsættes til et kapitalbeløb.  

 Såfremt renten, der kommer til udbetaling, er beregnet efter en  

 invaliditetsgrad af mindre end 25 pct., kan Arbejdsskadestyrelsen uden  

 rentenyderens samtykke træffe bestemmelse om, at renten skal omsættes til et  

 kapitalbeløb. (* 7) Stk. 2.  De nærmere regler for omsætningen af rente til  

 kapital fastsættes af socialministeren efter indstilling af  

 Arbejdsskadestyrelsen. (* 8) Stk. 3.  Kapitalbeløbet kan i det enkelte tilfælde ikke  

 fastsættes til et lavere beløb end svarende til den kapitalerstatning, der i  

 et tilsvarende tilfælde ville kunne udbetales til en søfarende, som er  

 berettiget til erstatning såvel i henhold til bestemmelserne i  

 lovbekendtgørelse nr. 508 af 14. december 1942 om krigsulykkesforsikring som  

 i henhold til bestemmelserne i lov nr. 262 af 19. december 1936 om  

 krigs-ulykkesforsikring for søfarende, jf. lov nr. 473 af 1. oktober 1945 om  

 ændringer i og tilføjelser til lov nr. 262 af 19. december 1936 om  

 krigs-ulykkesforsikring for søfarende.
§ 29.  Godtgøres det, at tilskadekomnes erhvervsevne  

 er væsentlig ringere end forudsat på det tidspunkt, da omsætningen af rente  

 til kapitalbeløb har fundet sted, kan Arbejdsskadestyrelsen, jf. dog § 26,  

 stk. 4, næstsidste punktum (* 9), når omstændighederne i øvrigt taler derfor,  

 tillægge pågældende en årlig rente, der udgør forskellen mellem den rente,  

 efter hvilken omsætningen til kapitalbeløb er foretaget, og den til den  

 senere konstaterede højere invaliditet svarende rente.
Den således tilkendte  

 rente kan under de i § 28 nævnte betingelser omsættes til et kapitalbeløb,  

 hvorved tages hensyn til den samlede invaliditets størrelse.
 Stk. 2.  Hvis invaliditetsgraden ved sagens genoptagelse  

 fastsættes til mindst 50 pct., ses der ved rentens fastsættelse bort fra en  

 kapitaliseret erstatning, der tidligere er ydet efter § 28, stk. 1, 2. pkt.
§ 30.  Det kapitalbeløb, der tilkendes umyndige  

 personer, kommer dem til gode på den måde, som Arbejdsskadestyrelsen  

 bestemmer.
Det samme gælder, når Arbejdsskadestyrelsen efter forhandling med  

 pågældende og efter at have indhentet kommunalbestyrelsens erklæring anser  

 udbetaling af summen for utilrådelig.
 Stk. 2.  Det påhviler kommunalbestyrelsen at yde  

 Arbejdsskadestyrelsen bistand ved erstatningsbeløbenes udbetaling og  

 anbringelse.
§ 31.  Årslønnen, hvorefter dagpengene og de årlige  

 renter beregnes, fastsættes af Arbejdsskadestyrelsen efter skøn under  

 hensyntagen til pågældendes arbejdsfortjeneste i tiden før skaden eller  

 sygdommen, eventuelt før anholdelsen, flugten el. lign., og til den  

 fortjeneste, som han ville have kunnet opnå, såfremt han ikke havde fået men  

 af skaden eller sygdommen.
Ved fastsættelsen af årslønnen skal der tages alle  

 i det enkelte tilfælde berettigede hensyn, således foruden til den eventuelt  

 før opnåede fortjeneste tillige til den fortjeneste, som pågældende - alle  

 forhold taget i betragtning - ville have haft udsigt til at opnå, eventuelt i  

 selvstændigt erhverv, hvis han havde været uden men af skaden eller  

 sygdommen.
 Stk. 2.  Årslønnen kan i intet tilfælde sættes højere  

 end 8.000 kr. og ved beregning af invaliditets- og dødserstatning ikke lavere  

 end 5.000 kr. indtil den 1. april 1974 og 5.500 kr. fra denne dato.
 Stk. 3.  Daglønnen, der lægges til grund ved  

 dagpengeberegningen, udfindes ved at dele den i forhold til ovennævnte regler  

 fastsatte årsløn med 300.
 § 32.  Udgør renterne efter nærværende afsnit beløb,  

 som ikke kan udbetales med lige store månedlige beløb, forhøjes renten til  

 den nærmeste højere sum, der er delelig med 12.
§ 33.  De i §§ 20 og 22 nævnte løbende  

 erstatningsydelser og de i § 31 nævnte beløb for årslønnen, således som disse  

 er reguleret senest pr.1. oktober 1968, forhøjes med virkning fra 1. juli  

 1969 med 2 pct.
For tiden efter 1. juli 1969 forhøjes eller nedsættes de i 1.  

 pkt. nævnte ydelser m.v. i samme forhold som lønnen for en tjenestemand på 1.  

 løntrin i lønramme 7, jf. § 36 i lov nr. 13 (Lovt.
B) af 18. juni 1969 om  

 tjenestemandslønninger m.m. og klassificering af tjenestemandsstillinger i  

 staten, folkeskolen og folkekirken.
De beløb for årslønnen, der fremkommer  

 ved regulering efter 1. og 2. pkt., afrundes til det nærmeste kronebeløb, der  

 kan deles med 3.
 Stk. 2.  Reguleringer i henhold til stk. 1, 2. pkt., har  

 virkning fra samme tidspunkt som reguleringen af tjenestemandslønningerne.
§ 34.  Ingen kan samtidig oppebære erstatning i  

 henhold til reglerne i nærværende afsnit og i henhold til reglerne i  

 lovbekendtgørelse nr. 508 af 14. december 1942 om krigsulykkesforsikring  

 eller i henhold til lov nr. 183 af 20. maj 1933 om forsikring mod følger af  

 ulykkestilfælde med senere ændringer, herunder lov nr. 281 af 30. maj 1940.  

 (* 10) Stk. 2.  Ønsker pågældende erstatning i henhold til  

 reglerne i nærværende afsnit, indtræder statskassen i pågældendes ret til  

 ydelser i henhold til krigsulykkesforsikringsloven eller  

 ulykkesforsikringsloven.
Stk. 3.  Er erstatning i henhold til  

 krigsulykkesforsikringsloven eller ulykkesforsikringsloven udbetalt helt  

 eller delvis til en person, der ønsker sig tillagt erstatning i henhold til  

 reglerne i nærværende afsnit, kommer det udbetalte beløb efter  

 Arbejdsskadestyrelsens nærmere bestemmelse til fradrag i erstatningen efter  

 nærværende afsnit.
Det samme gælder beløb, der måtte være ydet som hjælp af  

 offentlige midler fra det tidspunkt, fra hvilket den tilskadekomne eller  

 dennes efterladte er berettiget til ydelser i henhold til nærværende afsnit,  

 jf. herved §§ 16, 21 og 22, indtil erstatningsydelserne kommer til  

 udbetaling.
 § 35.  Erstatningsydelserne i henhold til nærværende  

 afsnit udredes af statskassen.
 § 36.  Reglerne for udbetaling af erstatningsydelserne  

 i henhold til nærværende afsnit fastsættes af socialministeren.
Afsnit II (* 11) (* 12) Hædersgaver § 37.  Til danske statsborgere, der i tidsrummet efter  

 9. april 1940 og indtil krigstilstandens ophør, jf. herved § 14 i  

 lovbekendtgørelse nr. 508 af 14. december 1942 om krigsulykkesforsikring, har pådraget sig skade eller sygdom, hvorved erhvervsevnen er blevet  

 forringet med halvdelen eller derover, yder den danske stat fra tidspunktet  

 for den invaliderende beskadigelse at regne hædergaver efter reglerne i stk.  

 3-4.
 Stk. 2.  Når omstændighederne taler derfor, kan  

 hædersgave efter reglerne i stk. 1, 3 og 4 tillægges danske statsborgere, der  

 først har tilsluttet sig frihedsbevægelsen 5. maj 1945 eller senere.
Stk. 3.  Til den invaliderede ydes et beløb af 800 kr.  

 årligt livsvarigt.
Retten til at oppebære en tillagt hædersgave påvirkes ikke  

 af, at invaliditetens indvirkning på den pågældendes erhvervsevne senere  

 formindskes således, at erhvervsevnen ikke længere er forringet med mindst  

 halvdelen.
Stk. 4.  Til hvert barn af en til hædersgave efter  

 nærværende paragrafs stk. 1 og 2 berettiget person ydes et beløb af 200 kr.  

 årlig indtil barnets fyldte 18. år, for så vidt barnet er avlet inden den  

 invaliderende begivenheds indtræden.
Ved barn forstås - foruden ægtebarn -  

 adoptivbarn og sådant stedbarn, over for hvilket der påhviler den  

 invaliderede forsørgelsespligt, samt sådant uden for ægteskab født barn, for  

 hvilket faderskabet er anerkendt eller retsligt fastslået.
Stk. 5.  Dør en person, der har ret til hædersgave efter  

 stk. 3, overgår retten til hædersgaven til hans enke, såfremt ægteskabet er  

 indgået senest 5 år før tidspunktet for dødens indtræden.
Når særlige  

 omstændigheder taler derfor, kan der tillægges andre efterladte, som afdøde  

 faktisk forsørgede helt eller delvis, hædersgaver.
Størrelsen af sådanne  

 hædersgaver, der enten ydes som årlige beløb eller som beløb en gang for  

 alle, fastsættes efter et skøn i det enkelte tilfælde, men kan, hvis  

 hædersgaverne fastsættes som årlige beløb, ikke overstige 800 kr. årlig og,  

 hvis de fastsættes som beløb en gang for alle, ikke overstige 1.000 kr.
 § 38.  Til de efterladte efter de i § 37 omhandlede  

 grupper af personer, der er henrettet eller myrdet af den tyske  

 besættelsesmagt eller dermed samarbejdende korps, organisationer eller  

 enkeltpersoner, eller som i øvrigt har mistet livet som følge af skade eller  

 sygdom pådraget under de i § 37 under 1-5 nævnte omstændigheder, yder den  

 danske stat fra tidspunktet for dødsfaldet at regne hædersgaver efter  

 reglerne i stk. 2-4.
 Stk. 2.  Til enken ydes et livsvarigt beløb på 1.800 kr.  

 årlig, såfremt ægteskabet er indgået senest 5 år før tidspunktet for dødens  

 indtræden.
 Stk. 3.  Til hvert barn, jf. herved § 37, stk. 4, ydes  

 et beløb af 200 kr. årlig indtil dets fyldte 18. år.
Stk. 4.  Til andre efterladte, som afdøde faktisk  

 forsørgede helt eller delvis, kan der, når særlige omstændigheder taler  

 derfor, ydes hædersgaver.
Størrelsen af sådanne hædersgaver, der enten kan  

 ydes som årlige beløb eller som beløb een gang for alle, fastsættes efter et  

 skøn i det enkelte tilfælde, men kan, hvis hædergaverne fastsættes som årlige  

 beløb, ikke overstige 800 kr. årlig og, hvis de fastsættes som beløb en gang  

 for alle, ikke overstige 1.000 kr.
 § 39.  For så vidt en til en hædersgave efter § 38  

 berettiget person måtte være afgået ved døden på det tidspunkt, hvor gaven  

 første gang kan komme til udbetaling, vil dette beløb være at indbetale i  

 »Frihedsfonden«.
 § 40.  Retten til at oppebære en een gang tillagt  

 hædersgave forbrydes, såfremt den pågældende foretager handlinger, som efter  

 folkeforsikringslovens § 38, stk. 2, nr. 2 og 3, jf. samme lovs § 55, ville  

 udelukke ham fra at oppebære invalide- eller aldersrente.
§ 41.  Ingen kan oppebære mere end een hædersgave i  

 henhold til denne lov.
Hædersgaver efter nærværende lov tilkommer ej heller  

 personer, der i forvejen måtte oppebære faste hædersgaver fra staten i  

 henhold til lov nr. 93 af 20. marts 1940 om udbetaling af hædersgaver til  

 danske sømænd og fiskere og deres efterladte, jf. lov nr. 384 af 9. august  

 1945, lov nr. 378 af 10. juli 1940 om udbetaling af hædersgaver til  

 efterladte efter faldne og til sårede den 9. april 1940 eller lov nr. 383 af  

 9. august 1945 om visse hædersgaver til danske søfarende og fiskere og deres  

 efterladte.
§ 42.  Behandlingen af sager vedrørende hædersgaver  

 henlægges til Erstatningsrådet.
Rådets afgørelse af spørgsmålet om, hvorvidt  

 betingelserne for at opnå hædersgave er til stede, kan efter de i § 6 nævnte  

 regler indbringes for Den Sociale Ankestyrelse.
Stk. 2.  Spørgsmålet om, hvorvidt en persons  

 erhvervsevne, jf. § 37, stk. 1, er forringet med halvdelen eller derover,  

 afgøres dog af Arbejdsskadestyrelsen.
Arbejdsskadestyrelsens afgørelse kan  

 indbringes for Ankestyrelsen efter de i § 6 nævnte regler.
Stk. 3.  Socialministeren afgør, hvorvidt retten til at  

 oppebære en hædersgave måtte være forbrudt i henhold til bestemmelserne i §  

 40 § 43.  Hædersgaver efter nærværende lov medregnes ikke  

 ved fastsættelse af renter i henhold til folkeforsikringsloven (* 13) eller  

 ved fastsættelse af bidrag i henhold til forsorgslovens kapitel XV og XVI (*  

 14).
Afsnit III (* 15) Godtgørelse for lidelse og tort i anledning af frihedsberøvelse m.v.
§ 44.  Til danske statsborgere, som efter deres fyldte  

 18. år Stk. 2.  Har deportation til udlandet fundet sted,  

 fastsættes godtgørelsen til 50 kr. for hver påbegyndt uge, deportationen har  

 varet.
For frihedsberøvelse i Danmark fastsættes godtgørelsen til 25 kr. for  

 hver påbegyndt uge, frihedsberøvelsen har varet, dog at godtgørelsen ikke  

 ydes for frihedsberøvelse, der ikke har varet 2 måneder.
Denne grænse gælder  

 dog ikke, såfremt der i tilknytning til frihedsberøvelsen i Danmark er  

 foretaget deportation til udlandet.
I tilfælde af gentagne frihedsberøvelser  

 i Danmark ydes godtgørelse, såfremt frihedsberøvelserne sammenlagt har varet  

 2 måneder eller derover.
 Stk. 3.  Deportationen betragtes som afsluttet ved  

 tidspunktet for hjemkomsten til Danmark eller for overførelse til Sverige.  

 For så vidt hjemkomsten er blevet forsinket på grund af forhold, der alene må  

 tilregnes den pågældende selv, regnes der dog med det tidspunkt, på hvilket  

 den pågældende tidligst kunne være vendt tilbage til Danmark.
 Stk. 4.  Har de pågældende i forbindelse med  

 frihedsberøvelse i Danmark været udsat for mishandling eller tortur af  

 alvorligere karakter, kan godtgørelsen fastsættes efter de for godtgørelse  

 for deportation gældende regler.
§ 45.  Når særlige omstændigheder måtte tale derfor,  

 vil der uden for de i § 44 nævnte tilfælde kunne ydes godtgørelse for den  

 lidelse og tort, der har været forbundet med en af danske myndigheder eller  

 den tyske besættelsesmagt eller af de med denne samarbejdende korps,  

 organisationer eller enkeltpersoner af hensyn til tyske eller dermed  

 ligestillede interesser iværksat frihedsberøvelse.
Godtgørelsen kan højst  

 ydes efter de i § 44 fastsatte satser.
§ 46.  Behandlingen af sager vedrørende tort- og  

 lidelsesgodtgørelser henlægges til Erstatningsrådet.
Rådets afgørelse af  

 spørgsmålet om, hvorvidt betingelserne for at opnå de nævnte godtgørelser er  

 til stede, kan under iagttagelse af reglerne i § 6, stk. 3, indankes for  

 socialministeren, hvis afgørelse er endelig.
 § 47.  De i nærværende afsnit omhandlede godtgørelser  

 medregnes ikke ved fastsættelse af renter i henhold til folkeforsikringsloven  

 (* 13) eller ved fastsættelse af bidrag i henhold til forsorgslovens kapitel  

 XV og XVI (* 14).
§ 48.  Begæring om godtgørelse for lidelse og tort i  

 henhold til nærværende afsnit kan kun fremsættes af den, hvem den pågældende  

 lidelse og tort er overgået.
For så vidt en til godtgørelse efter § 44, stk.  

 2, jf. stk. 1, berettiget person måtte være afgået ved døden efter at have  

 fremsat begæring om godtgørelse i henhold til den nævnte bestemmelse, men  

 inden godtgørelsen er kommet til udbetaling, vil den være at indbetale til  

 dødsboet.
Det samme gælder i tilfælde, hvor der er fremsat begæring om  

 godtgørelse i henhold til § 44, stk. 4, jf. stk. 1, eller i henhold til § 45,  

 såfremt godtgørelsen er endelig fastsat af Erstatningsrådet, inden pågældende  

 er afgået ved døden.
Erstatning for tingsskade § 49.  Er skade på fast ejendom eller skade på eller  

 tab af privat indbo eller andet løsøre (herunder skibe) siden 9. april 1940  

 påført danske statsborgere Stk. 2.  Har de i stk. 1 nævnte personer lidt tab  

 derved, at der ikke har været tegnet nogen til krigsforsikring berettigende  

 privat forsikring for de beskadigede eller mistede værdier, eller vedrører  

 skaden eller tabet fast ejendom eller løsøre (herunder skibe), som efter sin  

 art falder uden for de områder, der er dækket af  

 krigsforsikringslovgivningen, yder statskassen en særerstatning for det lidte  

 tab - med de nedenfor i stk. 3-6 angivne begrænsninger - på grundlag af en i  

 overensstemmelse med krigsforsikringslovgivningens regler foretagen  

 skadesopgørelse.
Stk. 3.  For skade på eller tab af skydevåben ydes kun  

 erstatning af statskassen, for så vidt angår jagtvåben.
For ammunition ydes  

 ingen erstatning.
 Stk. 4.  For tab af rede penge, værdipapirer, smykker o.  

 lign. ydes ingen erstatning af statskassen.
 Stk. 5.  For tab af gangtøj, ure, fyldepenne og andre  

 personlige effekter mistet under fængsling eller transport til eller fra  

 eller ophold i koncentrations- eller arbejdslejr ydes alene erstatning af  

 statskassen i et sådant omfang, at den samlede erstatning for disse tab fra  

 krigsforsikringen og staten ikke kommer til at overstige 1.000 kr. i det  

 enkelte tilfælde.
Stk. 6.  Har skadelidte fra det offentlige, fra fonds  

 eller legater eller midler tilvejebragt ved offentlig indsamling her i landet  

 eller i udlandet modtaget hjælp eller tilskud til dækning af tabet, vil der i  

 erstatningen fra staten være at foretage tilsvarende fradrag.
Hidrører tabet  

 fra underforsikring eller manglende forsikring, vil der derhos i erstatningen  

 fra staten være at fradrage et beløb svarende til den for lidt erlagte  

 forsikringspræmie.
 § 50.  Er skade på fast ejendom eller skade på eller  

 tab af privat indbo eller andet løsøre (herunder skibe) siden 9. april 1940  

 påført danske institutioner, selskaber eller foreninger som følge af deres  

 virksomhed her i landet til fordel for frihedsbevægelsen, yder staten  

 erstatning efter reglerne i § 49 for det tab, som på grund af manglende  

 forsikring eller underforsikring ikke måtte blive dækket gennem  

 krigsforsikringslovgivningen under forudsætning af, at undladelsen af at  

 tegne forsikring eller forhøje en løbende forsikring har haft sin årsag i  

 deltagelsen i frihedsbevægelsen.
 § 51.  For tab af personlige effekter (gangtøj, ure,  

 fyldepenne m.v.), der er påført danske statsborgere efter 9. april 1940 og  

 indtil krigens ophør under fængsling her i landet eller senere deportation  

 her fra landet, som - uden at skyldes vedkommendes deltagelse i  

 frihedsbevægelsen eller medlemskab i eller tilknytning til Det Kommunistiske  

 Parti - har haft sin årsag i nationale eller politiske hensyn eller i  

 vedkommendes afstamning, yder staten erstatning efter reglerne i § 49.
§ 52.  Erstatningerne i henhold til §§ 49 og 50 kan  

 sammenlagt med erstatninger i henhold til krigsforsikringslovgivningen ikke  

 overstige de maksimalbeløb, der er fastsat for krigsforsikringserstatninger i  

 vedkommende krigsforsikringslove.
Erstatning i henhold til §§ 49 og 50 for  

 mistet eller beskadiget privat indbo vil derhos i intet tilfælde kunne  

 overstige et beløb af 20.000 kr.
 § 53.  Administrationen af de i nærværende afsnit  

 omhandlede erstatningssager, som efter deres art henhører under  

 krigsforsikringslovgivningen, udøves i overensstemmelse med denne og  

 henlægges til forvaltningsorganerne for vedkommende krigsforsikringsforbund  

 eller -institutter.
 Stk. 2.  Afgørelse af, hvorvidt de i § 49, stk. 1, under  

 nr. 1, 2 og 3, jf. § 50, fastsatte betingelser samt betingelserne for at  

 oppebære erstatning i henhold til § 51 er opfyldt, henlægges til  

 Erstatningsrådet, der ligeledes afgør spørgsmål om, hvorvidt en person har  

 udvist en nationalt uværdig optræden, jf. § 65. Erstatningsrådets afgørelse  

 af disse spørgsmål kan under iagttagelse af reglerne i § 6, stk. 3, indankes  

 for socialministeren, hvis afgørelse er endelig.
 Stk. 3.  Til udbetaling af erstatninger i henhold til §§  

 49, 50 og 51 stiller staten de fornødne midler til rådighed for  

 forvaltningsorganerne for vedkommende krigsforsikringsforbund eller  

 -institutter.
 Stk. 4.  Omkostningerne ved forvaltningsorganernes  

 administration af de i nærværende afsnit omhandlede erstatningssager  

 refunderes forvaltningsorganerne efter nærmere af socialministeren efter  

 forhandling med finansministeren, handelsministeren og indenrigsministeren  

 fastsatte regler.
§ 54.  Administrationen af erstatningssager, som efter  

 deres art falder uden for krigsforsikringslovgivningen, henlægges til  

 Erstatningsrådet.
Rådets afgørelse af spørgmålet om, hvorvidt en person er  

 omfattet af bestemmelserne i nærværende afsnit, jf. herved § 53, stk. 2, kan  

 under iagttagelse af reglerne i § 6, stk. 3, indankes for socialministeren,  

 hvis afgørelse er endelig.
 § 55.  Krigsforsikringslovgivningens særlige  

 bestemmelser om anvendelsen og udbetalingen af erstatningssummer gælder også  

 for anvendelsen af de i henhold til nærværende afsnit udbetalte  

 erstatningssummer.
 Stk. 2.  For så vidt særerstatningen vedrører skade på  

 fast ejendom eller skade på eller tab af løsøre (herunder skibe), der efter  

 sin art falder uden for krigsforsikringslovgivningen, fastsætter  

 Erstatningsrådet tidspunktet for udbetalingen samt i overensstemmelse med  

 krigsforsikringslovgivningens principper de nærmere vilkår for denne.
Afsnit V (* 16) Støtte til påbegyndelse eller fortsættelse af virksomhed eller uddannelse  

 samt til genoprettelse af særlige tab § 56.  Til danske statsborgere, der siden 9. april  

 1940 på grund af deres deltagelse i frihedsbevægelsen her i landet eller  

 deres medlemskab i eller tilknytning til Det Kommunistiske Parti, jf. lov nr.  

 349 af 22. august 1941, eller i øvrigt som følge af overgreb eller  

 forfølgelser foretaget af den tyske besættelsesmagt eller dermed  

 samarbejdende korps, organisationer eller enkeltpersoner her i landet har  

 mistet eller har måttet forlade deres erhverv eller har måttet afbryde eller  

 udsætte deres uddannelse uden selv at være i stand til at bære den herved  

 forvoldte skade og uden at have adgang til at få skaden genoprettet i henhold  

 til de øvrige i nærværende lov fastsatte bestemmelser, kan der, når  

 omstændighederne taler derfor, ydes støtte til påbegyndelse eller  

 fortsættelse af en virksomhed eller en uddannelse.
 Stk. 2.  Under tilsvarende omstændigheder kan der ydes  

 støtte for at afhjælpe følger af følelige økonomiske tab, der er lidt ved de  

 i stk. 1 omhandlede forhold.
 Stk. 3.  Den i stk. 1 og 2 omhandlede støtte, der kan  

 ydes i form af tilskud eller rentefrit lån, kan ikke overstige 5.000 kr.
 § 57.  Behandlingen af sager vedrørende de i § 56  

 omhandlede særlige støtteforanstaltninger henlægges til Erstatningsrådet.  

 Rådets afgørelse af spørgsmålet om, hvorvidt en person er omfattet af  

 bestemmelserne i § 56, jf. § 65, kan under iagttagelse af reglerne i § 6,  

 stk. 3, indankes for socialministeren, hvis afgørelse er endelig.
Erstatningsrådet § 58.  Der nedsættes et erstatningsråd bestående af en  

 formand og 6 andre medlemmer.
Stk. 2.  Formanden, der skal opfylde betingelserne for  

 at kunne beskikkes til landsdommer, udnævnes af Kongen efter indstilling af  

 socialministeren. 4 medlemmer beskikkes af socialministeren efter indstilling  

 af henholdsvis socialministeren, finansministeren, industriministeren og  

 justitsministeren; 2 medlemmer beskikkes efter indstilling af  

 Frihedsbevægelsens Samråd.
For hvert af de nævnte 6 medlemmer beskikker  

 socialministeren en suppleant efter de for beskikkelsen af medlemmer  

 fastsatte regler.
Socialministeren kan træffe bestemmelse om, at  

 formandsskabet i tilfælde af formandens forfald skal kunne udøves af en  

 stedfortræder, der skal opfylde betingelserne for at kunne beskikkes som  

 formand.
 Stk. 3.  Såfremt Frihedsbevægelsens Samråd måtte ophøre  

 at bestå, træffer socialministeren forinden samrådets ophævelse og efter  

 forhandling med dette bestemmelse om, hvorledes der vil være at forholde med  

 hensyn til valget af frihedsbevægelsens repræsentanter i Erstatningsrådet.
 Stk. 4.  De med Erstatningsrådets virksomhed forbundne  

 omkostninger, herunder honorarer til rådets medlemmer samt udgifter til  

 medhjælp, kontorhold m.v., bevilges på finansloven.
 § 59.  Erstatningsrådet er beslutningsdygtigt, når  

 formanden og 3 andre medlemmer er til stede.
Stk. 2.  Erstatningsrådets afgørelser træffes ved  

 stemmeflerhed.
I tilfælde af stemmelighed er formandens stemme afgørende.
 Stk. 3.  Erstatningsrådets forretningsorden fastsættes  

 af socialministeren.
§ 60.  Enhver er pligtig at give Erstatningsrådet de  

 oplysninger, som er nødvendige for rådet ved afgørelsen af de til dette  

 henlagte sager.
Oplysningerne kan kræves skriftligt eller mundtligt inden for  

 en af rådet fastsat frist.
 Stk. 2.  Rådet skal være berettiget til at begære  

 politiets bistand til tilvejebringelse af oplysninger, ligesom rådet, hvis  

 det skønnes nødvendigt, kan forlange optaget retsligt forhør i  

 overensstemmelse med retsplejelovens § 1018.
 § 61.  Erstatningsrådet afgiver beretning om sin  

 virksomhed til socialministeren efter nærmere af ministeren fastsat  

 bestemmelse.
 § 62.  Når Erstatningsrådet har afsluttet behandlingen  

 af samtlige de under rådet henhørende sager, der er rejst af pågældende inden  

 for den i § 66 fastsatte frist, bestemmes det ved kongelig anordning, hvilken  

 statsmyndighed der skal træde i stedet for Erstatningsrådet ved behandlingen  

 af de sager, der fremtidig måtte rejses angående ydelser i henhold til denne  

 lov, og som ellers måtte henhøre under Erstatningsrådet.
Almindelige bestemmelser.
Lovens  

 ikrafttræden § 63.  For så vidt Erstatningsrådet måtte finde det  

 ønskeligt og stemmende med billighed, at der undtagelsesvis gives erstatning  

 eller godtgørelse for skader eller tab, for hvilke erstatning eller  

 godtgørelse ikke vil kunne ydes efter de i nærværende lov indeholdte  

 bestemmelser, eller at der undtagelsesvis i det enkelte tilfælde gives en  

 højere erstatning eller godtgørelse end hjemlet ved nærværende lov, kan rådet  

 herom afgive indstilling til socialministeren, der efter indhentet  

 tilslutning fra finansministeren og Folketingets Finansudvalg kan træffe  

 bestemmelse om, at erstatning eller godtgørelse skal ydes.
 Stk. 2.  Finder Erstatningsrådet, at der undtagelsesvis  

 bør tillægges en person en hædersgave uden for de i afsnit II omhandlede  

 tilfælde, kan dette ske under anvendelse af den i stk. 1 foreskrevne  

 fremgangsmåde.
 § 64.  Er retten til en ydelse i henhold til  

 nærværende lov betinget af, at den begivenhed, hvorpå retten støttes, er sket  

 her i landet eller har været en følge af en her i landet foretagen handling,  

 kan Erstatningsrådet, når omstændighederne taler derfor, dispensere fra  

 kravet om denne betingelses opfyldelse.
 Stk. 2.  Erstatningsrådet skal derhos i sådanne  

 tilfælde, hvor ganske særlige omstændigheder måtte tale derfor, være  

 berettiget til at ligestille udlændinge med danske statsborgere i henseende  

 til rettigheder i henhold til nærværende lov.
 Stk. 3.  Erstatningsrådets afgørelser i henhold til stk.  

 1 og 2 kan under iagttagelse af reglerne i § 6, stk. 3, indankes for Den  

 Sociale Ankestyrelse.
 § 65.  Personer, der under den tyske besættelse har  

 udvist en nationalt uværdig optræden, og efterladte efter sådanne personer er  

 afskåret fra at modtage erstatninger eller ydelser i henhold til nærværende  

 lov.
 § 66.  Begæring eller ansøgning om ydelser i henhold  

 til nærværende lovs afsnit III, IV, V og VII skal fremsættes snarest muligt  

 og inden 3 måneder efter lovens ikrafttræden, for så vidt pågældende ved  

 lovens ikrafttræden havde ophold i udlandet dog inden 6 måneder efter dette  

 tidspunkt.
 Stk. 2.  Under særlige omstændigheder kan vedkommende  

 myndighed bortse fra de i stk. 1 nævnte frister, dog at ingen begæring eller  

 ansøgning kan fremsættes senere end 2 år efter lovens ikrafttræden.
 § 67.  Retten til erstatninger eller ydelser i henhold  

 til nærværende lov kan ikke overdrages, pantsættes eller gøres til genstand  

 for retsforfølgning, jf. dog § 55.
 § 68.  Erklæringer angående forhold, der omfattes af  

 denne lov, kan kræves afgivet på tro og love.
 § 69.  Den, der i de i nærværende lov omhandlede sager  

 meddeler urigtige eller vildledende oplysninger, eller som i en sag, i  

 hvilken der er afkrævet ham oplysninger, fortier forhold, der måtte være af  

 betydning for afgørelsen af den pågældende sag, straffes, for så vidt  

 forholdet ikke medfører højere straf efter den øvrige lovgivning, med bøde,  

 hæfte eller fængsel indtil 2 år.
 Stk. 2.  Begås overtrædelsen uagtsomt, er straffen bøde  

 eller hæfte.
Stk. 3.  De heromhandlede sager behandles som  

 politisager.
Bøder tilfalder statskassen.
 § 70.  De nærmere regler til gennemførelsen af  

 nærværende lov fastsættes af socialministeren.
 § 71.  Denne lov, der ikke gælder for Færøerne, træder  

 i kraft den 1. november 1945.
 Hvorefter alle vedkommende sig have at rette.
---------- Lov nr. 255 af 16. juni 1980 indeholder i § 11 følgende bestemmelser:
 §§ 1-3 og 5-6 har virkning for de reguleringer, som beregnes pr. 1.  

 oktober 1980 og senere. § 4 har virkning for den regulering, som beregnes pr.  

 1. april 1981 og senere. § 10 anvendes ved regulering af indekstillæg for  

 1981 og senere.
---------- Lov nr. 136 af 3. april 1985 indeholder i § 3 følgende bestemmelser:
 Stk. 1.  Loven træder i kraft den 1. april 1985.
 Stk. 2.  Lov nr. 638 af 13. december 1978 om forhøjelse  

 af hædersgaver ophæves.
---------- Lov nr. 389 af 10. juni 1987 indeholder i § 2 følgende bestemmelse:
 Loven træder i kraft den 1. juli 1987.
---------- Lov nr. 355 af 1. juli 1988 indeholder følgende bestemmelser:
§ 8 Stk. 1.  § 1 har virkning for de reguleringer, der  

 beregnes pr. 1. oktober 1988 og senere. § 2 har virkning for de reguleringer,  

 som beregnes pr. 1. april 1989 og senere. § 4 anvendes ved regulering af  

 indekstillæg for 1989 og senere.
 Stk. 2.  § 3, nr. 1 og 2, har virkning for den  

 regulering, som beregnes for ansøgninger fra og med tilskudsåret 1989-90. §  

 3, nr. 3 og 4, har virkning for de reguleringer, som beregnes for ansøgninger  

 fra og med tilskudsåret 1990-91.
 Stk. 3.  § 5, nr. 1 og 5, har virkning for de  

 reguleringer, som beregnes pr. 1. april 1989 og senere. § 5, nr. 2, § 6, nr.  

 1 og 4, samt § 7 har virkning fra og med indkomståret 1988. § 5, nr. 3 og 4,  

 og § 6, nr. 2 og 3, har virkning fra og med indkomståret 1989.
----------- lov nr. 196 af 29. marts 1989 (omstrukturering/nedlæggelse af  

 Sikringsstyrelsen og Socialstyrelsen) indeholder følgende  

 ikrafttrædelsesbestemmelse:
§ 17 Loven træder i kraft den 1. juli 1989.
---------- Lov nr. 389 af 7. juni 1989 (Ophævelse af det sociale udvalgs selvstændige  

 kompetence m.v.) indeholder følgende ikrafttrædelsesbestemmelse:
§ 23 Loven træder i kraft den 1. januar 1990.
---------- Lov nr. 250 af 25. april (Privatisering af Statsanstalten for  

 Livsforsikring) indeholder følgende ikrafttrædelssbestemmelse:
§ 12 Finansministeren fastsætter tidspunktet for lovens ikrafttræden.
---------- Lov nr. 386 af 13. juni 1990 (Ændrede reguleringsbestemmelser) indeholder  

 følgende bestemmelser:
§ 31 Stk. 1.  Loven træder i kraft den 1. januar 1991. § 30  

 træder dog i kraft den 1. august 1990.
 Stk. 2.  §§ 1-10 og §§ 12-18 har virkning for de  

 reguleringer, der beregnes fra 1. januar 1991 og senere.
 Stk. 3.  Reguleringerne efter §§ 1-6 sker første gang  

 med virkning for de ved lovens ikrafttræden gældende beløb forhøjet efter de  

 indtil da gældende bestemmelser om regulering.
 Stk. 4.  §§ 19-28 har virkning fra og med indkomståret  

 1991.
 Stk. 5.  § 29 anvendes ved regulering af indekstillæg  

 for 1991 og senere.
Stk. 6.  De beløb, der er nævnt i §§ 2-5 og § 6, stk. 4,  

 i lov nr. 128 af 12. marts 1988, reguleres i overensstemmelse med § 49, stk.  

 5, i lov om social pension, som affattes ved denne lovs § 1, nr. 3. Den 1.  

 januar 1991 forhøjes de angivne fradragsbeløb i § 49, stk. 1, nr. 2 og 4, i  

 lov om social pension, jf. § 2, stk. 3, i lov nr. 390 af 10. juni 1987 og §  

 5, nr. 3, i lov nr. 128 af 12. marts 1988, med 9 pct.
Regulering efter § 2,  

 stk. 5, i lov nr. 390 af 10. juni 1987, jf. § 5, nr. 5, i lov nr. 128 af 12.  

 marts 1988, sker første gang den 1. juli 1994 med satsreguleringsprocenten  

 for finansåret 1994, jf. lov om en satsreguleringsprocent.
 Stk. 7.  De beløb, der er nævnt i § 2, stk. 5 og 6, i  

 lov nr. 823 af 21. december 1988 om ændring af lov om Statens  

 Uddannelsesstøttte, jf. lovbekendtgørelse nr. 917 af 22. december 1989,  

 reguleres efter lov om Statens Uddannelsesstøtte § 6, som ændret ved  

 nærværende lovs § 8.
---------- Lov nr. 794 af 30. november 1990 (Ændring af forskellige lovbestemmelser  

 som følge af ændring af den centrale sociale administration) indeholder  

 følgende ikrafttrædelsesbestemmelse:
§ 8 Loven træder i kraft den 1. januar 1991.
---------- Lov nr. 399 af 6. juni 1991 (Omlægninger af regler om tilkendelse af  

 førtidspension, refusionssatser og ankestrukturen m.v.) indeholder følgende  

 ikrafttrædelsesbestemmelse:
§ 14 Loven træder i kraft den 1. januar 1992.
---------- Lov nr. 945 af 27. december 1991 indeholder følgende  

 ikrafttrædelsesbestemmelser:
§ 2 Loven træder i kraft den 1. januar 1992, § 1, nr. 3, dog først den 1.  

 januar 1993.
---------- (* 2) Lov nr. 98 af 31. marts 1931.
 (* 3) Lov nr. 98 af 31. marts 1931.
 (* 4) Jf. lov nr. 119 af 12. april 1957.
 (* 5) Lovbekendtgørelse nr. 141 af 24. marts 1970.
 (* 6) Socialministeriets bekendtgørelse nr. 539 af 10. nov. 1969 om lov om  

 offentlig forsorg §§ 70-73.
 (* 7) Jf. lov nr. 119 af 12. april 1957.
 (* 8) Socialministeriets bekendtgørelse nr. 411 af 28. juli 1977 om regler  

 for omsætning af rente til kapitalbeløb i h. t. lov om erstatning til  

 besættelsestidens ofre.
 (* 9) Se nu § 1 i lov nr. 119 af 12. april 1957.
 (* 10) Jf. dog herved § 4, stk. 2, i lov nr. 119 af 12. april 1957.
 (* 11) Jf. lov nr. 376 af 12. juli 1946.
 (* 12) Fra 1. april 1985 at regne er de beløb, der udbetales som  

 hædersgaver, forhøjet med 425 pct., jf. lov nr. 136 af 3. april 1985.
 (* 13) Nu lov om social pension, jf. lov nr. 217 af 16. maj 1984.
 (* 14) Efter ophævelsen af bestemmelserne i forsorgslovens kapitel XV og  

 XVI - jf. lov nr. 239 af 3. juni 1967 - og gennemførelse af en lov om  

 børnetilskud og andre familieydelser - jf. lov nr. 236 af 3. juni 1967 - uden  

 indtægtsgrænser, er denne henvisning uden reelt indhold.
 (* 15) Jf. lov nr. 376 af 12. juli 1946.
 (* 16) Jf. lov nr. 376 af 12. juli 1946.
