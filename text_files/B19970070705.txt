I medfør af § 1, stk. 5, og § 6, stk. 2, i lov nr. 320 af 14. maj 1997 om Dansk Sprognævn fastsættes:
 § 1.  Den retskrivning, der fastlægges af Dansk  

 Sprognævn, og som offentliggøres i den officielle danske retskrivningsordbog,  

 skal fastlægges i overensstemmelse med de i stk. 2-4 nævnte hovedprincipper  

 for retskrivningen.
 Stk. 2.  Hovedprincipperne for dansk retskrivning er  

 traditionsprincippet og sprogbrugsprincippet.
Stk. 3.  Efter traditionsprincippet skrives ord og  

 ordformer i dansk i overensstemmelse med den praksis, der har været gældende  

 siden bekendtgørelse nr. 24 af 27. februar 1892, og som siden 1955 er kommet  

 til udtryk i de retskrivningsordbøger, som Dansk Sprognævn har udgivet.
Efter  

 traditionsprincippet ligger stavemåderne af det eksisterende ordforråd  

 principielt fast, bortset fra justeringer som følge af sprogbrugsprincippet.  

 Et element i traditionsprincippet er princippet om, at fremmedord, der er  

 blevet almindelige i dansk, skrives i overensstemmelse med de regler, der  

 gælder for oprindelige danske ord og ældre låne- og fremmedord i dansk.
Dette  

 princip gælder først og fremmest ord fra græsk, latin og fransk og ord dannet  

 af græske, latinske og franske bestanddele.
Ord fra andre sprog, specielt  

 nyere ord, skrives som hovedregel i overensstemmelse med skrivemåden i det  

 pågældende sprog eller med international praksis.
 Stk. 4.  Efter sprogbrugsprincippet skrives ord og  

 ordformer i dansk i overensstemmelse med den praksis, som følges i gode og  

 sikre sprogbrugeres skriftlige sprogbrug.
 § 2.  Såfremt danske stednavne medtages i  

 retskrivningsordbogen, sker dette i den form, der er fastlagt af  

 Stednavneudvalget og autoriseret af Kulturministeriet.
 Stk. 2.  Såfremt der autoriseres en staveform, der  

 adskiller sig fra den, der fremgår af retskrivningsordbogen, sker der  

 rettelse i førstkommende oplag af retskrivningsordbogen.
 Stk. 3.  For stednavne, der er medtaget i  

 retskrivningsordbogen, og som omautoriseres i bogens gyldighedsperiode,  

 gælder det, at den gamle form forbliver korrekt ved siden af den  

 nyautoriserede indtil næste oplag af ordbogen.
§ 3.  Sager om ændringer af retskrivningen skal  

 behandles i repræsentantskabet.
Repræsentantskabet tager stilling til, om en  

 ændring er af principiel karakter.
Stk. 2.  Repræsentantskabets afgørelser træffes med  

 almindelig stemmeflerhed.
Ved stemmelighed er formandens stemme  

 udslagsgivende.
 Stk. 3.  Repræsentantskabet skal orienteres om og have  

 tilsendt alt materiale, der tilgår og behandles i arbejdsudvalget.  

 Repræsentantskabets medlemmer har møde- og taleret ved arbejdsudvalgets  

 møder.
§ 4.  Repræsentantskabet består af indtil 30  

 medlemmer.
De 27 udpeges af følgende: Folketingets Informations- og  

 Dokumentationsafdeling, Statsministeriet, Justitsministeriet,  

 Undervisningsministeriet, Kulturministeriet, Statens Information, EU's  

 Sprogtjenester, Stednavneudvalget, Modersmål-Selskabet, Erhvervssprogligt  

 Forbund, Danmarks Radio og TV 2, Dansk Standard, Det Danske Akademi, Det  

 Danske Sprog- og Litteraturselskab, Dansk Forfatterforening og Danske  

 Skønlitterære Forfattere, Dansk Journalistforbund, Dansk Skuespiller Forbund,  

 Dansklærerforeningen, Danmarks Lærerforening, Foreningen Norden, Danske  

 Dagblades Forening og Rektorkollegiet.
Stk. 2.  Hver institution mv. udpeger 1 repræsentant,  

 med følgende undtagelser: Rektorkollegiet udpeger 5 repræsentanter, som alle  

 skal være sagkyndige, og hvoraf højst 2 må repræsentere samme højere  

 læreanstalt.
Dansklærerforeningen udpeger 2 repræsentanter, som skal  

 repræsentere henholdsvis seminarierne og gymnasieskolen; Danmarks  

 Lærerforenings repræsentant skal repræsentere folkeskolen.
Dansk  

 Forfatterforening og Danske Skønlitterære Forfattere udpeger i fællesskab 1  

 repræsentant.
Danmarks Radio og TV 2 udpeger ligeledes i fællesskab 1  

 repræsentant.
Stk. 3.  Når repræsentantskabet er nedsat, kan det i sin  

 funktionstid indstille højst 3 yderligere medlemmer, som enten kan være  

 personlige medlemmer eller repræsentanter for andre institutioner end de  

 ovenfor nævnte.
Disse medlemmer udpeges af kulturministeren.
 § 5.  Bekendtgørelsen træder i kraft den 20. september  

 1997.
 Stk. 2.  Det første repræsentantskab beskikkes for  

 perioden 1. august 1997 - 31. december 1999.
