Nr BTL 58 Betænkning over Forslag til lov om ændring af lov om erhvervsfremme   

 Nr L 58 1994-95, 1. samling Afgivet af Erhvervsudvalget Afgivet: 19950503 Udvalget har behandlet lovforslaget i nogle møder og har herunder stillet spørgsmål til erhvervsministeren, som denne har besvaret skriftligt.
 Der er af erhvervsministeren stillet ændringsforslag, hvorom henvises til  

 de ledsagende bemærkninger.
Udvalget har drøftet sammensætningen af Erhvervsudviklingsrådet med  

 erhvervsministeren.
På baggrund af disse drøftelser og erhvervsministerens  

 ændringsforslag er det udvalgets opfattelse, at Erhvervsudviklingsrådets  

 medlemmer også fremover for det overvejende flertals vedkommende skal bestå  

 af medlemmerne af organisationerne.
 Herefter indstiller udvalget lovforslaget til vedtagelse med  

 det af erhvervsministeren stillede ændringsforslag.
Ændringsforslag Af erhvervsministeren, tiltrådt af udvalget:
Til § 1 1) Det under nr. 2 foreslåede § 6, stk. 1, 4. pkt.,  

 affattes således:
»Erhvervsministeren kan udpege medlemmer af rådet efter indstilling  

 af organisationer, dog således at det overvejende flertal af sådanne  

 medlemmer skal være medlemmer af de pågældende organisationer.« Bemærkninger Til nr. 1 Det foreslås, at det overvejende flertal af medlemmerne af  

 Erhvervsudviklingsrådet, som udpeges efter indstilling af organisationer,  

 skal være medlemmer af de pågældende organisationer.
