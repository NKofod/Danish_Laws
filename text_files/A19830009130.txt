 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om valg til folketinget, jfr. lovbekendtgørelse nr. 418 af 22.  

 september 1980, foretages følgende ændringer:
 1. § 39, stk. 3, b), sidste pkt., affattes således:
»Er der i en stor- eller amtskreds opstillet flere af partiet  

 godkendte kandidater, men ingen i vedkommende opstillingskreds, forholdes der  

 således med de heromhandlede stemmer: dersom partiliste har været anmeldt,  

 tillægges stemmerne den kandidat, der er anmeldt som partilistens første  

 kandidat.
Dersom partiliste ikke har været anmeldt, opføres de heromhandlede  

 stemmesedler som »Andre partistemmer«.' 2. I § 55 b, stk. 2, ændres »kl. 12 fjorten  

 dage« til: »kl. 18 tolv dage«.
 3. I § 61, stk. 1, udgår »jfr. § 33«.
§ 2 Loven træder i kraft dagen efter bekendtgørelsen i Lovtidende.
GIVET PÅ CHRISTIANSBORG SLOT, DEN 2.  

 MARTS 1983 Under Vor Kongelige Hånd og Segl MARGRETHE R.
