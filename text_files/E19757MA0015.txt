Et firma A, der er registreret efter merværdiafgiftsloven som  

 byggevirksomhed, har forestået opførelsen af nogle parcelhuse på grunde  

 tilhørende to aktieselskaber B og C.
Ejeren af firmaet A og hans hustru ejer  

 tilsammen 95 pct af aktiekapitalen i selskabet B og 50 pct af aktiekapitalen  

 i selskabet C.
 Bestemmelserne om interessefællesskab i merværdiafgiftslovens § 9, stk. 1  

 skal anvendes på leverancer fra byggefirmaet A til de to selskaber B og C,  

 således at byggefirmaets opførelse af de omhandlede huse på de selskaberne  

 tilhørende grunde skal afgiftsberigtiges efter en afgiftspligtig værdi, der  

 fastsættes på den i lovens § 8, stk. 2, anførte måde.
 Det er i denne bestemmelse fastsat, at den afgiftspligtige værdi skal være  

 virksomhedens almindelige pris ved afsætning af den pågældende vare eller  

 ydelse.
 Findes der ikke en almindelig salgspris, er den afgiftspligtige værdi en  

 kalkuleret salgspris, der skal omfatte samtlige de omkostninger og den  

 avance, der i almindelighed indgår i den afgiftspligtige værdi for varer  

 eller ydelser af den pågældende art.
 Se også Dep.453, Dep.454, Dep.455, Dep.456 og Mn.835.
