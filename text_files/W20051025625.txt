Klage over anmodning om aktindsigt i plejehjemsjournal ikke blev imødekommet,  

 og at anmodning om aktindsigt i lægejournal ikke blev besvaret inden for 10  

 dage Nævnet fandt grundlag for kritik af  

 plejehjemsassistenten for hans behandling af patientens anmodning den 6.  

 august  

 2003 om aktindsigt i sin journal på plejehjemmet.
 Nævnet fandt desuden grundlag for at kritisere  

 plejehjemsassistenten for hans instruks til plejehjemmets sekretærfunktion  

 omkring håndtering af anmodninger om aktindsigt i tilknytning til besvarelsen  

 af patientens anmodning den 6. august 2003 om aktindsigt i sin journal.
Nævnet lagde vægt på, at patientens skriftlige  

 henvendelse den 6. august 2003 måtte anses en som ny anmodning om aktindsigt,  

 da der blev anmodet om kopier af alt skriftligt materiale vedrørende opholdet  

 på plejehjemmet.
Anmodningen var hermed tilstrækkeligt præcis, hvorfor  

 plejehjemsassistenten burde have taget stilling til, om det ønskede materiale  

 kunne fremsendes.
Nævnet lagde endvidere vægt på, at  

 plejehjemsassistenten burde have instrueret plejehjemmets sekretærfunktion i,  

 at spørgsmål og stillingtagen til anmodninger om aktindsigt - herunder om en  

 henvendelse  

 kan anses som en aktindsigtsanmodning - snarest muligt skulle forelægges for  

 den sundhedsfaglige ledelse eller anden sundhedsperson, hvortil sådanne  

 afgørelser midlertidigt måtte være delegeret til.
Sekretærfunktionen burde  

 endvidere blevet instrueret i at underrette patienter om en eventuel grund  

 til,  

 at en anmodning om aktindsigt ikke var imødekommet eller afslået inden 10  

 dage  

 efter, at den var modtaget af plejehjemmet.
 Nævnet bemærkede, at der fra sekretærfunktionens side  

 ikke blev taget kontakt til den midlertidige sundhedsfaglige ledelse i  

 forbindelse med modtagelsen af patientens brev af 6. august 2003, og at  

 brevet  

 først blev gennemset af en sundhedsperson, da plejehjemsleder og  

 plejehjemsassistenten den 25. august 2003 kom tilbage fra ferie.
 Nævnet oplyste, at det følger af § 4 i lov patienters  

 retsstilling, at lovens regler om stillingtagen til anmodninger om aktindsigt  

 i  

 helbredsoplysninger alene omfatter personer, der er autoriseret i henhold til  

 særlig lovgivning til at varetage sundhedsfaglige opgaver og personer, der  

 handler på disses ansvar.
Da plejehjemslederen var uddannet plejehjemsassistent,  

 og denne stillingsbetegnelse ikke kræver autorisation i henhold til særlig  

 lovgivning, kunne hans afgørelse den 25. august 2003 ikke anses som omfattet  

 af  

 reglerne om aktindsigt i lov om patienters retsstilling.
Afgørelsen var  

 imidlertid omfattet af reglerne om aktindsigt i forvaltningsloven.
Nævnet oplyste, at det fremgår af forvaltningsloven §  

 9, at den, der er part i en sag, hvori der er eller vil blive truffet  

 afgørelse  

 af en forvaltningsmyndighed, kan forlange at blive gjort bekendt med sagens  

 dokumenter.
Begæringen skal angive den sag, hvis dokumenter den pågældende  

 ønsker at blive gjort bekendt med.
Ifølge lovens § 10 omfatter en parts ret  

 til  

 aktindsigt som udgangspunkt alle dokumenter, der vedrører sagen, herunder  

 genpart af de skrivelser, der er udgået fra myndigheden, når skrivelserne må  

 antages at være kommet frem til adressaten.
Aktindsigten omfatter desuden  

 indførelser i journaler, registre og andre fortegnelser vedrørende den  

 pågældende sags dokumenter.
 Nævnet oplyste endvidere, at en sundhedsperson, når en  

 patient anmoder om aktindsigt i det samme materiale flere gange, som  

 udgangspunkt ikke kan give afslag på aktindsigt med den begrundelse, at  

 patienten tidligere har fået indsigt i det ønskede materiale.
Nævnet oplyste endelig, at det fremgår af  

 forvaltningslovens § 16, at afgørelsen af, om og i hvilken form en begæring  

 om  

 aktindsigt skal imødekommes, træffes af den myndighed, der i øvrigt har  

 afgørelsen  

 af den pågældende sag.
Er begæringen ikke imødekommet eller afslået inden 10  

 dage efter, at begæringen er modtaget af myndigheden, skal denne underrette  

 parten om grunden hertil samt om, hvornår afgørelsen kan forventes at  

 foreligge.
 Nævnet fandt derudover grundlag for kritik af den  

 praktiserende læge.
Nævnet lagde til grund, at den praktiserende læge den  

 4. august 2003 kom tilbage efter 3 ½ måneds sygdom.
Den praktiserende læge  

 havde oplyst til sagen, at hun på daværende tidspunkt var på deltid, og at  

 der  

 ved tilbagekomsten var en stor arbejdsmængde at gennemgå.
Dette var  

 baggrunden  

 for, at anmodningen om aktindsigt først blev besvaret den 27. august 2003.
 Nævnet lagde vægt på, at den praktiserende læge i  

 henhold til § 21, stk. 3, i lov om patienters retsstilling straks efter  

 modtagelsen af anmodning om aktindsigt den 6. august 2003 burde have meddelt  

 patienten, at hun kunne få aktindsigt i sin journal, og hvornår dette kunne  

 gennemføres.
 Nævnet oplyste, at hvis en anmodning om aktindsigt ikke  

 er imødekommet eller afslået inden 10 dage efter, at den er modtaget af  

 vedkommende myndighed, institution eller sundhedsperson, skal myndigheden,  

 institutionen eller sundhedspersonen underrette patienten om grunden hertil  

 samt om, hvornår en afgørelse kan forventes at foreligge.
