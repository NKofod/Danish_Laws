Klage over, at en praktiserende læge overså tegn på meningitis hos en 5 måneder gammel pige Nævnet fandt grundlag for at kritisere lægen for hans behandling af barnet.
Nævnet lagde vægt på, at moderen den 9. juli 2004 oplyste til lægen, at hun havde lagt mærke til, at det bløde punkt svarende til kraniet (fontanellen) var hævet.
Dette burde - sammenholdt med den fortsatte feber, den uafklarede diagnose, blodprøverne og forældrenes usikkerhed - have ført til en fornyet undersøgelse.
Nævnet bemærkede i den forbindelse, at lægen havde påbegyndt en penicillinbehandling på et 5 måneder gammelt barn uden en sikker indikation.
Det var derfor ikke i overensstemmelse med normen for almindelig anerkendt faglig standard at indstille behandlingen i en telefonsamtale uden en ny undersøgelse.
Barnet var ganske vist ved at få det bedre, men havde fortsat feber, ligesom der var oplysninger om en spændt fontanelle.
