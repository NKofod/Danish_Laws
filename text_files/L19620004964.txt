 Ved kgl. resolution af 15. maj 1959 har Danmark ratificeret den på De  

 forenede Nationers konference i New York den 20. juni 1956 vedtagne  

 konvention om inddrivelse af underholdsbidrag i udlandet.
 Konventionens ordlyd er som følger (den spanske, russiske og kinesiske  

 tekst udelades her):
KONVENTION OM INDDRIVELSE AF UNDERHOLDSBIDRAG I UDLANDET Præambel I betragtning  af at det er nødvendigt at løse det humanitære  

 problem, der opstår, når trængende personer til deres underhold er afhængige  

 af personer i udlandet, I betragtning  af at retsforfølgning eller tvangsinddrivelse af  

 underholdsbidrag i udlandet giver anledning til alvorlige juridiske og  

 praktiske vanskeligheder, og Besluttede på  at tilvejebringe et middel til at løse sådanne  

 problemer og overvinde sådanne vanskeligheder, er de kontraherende parter blevet enige om følgende:
Artikel 1 Konventionens formål 1. Denne konventions formål er at lette inddrivelsen  

 af underholdsbidrag, som en person, herefter kaldet bidragsberettigede, der  

 befinder sig på en af de kontraherende parters territorium, påstår at være  

 berettiget til fra en anden person, herefter kaldet den bidragspligtige, der  

 er underkastet en anden kontraherende parts jurisdiktion.
Dette formål skal  

 nås gennem organer, der herefter kaldes det fremsendende og det modtagende  

 organ.
 2. De i denne konvention tilvejebragte retsmidler skal  

 supplere, men ikke erstatte de retsmidler, der er til rådighed i henhold til  

 national eller international ret.
Artikel 2 Udpegning af organer 1. Hver af de kontraherende parter skal samtidig med  

 deponeringen af sit ratifikations- eller tiltrædelsesinstrument udpege en  

 eller flere judicielle eller administrative myndigheder, der på dens  

 territorium skal virke som formidlende organ.
 2. Hver af de kontraherende parter skal samtidig med  

 deponeringen af sit ratifikations- eller tiltrædelsesinstrument udpege en  

 offentlig eller privat institution, der på dens territorium skal virke som  

 modtagende organ.
 3. Hver af de kontraherende parter skal straks  

 underrette De forenede Nationers generalsekretær om, hvilke organer der i  

 overensstemmelse med stk. 1 og 2 er blevet udpeget samt om enhver ændring  

 heri.
 4. De formidlende og modtagende organer kan direkte  

 træde i forbindelse med andre kontraherende parters formidlende og modtagende  

 organer.
Artikel 3 Ansøgning til det formidlende organ 1. Når en bidragsberettige befinder sig på en  

 kontraherende parts territorium, herefter kaldet den bidragsberettigedes  

 stat, og den bidragspligtige er underkastet en anden kontraherende parts  

 jurisdiktion, herefter kaldet den bidragspligtiges stat, kan den  

 bidragsberettigede til et formidlende organ i bidragsberettigedes stat  

 indgive ansøgning om inddrivelse af underholdsbidrag hos den bidragspligtige.
 2. Enhver af de kontraherende parter skal underrette  

 De forenede Nationers generalsekretær om, hvilke bevisligheder der i henhold  

 til lovgivningen i det modtagende organs stat i almindelighed kræves for at  

 underbygge et krav på underholdsbidrag, om den form under hvilken sådanne  

 bevisligheder skal fremlægges, og om, hvilke krav der iøvrigt stilles i  

 henhold til den pågældende lovgivning.
3. Ansøgningen skal være vedlagt alle dokumenter sagen  

 vedrørende, herunder eventuelt en fuldmagt, der bemyndiger det modtagende  

 organ til selv at optræde eller bemyndige en anden til at optræde på den  

 bidragsberettigedes vegne.
Den skal ligeledes være ledsaget af et fotografi  

 af den bidragsberettigede og såfremt det er muligt et fotografi af den  

 bidragspligtige.
 4. Det formidlende organ skal træffe alle rimelige  

 forholdsregler for at sikre at forskrifterne i lovgivningen i det modtagende  

 organs land er fulgt, og ansøgningen skal under iagttagelse af forskrifterne  

 i en sådan lovgivning indeholde:
Artikel 4 Oversendelse af dokumenter 1. Det formidlende organ skal, såfremt det ikke findes  

 åbenbart, at ansøgningen ikke er fremsat i god tro, oversende dokumenterne  

 til det modtagende organ i den bidragspligtiges stat.
 2. Før oversendelsen af sådanne dokumenter skal det  

 formidlende organ forvisse sig om, at de opfylder de formelle krav, som  

 lovgivningen i den bidragspligtiges stat stiller.
 3. Det formidlende organ kan meddele det modtagende  

 organ sit syn på ansøgningens berettigelse og anbefale, at den  

 bidragsberettigede får bevilget fri proces og afgiftsfrihed.
Artikel 5 Oversendelse af domme og andre retlige dokumenter 1. Det formidlende organ skal på begæring af den  

 bidragsberettigede og i overensstemmelse med bestemmelserne i artikel 4  

 oversende enhver endelig eller foreløbig retsafgørelse og ethvert andet  

 retligt dokument vedrørende betaling af underholdsbidrag, som den  

 bidragsberettigede har opnået ved en kompetent domstol hos en af de  

 kontraherende parter, og, såfremt det er nødvendigt og muligt, tillige en  

 udskrift af de retsforhandlinger, hvorunder den pågældende afgørelse blev  

 truffet.
 2. De i foranstående stykke omhandlede retsafgørelser  

 og retlige dokumenter kan oversendes i stedet for eller i forbindelse med de  

 i artikel 3 omhandlede dokumenter.
 3. De i artikel 6 omhandlede foranstaltninger kan i  

 overensstemmelse med lovgivningen i den bidragspligtiges stat omfatte  

 eksekvatur eller registrering eller anlæggelse af retssag på grundlag af det  

 i henhold til stykke 1 oversendte dokument.
Artikel 6 Det modtagende organs opgaver 1. Det modtagende organ skal inden for rammerne af den  

 af den bidragsberettigede givne bemyndigelse på den bidragsberettigedes vegne  

 tage alle nødvendige skridt til inddrivelse af underholdsbidrag, herunder  

 søge gennemført en frivillig ordning, samt om fornødent, indlede og  

 gennemføre en bidragssag og eksekvere enhver retsafgørelse eller andet  

 retligt dokument vedrørende betaling af underholdsbidrag.
2. Det modtagende organ skal holde det formidlende  

 organ løbende underrettet.
Hvis det modtagende organ intet kan foretage sig i  

 sagen, skal det underrette det formidlende organ om grunden dertil og  

 tilbagesende kokumenterne.
 3. Uanset denne konventions bestemmelser skal den  

 lovgivning, der finder anvendelse ved afgørelsen af alle spørgsmål, der  

 opstår i forbindelse med gennemførelsen af en sådan sag, være lovgivningen i  

 den bidragspligtiges stat, herunder dennes internationale privatret.
Artikel 7 Retsanmodninger Såfremt de to kontraherende parters lovgivning indeholder hjemmel for  

 retsanmodninger, vil følgende regler være at anvende:
1. Hvis retsanmodningens ægthed ikke er fastslået; 2. Hvis den kontraherende part, på hvis territorium  

 retsanmodningen skal nyde fremme, finder, at der derved ville blive gjort  

 indgreb i dens suverænitet eller sikkerhed.
Artikel 8 Ændring af afgørelser Denne konventions bestemmelser finder også anvendelse på ansøgninger om  

 ændring af retsafgørelser vedrørende underholdsbidrag.
Artikel 9 Afgiftsfrihed og lettelser 1. Ved foranstaltninger i henhold til denne konvention  

 skal bidragsberettigede tilstås samme behandling og samme fritagelser for  

 omkostninger og afgifter som personer, der er bosiddende eller statsborgere i  

 den stat, hvor sagerne verserer.
 2. Der skal ikke af bidragsberettigede på grund af  

 disses status som udlændinge eller som ikke fast bosiddende kunne kræves  

 nogen form for sikkerhedsstillelse, betaling eller depositum til sikkerhed  

 for omkostninger eller andet.
 3. De formidlende og de modtagende organer skal ikke  

 kunne kræves gebyrer for handlinger udført i henhold til denne konvention.
Artikel 10 Overførsel af betalingsmidler En kontraherende part, hvis lovgivning begrænser overførsler af  

 betalingsmidler til udlandet, skal indrømme den videst mulige  

 fortrinsstilling til overførsel af betalingsmidler, der skyldes som  

 underholdsbidrag eller skal tjene til dækning af omkostninger ved  

 foranstaltninger i henhold til denne konvention.
Artikel 11 Forbehold med hensyn til forbundsstater For forbundsstater eller stater, der ikke er enhedsstater, skal følgende  

 bestemmelser gælde:
Artikel 12 Territorial anvendelse Bestemmelserne i denne konvention skal ligeledes udstrækkes til eller  

 finde anvendelse på alle ikke-selvstyrende, mandat- eller andre områder, hvis  

 internationale forbindelser varetages af en kontraherende part, medmindre  

 denne ved sin ratifikation eller tiltrædelse af denne konvention har meddelt,  

 at konventionen ikke skal finde anvendelse på et eller flere sådanne områder.  

 Enhver kontraherende part, der afgiver en sådan erklæring, kan på et hvilket  

 som helst senere tidspunkt ved meddelelse til generalsekretæren udvide  

 konventionens anvendelsesområde til et enkelt eller til alle sådanne områder.
Artikel 13 Undertegnelse, ratifikation og tiltrædelse 1. Denne konvention er åben for undertegnelse indtil  

 31. december 1956 for ethvert medlem af De forenede Nationer, for enhver  

 ikke-medlemsstat, der har tiltrådt Den mellemfolkelige Domstols statutter  

 eller er medlem af en særorganisation samt for enhver anden ikkemedlemsstat,  

 der er blevet opfordret dertil af Det økonomiske og sociale Råd.
 2. Denne konvention skal ratificeres.  

 Ratifikationsinstrumenterne skal deponeres hos generalsekretæren.
 3. Denne konvention kan til enhver tid tiltrædes af en  

 hvilken som helst af de stater,der henvises til i denne artikels 1. stykke.  

 Tiltrædelsesinstrumenterne skal deponeres hos generalsekretæren.
Artikel 14 Ikrafttrædelse 1. Denne konvention skal træde i kraft på den tredivte  

 dag efter den dag på hvilken det tredje ratifikations- eller  

 tiltrædelsesinstrument er blevet deponeret i overensstemmelse med artikel 13.
 2. For hver stat, der ratificerer eller tiltræder  

 konventionen efter deponeringen af det tredje ratifikations- eller  

 tiltrædelsesinstrument, skal konventionen træde i kraft på den tredivte dag  

 efter den dag, på hvilken den pågældende stat har deponeret sit  

 ratifikations- eller tiltrædelsesinstrument.
Artikel 15 Opsigelse 1. Enhver kontraherende part kan opsige denne  

 konvention ved meddelelse her om til generalsekretæren.
En sådan opsigelse  

 kan også omfatte visse af eller alle de i artikel 12 omhandlede områder.
2. Opsigelsen får virkning et år efter den dag, på  

 hvilken generalsekretæren har modtaget meddelelsen herom.
Opsigelsen skal dog  

 ikke kunne få indflydelse på sager, der er under behandling på det tidspunkt,  

 da opsigelsen får virkning.
Artikel 16 Bilæggelse af tvister Såfremt der opstår en tvist mellem kontraherende parter vedrørende denne  

 konventions fortolkning eller anvendelse, og såfremt tvisten ikke bilægges på  

 anden måde, skal den henvises til Den mellemfolkelige Domstol.
 Tvisten skal indbringes for domstolen enten ved en meddelelse om en herom  

 truffet særlig aftale eller ved en ensidig ansøgning fra den ene af de  

 stridende parter.
Artikel 17 Forbehold 1. I tilfælde af at en stat ved sin ratifikation eller  

 tiltrædelse tager forbehold med hensyn til nogen af denne konventions  

 artikler, skal generalsekretæren give meddelelse om forbeholdets ordlyd til  

 alle stater, som er deltagere i denne konvention, og til de andre i artikel  

 13 omhandlede stater.
Enhver kontraherende part, der modsætter sig  

 forbeholdet, kan inden halvfems dage efter datoen for meddelelsen herom  

 meddele generalsekretæren, at den ikke godkender forbeholdet, og konventionen  

 træder derefter ikke i kraft mellem den stat, der rejser indvendig og den  

 stat, der har taget forbeholdet.
Enhver stat, som senere tiltræder  

 konventionen, kan give en sådan meddelelse samtidig med tiltrædelsen.
 2. En kontraherende part kan til enhver tid  

 tilbagekalde et tidligere taget forbehold og skal underrette  

 generalsekretæren herom.
Artikel 18 Gensidighed En kontraherende part kan ikke over for andre kontraherende parter  

 påberåbe sig denne konvention i videre omfang end den selv er bundet af den.
Artikel 19 Meddelelser fra generalsekretæren 1. Generalsekretæren skal underrette alle medlemmer af  

 De forenede Nationer og de i artikel 13 omhandlede ikke-medlemsstater om:
 2. Generalsekretæren skal også underrette alle  

 kontraherende parter om anmodninger om revision og om svar herpå modtaget i  

 henhold til artikel 20.
Artikel 20 Revision 1. Enhver kontraherende part kan til enhver tid ved en  

 meddelelse til generalsekretæren anmode om revision af denne konvention.
2. Generalsekretæren skal videresende en sådan  

 meddelelse til enhver kontraherende part med anmodning om inden 4 måneder at  

 måtte modtage svar på, om den ønsker en konference indkaldt til overvejelse  

 af den foreslåede revision.
Hvis et flertal af de kontraherende parter ønsker  

 en konference indkaldt skal dette gøres af generalsekretæren.
Artikel 21 Konventionens sprog og deponering Det originale eksemplar af denne konvention, hvis engelske, franske,  

 kinesiske, russiske og spanske tekster har samme gyldighed, skal deponeres  

 hos generalsekretæren, der skal fremsende bekræftede kopier til alle de i  

 artikel 13 omhandlede stater.
 Danmarks ratifikationsinstrument blev den 22. juni 1959 deponeret hos De  

 forenede Nationers generalsekretær, og konventionen er herefter i medfør af  

 bestemmelsen i artikel 14, stk. 2, for Danmarks vedkommende trådt i kraft den  

 22. juli 1959.
Konventionen er foruden af Danmark blevet ratificeret af Brasilien,  

 Ceylon, Frankrig, Guatemala, Haiti, Israel, Italien, Jugoslavien, Kina,  

 Monaco, Sverige og Forbundsrepublikken Tyskland.
Konventionen er desuden  

 tiltrådt af Chile, Czekoslovakiet, Marokko, Norge, Pakistan, Polen og Ungarn.  

 Israel og Sverige har af interne grunde taget forbehold over for enkelte af  

 konventionens bestemmelser.
Endvidere har Frankrig i medfør af konventionens  

 artikel 12 notificeret, at konventionens gyldighed er udvidet til at omfatte  

 visse nærmere opregnede under Frankrig hørende landområder, samt at  

 konventionen ved senere notifikation vil kunne udvides til andre franske  

 områder.
 Sverige har ved sin ratifikation af konventionen taget følgende forbehold:
 ad artikel 1.
 Sverige forbeholder sig adgang til i givet fald at afslå anmodninger om  

 retlig bistand til indrivelse af underholdsbidrag hos personer, der er  

 ankommet til Sverige som politiske flygtninge.
 ad artikel 9.
 Med hensyn til de i konventionens artikel 9 stykke 1 og 2 foreskrevne  

 afgiftsfritagelser og lettelser vil disse forsåvidt en sag behandles i  

 Sverige kun blive ydet personer, der er statsborgere i eller statsløse med  

 fast ophold i et af konventionens medlemslande eller til personer, som  

 allerede ville nyde sådanne fordele i henhold til en aftale indgået med det  

 land, i hvilket den pågældende er statsborger.
 Israel har ved sin ratifikation af konventionen taget følgende forbehold:
 ad artikel 10.
Israel forbeholder sig ret til Samtidig med ratifikationsinstrumentets deponering er det i  

 overensstemmelse med konventionens artikel 2, stk. 3, blevet meddelt De  

 forenede Nationers generalsekretariat, at den danske regering har udpeget  

 udenrigsministeriet som dansk formidlende og modtagende organ i konventionens  

 forstand.
 Udenrigsministeriet, den 24. august  

 1962.
J.
O.
Krag.
