Nr LSF 173 Forslag til Lov om ændring af lov om betalingskort m.v.
Fremsat af industriministeren (Anne Birgitte Lundholt) den 25. april 1991 § 1 I lov nr. 284 af 6. juni 1984 om betalingskort m.v., som ændret ved lov  

 nr. 162 af 23. marts 1988 og lov nr. 818 af 19. december 1989, foretages  

 følgende ændring:
 I § 37 ændres »1990-91« til: »1991-92«.
§ 2 Denne lov træder i kraft ugedagen efter bekendtgørelsen i Lovtidende.
Bemærkninger til lovforslaget En egentlig revision af betalingskortloven er udskudt til næste  

 Folketingssamling.
 Dette skyldes i første række behovet for en omfattende forberedelse af de  

 forskellige ændringer af bestemmelserne, ikke mindst i lyset af erfaringerne  

 fra brugen af betalingskort.
 Samtidig er det fundet hensigtsmæssigt at afvente eventuelle tiltag på  

 betalingskortområdet fra EF-Kommissionen, som i slutningen af 1990 oplyste,  

 at man i forbindelse med etableringen af Det Indre Marked ville se nærmere  

 dels på henstillingen af 17. november 1988 (88/590/EØF) om betalingssystemer,  

 herunder navnlig om forholdet mellem kortindehavere og kortudstedere.  

 Kommissionen vil endvidere se på den adfærdskodeks, der er udarbejdet af de  

 største europæiske bankforeninger på grundlag af den nævnte henstilling.  

 Kodeksen omhandler relationerne mellem kortudstedere og brugere.
