Ved kgl. resolution af 2.juni 1971, og efter at folketinget den 23. april  

 samme år havde meddelt sit sammentykke dertil, har Danmark ratificeret den  

 under 11. februar 1971 i London, Moskva og Washington undertegnede traktat om  

 forbud mod anbringelse af kernevåben og andre masseødelæggelsesvåben på  

 havbunden og i dens undergrund.
Traktaten har følgende ordlyd (den kinesiske,  

 russiske og spanske tekst er udeladt her ):
 Traktat om forbud mod anbringelse af kernevåben og andre  

 masseødelæggelsesvåben på havbunden og dens undergrund.
De i denne traktat deltagende stater, der erkender menneskehedens fælles interesse i fremskridt med hensyn  

 til udforskning og anvendelse af havbunden til fredelige formål, mener, at forhindringen af et kernevåbenkapløb på havbunden tjener  

 til at bevare verdensfreden, mindsker den internationale spænding og styrker  

 de venskabelige forbindelser mellem staterne, er overbevist om, at denne traktat er et skridt på vejen til  

 udelukkelse af havbunden og dens undergrund fra våbenkapløbet.
er overbevist om, at denne traktat er et skridt på vejen til en  

 traktat om almindelig og fuldstændig nedrustning under nøje og effektiv  

 international kontrol, og er besluttet på at fortsætte forhandlinger med  

 dette for øje, er overbevist om, at denne traktat vil fremme målsætningen og  

 principperne i De forenede Nationers Pagt på en måde, der er i  

 overensstemmelse med den internationale retsordens principper uden at krænke  

 det åbne havs frihed er blevet enige om følgende:
ARTIKEL I 1. De i denne traktat deltagende stater forpligter sig  

 til ikke på havbunden eller i dens undergrund uden for ydergrænsen af en  

 tilstødende zone, som er defineret i artikel II, at anbringe eller nedlægge  

 kernevåben eller andre former for masseødelæggelsesvåben samt anlæg,  

 affyringsinstallationer eller andet udstyr, som er særlig indrettet til  

 oplagring, afprøvning eller anvendelse af sådanne våben.
 2. De i denne artikels stk. 1 nævnte forpligtelser  

 gælder også inden for den i samme stykke omhandlede zone af havbunden, dog  

 således at de inden for den pågældende zone hverken skal gælde for kyststaten  

 eller for havbunden under dennes territorialfarvand.
 3. De i denne traktat deltagende stater forpligter sig  

 til ikke at bistå, opmuntre eller tilskynde nogen stat til at iværksætte de i  

 denne artikels stk. 1 omhandlede aktiviteter samt til ikke på anden måde at  

 deltage i sådanne handlinger.
ARTIKEL II For så vidt angår denne traktat, skal den i artikel 1 omhandlede  

 tilstødende zones ydergrænse være sammenfaldende med den tolv sømiles  

 ydergrænse af den zone, hvortil der henvises i II. del af konventionen om det  

 ydre territorialfarvand og den tilstødende zone, der blev undertegnet i  

 Geneve den 29. april 1958, og den skal måles i overensstemmelse med  

 bestemmelserne i nævnte konventions I. del, II. afsnit, og i overensstemmelse  

 med folkeretten.
ARTIKEL III 1. Til fremme af denne traktats formål og til sikring  

 af overholdelsen af dens bestemmelser skal enhver af de i traktaten  

 deltagende stater have ret til ved observation at verificere andre i denne  

 traktat deltagende staters aktiviteter på havbunden og i dens undergrund uden  

 for den i artikel 1 omhandlede zone, forudsat at observation ikke griber  

 forstyrrende ind i sådanne aktiviteter.
2. Såfremt der efter sådan observation hersker rimelig  

 tvivl om opfyldelsen af de i medfør af denne traktat indgåede forpligtelser,  

 skal den deltagende stat, der nærer en sådan tvivl, og den deltagende stat,  

 der er ansvarlig for de handlinger, der giver anledning til tvivlen, rådføre  

 sig med hinanden med henblik på at fjerne denne.
Hvis tvivlen fortsat består,  

 skal den stat, der nærer tvivlen, underrette de øvrige deltagende stater, og  

 de involverede parter skal samarbejde om sådanne yderligere  

 verifikationsprocedurer, der måtte opnås enighed om, herunder en  

 hensigtsmæssig inspektion af genstande, anlæg, installationer eller andet  

 udstyr, som med rimelighed må antages at være af den i artikel 1 beskrevne  

 art.
Deltagerne i det område, hvor aktiviteterne foregår, herunder enhver  

 kyststat samt enhver anden deltager, der måtte anmode herom, skal være  

 berettiget til at deltage i et sådant samråd og samarbejde.
Efter  

 afslutningen af de yderligere verifikationsprocedurer skal den deltager, som  

 har iværksat de pågældende procedurer, tilsende de øvrige deltagere i  

 traktaten en fyldestgørende beretning.
3. Hvis den stat, der er ansvarlig for de aktiviteter,  

 der giver anledning til den rimelige tvivl, ikke kan identificeres gennem  

 iagttagelse af genstanden, anlægget, installationen eller andet udstyr, skal  

 den deltagende stat, der nærer en sådan tvivl, underrette og rette passende  

 forespørgsler til de deltagende stater i det område, hvor aktiviteterne  

 foregår, samt til enhver anden deltagende stat.
Hvis det gennem disse  

 forespørgsler fastslås, at en bestemt deltagende stat er ansvarlig for  

 aktiviteterne, skal denne deltager rådføre sig og samarbejde med andre  

 deltagere som foreskrevet i denne artikels stk. 2. Såfremt det gennem disse  

 forespørgsler ikke er muligt at fastslå identiteten af den stat, der er  

 ansvarlig for aktiviteterne, kan yderligere verifikationsprocedurer, herunder  

 inspektion, foretages af den forespørgende deltagerstat, som skal opfordre  

 deltagerne i det område, hvor aktiviteterne foregår - herunder enhver  

 kyststat samt enhver anden deltager, der måtte ønske at samarbejde - til at  

 medvirke heri.
 4. Hvis samråd og samarbejde i medfør af denne  

 artikels stk. 2 og 3 ikke har fjernet tvivlen med hensyn til aktiviteterne,  

 og det stadig er et alvorligt spørgsmål, om de i henhold til denne traktat  

 indgåede forpligtelser er opfyldt, kan en deltagende stat i overensstemmelse  

 med bestemmelserne i De forenede Nationers Pagt henvise sagen til  

 sikkerhedsrådet, som kan iværksætte foranstaltninger i overensstemmelse med  

 Pagten.
 5. Verifikation i medfør af denne artikel kan af  

 enhver deltagende stat foretages med egne midler, med hel eller delvis  

 bistand fra enhver anden deltagende stat eller gennem passende internationale  

 procedurer inden for De forenede Nationers rammer og i overensstemmelse med  

 dennes Pagt.
 6. Verifikationsforanstaltninger i medfør af denne  

 traktat må ikke gribe forstyrrende ind i andre deltagende staters aktiviteter  

 og skal foretages med skyldigt hensyn til de af folkeretten anerkendte  

 rettigheder, herunder det åbne havs frihed og kyststaternes rettigheder med  

 hensyn til udforskning og udnyttelse af deres kontinentale sokler.
ARTIKEL IV Intet i denne traktat skal fortolkes som værende til støtte eller skade  

 for nogen i denne traktat deltagende stats stilling med hensyn til bestående  

 internationale konventioner, herunder konventionen om det ydre  

 territorialfarvand og den tilstødende zone af 1958, eller med hensyn til  

 rettigheder eller krav, som en sådan deltagende stat måtte gøre gældende,  

 eller med hensyn til anerkendelse eller ikke- anerkendelse af rettigheder  

 eller krav, som enhver anden stat måtte gøre gældende vedrørende farvande ud  

 for dens kyststrækninger, herunder bl.a territorialfarvande og tilstødende  

 zoner, eller med hensyn til havbunden, herunder kontinentalsokler.
ARTIKEL V De i denne traktat deltagende stater forpligter sig til i god tro at  

 fortsætte forhandlinger om yderligere skridt på nedrustningsområdet for at  

 undgå et våbenkapløb på havbunden og i dens undergrund.
ARTIKEL VI Enhver deltagende stat kan foreslå ændringer i traktaten. Ændringer skal  

 for enhver deltagende stat, som tiltræder ændringerne, træde i kraft, når de  

 er accepteret af et flertal af de i denne traktat deltagende stater, og  

 derefter for enhver anden deltagende stat på den dato, den tiltræder  

 ændringerne.
ARTIKEL VII Fem år efter denne traktats ikrafttræden skal der i Geneve, Schweiz,  

 afholdes en konference med deltagelse af de i denne traktat deltagende stater  

 med henblik på at gennemgå, hvorledes traktaten virker, for derved at sikre,  

 at præamblens formål og traktatens bestemmelser gennemføres.
Ved en sådan  

 gennemgang skal enhver relevant teknologisk udvikling tages i betragtning.  

 Revisionskonferencen skal i overensstemmelse med de af et flertal af de i  

 konferencen deltagende stater udtrykte synspunkter afgøre, om og hvornår der  

 skal indkaldes til endnu en revisionskonference.
ARTIKEL VIII Enhver i denne traktat deltagende stat skal ved udøvelsen af sin nationale  

 suverænitet have ret til at udtræde af traktaten, hvis den fastslår, at  

 ekstraordinære begivenheder, der står i forbindelse med denne traktats  

 indhold, har bragt landets højeste interesser i fare.
Meddelelse om en sådan  

 udtræden skal med tre måneders varsel afgives til alle andre i traktaten  

 deltagende stater samt til De forenede Nationers sikkerhedsråd.
Meddelelsen  

 skal indeholde en redegørelse for de ekstraordinære begivenheder, der efter  

 dens mening har bragt dens højeste interesser i fare.
ARTIKEL IX Denne traktats bestemmelser skal på ingen måde anfægte sådanne  

 forpligtelser, som de i denne traktat deltagende stater har påtaget sig i  

 medfør af internationale aftaler om oprettelse af kernevåbenfrie zoner.
ARTIKEL X 1. Denne traktat står åben for undertegnelse for alle  

 stater.
En stat, som ikke undertegner traktaten før dens ikrafttræden i  

 medfør af denne artikels stk. 3, kan tiltræde den når som helst.
 2. Denne traktat skal ratificeres af signatarmagterne.  

 Ratifikationsinstrumenter og tiltrædelsesinstrumenter skal deponeres hos  

 regeringerne i Amerikas forenede Stater, De socialistiske Sovjetrepublikkers  

 Union og Det forenede Kongerige Storbritannien og Nordirland, der herved  

 udpeges som depositarmagter.
 3. Denne traktat træder i kraft, når toogtyve  

 regeringer, herunder de regeringer der er udpeget som depositarmagter for  

 denne traktat, har deponeret deres ratifikationsinstrumenter.
 4. For stater, hvis ratifikations- eller  

 tiltrædelsesinstrumenter deponeres efter denne traktats ikrafttræden, træder  

 den i kraft på datoen for deres ratifikations- eller  

 tiltrædelsesinstrumenters deponering.
5. Depositarmagterne skal omgående underrette alle  

 undertegnende og tiltrædende stater om datoen for enhver undertegnelse,  

 datoen for deponering af hvert ratifikations- eller tiltrædelsesinstrument,  

 datoen for denne traktats ikrafttræden og om modtagelsen af andre meddelelser 6. Denne traktat skal af depositarmagterne registreres  

 i henhold til artikel 102 i De forenede Nationers Pagt.
ARTIKEL XI Denne traktat, hvis engelske, franske, kinesiske, russiske og spanske  

 tekst har samme gyldighed, skal deponeres i depositarmagternes arkiver.  

 Behørigt bekræftede kopier af traktaten skal af depositarmagternes regeringer  

 tilstilles de undertegnende og tiltrædende staters regeringer.
 Til bekræftelse heraf har undertegnede behørigt befuldmægtigede  

 undertegnet denne traktat.
 Udfærdiget i tre eksemplarer i London, Moskva og Washington den ellevte  

 februar nitten hundrede og enoghalvfjerds.
Danmarks ratifikationsinstrumenter deponeredes den 15. juni 1971 hos  

 regeringerne i London.
Moskva og Washington.
Traktaten trådte i medfør af  

 artikel X, stk. 3 i kraft den 18. maj 1972.
 Foruden Danmark har følgende stater ratificeret eller tiltrådt traktaten:
Afghanistan, Amerikas forenede Stater, Australien, Belgien, Den  

 bjelorussiske socialistiske Sovjetrepublik, Botswana, Bulgarien, Canada,  

 Cypern, Den dominikanske Republik, Elfenbenskysten, Finland, Ghana, Indien,  

 Irak, Iran, Irland, Island, Italien, Japan, Jordan, Jugoslavien, Laos,  

 Lesotho, Malaysia, Malta, Marokko, Mauritius, Mongoliet, Nederlandene.
Nepal,  

 New Zealand, Nicaragua, Niger, Norge, Panama, Polen, Portugal, Qatar,  

 Rumænien, Rwanda, Saudi Arabien, Schweiz, De socialistiske Sovjetrepublikkers  

 Union, Det forenede Kongerige Storbritannien og Nordirland, Sverige,  

 Swaziland, Sydafrika, Taiwan (Formosa)* 1), Tjekkoslovakiet, Togo, Tunesien,  

 Tyrkiet, Den tyske demokratiske Republik, Forbundsrepublikken Tyskland (inkl.  

 Land Berlin), Den ukrainske socialistiske Sovjetrepublik, Ungarn, Zambia og  

 Østrig.
Canada erklærede ved deponeringen, at artikel I, stk. 1 ikke kan fortolkes  

 som hjemlende ret for nogen stat til anbringelse af våben, der ikke omfattes  

 af forbudet, på havbunden og i dens undergrund uden for de nationale  

 jurisdiktionsgrænser, ej heller som hjemlende nogen begrænsning i princippet  

 om, at denne del af havbunden og dens undergrund udelukkende skal anvendes  

 til fredelige formål.
Artiklerne I, II og III kan efter Canadas opfattelse  

 ikke fortolkes som indikation for, at enhver anden stat end kyststaten har  

 ret til at anbringe våben, der ikke er omfattet af forbudet i artikel I, stk.  

 1, på kontinentalsoklen eller i dens undergrund, som hører til denne  

 kyststat, uden for den ydre zonegrænse, der er defineret i artikel II.  

 Endelig kan artikel III ikke fortolkes som indikation for restriktioner eller  

 begrænsninger i kyststatens rettigheder over kontinentalsoklen til  

 verifikation, inspektion og fjernelse af våben m. v. på denne sokkel uden for  

 den i artikel II definerede zone.
Indien afgav ved deponeringen en erklæring om, at traktaten ikke skal  

 kunne præjudicere havretsspørgsmål eller påvirke kyststaternes rettigheder  

 over kontinentalsoklen.
Indiens suveræne ret som kyststat til at foretage  

 dispositioner af sikkerhedshensyn på kontinentalsoklen kunne derfor ikke  

 anses for begrænset ved traktaten.
 Jugoslavien afgav ved deponeringen erklæring om, at artikel III, stk. 1  

 måtte forstås som forpligtende en stat, der udøver den ved artiklen hjemlede  

 ret, til forud at notificere kyststaten, for så vidt observationerne skal  

 udføres over den til denne stat hørende del af kontinentalsoklen.
 Udenrigsministeriet, den 3. september  

 1976.
K.
B.
Andersen.
 (* 1) Ikke anerkendt af Danmark.
