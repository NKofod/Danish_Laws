Betænkning afgivet af Udvalget for  

 Fødevarer, Landbrug og Fiskeri den 26. februar 2003 Betænkning over Forslag til folketingsbeslutning om Danmarks  

 ratifikation af den internationale traktat om plantegenetiske ressourcer for  

 fødevarer og jordbrug [af  

 fødevareministeren (Mariann Fischer Boel)] 1. Udvalgsarbejdet Beslutningsforslaget blev fremsat den 11. december 2002 og  

 var til 1. behandling den 14. januar 2003. Beslutningsforslaget blev efter 1.  

 behandling henvist til behandling i Udvalget for Fødevarer, Landbrug  

 og Fiskeri.
Møder Udvalget har behandlet beslutningsforslaget i 5  

 møder.
Høring Et udkast til beslutningsforslaget har inden  

 fremsættelsen været sendt i høring, og  

 fødevareministeren sendte den 11. november 2002 dette udkast til  

 udvalget, jf. alm. del   bilag 168. Den 6. december 2002 sendte  

 fødevareministeren de indkomne høringssvar samt et notat herom  

 til udvalget.
Spørgsmål Udvalget har stillet 5 spørgsmål til  

 fødevareministeren til skriftlig besvarelse, som denne har  

 besvaret.
 Et af udvalgets spørgsmål og  

 fødevareministerens svar herpå er optrykt som bilag 2 til  

 betænkningen.
2. Indstillinger Udvalget indstiller beslutningsforslaget til  

vedtagelse uændret.
 Tjóðveldisflokkurin, Siumut og Inuit  

 Ataqatigiit var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Jens Kirk (V) nfmd.  

  Jens Christian Larsen (V)  

  Inger Støjberg (V)  Henrik Vestergaard (V)  

  Christian H.
Hansen (DF) fmd.  

 Jørn Dohrmann (DF)  

  Else Theill Sørensen (KF)  

  Carina Christensen (KF)  

  Mogens Nørgård Pedersen (KRF)  

  Erik Mortensen (S) Henrik Dam Kristensen (S)  

  Nicolai Wammen (S)  Ole Vagn Christensen (S)  

  Ritt Bjerregaard (S)  Kristen Touborg (SF)  

  Martin Lidegaard (RV)  Keld Albrechtsen (EL) Tjóðveldisflokkurin, Siumut og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende B 50 Bilagsnr.
Titel 1 Høringssvar og høringsnotat, fra fødevareministeren 2 Spm. 1 om, hvordan ministeren vil sørge for, at landmænd i de  

 respektive lande får betaling, til fødevareministeren Spm. 2 om betydning for landmændenes rettigheder til at dyrke egen  

 udsæd, til fødevareministeren Spm. 3 om tiltrædelsen vil betyde, at regeringen vil sætte  

 midler af til bevarelse af gode afgrødesorter, til  

 fødevareministeren 3 Tidsplan for udvalgets behandling af beslutningsforslaget 4 Spm. 4 om, at ministeren bedes indhente høringssvar fra Etisk  

 Råd, til fødevareministeren 5 Spm. 5 om, at der i forslaget ikke bliver lagt hindringer i vejen for en  

 forædlingsindsats for at sikre miljøvenlige plantesorter i  

 fødevareproduktionen, til fødevareministeren 6 Svar på spm. 1 om, hvordan ministeren vil sørge for, at  

 landmænd i de respektive lande får betaling, fra  

 fødevareministeren Svar på spm. 2 om betydning for landmændenes rettigheder til  

 at dyrke egen udsæd, fra fødevareministeren Svar på spm. 3 om tiltrædelsen vil betyde, at regeringen vil  

 sætte midler af til bevarelse af gode afgrødesorter, fra  

 fødevareministeren 7 Svar på spm. 5 om, at der i forslaget ikke bliver lagt hindringer i  

 vejen for en forædlingsindsats for at sikre miljøvenlige  

 plantesorter i fødevareproduktionen, fra fødevareministeren 8 Svar på spm. 4 om, at ministeren bedes indhente høringssvar  

 fra Etisk Råd, fra fødevareministeren 9 1. udkast til betænkning 10 2. udkast til betænkning Bilag 2 Et af udvalgets spørgsmål til  

 fødevareministeren og dennes svar herpå Spørgsmål 4 og fødevareministerens svar herpå er  

 optrykt efter ønske fra KRF.
 Spørgsmål 4:
 Ministeren bedes indhente høringssvar på  

 forslaget fra Etisk Råd.
 Svar:
 Vedlagt fremsendes svar af 4. februar 2003 fra Det Etiske  

 Råd.
 Vedr: Forslag til folketingsbeslutning (B 50) om Danmarks  

 ratifikation af den internationale traktat om plantegenetiske ressourcer for  

 fødevarer og jordbrug.
Indledning Det Etiske Råd er af Ministeriet for  

 Fødevarer, Landbrug og Fiskeri blevet anmodet om en udtalelse om  

 beslutningsforslaget.
I brevet af 17. januar 2003 henviser ministeriet til,  

 at Folketingets Udvalg for Fødevarer, Landbrug og Fiskeri har anmodet  

 Fødevareministeren om at indhente et høringssvar fra Etisk  

 Råd.
Den internationale traktat om plantegenetiske ressourcer for  

 fødevarer og landbrug Det fremgår af bemærkningerne til  

 lovforslaget, at traktaten er en revision af FAOs overenskomst om  

 plantegenetiske ressourcer.  Den blev vedtaget den 3. november 2001. EU,  

 Danmark og EUs øvrige medlemmer underskrev traktaten den 6. juni  

 2002.
Ved ratifikationen (implementeringen i dansk lov)  

 påtager Danmark sig en folkeretlig forpligtelse til at opfylde  

 traktatens bestemmelser.
Traktaten indeholder alene rammebestemmelser.  

 Udmøntningen af bestemmelserne vil blive fastlagt af traktatens  

 styrende organ (Governing Body), efter traktaten er trådt i kraft.
Det er traktatens Governing Body, som skal arbejde for  

 traktatens fulde implementering.
Det styrende organ skal træffe  

 afgørelser ved konsensus.
 Når traktaten er trådt i kraft, vil det  

 styrende organ kunne træffe beslutninger, som muligvis kan få  

 lovgivningsmæssige konsekvenser for Danmark.
Traktatens formål er at få bevaret de  

 plantegenetiske ressourcer, der anvendes eller vil kunne anvendes til  

 fødevarer og jordbrug.
Formålet er desuden at gøre disse  

 plantegenetiske ressourcer tilgængelige for alle de lande, der  

 tilslutter sig traktaten, igennem et multilateralt system.
 Traktaten indeholder endvidere en anerkendelse af begrebet  

»Farmers Rights«  

 (jordbrugernes rettigheder). Begrebet omfatter en anerkendelse af  

 landmænds historiske bidrag i forbindelse med udvikling og bevaring af  

 plantegenetiske ressourcer, herunder at landmændenes bidrag også  

 gøres gældende ved deling af de nyttevirkninger, som måtte  

 opstå ved videreforædling.
 Traktaten indeholder en tilskyndelse til at  

 gennemføre den globale handlingsplan for bevaring og bæredygtig  

 udnyttelse af plantegenetiske ressourcer (Global Plan of Action for the  

 Conservation and Sustainable Utilization of Plant Genetic Resources for Food  

 and Agriculture).
Traktaten indeholder endelig bestemmelser om  

 kapacitetsopbygning for at sikre, at blandt andet udviklingslande kan  

 få styrket kapaciteten til bevarelse af plantegenetiske ressourcer.
Det  

 styrende organ skal indføre et system om hurtig varsling for at  

 beskytte plantegenetiske ressourcer i tilfælde af fare.
Generelle bemærkninger Det Etiske Råd har i den anledning følgende  

 generelle bemærkninger:
Rådet mener, at traktaten er et vigtigt led i  

 bestræbelserne på at sikre vigtige etiske principper på  

 plante- og fødevareområdet.
Bevarelse af plantegenetiske  

 ressourcer for fødevarer og landbrug er vigtig for at sikre  

 bæredygtighed og for at sikre os imod, at der - for eksempel i  

 forbindelse med planteforædling - enten via almindelig  

 forædlingsarbejde eller i forbindelse med genetisk modifikation af  

 plantemateriale, sker irreversible (uigenkaldelige) ændringer, så  

 vigtige naturressourcer går tabt.
De nye bioteknologier rejser nye muligheder, men  

 også mange etiske problemstillinger.
I et demokratisk samfund er det  

 vigtigt, at der sikres en grundig og reflekteret behandling af de etiske  

 problemstillinger, de nye teknologier rejser, og at det sikres, at regering,  

 folketing og borgere får en mulighed for at få indsigt i og  

 indgå i en kvalificeret dialog om disse emner.
Spørgsmålet om bevarelse af plantegenetiske  

 ressourcer for fødevarer og jordbrug må derfor også ses i  

 lyset af anvendelsen af bioteknologi inden for plante- og  

 fødevareområdet.
Det er derfor vigtigt at styrke og kvalificere  

 den debat, der er nødvendig for at skabe grundlaget for de  

 samfundsmæssige beslutninger om bioteknologi og bioetik   såvel  

 internationale som nationale.
Igennem de seneste 10   15 år har der inden for den  

 humane biomedicin udkrystalliseret sig nogle etiske principper, som den  

 lægelige behandling af mennesker kan tage udgangspunkt i.
Endvidere har  

 man i Danmark også udviklet etiske principper i forhold til behandling  

 af dyr.
På plante- og fødevareområdet har det været  

 vanskeligere at udforme etiske principper, idet de »klassiske«  begreber fra  

 humanområdet om værdighed, integritet og selvbestemmelse ikke her  

 har helt samme betydning.
Der er   blandt andet via EUs regler om  

 markedsføring af genmodificerede planter og genetisk modificerede  

 organismer   taget initiativ til at inddrage etiske principper knyttet til  

 medbestemmelse og åbenhed, men samtidig har »kvantespringet« fra en  

 videnskabelig risikovurdering til en etisk vurdering endnu ikke været  

 foretaget på plante- og fødevareområdet.
Plante- og fødevareområdet og  

 miljøområdet kalder på beskyttelse af vigtige principper,  

 såsom  bæredygtigheds- og sårbarhedsprincippet.
Det ses  

 derfor at være af voksende betydning, at der gives offentligheden  

 øget mulighed for indsigt og indflydelse, og at det sikres, at dialog  

 og tværfaglighed i forbindelse med drøftelsen af det etiske  

 spørgsmål, der opstår i krydsfeltet mellem menneskelig  

 sundhed, dyrevelfærd, og plante- og fødevaresikkerhed,  

 fremmes.
 Der er derfor i de nærmeste år behov  

 for:
udkrystallisering og beskrivelse af etiske principper på  

 plante- og fødevareområdet inddragelse af tværfaglige etiske vurderinger på dette  

 område, som omfatter hensyn fra både humanetik, dyreetik og  

 plante-fødevareetik konkret rådgivning til internationale fora, regering og  

 folketing yderligere dialog og debat med henblik på at sikre en  

 tværfaglig indfaldsvinkel, som inddrager hensyn fra både  

 humanetik, dyreetik og plante-fødevareetik.
 Det Etiske Råd ønsker derfor at  

 bemærke, at det ikke er nok - som anført i en af betragtningerne  

 i traktatens præambel - at være bevidst om at » spørgsmålene om forvaltning af  

 plantegenetiske ressourcer for fødevarer og jordbrug ligger i  

 krydsfeltet mellem landbrug, miljø og handel....« Spørgsmålet om forvaltning af  

 plantegenetiske ressourcer ligger tillige i krydsfeltet mellem menneskelig  

 sundhed, dyresundhed og fødevaresikkerhed.
Bemærkninger til implementeringen af traktaten Da der er tale om en ratifikation af en traktat, der er  

 færdigforhandlet og underskrevet, vil de følgende  

 bemærkninger være rettet mod implementeringen af traktaten.
Artikel 5.2.: Trusler mod plantegenetiske ressourcer » Rådet ønsker i den forbindelse at henlede  

 opmærksomheden på, at denne artikel stiller krav til det styrende  

 organ om et udbredt samarbejde med internationale organisationer som WTO og  

 EU med henblik på at koordinere indsatsen for at sikre, at anvendelsen  

 af GMO i jordbrug og fødevarefremstilling ikke vil betyde varig og  

 irreversibel ændring af oprindeligt plantegenetisk materiale.
Artikel 9.2. c:  Jordbrugernes rettigheder Denne artikel giver jordbrugerne ret til (så vidt  

 den nationale lovgivning tillader det) at deltage i beslutningerne på  

 nationalt plan om spørgsmål vedrørende bevaring og  

 bæredygtig udnyttelse af plantegenetiske ressourcer for  

 fødevarer og jordbrug.
 Rådet mener, at der også bør sikres  

 forbrugerindflydelse og en åben offentlig debat i  

 spørgsmål vedrørende bevaring og bæredygtig  

 udnyttelse af plantegenetiske ressourcer.
Artikel 18: Finansielle ressourcer Det fremgår, at traktatens parter forpligter sig til  

 at iværksætte en finansieringsstrategi med henblik på  

 gennemførelsen af traktaten.
Det er i bemærkningerne til forslaget anført,  

 at »Forslaget skønnes ikke direkte at  

 have økonomiske konsekvenser for staten.
Når traktaten er  

 trådt i kraft, vil det styrende organ kunne træffe beslutninger,  

 som muligvis vil kunne få statsfinansielle konsekvenser.
Eventuelle  

 statsfinansierede konsekvenser, som måtte opstå på et  

 senere tidspunkt vurderes at være begrænsede og vurderes at kunne  

 afholdes inden for Fødevareministeriets ramme.« Rådet opfordrer til, at eventuelle beslutninger i  

 det styrende organ, som kræver afsættelse af økonomiske  

 midler, må blive vurderet i lyset af vigtigheden af  

 gennemførelse af beslutningerne ud fra en overordnet vurdering af  

 nødvendigheden for at gennemføre traktatens  

 målsætning og ikke kun på baggrund af en  

 ressourcemæssig økonomisk vurdering ud fra belastningen af  

 Fødevareministeriets finanslovsbevilling.
Artikel 19: Det styrende organ (Governing Body) Det fremgår af artikel 19, at det styrende organ  

 sammensættes af alle de kontraherende parter, og at alle beslutninger  

 træffes ved konsensus af de kontraherende parter, med mindre der ved  

 konsensus træffes en beslutningsprocedure for visse  

 foranstaltninger.
Hver af de kontraherende parter har en stemme i organet og  

 kan være repræsenteret af én delegeret.
Endvidere kan  

 suppleanter, eksperter og rådgivere deltage i organets forhandlinger,  

 men har ikke nogen stemmeret.
Rådet mener, der fra dansk side bør arbejdes  

 for, at også repræsentanter for forbrugerorganisationer,  

 lægfolk og etiske eksperter får mulighed for få  

 observatørstatus i det styrende organ.
Endvidere opfordrer rådet  

 til, at det i forbindelse med den danske repræsentation i det styrende  

 organ sikres, at danske forbrugerorganisationer, etikere og  

 lægmandsrepræsentanter får mulighed for at udtale sig om  

 det løbende arbejde i organet.
 I den forbindelse skal det endelig bemærkes, at det  

 anføres i traktatens artikel 19.11, at det styrende organ vælger  

 formand og næstformand ...»i henhold til  

 sin forretningsorden«.
Der ses ikke i traktaten at være fastsat yderligere  

 betingelser for det styrende organs forretningsorden.
Rådet opfordrer  

 til, at der fra dansk side i forbindelse med udarbejdelsen af  

 forretningsordenen arbejdes for, at det via forretningsordenen sikres, at  

 forbrugerhensyn, etiske hensyn og lignende tilgodeses i det styrende organs  

 arbejde.
Endvidere bør der fra dansk side arbejdes for, at der sikres  

 åbenhed og gennemskuelighed i forbindelse med organets arbejde.
