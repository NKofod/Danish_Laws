Senest ændret den 1. INDLEDNING Indenfor kødlovens område er der givet mulighed for at fastsætte  

 bestemmelser vedrørende egenkontrol.
 Regler vedrørende egenkontrollen er samlet i nedenstående bekendtgørelser:
- nr. 351 af 2. maj 1996 om fersk kød m.v. (fersk kød bekendtgørelsen) - nr. 897 af 10. oktober 1996 om hakket kød og tilberedt kød (hakketkød  

 bekendtgørelsen) - nr. 1021 af 15. december 1993 om kødproduktet m.m.  

 (kødproduktbekendtgørelsen) - nr. 878 af 20. oktober 1994 om fersk fjerkrækød  

 (fjerkrækødbekendtgørelsen) - nr. 1001 af 14. december 1993 om kød af vildt, opdrættet vildt og  

 kaniner (vildtbekendtgørelsen) Virksomheden skal senest 1. marts 1998  have indsendt et  

 egenkontrolprogram til endelig godkendelse i Veterinærdirektoratets  

 Kontrolafdeling.
 Veterinærdirektoratet har i samarbejde med Organisationen Danske  

 Slagterier og Kødindustriens Fabrikantforening udarbejdet denne vejledning  

 for indførelse af godkendt egenkontrol, det vil sige, den del af  

 virksomhedens egenkontrol, som efter indstilling fra embedsdyrlægen vurderes  

 og godkendes af Veterinærdirektoratet.
 Vejledningen om godkendt egenkontrol, som efter indstilling fra  

 embedsdyrlægen vurderes og godkendes af Veterinærdirektoratet.
Vejledningen om godkendt egenkontrol beskriver udelukkende den del af  

 egenkontrollen, de har at gøre med levnedsmiddelsikkerheden og hvor fejlagtig  

 behandling af produkter kan medføre, at levnedsmidlet kan udgøre en  

 sundhedsrisiko for mennesker og er således et minimumsegenkontrolprogram.
I  

 hvor høj grad den godkendte egenkontrol iøvrigt udgør virksomhedens totale  

 egenkontrolprogram vil være afhængig af virksomhedstype og  

 produktionsstørrelse.
 Retningslinierne i nærværende vejledning er primært udarbejdet for  

 kødproduktvirksomhederne, og vejledningens bestemmelser skal derfor tilpasses  

 de noget mindre komplicerede produktionsforhold, der eksisterer på  

 slagterier, opskæringsvirksomheder samt små virksomheder med få ansatte.
 I forbindelse med implementering af godkendt egenkontrol anvender  

 virksomheden retningslinier efter princippet i HACCP-konceptet, der er en  

 dokumenteret og verificerbar fremgangsmåde til identifikation af risici og  

 fastlæggelse af kontrol af kritiske kontrolpunkter under hensyn til de  

 anvendte processer.
Vejledningen er udarbejdet som en HACCP-styret produktionskontrol fra  

 råvare til færdigvare.
Udover HACCP-styret kontrolprogram skal der på den  

 enkelte virksomhed findes program for kontrol af - rengøringen - personalehygiejnen - vedligeholdelse af bygninger, inventar, omgivelser .v.
 Endelig vil der være krav til driftslaboratorier, som udfører godkendt  

 egenkontrol.
 Virksomheden skal udarbejde et egenkontrolprogram på baggrund af  

 retningslinierne i denne vejledning til fremlæggelse for tilsynsmyndigheden,  

 der efter indstilling indsender virksomhedens egenkontrolprogram til  

 godkendelse i Veterinærdirektoratets Kontrolafdeling.
For virksomheder som er certificeret i henhold til ISO-9000 standarden vl  

 det godkendte egenkontrolprogram kunne indgå som en del af virksomhedens  

 kvalitetsstyringssystem, idet kvalitetsaktivitetsplanerne i ISO-9000 systemet  

 justeres med kritiske kontrolpunkter, som har betydning for  

 fødevaresikkerheden.
Det forudsættes, at virksomheden ved transformering af  

 dele af ISO-systemet til et egenkontrolprogram, samtidig opfylder kravene i  

 nærværende vejledning.
Af hensyn til tilsynet skal det fremgå, hvilke dele af  

 ISO-systemet, der har relation til den godkendte egenkontrol.
For at lette arbejdet med udvikling af virksomhedens egenkontrolprogram  

 bør der, hvor virksomhedens størrelse tillader det, nedsættes HACCP-grupper  

 på de enkelte virksomheder bestående af maksimalt 6 personer.
Medlemmerne af  

 disse grupper vælges indenfor virksomheden ud fra ansvar, viden og erfaring  

 vedrørende de produkter, processer og risici, som er relevante for  

 HACCP-undersøgelsens omfang.
 Det kan iøvrigt anbefales, at virksomhederne efter behov gør brug af  

 eksterne konsulenter i forbindelse med udvikling af egenkontrolprogrammet.
Det godkendte egenkontrolprogram danner grundlag for vurdering af om  

 virksomheden opfylder lovgivningens krav.
Veterinærdirektoratet vil i  

 forbindelse med godkendelse og når det offentlige har sikret sig at det  

 godkendte egenkontrolprogram fungerer i praksis for den enkelte virksomhed  

 udmelde tilsynsomfang og prøveudtagning på grundlag af a) produktionens  

 størrelse b) varesortimenter, c) det godkendte egenkontrolprogram og d)  

 øvrige forhold eller lovkrav - herunder virksomhedens øvrige egenkontrol.
Mindre ændringer i egenkontrolprogrammet, som f.eks. ændring i en recept,  

 kan foretages uden forudgående tilladelse.
Eventuelle ændringer skal dog  

 meddeles tilsynsmyndigheden senest i forbindelse med næste tilsynsbesøg.
Ved  

 større ændringer, som f.eks. ændrede produktionsprocesser, kan der indhentes  

 en foreløbig godkendelse hos tilsynsmyndigheden, som efterfølgende forelægges  

 Veterinærdirektoratet.
 foreløbige godkendelser og anmeldte ændringer, som har et sådant omfang,  

 at en nygodkendelse/autorisation er nødvendig, meddeles af  

 Veterinærdirektoratet efter indstilling fra tilsynsmyndigheden.
2. DEFINTIONER Definitionen på de væsentligste begreber, der anvendes i disse  

 retningslinier, er angivet nedenfor.
Med hensyn til de definitioner, som har  

 realtion til HACCP, er anvendt dem, der fremgår af »FLAIR GACCP  

 Brugervejledning«. (Det kan anbefales at rekvirere denne vejledning,  

 hvilket kan ske ved henvendelse til Bioteknisk Institut, Kolding, Tlf. 75 52  

 04 33).
 Egenkontrol: Den del af virksomhedens kvalitetssikring, der  

 gennemføres for at sikre, at gældende lovgivning er overholdt.
 Godkendt egenkontrol: Den del af virksomhedens egenkontrol, som er  

 godkendt af Veterinærdirektoratet og som i særlig grad har betydning for  

 fødevaresikkerheden.  Egenkontrolprogram: Det samlede system, der  

 beskrives indholdet af den del af egenkontrollen, der gennemføres som  

 godkendt egenkontrol.
HACCP: Risikoanalyse af kritiske kontrolpunkter (Hazard Analysis  

 Critical Control Point). Konceptet er en systematisk fremgangsmåde til  

 identifikation af risici, vurdering og kontrol.  CCP: Kritisk kontrol  

 punkt.
Et punkt, trin eller procedure, hvor en kontrolforanstaltning kan  

 udføres og en fødevarerisiko kan fjernes eller reduceres til et acceptabelt  

 nivau.
 Risiko: Et biologisk, kemisk eller fysisk forhold som kan  

 forårsage sundhedsrisiko ved et levnedsmiddel.
 Kritisk grænse: En kritisk grænse er en værdi, der adskiller  

 acceptabel fra uacceptabel.
 GMP: Good Manufactering Practice (god fremstillingspraksis).
 Verificering: Anvendelse af metoder, procedure, afprøvninger eller  

 målinger, der muliggør en bedømmelse af, om aktivieterne og resultaterne af  

 egenkontrolsystemet er udført effektivt og egnet til opfyldelse af formålene,  

 og/eller om systemet trænger til ændringer og revidering.
Audit: Efterprøvning af at overvågning m.v. af CCP'er sker i  

 overensstemmelse med de opstillede krav og procedurer i det godkendte  

 egenkontrolsystem.
Audit gennemføres henholdsvis af virksomheden (intern  

 audit) og tilsynsmyndigheden (ekstern audit).
3. RAMMERNE FOR ET EGENKONTROLPROGRAM Inden der anføres detaljer om opstilling af et egenkontrolprogram, er det  

 væsentligt at præcisere, hvad der skal medtages i et egenkontrolsystem, og  

 hvad der kan udelades.
Med dette formål beskrives områderne:
a) Kontrol i kritiske punkter Godkendt egenkontrol etableres som kontrol i kritiske punkter.
I praksis  

 betyder det, at den enkelte virksomhed finder frem til de steder i  

 produktionen, hvor der er risiko for, at noget kan gå galt - og dermed at en  

 sundhedsrisiko opstår - og herefter koncentrerer sin opmærksomhed herom.
Når  

 disse principper indføres, vil man være i stand til at styre (og  

 dokumentere), at kød og kødprodukter fremstilles med en tilfredsstillende  

 fødevaresikkerhed.
Fastlæggelsen af de kritiske kontrolpunkter foretages efter  

 HACCP-princippet.
Dette princip er valgt, fordi det vurderes at være den  

 bedste fremgangsmåde.
Vigtigt er også, at princippet er internationalt  

 anerkendt og dermed relativt let vil kunne forklares virksomhedernes kunder  

 og myndigheder i ind- og udland.
 Overholdelse af lovgivningskrav skal kun indgå i det godkendte  

 egenkontrolprogram i de tilfælde, hvor der er sammenfald mellem den kritiske  

 grænse, der er opstillet i et kritisk kontrolpunkt og et lovgivningskrav.  

 Dette forhold er illustreret i efterfølgende to eksempler under 1 og 2.
1. Eksempel på lovgivningskrav, der ofte vil indgå i  

 et egenkontrolprogram= Råvaremodtagelse (fersk kød) er et kritisk kontrolpunkt pga. risiko  

 for mikrobiologisk vækst.
De parametre, der vil blive anvendt til at styre  

 (kontrollen) dette kritiske kontrolpunkt, er syn, lugt og temperatur.
Den  

 kritiske grænse for temperaturen i fersk kød er 7 grader, hvilket erhvilket  

 er sammenfaldende med fastsatte bestemmelser.
2. Eksempel på lovgivningskrav, der ikke vil indgå i  

 et egenkontrolprogram Et højt fedtindhold i en wienerpølse vil ikke ved en HACCP-analyse  

 blive betragtet som en sundhedsrisiko.
Som følge heraf vil dette forhold ikke  

 indgå i det godkendte egenkontrolprogram.
Det er imidlertid et  

 lovgivningskrav om, at wienerpølser max. må indeholde 30 proctnt fedt.
 Det godkendte egenkontrolprogram kan udbygges med virksomhedens øvrige  

 egenkontrol, hvorved en større del af virksomhedens egenkontrol kommer til at  

 indgå i den godkendte egenkontrol.
c) GMP-procedurer GMP-producerer skal ikke medtages i egenkontrolprogrammet.
Da visse  

 GMP-procedurer imidlertid udgør en vigtig forudsætning for, at et  

 egenkontrolprogram fungerer tilfredsstillende i praksis, vil der være krav  

 om, at der på den enkelte virksomhed forefindes - et hygiejneregulativ (personalehygiejne m.v.) - procedurer vedrørende adfærd, orden og ryddelighed.
 - procedure for rengøring og kontrol af rengøring.
 - procedure for vedligeholdelse af bygninger, inventar, omgivelser m.v.
 - skadedyrskontrol.
4. OPSTILLING AF EGENKONTROLPROGRAM I det følgende angives en fremgangsmåde, hvorefter virksomhederne kan  

 opstille et egenkontrolprogram.
De delelementer, der skal indgå i et  

 egenkontrolprogram er:
1. Specifikation af produkterne 2. Proces-diagrammer 3. Fastlæggelse af risici - overvejelser 4. Fastlæggelse af kritiske kontrolpunkter (CCP) 5. Fastsættelse af kritiske grænser for de enkelte CCP  

 er 6. Overvågning af CCP'er/kontrolfrekvens 7. Korrigerende handlinger 8. Dokumentation og rapportering 9. Verificering af egenkontrolsystemet 10. Underretning af tilsynsmyndigheden 4.1 Specifikation af produkterne Der udarbejdes en kort beskrivelse (f.eks. i form af et datablad) af hvert  

 produkt i virksomheden.
Beskrivelsen/dataoversigten bør bl.a. indeholde  

 følgende oplysninger:
- produktnavn - sammensætning* - råvarernes kvalitet - behandling (konserverende princip) - opbevaringstemperatur og holdbarhed - emballering - mærkning (incl. sundhedsmærkning) - andet (evt. forventet brug af produktet) * Recepter skal ikke indgå i egenkontrolprogrammet, men være tilgængelige  

 for tilsynsmyndigheden.
4.2 Proces-diagrammer Der udarbejdes proces-diagrammer for de forskellige produkttyper, som  

 virksomheden fremstiller.
Heraf skal fremgå alle væsentlige led i  

 produktionen.
Relevante forhold noteres.
Beskrivelsen danner grundlag for den  

 efterfølgende risikovurdering.
 I bilag 1 (a-j) er anført typiske eksempler på proces-diagrammer (excl.  

 procesdata):
- Slagtning - Plucksbehandling - Fersk kød - Hakket/tilberedt kød - kødprodukter, ikke varmebehandlede (lempeligt varmebehandlede) - Kødprodukter, varmebehandlede før håndtering - Kødprodukter, varmebehandlede efter håndtering - Kødprodukter, helkonserves - Fedt og lignende (grever) - Færdigretter 4.3 Fastlæggelse af risici/overvejelser i relation til levnedsmidlets  

 produktsikkerhed:
Det vurderes hvilke af nævnte risici, der er forbundet med fremstillingn  

 af det enkelt produkt.
I denne forbindelse afdækkes tillige, hvor eventuelle  

 mere komplekse risiko-momenter kan opstå, f.eks. risiko for  

 krydskontaminering.
Det anbefales, at der som et arbejdsdokument udarbejdes en liste over  

 forebyggende foranstaltninger, der anvendes, og som er relevant for hver  

 enkelt risikofaktor på hvert procestrin.
Tabellen herunder kan anvendes.
 Da forhold vedrørende personalets hygiejne samt omgivelserne  

 (rumtemperaturer, vand, rengøring, fravær af skadedyr m.v.) normalt er de  

 samme for størstedelen af de produkter, en virksomhed fremstiller, kan dette  

 område behandles særskilt, herunder indgår i GMP procedurer, jf. afsnit 3,  

 punkt c.
4.4 Fastlæggelse af kritiske kontrolpunkter (CCP'er) På baggrund af risiko-vurderingen foretaget i punkt 4.3 fastlægges de trin  

 i processen, hvor en risiko kan kontrolleres, enten ved forebyggelse,  

 eliminering eller ved reduktion til et acceptabelt niveau.
Hvorvidt et bestemt trin i processen er et kritisk kontrolpunkt for en  

 given risiko kan afgøres ved anvendelse af beslutningstræet (se side 4.4) Ved  

 anvendelse af beslutningstræet reduceres antallet af kontrolpunkter til  

 relativt få kritiske kontrolpunkter.
Herved opnås fortsat et sundhedsmæssigt  

 forsvarligt produkt men uden unødvendige kontrolpunkter.
 I bilag 2 er angivet et eksempel på et oversigtskema, der kan påføres  

 resultaterne af de analyser/overvejelser, der gennemføres i medfør af afsnit  

 4.4, 4.5, 4.6 og 4.7.
I bilag 3 er angivet et eksempel på udfyldt oversigtskema, dels for  

 »omgivelser« og dels for fremstilling af wienerpølser (dvs. et  

 produkt fra gruppen »kødprodukter, varmebehandlede før håndtering«.  

 (Det skal præciseres, at der her er tale om eksempler.
Dette indebærer, at de  

 i eksemplet opstillede kritiske kontrolpunkter ikke nødvendigvis er de samme,  

 som dem der i praksis vil blive i forbindelse med en virksomhed, der  

 producerer wienerpølser).
 4.5 Fastsættelse af kritiske grænser for de enkelte CCP'er.
 Der skal fastlægges kritiske grænser for en eller flere parametre for  

 hvert CCP.
De relevante parametre er sådanne, som kan anvendes til at sikre, at  

 CCP'et er i kontrol, således processen vil resultere i et sundhedsmæssigt  

 forsvarligt produkt.
Eksempler på nogle almindeligt anvendte parametre er:
- temperatur - tid/temperatur - syn - lugt - smag - pH - emballagetæthed - andet (kemiske og mikrobiologiske analyser) Kritiske grænser, som er baseret på subjektive data såsom visuel  

 inspektion, skal underbygges med en klar beskrivelse af, hvad der er  

 acceptabelt set ud fra et sikkerhedssynspunkt.
 For alt måleudstyr, der anvendes ved kontrol af et kritisk kontrolpunkt,  

 skal der foreligge procedurer, der beskriver, hvordan og hvor ofte det  

 anvendte analyseudstyr kalibreres.
4.6 Overvågning af CCP'er/kontrolfrekvens Overvågningen af et kritisk kontrolpunkt skal kunne opfange, når dette er  

 ude af kontrol, ideelt set allerede på et så tidligt tidspunkt, at det ikke  

 får ikke tilsigtede konsekvenser for det fremstillede produkt.
På denne baggrund skal det fastslægges, med hvilken frekvens et kritisk  

 kontrolpunkt skal kontrolleres.
Vejledende kan nævnes, at frekvensen typisk  

 vil være i størrelsesordenen fra 1 kontrol pr. batch til 1 kontrol pr. dag.
Det skal endvidere fastlægges, hvem der er ansvarlig for at gennemføre  

 kontrollen og for at vurdere resultatet af denne.
Med hensyn til sidstnævnte  

 anbefales, at den operatør, som gennemfører kontrollen også vurderer,  

 hvorvidt resultatet har overskredet den kritiske grænse eller ej.
4.7 Korrigerende handlinger Der skal i forbindelse med hver enkelt CCP foreligge en beskrivelse af,  

 hvad der skal gøres, når man opdager, at den opstillede kritiske grænse ikke  

 overholdes, dvs. at et kontrolpunkt er ude af styring, således:
A.
At fejlen/processen omgående rettes, og b. at afvigende produkter vurderes og disponeres efter status.
 Det skal i denne forbindelse fremgå entydigt, hvem der har bemyndigelse  

 til at træffe de nødvendige foranstaltninger/beslutninger vedrørende punkt a  

 og b.
 Normalt vil der i praksis kunne opstå følgende to typer fejl/forhold, som  

 forårsager, at et kritisk kontrolpunkt er ude af kontrol:
 1. Fejl/forhold, som den enkelte virksomhed  

 erfaringsmæssigt ved kan opstå - f.eks. underkogning af et produkt - med en  

 eller anden lav frekvens. (Hvis frekvensen af denne type fejl ikke er lav,  

 skal der selvfølgelig foretages handlinger, der medfører, at situationen  

 forebedres).
 2. Fejl/forhold, der pludselig opstår, og som  

 virksomheden aldrig/stort set aldrig tidligere har konstateret.
 Ad 1.
 For denne type fejl/forhold skal der foreligge en præcis beskrivelse af,  

 hvorledes fejlen/processen rettes, samt hvorledes afvigende produkter  

 behandles. (F.eks. i tilfældet af en konstateret underkogning vil det være  

 fastsat, at den pågældende batch skal koges påny).
 Ad 2.
Vedrørende denne type fejl/forhold er det i sagens natur ikke muligt på  

 forhånd at beskrive, hvordan afvigelsen skal håndteres.
Afvigelsen må dog kun  

 håndteres af personale, som virksomheden har bemyndiget dertil.
For begge former for afvigelser gælder, at der - f.eks. i form af en  

 afvigelsesrapport - skal foretages en registrering af, at der er foretaget en  

 korrigerende handling.
Specielt for ovennævnte type-2 afvigelser skal  

 håndteringen af disse beskrives i detaljer.
Dette skal gøres dels af hensyn  

 til virksomheden selv (giver erfaring - som kan huskes - til håndtering af  

 evt fremtidige lignende situationer) og dels af hensyn til det offentlige  

 tilsyn med egenkontrolprogrammet.
 4.8 Dokumentation og rapportering - når egenkontrolprogrammet funger i  

 praksis.
For at myndighederne kan konstatere, at man efterlever sit  

 egenkontrolprogram, er det nødvendig med dokumentation.
Dokumentationen  

 behøver ikke at findes i een samlet mappe, men kontrolbøgerne kan befinde sig  

 i nærheden af, hvor de enkelte kontrolfunktioner udføres, idet der herved kan  

 tages hensyn til de arbedjsrutiner, der er på virksomheden.
Til brug for  

 myndighedernes tilsyn skal det også være beskrevet, hvor dokumentationen  

 findes.
Alle registreringer i forbindelse med overvågning af kontrolpunkterne skal  

 nedskrives og opbevares som dokumentation i en periode på mindst 2 år og  

 minimum i den periode som produktet er holdbar til.
For meget letfordærvelige  

 produkter, hvor perioden kan nedsættes ti 6 måneder efter produktets  

 holdbarhedsdato.
 Som angivet i afsnit 4.7 skal det i forbindelse med en afvigelse fremgå  

 skriftligt, hvilken korrigerende handling, der er foretaget.
 Det skal altid være muligt bl.a. af hensyn til opklaring og udførelse af  

 korrigerende handlinger at finde frem til de ansvarlige for de enkelte  

 handlinger, hvorfor enhver registrering/dokumentation skal dateres og  

 signeres.
4.9 Verificering af egenkontrolsystemet Virksomheden skal sikre:
 1. At overvågningen af CCP'er sker i overensstemmelse  

 med de opstillede krav i det godkendte egenkontrolprogram.
 2. At effekten af egenkontrolprogrammet er i  

 overensstemmelse med programmets formål.
 3. At egenkontrolprogrammet ændres/justeres efter  

 behov.
 Ad 1.
Dette forhold sikres via intern audit.
Den interne auditering skal udføres  

 af virksomhedens personale, der er uafhængige af det personale, som udfører  

 overvågningen af CCP.
 Virksomheden fastlægger den frekvens, hvormed der gennemføres intern  

 audit.
 Ad 2.
Dette forhold sikres ved f.eks. lejlighedsvis at gennemføre - mikrobiologiske undersøgelser af slutproduktet (ebvt. mellemproduktet), - en gennemgang af eventuelle mikrobiologiske, kemiske eller fysiske  

 problemer, herunder kundereklamationer, der har været forbundet med produkter  

 fremstillet på virksomheden.
 Virksomheden skal fastlægge frekvensen, hvormed ovenstående gennemføres.
 Ad 3.
 I tilfælde af, at nye produkter skal produceres eller nye processer tages  

 i anvendelse skal egenkontrolprogrammet revurderes og evt. nygodkendes.
Endvidere bør virksomheden i samråd med tilsynsmyndigheden gennemgå det  

 etablerede egenkontrolprogram med henblik på at foretage justeringer af  

 programmet på grundlag af de opnåede resultater.
En sandsynlig justering vil  

 være at øge/reducere frekvensen, hvormed enkelte kritiske kontrolpunkter  

 kontrolleres.
 Resultatet af verifikationen omtalt i dette afsnit kan medføre, at  

 egenkontrolprogrammet skal ændres.
4.10 Underretning af tilsynsmyndigheden/tilbagetrækning af produkter Virksomhederne skal straks underrette tilsynsmyndigheden i tilfælde af  

 fejl m.v., der kan medføre fare for sundheden, jf. kødlovens § 16. Der tænkes  

 i denne forbindelse på resultater af mikrobiologiske undersøgelser og  

 reaktioner på forhold anført i afvigerapporter, hvor tilsynsmyndigheden skal  

 involveres, idet det herved sikres, at der reageres hensigtsmæssigt på en  

 given situation.
Desuden er virksomhederne forpligtede til ved overhængende  

 fare for sundheden efter samråd med tilsynsmyndigheden, at tilbagetrække  

 allerede afsendte produkter.
5. LABORATORIEUNDERSØGELSER I henhold til Lov nr. 343 af 14. maj 1992 om kød, kan virksomheden  

 pålægges at foretage analyser på et godkendt laboratorium.
 Veterinærdirektoratet påtænker at etablere godkendelsesordninger for  

 laboratorier, der skal udføre analyser i henhold til den godkendte  

 egenkontrol.
 Udtagning af prøver til analysering i forbindelse med verificering af den  

 godkendte egenkontrol vil i en overgangsperiode, indtil godkendelsesordning  

 foreligger, kunne foretages på et virksomhedslaboratorium, et offentligt  

 godkendt laboratorium eller et privat akkrediteret laboratorium.
 Virksomheden skal løbende foretage en vurdering af resultaterne og selv  

 tage initiativ til hensigtsmæssig reaktion på eventuelle afvigende  

 resultater.
 Resultaterne af den godkendte egenkontrol skal til enhver tid være  

 tilgængelig for tilsynsmyndigheden.
 Det bemærkes, at tilsynsmyndigheden som led i overvågningen af  

 egenkontrollen kan udtage stikprøver på ethvert trin i produktionen.
