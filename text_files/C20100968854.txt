Skrivelse om bekendtgørelse om ændring af bekendtgørelse om sikker elektronisk og telefonisk kommunikation m.v. i arbejdsløshedsforsikringen og tilhørende vejledning Vedlagte bekendtgørelse nr. 1438 af 14. december 2010 om sikker elektronisk og telefonisk kommunikation m.v. i arbejdsløshedsforsikringen og tilhørende skrivelse nr. 103 af den 14. december 2010 om ændring af vejledning om sikker elektronisk og telefonisk kommunikation m.v. i arbejdsløshedsforsikringen, træder i kraft den 1. januar 2011.
 Bekendtgørelsen og skrivelsen kan findes i retsinformation (www.retsinfo.dk) og er endvidere vedlagt som filer.
 I forbindelse med organisationsændringer i Beskæftigelsesministeriet, er det besluttet, at Arbejdsdirektoratet ophører som selvstændig enhed pr. den 31. december 2010, og at arbejdsopgaverne herfra overflyttes til henholdsvis Pensionsstyrelsen og Arbejdsskadestyrelsen.
 Der har derfor været et behov for at der foretages konsekvensændringer samt enkelte opdateringer i henholdsvis bekendtgørelsen og vejledningen.
 Ændringerne til de enkelte bestemmelser i bekendtgørelsen er følgende:
 I § 1, stk.1, er indledningen opdateret med de korrekte regelhenvisninger.
 I § 1, stk. 2-5, samt § 1, stk. 7, er der foretaget konsekvensændringer på baggrund af organisationsændringen, hvorefter a-kasserne skal udveksle dokumentation med Pensionsstyrelsen og Arbejdsskadestyrelsen.
 § 1, stk. 6, er ophævet, således at a-kasserne ikke længere skal anmode om tilladelse til at anvende Pensionsstyrelsens og Arbejdsmarkedsstyrelsens blanketter elektronisk.
 § 1, stk. 8, er ændret, således at der henvises til gældende bekendtgørelse om dokumentation for anciennitet i en a-kasse.
Ændringer i sagsudvekslingen A-kasserne skal som følge af organisationsændringen udveksle afgørelser og andre dokumenter med Pensionsstyrelsen og Arbejdsskadestyrelsen fra den 1. januar 2011, dog skal a-kasserne indtil videre sende afgørelser og andre dokumenter til sagsudveksling@adir.dk.
 Organisationsændringen medfører, at den nuværende tunnelkryptering mellem a-kasserne og Arbejdsdirektoratet skal erstattes af 2 tunneler  én mellem de 27 a-kasser og Pensionsstyrelsen og én mellem de 27 a-kasser og Arbejdsskadestyrelsen.
 Når de 2 nye tunneler er oprettet i henholdsvis Pensionsstyrelsen og Arbejdsskadestyrelsen, skal alle a-kasser implementere en sikker postløsning (tunnelkryptering) mellem a-kasserne og Pensionsstyrelsen og mellem a-kasserne og Arbejdsskadestyrelsen i lighed med den eksisterende tunnelløsning mellem a-kasserne og Arbejdsdirektoratet.
 De nye offentlige nøgler er tilgængelige hos DanId senest den 1. januar 2011.
 Inden den 31. januar 2011 skal alle a-kasser:
 Melde tilbage, at a-kassen har implementeret en sikker postløsning (tunnelkryptering) mellem a-kasserne og Pensionsstyrelsen og mellem a-kasserne og Arbejdsskadestyrelsen  Oplyse navn, tlf.nr. og e-mailadresse på 2 kontaktpersoner i a-kassen Informationerne sendes til:
 Peter Grundt Larsen (Statens IT) på Peter.Grundt.Larsen@statens-it.dk, og  Marie-Louise Outzen (Pensionsstyrelsen) på mou@adir.dk Den 1. februar 2011 skal a-kasserne i en overgangsperiode medvirke til test af de nye tunneler til både Pensionsstyrelsen og Arbejdsskadestyrelsen.
Testfasen forventes at løbe indtil medio marts 2011.
Når testfasen er afsluttet, orienteres alle a-kasser om fra hvilken dato a-kasserne skal udveksle afgørelser og dokumenter til Pensionsstyrelsens og Arbejdsskadestyrelsens funktionspostkasser: sagsudveksling@penst.dk og sagsudveksling@ask.dk.
Ikrafttrædelsesdatoen offentliggøres i en skrivelse fra Pensionsstyrelsen ultimo marts 2011.
Det bemærkes, at a-kasserne fortsat skal sende afgørelser og dokumentation til adressen: sagsudveksling@adir.dk indtil den endelige ikrafttrædelsesdato.
Herefter spærres sagsudveksling@adir.dk, og det er ikke længere muligt at sende sager til postkassen.
Tidsplan Skrivelse om ændring af vejledning om sikker elektronisk og telefonisk kommunikation m.v. i arbejdsløshedsforsikringen Pensionsstyrelsen har udarbejdet en skrivelse om ændring af vejledning om sikker elektronisk og telefonisk kommunikation m.v. i arbejdsløshedsforsikringen.
 Ændringerne i ovennævnte bekendtgørelse er indarbejdet i vejledningen.
 Henvisninger til øvrige bekendtgørelser og arbejdsløshedsforsikringsloven, ligesom henvisningen til g-dage og ydelsestyper, er blevet opdateret.
*** Eventuelle spørgsmål til denne skrivelse kan rettes til Marie-Louise Outzen (Pensionsstyrelsen) på mou@adir.dk eller direkte tlf. 38 14 82 51.
 Eventuelle spørgsmål af teknisk karakter kan rettes til Peter Grundt Larsen (Statens IT) på Peter.Grundt.Larsen@statens-it.dk.
