Bilag 1 Bekendtgørelse om ændring af bekendtgørelse om momsrefusionsordning for kommuner og regioner § 1 I bekendtgørelse nr. 1492 af 14. december 2006 om momsrefusionsordning for kommuner og regioner foretages følgende ændring:
 1. Bilag 1 affattes som bilag 1 til denne bekendtgørelse.
§ 2 Bekendtgørelsen træder i kraft den 12. januar 2008 og har virkning fra den 1. januar 2008.
Velfærdsministeriet, den 21. december 2007 Karen Jespersen / Søren H.
Thomsen Bilag 1 Positivliste * Momsandelsprocenten indeholder en lønsumsandelsprocent.
 1) Gælder alene for registreringer på gruppering 001 Busdrift, herunder individuel handicapkørsel, udført af private leverandører.
 2) Gælder alene for registreringer på gruppering 003 Personbefordring udført af private leverandører.
 3) Gælder alene for ydelser udført af private leverandører.
 4) Gælder alene registreringer på ejerstedkode 2 selvejende/private institutioner uden driftsoverenskomst med kommune/region.
 5) Gælder alene for registreringer på gruppering 009 Private leverandører af personlig og praktisk hjælp.
 6) Gælder alene for registreringer på gruppering 004 Hjemmesygepleje, ejerstedkode 2 selvejende/private institutioner uden driftsoverenskomst med kommune/region.
 7) Gælder alene for registreringer på gruppering 003 Afløsning, aflastning og hjælp m.v. til ældre og til personer med betydeligt nedsat funktionsevne, ejerstedkode 2 selvejende/private institutioner uden driftsoverenskomst med kommunen.
 8) Gælder ikke for motorkøretøjer.
 9) Gælder kun for posteringer på artskonto 5.9, gruppering 018Udgifter ved undervisning i dansk som andetsprog for aktiverede kontanthjælpsmodtagere og starthjælpsmodtagere.
 10) Gælder for selvejende/private sygehuse mv. samt personbefordring udført af private leverandører.
 Beregning af moms- og lønsumsandelsprocenter:
For hver funktion på positivlisten er der beregnet en momsandelsprocent, der afspejler, hvor stor en andel af udgifterne til den pågældende ydelse, der er momsbelagt.
Tilsvarende er der, for de med * markerede relevante ydelser, beregnet en lønsumsandelsprocent, der afspejler, hvor stor en andel af de samlede udgifter til den pågældende ydelse, der er lønudgifter.
Lønsumsandelsprocenten er efterfølgende omregnet til momsandelsprocenten ved at gange lønsumsandelsprocenten med (3,08/103,08)/(25/125), idet private leverandører, på de relevante områder, betaler en lønsumsafgift på 3,08 pct. af lønsummen+overskud/underskud.
Herefter er den omregnede lønsumsandelprocent og momsandelsprocenten lagt sammen til én moms- og lønsumsandelsprocent.
Fx er lønsumsandelsprocenten for busdrift 65 pct., hvilket giver en moms- og lønsumsandelsprocent på 10 (65*(3,08/103,08)/(25/125)=9,7).
 Regneeksempel for beløbet til refusion for kommuner:
 Der gives tilskud på 1.000 kr. (funktion 0.32.31 Stadion, idrætsanlæg og svømmehaller, art 5.9).
 Beløb til refusion: 1.000 kr. x 55% x 25/125=110 kr.
 Der registreres i eksemplet følgende i det kommunale budget- og regnskabssystem:
  Udgiften, excl. den beregnede momsudgift dvs. 1.000 kr. - 110 kr. = 890 kr. registreres på funktion 0.32.31 stadion, idrætsanlæg og svømmehaller, art 5.9.
  Den beregnede momsudgift, dvs. 110 kr. registreres på funktion 7.65.87, gruppering 003.
  Momsrefusionen, dvs. 110 kr. registreres på funktion 7.65.87, gruppering 002.
 Regneeksempel for beløbet til refusion for regioner:
 Der gives tilskud på 1.000 kr. (funktion 1.10.01 Sygehuse, art 4.0).
 Beløb til refusion: 1.000 kr. x 36% x 25/125=72 kr.
 Der registreres i eksemplet følgende i budget- og regnskabssystemet for regioner:
  Udgiften, excl. den beregnede momsudgift dvs. 1.000 kr.  72 kr. = 928 kr. registreres på funktion 1.10.01 Sygehuse, art 4.0.
  Den beregnede momsudgift, dvs. 72 kr. registreres på funktion 5.80.95, gruppering 003.
  Momsrefusionen, dvs. 72 kr. registreres på funktion 5.80.95, gruppering 002.
