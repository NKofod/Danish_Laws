Nr LSF 126 Forslag til Lov om ændring af lov om kommuners og amtskommuners samarbejde  

 med aktieselskaber m.v.
Fremsat af erhvervsministeren (Mimi Jakobsen) den 18. januar 1995 Vedtaget ved tredjebehandling den 4. april 1995 Lov nr. 253 af 19/04/1995 § 1 I lov nr. 384 af 20. maj 1992 om kommuners og amtskommuners samarbejde med  

 aktieselskaber m.v. foretages følgende ændring:
 I § 6, stk. 2, ændres »1994-95« til: »1995-96«.
§ 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov nr. 384 af 20. maj 1992 om kommuners og amtskommuners samarbejde med  

 aktieselskaber m.v. foretages følgende ændring:
 I § 6, stk. 2, ændres »1994-95« til: »1995-96«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Formålet med lovforslaget er at udskyde tidspunktet for revisionen af lov  

 om kommuners og amtskommuners samarbejde med aktieselskaber m.v.
 Loven har i § 6, stk. 2, en revisionsbestemmelse, hvorefter loven tages op  

 til revision i folketingsåret 1994-95. Bestemmelsen skal ses i sammenhæng med  

 bestemmelsen i § 3, stk. 8, hvorefter kommuner og amtskommuner en gang årligt  

 afgiver en redegørelse til Erhvervsministeriet for deres deltagelse  

 finansielt eller ledelsesmæssigt i erhvervsdrivende selskaber, herunder  

 kommunale fællesskaber, jf. § 60 i lov om kommunernes styrelse.
De to bestemmelser blev indføjet i forbindelse med et ændringsforslag til  

 lovforslaget, jf.
Betænkning afgivet af Erhvervsudvalget den 6. maj 1992 over  

 Forslag til lov om kommuners og amtskommuners samarbejde med aktieselskaber  

 m.v.
I bemærkningerne til ændringsforslaget anføres som begrundelse for  

 bestemmelserne, at der i dag ikke findes et samlet overblik over kommunernes  

 og amtskommunernes deltagelse i selskaber.
Gennem disse redegørelser  

 tilvejebringes dels et sådant overblik, dels et grundlag for en vurdering af  

 omfanget og karakteren af kommunernes og amtskommunernes deltagelse i  

 selskaberne.
Dette skal tjene som udgangspunkt for en revision af loven i  

 folketingsåret 1994-95. Det forudsættes endvidere, at der i tilknytning til  

 disse redegørelser inden 1. juni 1993 foretages en udredning af kommunernes  

 og amtskommunernes deltagelse i selskaber af den karakter, der er omhandlet i  

 loven.
 Der er i henhold hertil afgivet to redegørelser af henholdsvis juni 1993  

 og juni 1994 til Folketingets Erhvervsudvalg om kommuners og amtskommuners  

 samarbejde med aktieselskaber m.v.
På baggrund af de indberetninger, der er afgivet fra kommunerne, redegøres  

 der heri for omfanget af kommunernes deltagelse i de af loven omfattede  

 selskaber.
Indtil nu synes kommunernes deltagelse i disse selskaber at have  

 et ret beskedent omfang.
Loven har dog kun været i kraft i godt to år, og  

 denne periode må anses for at være for kort til, at der foreligger et  

 tilstrækkeligt grundlag for at vurdere lovens anvendelse.
Der skønnes således  

 ikke at være grundlag for en revision af loven på nuværende tidspunkt.
 Det foreslås derfor at udskyde tidspunktet for lovens revision.
Forslaget om en udskydelse af revisionstidspunktet har ingen  

 administrative eller statsfinansielle konsekvenser og skønnes kun at have  

 begrænsede konsekvenser for kommunernes økonomi.
Forslaget vil heller ikke få  

 virkninger på omkostningerne i erhvervslivet eller på miljø, sundhed og  

 sikkerhed m.v.
 Lovforslaget har været sendt til hørig i de kommunale organisationer.
Bemærkninger til de enkelte bestemmelser Til § 1 Det foreslås, at loven tages op til revision i folketingsåret 1995-96.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I § 6, stk. 2, ændres »1994-95« til: »1995-96«.
 § 6, stk. 2. Loven tages op til revision i folketingsåret  

 1994-95.
