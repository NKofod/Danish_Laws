Nyt fra Ankestyrelsen -  

 ansøgningstidspunktets betydning for afgiftsfritagelse - af  

 fuldmægtig Martin Lindeblad Nielsen Ankestyrelsen har truffet afgørelse i en sag hvor  

 ansøgeren - udover støtte til køb af bil - også  

 fandtes berettiget til fritagelse for betaling af vægtafgift efter  

 bilbekendtgørelsens § 8 - for så vidt angår den bil  

 han havde i forvejen.
Efter § 16 i lov om vægtafgift af  

 motorkøretøjer m.v. er amtskommunen bemyndiget til at bevilge  

 fritagelse for vægtafgift.
Dette følger af § 8, stk. 1 i  

 Socialministeriets bekendtgørelse nr. 122, af 19. februar 1998 (»bilbekendtgørelsen«) efter servicelovens § 99, som  

 her svarer til den tidligere bilbekendtgørelse.
 Efter § 7, stk. 2 i lov om afgift efter  

 brændstofforbrug for visse personbiler (lov nr. 360 af 2. juni 1997 om  

 afgift efter brændstofforbrug for visse personbiler), jf. § 8,  

 stk. 2 i bilbekendtgørelsen, er amtskommunen endvidere bemyndiget til  

 at træffe afgørelse om fritagelse for afgift efter  

 brændstofforbrug, hvis bilen er benzindreven, og nedsættelse af  

 afgiften til 35% af afgiftsbeløbene for dieselbiler, hvis bilen er  

 dieseldreven.
 Det er en betingelse, at ansøgeren opfylder  

 betingelserne i bilbekendtgørelsen for støtte til køb af  

 bil eller betaling af registreringsafgift efter § 16.
Ankestyrelsen begrundede afgørelsen med, at det er  

 en betingelse for fritagelse for betaling af vægtafgift, at  

 ansøger opfylder betingelserne for støtte til køb af  

 bil.
Den samme betingelse gælder også, når det drejer sig  

 om afgifts-fritagelse eller -nedsættelse.
 Ansøgeren havde på  

 ansøgningstidspunktet en bil i forvejen, og det fremgik af  

 ansøgningen, at der også var søgt om fritagelse for  

 betaling af vægtafgift.
 Ankestyrelsen vurderede, at der på denne baggrund  

 forelå en udtrykkelig tilkendegivelse om, at der ønskedes  

 fritagelse for betaling af vægtafgift for den nuværende bil.
 Efter Ankestyrelsens praksis opfattes en ansøgning  

 om fritagelse for betaling af vægtafgift efter  

 bilbekendtgørelsens § 8, også at vedrøre  

 ansøgers aktuelle bil.
 En bevilget fritagelse for betaling af vægtafgift er  

 med virkning fra ansøgningstidspunktet (den første i  

 måneden efter ansøgningens indgivelse). Der er således  

 tale om en fremadrettet bevilling - også i relation til  

 vægtafgiftsfritagelsen.
Det følger af bilbekendtgørelsens § 12,  

 nr. 1, at bilen skal være registreret i ansøgerens navn.
Er  

 dette ikke tilfældet gælder vægtafgiftsfritagelse fra den  

 første i måneden efter omregistreringen.
Der er ikke  

 efter bilbekendtgørelsen mulighed for dispensation eller fravigelse  

 fra § 12, stk. 1.
 Ankestyrelsen fandt således i en sag - hvor bilen  

 på ansøgningstidspunktet var indregistreret i forældrenes  

 navn - at et barn ikke var berettiget til fritagelse for betaling af  

 vægtafgift i perioden fra ansøgningstidspunktet til bilen var  

 omregistreret i overensstemmelse med nævnets bevillingsskrivelse.
 Ankestyrelsen begrundede afgørelsen med, at det er  

 en betingelse for at kunne få vægtafgiftsfritagelse til en bil,  

 at bilen er registreret i ansøgerens navn, jf.  

 bilbekendtgørelsens § 12, nr. 1.
