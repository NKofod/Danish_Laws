 (Til kommunalbestyrelserne).
Efter § 55 i lov nr. 299 af 8. juni 1978 om vandforsyning m.v, der er  

 trådt i kraft den 1. april 1980, skal der for ethvert alment  

 vandforsyningsanlæg (jfr. herom lovens § 3, stk. 3) udfærdiges et regulativ,  

 som skal indeholde nærmere regler om retten til forsyning fra  

 forsyningsledningerne, herunder om forbruget skal måles med vandmålere, og om  

 grundejernes forpligtelser med hensyn til vandindlæg.
Regulativet kan  

 endvidere indeholde andre bestemmelser af almindelig betydning for  

 vandforsyningen.
For kommunale almene vandforsyningsanlæg skal regulativet  

 udfærdiges af kommunalbestyrelsen og stadfæstes af miljøministeren  

 (miljøstyrelsen). For private almene vandforsyningsanlæg skal regulativet  

 udfærdiges af kommunalbestyrelsen efter forudgående forhandling med anlæggets  

 ejer; kommunalbestyrelsens afgørelse kan i medfør af lovens §§ 75 og 76  

 påklages til miljøstyrelsen.
 Miljøministeren (miljøstyrelsen) kan udarbejde normalregulativer.
I efteråret 1979 udarbejdede miljøstyrelsen et udkast til et  

 normalregulativ for almene vandforsyningsanlæg til hjælp ved udarbejdelse af  

 regulativer efter loven af 1978. Udkastet var udarbejdet ud fra det  

 normalregulativ for private vandværker, som Dansk Ingeniørforening udsendte i  

 1974 på grundlag af den tidligere vandforsyningslov, og ud fra det  

 normalregulativ for offentlige vandforsyninger, som miljøstyrelsen udsendte i  

 1975, ligeledes på grundlag af den tidligere lov.
Der er i forhold til de  

 tidligere normalregulativer foretaget ændringer som følge af bestemmelser i  

 den nye lov og som følge af nyere praksis.
Udkastet til normalregulativ blev behandlet af det udvalg af embedsmænd  

 fra de kommunale organisationer, Dansk Vandteknisk Forening, miljøstyrelsen  

 m.v., som da arbejdede med opfølgningsarbejdet i forbindelse med den nye  

 vandforsyningslov.
Det blev herefter med en skrivelse af 18. oktober 1979  

 udsendt til en række myndigheder og organisationer, herunder de kommunale  

 organisationer og Fællesrepræsentationen af private Vandværker, med anmodning  

 om eventuelle bemærkninger.
Efter at miljøstyrelsen har modtaget bemærkninger om  

 normalregulativudkastet, har styrelsen ændret udkastet af 18. oktober 1979 på  

 forskellige punkter.
Man udsender herved det rettede normalregulativ til brug  

 for arbejdet med regulativer for almene vandforsyninger efter den nye lov.  

 Man har fundet det mest praktisk at udsende normalregulativet i to  

 affattelser, den ene for kommunale vandforsyninger og den anden for private  

 vandforsyninger.
 Miljøstyrelsen skal gøre følgende bemærkninger til de udsendte  

 normalregulativer:
 Almindelige bemærkninger.
Efter vandforsyningsloven er det kommunalbestyrelsen, der udfærdiger  

 regulativerne.
Normalregulativerne er tænkt som en hjælp til udfærdigelsen,  

 og kommunalbestyrelsen kan fravige normalregulativerne ved udfærdigelsen af  

 regulativer.
Det er dog naturligvis praktisk, at bestemmelser, som skal  

 forstås på samme måde fra regulativ til regulativ, også er affattet ens i de  

 forskellige regulativer, og at fravigelser kun sker undtagelsesvis.
 Med hensyn til nogle af bestemmelserne i normalreglativerne er der  

 sideløbende anført forskellige affattelser som et forslag 1 og et forslag 2.  

 Det ligger ikke i nummereringen, at det ene af forslagene normalt må  

 foretrækkes for det andet, og kommunalbestyrelsen kan også med hensyn til  

 disse bestemmelser fravige forslagene.
 Der er imidlertid forskellige forhold, som i øjeblikket begrænser  

 mulighederne for at vælge mellem flere alternative løsninger.
a.
Pris- og avancestoplovgivningen.
En lovgivning om pris- eller avancestop trådte senest i kraft den 28.  

 august 1978, jfr. lov nr. 426 af 8. september 1978. Den er derefter blevet  

 fortsat ved nye love, jfr. nu lov nr. 529 af 29. december 1979 om stop for  

 priser m.v. som ændret ved lov nr. 208 af 4. juni 1980. Efter § 1 i loven af  

 1979 må der ikke ved erhvervsmæssigt salg af varer tages højere priser end  

 de, der var lovligt gældende den 31. december 1979, med tillæg af stigningen  

 i visse nærmere angivne omkostningsarter.
Efter lovens § 6 gælder  

 bestemmelserne tilsvarende bl.a. ved offentlige virksomheders salg af varer.
 Loven gælder ifølge § 13 til og med den 28. februar 1981.
Loven omfatter levering af vand fra offentlige og private almene  

 vandforsyningsanlæg, herunder også fra private vandforsyningsanlæg, der er  

 organiseret som andelsselskaber eller interessentskaber.
Loven udelukker ikke  

 alene en forhøjelse af priserne indenfor et eksisterende prissystem i strid  

 med lovens regler, - herunder videreførelse af en tidligere bestemt  

 indeksregulering af priserne - men også en omlægning af prissystemet, således  

 at nogle aftagere fremtidig kommer til at betale mere end før og andre mindre  

 end før.
 Monopoltilsynet kan under visse omstændigheder give dispensation fra  

 lovens regler, jfr. lovens § 8.
Efter ovenstående kan der, sålænge prisstoplovgivningen gælder, som  

 hovedregel ikke indføres andre betalingsprincipper for levering af vand fra  

 et alment vandforsyningsanlæg end de principper, der gælder i øjeblikket.  

 Hvis der er ønske om, at et vandforsyningsanlæg skal gå fra en ordning, hvor  

 bidrag til forsyningsledninger eller stikledninger betales ud fra den  

 faktiske ledningsudgift (afsnit 4.2, forslag 2, og afsnit 5.2, forslag 2),  

 til en ordning, hvor bidragene til forsyningsledninger eller stikledninger  

 betales efter takst (afsnit 4.2, forslag 1, og afsnit 5.2, forslag 1), kan  

 ordningen således som hovedregel ikke gennemføres, før prisstoplovgivningen  

 er udløbet.
Det samme gælder med hensyn til overgangen til en ordning der  

 foreskriver vandmålere i større omfang end hidtil (afsnit 7, forslag 1-2), og  

 med hensyn til ændringer af takstprincipper, som ikke nævnes i  

 normalregulativerne, f.eks. overgang fra haneafgifter til afgifter pr.  

 beboelse.
Som nævnt kan monopoltilsynet under visse omstændigheder meddele  

 dispensation fra prisstoploven.
Monopoltilsynet har således givet  

 dispensation til vandværker, der havde oparbejdet et underskud, og givet  

 dispensation til skævdeling af omkostningsstigninger, når dette ikke  

 medførte, at vandværkets samlede bruttoavance forhøjedes.
b.
Miljøministeriets udvalg angående de almene vandforsyningsanlæg  

 økonomiske baggrund.
 Miljøministeriet agter at nedsætte et udvalg med repræsentation bl.a. fra  

 de kommunale organisationer, Dansk Vandteknisk Forening,  

 Fællesrepræsentationen for private Vandværker i Danmark og  

 erhvervsorganisationerne til undersøgelse af de almene vandforsyningsanlægs  

 økonomiske baggrund.
Udvalget skal bl.a. undersøge principperne for offentlige og private  

 almene vandforsyningers takstberegning, herunder i hvilket omfang en  

 vandforsyning bør finansiere sin virksomhed gennem engangsbidrag fra  

 forbrugerne og i hvilket omfang gennem løbende afgifter og endvidere  

 forholdet mellem engangsbidrag for forskellige grupper af ejendomme.
En  

 behandling af disse forhold vil bl.a. have betydning for  

 kommunalbestyrelsernes arbejde med at godkende private vandværkers takster i  

 medfør af vandforsyningslovens § 53, stk. 1.
 Udvalget skal i forbindelse med spørgsmålet om engangsafgifter drøfte  

 muligheden for, at almene vandforsyningsanlæg, som i øjeblikket opkræver  

 engangsbidrag til forsyningsledninger udfra den faktiske pris på vedkommende  

 ledningsstrækning (afsnit 4.2, forslag 2), går over til at opkræve bidragene  

 efter takst (afsnit 4.2, forslag 1), idet dette dels vil gøre det lettere for  

 fjernere boende at få vandværksforsyning og dels vil udligne  

 vandforsyningernes forbrugerpriser.
 Udvalget skal dernæst drøfte, om det vil være ønskeligt at fravige  

 »hvile i sig selv - reglen« for almene vandforsyningers  

 vedkommende, således at kommunerne får mulighed for af deres almindelige  

 skatteindtægter at stå i forskud med hensyn til almene vandforsyningers  

 udgifter og i særlige tilfælde yde tilskud til udgifterne.
 Udvalget skal endvidere udarbejde forslag til den bekendtgørelse, som i  

 medfør af vandforsyningslovens § 53, stk. 3, skal udfærdiges om grænserne for  

 adgang til at opkræve forsyningsledningsbidrag i medfør af lovens § 53, stk.  

 2, fra grundejere, som ikke ønsker tilslutning til ledningen.
 Udvalget skal i forbindelse med sit arbejde kunne stille forslag om  

 ændringer i vandforsyningsloven.
 Det er tanken, at udvalgets arbejde skal være afsluttet i løbet af 1982.
Når der opstår spørgsmål om overgang fra et betalingsprincip til et andet,  

 kan det undertiden være hensigtsmæssigt at afvente resultatet af udvalgets  

 arbejde.
F.eks. har forskellige private vandforsyninger i øjeblikket ikke  

 oparbejdet en tilstrækkelig kassebeholdning til at afholde udgifterne ved nye  

 forsyningsledninger.
En overgang til en ordning, hvorved et sådant  

 vandforsyningsanlæg skal opkræve forsyningsledningsbidrag efter takst, kan i  

 så fald være afhængig af, om der tilvejebringes hjemmel for, at kommunerne  

 kan stå i forskud med udækkede ledningsudgifter.
c.
Pris- og avancestoplovgivningens og miljøministeriets udvalgsarbejdes  

 indvirkning på arbejdet med regulativerne.
 Ønskes der i et vandforsyningsregulativ efter loven af 1978 fastsat  

 betalingsprincipper, som er i overensstemmelse med anlæggets hidtidige  

 principper og med pris- og avancestoplovgivningen, eller har monopoltilsynet  

 givet dispensation med hensyn til ændrede principper, kan der straks  

 udfærdiges et endeligt regulativ for anlægget på grundlag af de nye  

 normalregulativer.
 Er der på den anden side ønske om at fastsætte betalingsprincipper, som  

 ikke er forenelige med pris- og avenacestoplovgivningen, og som derfor må  

 udskydes, til pris- og avencestoppet bortfalder, eller hvis de hidtidige  

 principper ønskes fastholdt foreløbig, således at der først tages stilling  

 til spørgsmålet om ændring af principperne, når miljøministeriets udvalg har  

 afsluttet sit arbejde, er der forskellige muligheder for behandling af  

 regulativspørgsmålet:
 Hvis der for anlægget findes et regulativ, der er udfærdiget i medfør af  

 vandforsyningsloven af 1969 eller vandforsyningslovbekendtgørelsen af 1973,  

 vil det i reglen være muligt fortsat at benytte dette regulativ, således at  

 dets bestemmelser fortolkes under hensyn til de ændringer, der er gennemført  

 ved loven af 1978. Udfærdigelse af nyt regulativ kan så udsættes, til pris-  

 og avancestoplovgivningen ophører med at gælde for vandforsyningsanlæg, eller  

 til udvalgsarbejdet er afsluttet.
 Hvis der ikke for anlægget findes et regulativ efter den hidtidige  

 lovgivning, kan der i første omgang udfærdiges et regulativ på grundlag af de  

 nye normalregulativer, men byggende på de hidtidige betalingsprincipper.  

 Dette regulativ kan så eventuelt senere afløses af et regulativ med ændrede  

 betalingsprincipper, jfr. normalregulativernes § 20.
Der kan dog også være tale om at udfærdige et regulativ med de  

 bestemmelser, som ønskes indført efter pris- og avancestoplovgivningens  

 ophør.
Der bør i så fald i normalregulativets afsnit 20 som nyt stk. mellem  

 stk. 1 og stk. 2 indføjes en bestemmelse om, at nogle nærmere angivne regler  

 først træder i kraft, når lovgivningen om pris- og avancestop gør det muligt.  

 Indtil da gælder på disse punkter de hidtidige regler, der også kort bør  

 angives i bestemmelsen.
 Bemærkninger til normalregulativernes enkelte afsnit.
Normalregulativerne indeholder i afsnit 4.2  

 to alternative forslag Forslag 2, der er den ældste af ordningerne, medfører, at der ikke betales  

 forsyningsledningsbidrag, hvis en grundejer slutter sin ejendom til en  

 forsyningsledning, hvis anlægsregnskab er afsluttet, f.eks. en ledning, der  

 er indgået i regnskabet for vandforsyningsanlæggets oprettelse.
 Forslagene 1 og 2 kan tænkes kombineret, således at der indenfor et  

 »indre område« for vandforsyningsanlægget altid kræves  

 forsyningsledningsbidrag, der opkræves efter fast takst, mens der i et »  

 ydre område« opkræves forsyningsledningsbidrag efter forslag 2.
 Som anført i de almindelige bemærkninger bør der ikke foreløbig foretages  

 nogen ændring i de principper for betaling af forsyningsledningsbidrag, som  

 vedkommende vandforsyningsanlæg hidtil har benyttet, medmindre der opnås  

 dispensation fra monopoltilsynet, og der kan også være spørgsmål om at  

 afvente betænkningen fra miljøministeriets vandprisudvalg.
Det stemmer med de hidtidige normalregulativer, at vandforsyningen kan  

 forlange, at udstykningsforetagender skal betale ledningsbidrag eller  

 ledningsudgift for alle grunde i udstykningen, således at det ikke skydes hen  

 til de enkelte grundkøbere at betale, når de bebygger grundene.
Bestemmelsen  

 er imidlertid udvidet til også at omfatte krav til udstykningsforetagenderne  

 om at betale de enkelte grundes anlægsbidrag til hovedanlægget.  

 Bestemmelserne om udstykningsforetagenders betalingspligt gælder både for  

 kommunale og private udstykninger.
Der er ikke i normalregulativerne optaget nogen bestemmelse om, at der kan  

 kræves forsyningsledningsbidrag også fra grundejere, som ikke ønsker  

 tilslutning. Årsagen hertil er, at betingelserne for at kræve  

 forsyningsledningsbidrag fra ikke tilsluttede grundejere skal fastsættes ved  

 en bekendtgørelse fra miljøministeren, jfr. lovens § 53, stk. 3; forslag til  

 en sådan bekendtgørelse skal, som ovenfor nævnt, udarbejdes af  

 miljøministeriets prisudvalg.
Uanset at der herefter foreløbig ikke  

 foreligger nærmere regler om ordningen hverken i en bekendtgørelse eller i  

 normalregulativerne, mener miljøstyrelsen, at vandforsyningsanlæggene i  

 medfør af vandforsyningslovens § 53, stk. 2, må kunne benytte ordningen,  

 private anlæg dog kun med kommunalbestyrelsens godkendelse.
Man skal  

 imidlertid henstille, at en opkrævning af forsyningsledningsbidrag fra ikke  

 tilsluttede grundejere, indtil nærmere regler er givet, sker med de  

 begrænsninger, som har dannet sig i hidtidig praksis.
 Dette vil navnlig sige, at ordningen ikke bør benyttes for  

 forsyningsledningsanlæg, som på lange strækninger løber gennem åbent land.  

 Endvidere bør der ikke kræves bidrag for grundejere, som indenfor de senere  

 år har afholdt større beløb på egen vandforsyningsboring og derfor ikke  

 ønsker af slutte deres ejendomme til den almene vandforsyning.
Det har hidtil været det altovervejende  

 almindelige, at stikledninger Den ændrede ordning vil medføre, at det som hovedregel vil være  

 vandforsyningen og ikke grundejerne, der skal betale omlægning af  

 stikledninger i forbindelse med vejreguleringer.
Normalregulativerne indeholder to  

 alternative affattelser af afsnit Som anført i de almindelige bemærkninger, bør der ikke foretages nogen  

 ændring af vedkommende vandforsyningsanlægs hidtidige ordning på dette punkt,  

 sålænge prisstoplovgivningen gælder, medmindre der opnås dispensation fra  

 monopoltilsynet.
Det fremhæves i bestemmelsen, at der kan  

 være tale om syning af Det er fundet bedst stemmende med  

 vandforsyningslovens § 65, stk. 2, Som anført i de almindelige bemærkninger  

 bør der ikke foretages nogen Afsnit 7.2-7.
 Forslag 1 til afsnit 7.2-7 skal benyttes, hvis måleren ejes og stilles til  

 rådighed af vandforsyningen, medens forslag 2 til afsnit 7.2-7 skal benyttes,  

 hvis ejendommens ejer skal anskaffe og eje måleren.
 Hvis anbringelsen af målere efter forslag 1 anbringes af vandforsyningen,  

 kan vandforsyningen fastsætte en særlig takst for dette efter  

 normalregulativernes afsnit 15.
