 Resumé  



  

 Det fremgik af en konkret sag som ombudsmanden havde til behandling, at  

 Udenrigsministeriet havde indgået kontrakt med et privat konsulentfirma om  

 rekruttering af medarbejdere til danske hjælpeprogrammer i udviklingslandene.
 På eget initiativ rejste ombudsmanden spørgsmål om lovligheden  

 af Udenrigsministeriets delegation.
Ombudsmanden udtalte at en myndighed ikke uden udtrykkelig  

 lovhjemmel kan delegere kompetencen til at træffe forvaltningsretlige  

 afgørelser til en privat virksomhed.
Adgangen til at overlade det til en  

 privat  

 virksomhed at forberede sager hvor der træffes forvaltningsretlige  

 afgørelser,  

 er endvidere begrænset.
Videre udtalte ombudsmanden at der ikke kunne gives  

 nogen klar afgrænsning af hvilke sagsforberedende skridt der uden udtrykkelig  

 lovhjemmel kan overlades til private.
I den konkrete sag havde ombudsmanden  

 ikke bemærkninger til at Udenrigsministeriet overlod det til det private  

 firma  

 at forestå det praktiske arbejde med afsendelse af breve med afslag på  

 ansættelse.
Derimod tilkendegav ombudsmanden at selve udformningen af  

 begrundelser for afslag på ansættelse ikke uden udtrykkelig lovhjemmel kan  

 overlades til private.
Udenrigsministeriet oplyste herefter at ministeriet fremtidigt  

 ville sikre sig at der bag de konkrete afslag ville ligge en skriftlig  

 instruks  

 fra ministeriet.
Ombudsmanden lagde til grund at de konkrete begrundelser for  

 afslag i nødvendigt omfang ville være beskrevet i instruksen.
Herefter, og da  

 Udenrigsministeriet havde bekræftet at ministeriet selv  efter at have  

 modtaget alle foreliggende oplysninger om ansøgerne  traf alle  

 afgørelser i de  

 omhandlede ansættelsessager, foretog ombudsmanden sig ikke videre i sagen.
 (J.nr. 2003-2534-809).
Udenrigsministeriets delegation af  

 ansættelseskompetence til konsulentfirma På baggrund af min behandling  

 af en konkret sag hvoraf det fremgik at Udenrigsministeriet havde indgået  

 kontrakt med et privat konsulentfirma om rekruttering af medarbejdere til  

 danske hjælpeprogrammer i udviklingslandene, bad jeg i brev af  

 21. juli 2003  

 Udenrigsministeriet om en udtalelse til brug for mine overvejelser om  

 hvorvidt  

 der var grundlag for at jeg af egen drift efter ombudsmandslovens § 17, stk.  

 1,  

 tog spørgsmålet om ministeriets delegation op til undersøgelse.
Jeg vedlagde  

 kopi af bilag fra den konkrete sag hvoraf det fremgik at konsulentfirmaet  

 havde  

 meddelt en ansøger afslag på ansættelse i en stilling som Danida rådgiver.
 Udenrigsministeriet afgav i  

 brev af  

 6. august 2003  

 følgende udtalelse:
 Med henvisning til Deres  

 skrivelse af  

 21. juli 2003  

 vedrørende delegation i ansættelsessager skal oplyses, at Udenrigsministeriet  

 udliciterede rekrutteringen af bilaterale langtidsrådgivere til firmaet (X)  

 per  

 1. januar 2003.
 Finansministeriet har i sit  

 cirkulære vedr. udbud og udlicitering af statslige drifts- og anlægsopgaver  

 anført, at opgaver, som vil kunne udføres af eksterne leverandører med  

 passende  

 mellemrum skal underkastes en udbudsrunde, samt at opgaverne skal  

 udliciteres,  

 hvis det gennem udbuddet godtgøres, at det, alle forhold taget i betragtning,  

 er det mest fordelagtige for staten.
 Den danske udviklingsbistand  

 har de seneste år ændret sig fra enkeltstående projekter til  

 sektorprogrammer,  

 hvilket stiller andre krav til de udsendte rådgiveres kompetence end  

 tidligere,  

 hvor rådgiveren ud over at blive bedømt på sin faglige kunnen nu også i  

 højere  

 grad end det tidligere var tilfældet skal vurderes i forhold til andre  

 tungtvejende kompetencer som f.eks. ledelse, samarbejdsevne og  

 kommunikationsevner.
Det besluttedes derfor at  

 udbyde rekrutteringen af bilaterale Danida rådgivere.
Fem firmaer med  

 erfaring  

 fra rekruttering til bl.a. andre statslige og kommunale organer blev indbudt  

 til at afgive tilbud, og på baggrund af den afholdte licitation blev  

 rekrutteringsfirmaet (X) udvalgt til at varetage opgaven for foreløbig en  

 treårig periode.
Licitationen og de efterfølgende forhandlinger er gennemført  

 i  

 et tæt samarbejde med Kammeradvokaten.
Kopi af kontrakten mellem  

 Udenrigsministeriet og (X) er vedlagt til orientering.
Af kontrakten (2.1)  

 fremgår, at Udenrigsministeriet har ansættelseskompetencen, og det er  

 således  

 alene Udenrigsministeriet, der beslutter, om en af leverandøren foreslået  

 kandidat ansættes i den pågældende rådgiverstilling.
Af vedlagte retningslinier  

 for rådgiverrekruttering og -administration fremgår ligeledes at  

 interviewpanelet  

 træffer endelig afgørelse om indstilling af kandidat   Og i  

 tilfælde af  

 uenighed i interviewpanelet om en kandidat involveres S.SNP (Kontoret for  

 NGO-  

 og Personelbistand).
Interviewpanelet har deltagelse af en repræsentant  

 for  

 samarbejdslandets myndigheder, ambassaden i det land, rådgiveren skal  

 udsendes  

 til eller chefrådgiveren ved det pågældende sektorprogram samt en  

 repræsentant  

 for Udenrigsministeriets Tjeneste for Sektorfaglige anliggender samt (X).
Når en Danida rådgiver skal  

 ansættes, starter (X) en analysefase, hvor de ønskede faglige og personlige  

 egenskaber afdækkes.
Det sker i tæt samarbejde med Udenrigsministeriet og de  

 danske ambassader i samarbejdslandene.
Herefter opstilles en job- og  

 kravprofil  

 og stillingen annonceres. (X) gennemgår listen over ansøgere i samarbejde med  

 Udenrigsministeriet, samarbejdspartnere og ambassader.
Firmaet gennemfører  

 selv  

 de indledende interview med de udvalgte kandidater, inden de bedste  

 kandidater  

 herfra præsenteres for ansættelsesudvalget bestående af repræsentanter fra  

 Udenrigsministeriet,  

 modtagerlandet og ambassaden, der sammen træffer den endelige afgørelse.
I forbindelse med en  

 gennemgang af den samlede liste over ansøgere peger såvel  

 samarbejdspartneren,  

 ambassaden og Udenrigsministeriet på de ansøgere, som efter en gennemlæsning  

 af  

 de modtagne ansøgninger, virker bedst kvalificerede til den opslåede stilling  

 og derfor anbefales indkaldt til de indledende interview.
Det er tillige  

 repræsentanter for de samme grupper, der indgår i ansættelsespanelet, hvor  

 den  

 endelige beslutning om ansættelse af en kandidat til rådgiverstillingen  

 normalt  

 tages.
Rekrutteringsprocessen er  

 udliciteret til (X), men beslutningen om hvem, der indkaldes til interview,  

 og  

 hvordan stillingen endeligt besættes ligger fortsat hos  

 Udenrigsministeriet. Udenrigsministeriet  

 fremsendte samtidig med udtalelsen kopi af kontrakten mellem ministeriet og X  

 samt kopi af regler for samarbejde mellem ministeriet og X  

 (sagsbehandlerinstruks  

 vedrørende arbejdsopgaver og kommunikationslinier fra februar 2003).
 Den 20. april 2004  

 fremsendte  

 Udenrigsministeriet kopi af sagsbehandlerinstruksen i en revideret udgave fra  

 marts 2004.
 I kontrakten mellem  

 Udenrigsministeriet og X er bl.a. fastsat følgende bestemmelser:
2. Udenrigsministeriets  

 enekompetence 2.1 Udenrigsministeriet har  

 ansættelseskompetencen, og det er således alene Udenrigsministeriet, der  

 beslutter, om en af leverandøren foreslået kandidat ansættes i den pågældende  

 rådgiverstilling.  

 Udenrigsministeriet fastsætter og forhandler endvidere rådgiverens lønninger  

 og  

 de øvrige vilkår for ansættelsen.
 5. Generel garanti m.v.
 5.3 Leverandøren er  

 forpligtet til at overholde de almindelige forvaltningsretlige regler,  

 herunder  

 i relation til kontakten med ansøgerne f.eks. angående reglerne om  

 aktindsigt.  

 Leverandøren kan søge bistand herom hos Udenrigsministeriet.
 19. Godkendelse af  

 leverandørens medarbejdere, kontaktperson m.v.
 19.1 De af leverandørens  

 medarbejdere, der deltager i interviews med ansøgere eller på anden måde  

 indgår  

 direkte i rekrutteringsteamet, skal godkendes af Udenrigsministeriet og må  

 kun  

 udskiftes efter aftale med Udenrigsministeriet.
22. Tavshedspligt 22.1 Leverandøren og dennes  

 medarbejdere skal iagttage ubetinget tavshed med hensyn til oplysninger  

 vedrørende Udenrigsministeriet eller andres forhold, som de får kendskab til  

 i  

 forbindelse med denne kontrakt.
Udenrigsministeriet kan forlange, at hver  

 enkelt medarbejder skal underskrive sædvanlige tavshedserklæringer. Af Udenrigsministeriets  

 reviderede sagsbehandlerinstruks fra marts 2004 fremgår det bl.a. at  

 ministeriets  

 arbejdsopgaver i rekrutteringsprocessen bl.a. består i at godkende Xs  

 udkast  

 til job- og kravprofil, at træffe beslutning om hvilke ansøgere der skal  

 indkaldes til det endelige interview, at deltage i interviewpanelet som  

 træffer  

 endelig afgørelse om indstilling af en kandidat, og at indgå kontrakt med den  

 valgte kandidat.
Det fremgår endvidere at Xs arbejdsopgaver i  

 rekrutteringsprocessen  

 bl.a. består i at udarbejde forslag til tidsplan for rekrutteringen, udkast  

 til  

 job- og kravprofil samt liste over samtlige ansøgere, at forestå indledende  

 screening af ansøgere og praktiske opgaver i forbindelse med  

 interviewproceduren, og efter Udenrigsministeriets afgørelse om ansættelse af  

 en ansøger at meddele afslag til de øvrige ansøgere.
Den 14. juli 2005  

 afgav jeg en foreløbig  

 redegørelse om sagen.
Jeg anførte følgende i min foreløbige udtalelse:
Ombudsmandens foreløbige udtalelse Ifølge Finansministeriets cirkulære nr. 42 af  

 1. marts  1994, som var gældende indtil  

 1. januar 2003, var myndighedsafgørelser eller anden myndighedsudøvelse  

 undtaget fra statslige myndigheders pligt til at foretage udbud (cirkulærets  

 § 2).
Professor, dr. jur.
Bent Christensen har efter anmodning fra  

 Udliciteringsrådet i april 1997 udarbejdet et responsum vedrørende  

 rækkevidden af udbudscirkulærets § 2 om undtagelse af myndighedsopgaver.
Heri  

 anføres bl.a. følgende (s. 10-11 og s. 16-17):
Virksomhed, der består i udstedelse af forvaltningsakter, eller som  

 indebærer udøvelse af tvang, er helt utvivlsomt kernen i  

 undtagelsesbestemmelsen i cirkulærets § 2 og kan således som altovervejende  

 hovedregel ikke udbydes.
Ud fra de betragtninger om hjælpeydelser og  

 kerneydelser, som fremhæves i afsnit 1.8 nedenfor, kan der  

 argumenteres for, at også selve udstedelsen af forvaltningsakter kan  

 udliciteres, når det er muligt at fastlægge grundlaget for udstedelse af den  

 enkelte forvaltningsakt utvetydigt i regler.
Hensynet til at fastholde en  

 klar  

 afgrænsning taler imidlertid for, at udstedelse af forvaltningsakter  

 ubetinget  

 bør anses for omfattet af § 2.
1.8 Kerneydelser og  

 hjælpefunktioner Selv hvor udgangspunktet er,  

 at udbud ikke kan ske eller eventuelt ikke bør ske  ved udstedelse af  

 forvaltningsakter mv.    kan der blive tale om udbud af underordnede  

 dele af  

 disse opgaver.
 Sondringen mellem  

 kerneydelser og hjælpefunktioner kan også få betydning ved den utvivlsomme  

 myndighedsudøvelse, der består i udstedelse af forvaltningsakter.  

 Det gælder  

 både for den sagsforberedelse, der går forud for forvaltningsaktens  

 udstedelse,  

 og for overvågningen af, om den retstilstand, som forvaltningsakten har  

 skabt,  

 respekteres.
Hvor det åbenbart er uden  

 indflydelse på både forvaltningsprocessen og på forvaltningsaktens indhold,  

 om  

 et led i sagsforberedelsen udføres af forvaltningens ansatte eller af andre,  

 er  

 udlicitering af sådanne sagsforberedelsesskridt ikke udelukket.
Det vil især  

 kunne ske ved målinger og beregninger, hvor grundlaget er entydigt fastlagt  

 enten i lovgivningen eller af forvaltningen.
Den således afgrænsede  

 sagsforberedelse giver ikke anledning til den retlige ulighed, som er kernen  

 i  

 myndighedsudøvelse.
I praksis går man i hvert  

 fald på visse områder videre.
Udkast til lokalplaner, der, når de er  

 vedtaget,  

 er bindende for borgerne, udarbejdes således i praksis i vidt omfang af  

 private  

 firmaer.
Praksis lader sig forsvare ved en henvisning til, at der er  

 kommunalbestyrelsen, der træffer afgørelsen, tilmed efter en ganske  

 omfattende  

 offentlighedsproces. Professor, dr. jur.
Carsten  

 Henrichsen har ligeledes efter anmodning fra Udliciteringsrådet i december  

 2004  

 udarbejdet et responsum vedrørende de retlige muligheder og rammebetingelser  

 for udlicitering af myndighedsopgaver.
Carsten Henrichsen henviser bl.a. til  

 Bent Christensens sondring mellem kerneydelser og hjælpefunktioner og anfører  

 herefter følgende (s. 66):
 For så vidt forberedelsen af  

 en vis type sager kræver særlige uddannelsesmæssige (akademiske)  

 forudsætninger, vil der omvendt være en  retssikkerhedsbegrundet   

 grænse for  

 udlicitering af sagsforberedelsen uden særskilt hjemmel.
Det er derfor ikke  

 al  

 sagsforberedelse, der uden videre kan udliciteres.
Tværtimod kræver  

 udlicitering af hjælpefunktioner som de nævnte hjemmel i det omfang, de  

 forskellige administrative funktioner inden for et retsområde ud fra en  

 konkret  

  retssikkerhedsbegrundet  vurdering må opfattes som en helhed  

  og det er i  

 realiteten forholdet i langt de fleste praktisk forekommende tilfælde.  

 Området  

 for udlicitering af sagsforberedende elementer er således meget snævert og i  

 hovedsagen begrænset til de funktioner, der kan udskilles som rene   

 teknisk  

 eller analytisk prægede  forundersøgelser af den art, som  

 der er givet en  

 række eksempler på i det foregående.
 Som det fremgår, kræver det  

 udtrykkelig lovhjemmel hvis en myndighed overlader det til en privat  

 virksomhed  

 at udstede forvaltningsakter, ligesom adgangen til at overlade  

 sagsforberedelse  

 i sager hvor der skal udstedes forvaltningsakter, er begrænset af  

 retssikkerhedsmæssige hensyn.
En entydig afgrænsning af hvilke  

 sagsforberedelsesskridt det ikke uden udtrykkelig lovhjemmel kan overlades  

 til  

 en privat virksomhed at udføre, lader sig næppe foretage, men som anført i  

 det  

 af Bent Christensen udarbejdede responsum kan det ikke anses for udelukket at  

 udlicitere sagsforberedelsesskridt i tilfælde hvor det åbenbart er uden  

 indflydelse på både forvaltningsprocessen og på forvaltningsaktens indhold om  

 et led i sagsforberedelsen udføres af forvaltningens ansatte eller af andre.
Herudover må de almindelige  

 forvaltningsretlige regler om sagsoplysning tages i betragtning.
I en sag som  

 er optrykt i Folketingets Ombudsmands beretning for 1996, s. 105*, og som  

 angik  

 anvendelsen af anonyme medarbejderbidrag i sager om afskedigelse og andre  

 indgribende personaleforanstaltninger, er bl.a. anført følgende:
Myndigheden er ikke afskåret  

 fra at benytte private konsulentfirmaer eller anden form for privat bistand  

 til  

 sagsoplysningen.
Men myndigheden må i givet fald sikre sig at samtlige  

 indhentede oplysninger af betydning for sagen videregives til myndigheden,  

 således at de kan indgå umiddelbart i grundlaget for myndighedens afgørelse.  

 Dette gælder såvel skriftligt som mundtligt modtagne oplysninger.
En sådan  

 videregivelse  

 er påkrævet, dels for at myndigheden som forudsat i det almindelige  

 forvaltningsretlige sagsoplysningsprincip selv kan kontrollere at de fornødne  

 oplysninger for afgørelsen foreligger, dels for at myndigheden kan sikre sig  

 at  

 partshøring og aktindsigt foretages i overensstemmelse med de almindelige  

 bestemmelser herom.
Jeg henviser i den forbindelse til Kaj Larsen mfl.,  

 Forvaltningsret (1994), s. 162 og s. 322 ff. Det fremgår af sagen at  

 ordningen vedrørende rekruttering af langtidsrådgivere for Danida indebærer  

 at  

 beslutningen om hvilke ansøgere der indkaldes til interview, og hvordan  

 stillingen endelig besættes, fortsat ligger hos Udenrigsministeriet.
Dette  

 giver mig ikke anledning til bemærkninger.
Jeg går i den forbindelse ud fra  

 at  

 samtlige oplysninger om ansøgerne, herunder de oplysninger som (X) modtager i  

 forbindelse med det indledende interview, videregives til  

 Udenrigsministeriet.  

 Jeg går endvidere ud fra at beslutning i forbindelse med andre  

 forvaltningsafgørelser ligeledes træffes af ministeriet, herunder afgørelser  

 vedrørende anmodninger om aktindsigt.
Endvidere går jeg ud fra at beslutning  

 træffes af ministeriet hvis der i sagen opstår spørgsmål om udsættelse af  

 afgørelsen i medfør af reglerne i forvaltningslovens §§ 11 eller 21.
Et særligt spørgsmål i sagen  

 angår afslag til de ansøgere der ikke får den ledige stilling.
Det er fast  

 antaget at afslag på ansættelse hos en forvaltningsmyndighed er en afgørelse  

 i  

 forvaltningslovens forstand og skal begrundes i overensstemmelse med lovens  

 §§  

 22-24. Om begrundelsesreglerne er bl.a. anført følgende i Kaj Larsen mfl.,  

 Forvaltningsret, 2. udgave (2002), s. 559 og 565:
Ved besættelse af stillinger  

 i den offentlige forvaltning vil det efter omstændighederne kunne være  

 vanskeligt at meddele en mere indgående begrundelse til det ofte store antal  

 ansøgere der får afslag.
Afslaget er en afgørelse og som sådan omfattet af  

 begrundelsespligten.
Men i almindelighed må man nøjes med i standardiseret  

 form  

 at beskrive de hovedhensyn (f.eks. uddannelse, hidtidig erhvervserfaring,  

 arbejdsmæssige interessefelter etc.) som er blevet tillagt vægt, samt i  

 fornødent omfang de faktiske omstændigheder, uden i det enkelte tilfælde at  

 kunne gå nærmere ind på skønsafvejningen.
For ansøgere der har været udtaget  

 til samtale, vil yderligere hensyn, bl.a. vedrørende det personlige indtryk i  

 forhold til stillingens karakter og krav, efter omstændighederne kunne  

 anføres.
Begrundelsen skal være  

 korrekt.
Umiddelbart viser dette hen til at de angivelser om faktiske  

 forhold,  

 retsregler etc. som er indeholdt i begrundelsen, i sig selv skal være rigtige  

 (objektivt korrekte). Men i forhold til begrundelsen og dens funktion er det  

 i  

 højere grad kravet om subjektiv korrekthed der er afgørende; begrundelsen  

 skal  

 først og fremmest være korrekt i den forstand at den skal være et sandt  

 udtryk  

 for de forhold og overvejelser (også selv om de er tvivlsomme eller ligefrem  

 ulovlige) der har ført myndigheden frem til den trufne afgørelse. Det fremgår af sagen at (X)  

 meddeler afslag til de ansøgere som ikke ansættes.
Det er ikke oplyst om  

 begrundelsen som ledsager afslaget, udformes af Udenrigsministeriet eller  

 (X).
Det giver mig ikke anledning  

 til bemærkninger at Udenrigsministeriet overlader det til (X) at forestå det  

 praktiske arbejde i forbindelse med afsendelse af de breve hvormed der  

 meddeles  

 afslag til de ansøgere som ikke opnår ansættelse.
Derimod er det min  

 foreløbige  

 opfattelse at der uden udtrykkelig lovhjemmel ikke er mulighed for at  

 overlade  

 det til en privat virksomhed at udforme den begrundelse som ledsager  

 afslaget.  

 Jeg henviser til at overladelse til en privat virksomhed af at udføre  

 sagsbehandlingsskridt i forbindelse med udstedelsen af forvaltningsakter  

 forudsætter at det pågældende sagsbehandlingsskridt åbenbart er uden  

 indflydelse  

 på både forvaltningsprocessen og på forvaltningsaktens indhold.
Efter min  

 opfattelse er denne betingelse ikke opfyldt.
Derudover henviser jeg til  

 kravet  

 om at begrundelsen skal være subjektiv korrekt i den forstand at den skal  

 afspejle  

 de forhold og overvejelser som har ført Udenrigsministeriet frem til  

 afgørelsen  

 om ikke at ansætte den pågældende ansøger.
Dette krav kan formentlig bedst  

 opfyldes hvis begrundelsen udformes af Udenrigsministeriet, selv om jeg er  

 opmærksom på at beslutningen om ansættelse træffes efter en drøftelse hvori  

 både Udenrigsministeriet og (X) deltager. Den foreløbige redegørelse  

 blev  

 den 14. juli 2005  

 sendt til Udenrigsministeriet med henblik på at ministeriet kunne få  

 lejlighed  

 til at komme med bemærkninger til min foreløbige vurdering af sagen.
Jeg bad  

 samtidig Udenrigsministeriet om at oplyse om de begrundelser som ledsager  

 afslag på ansættelse, udformes af ministeriet eller X.
 Udenrigsministeriet har i  

 brev af  

 12. december 2005  

 anført følgende:
 Med henvisning til Deres skrivelse  

 af  

 14. juli 2005,  

 hvori der rejses spørgsmål om afslag til de ansøgere, der ikke får den ledige  

 stilling, kan Udenrigsministeriet oplyse følgende:
De forudsætninger, som De  

 lægger til grund for Deres vurdering af Udenrigsministeriets delegation af  

 ansættelseskompetence til et konsulentfirma, er korrekte.
Udenrigsministeriet  

 modtager alle de oplysninger, som er tilgængelige for konsulentfirmaet.  

 Udenrigsministeriet træffer alle afgørelser i forbindelse med indkaldelse af  

 kandidater til interview, evt. genopslag af stilling samt den endelige  

 besættelse af stillingen.
I lyset af Deres bemærkninger  

 om udformningen af afslaget til ansøgere vil Udenrigsministeriet fremover  

 sikre, at der ud over det aftalte ved det afsluttende interview, foreligger  

 en  

 skriftlig instruks fra Udenrigsministeriet vedrørende de konkrete  

 afslag. Ombudsmandens endelige udtalelse Efter at have gennemgået Udenrigsministeriets bemærkninger til min  

 foreløbige redegørelse fastholder jeg i det hele det som jeg har givet udtryk  

 for i min foreløbige udtalelse.
 Det er således fortsat min opfattelse at der uden udtrykkelig lovhjemmel ikke  

 er mulighed for at overlade det til en privat virksomhed at udforme den  

 begrundelse som ledsager et afslag på ansættelse.
Udenrigsministeriet har oplyst at ministeriet fremtidigt vil udfærdige en  

 skriftlig instruks vedrørende de konkrete afslag.
Jeg forudsætter at denne  

 instruks i nødvendigt omfang fastlægger de konkrete begrundelser for afslag  

 på ansættelse.
Da ministeriet herudover har bekræftet at det er ministeriet  

 der  efter at have modtaget samtlige foreliggende oplysninger om  

 ansøgerne  træffer alle afgørelser i de omhandlede ansættelsessager,  

 foretager jeg mig ikke mere i sagen. NOTER: (*)  

 FOB 1996, s. 105.
