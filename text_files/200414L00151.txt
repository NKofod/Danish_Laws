Betænkning afgivet af Skatteudvalget den 1. december 2004 Betænkning over Forslag  

 til lov om ændring af skattekontrolloven og lov om opkrævning af skatter og  

 afgifter m.v.
(Digitalisering af regnskabsoplysninger, ophævelse af  

 virksomheders underretningspligt og afskaffelse af kildeskattebøderne) [af skatteministeren (Kristian Jensen)] 1. Ændringsforslag Skatteministeren har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 7. oktober 2004 og var til 1.  

 behandling den 21. oktober 2004. Lovforslaget blev efter 1. behandling  

 henvist  

 til behandling i Skatteudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og skatteministeren sendte den 24. august 2004 dette udkast til  

 udvalget, jf. alm. del  bilag 652 (folketingsåret 2003-04). Den 7.  

 oktober  

 2004 sendte skatteministeren de indkomne høringssvar til udvalget.
De  

 indkomne  

 høringssvar samt skatteministeriets kommentar hertil er kort gengivet i et  

 skema i lovforslagets bemærkninger.
Herudover har skatteministeren den 7.  

 oktober 2004 tilsendt udvalget testpanelets rapport samt Økonomi- og  

 Erhvervsministeriets  

 notat, der gengiver konklusionerne fra testpanelets besvarelser.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
 Foreningen Registrerede Revisorer FRR.
Forsikring & Pension, HK/Kommunals Skatteudvalg og Skatteministeren har over for udvalget kommenteret de skriftlige  

 henvendelser.
Deputationer Endvidere har HK/Kommunals Skatteudvalg mundtligt over for  

 udvalget redegjort for sin holdning til lovforslaget.
Spørgsmål Udvalget har stillet 10 spørgsmål til skatteministeren til  

 skriftlig besvarelse.
3. Udtalelse fra skatteministeren Skatteministeren har den 30. november 2004 fremsendt en  

 skrivelse til Folketingets Skatteudvalg med følgende indhold: »I fortsættelse  

 af min kommentar til HK/Kommunals skatteudvalgs henvendelse til Folketingets  

 Skatteudvalg (L 31  bilag 11) kan jeg oplyse, at jeg inden udgangen af  

 november  

 2006 vil sende Folketingets Skatteudvalg  

 en redegørelse,  

 som indeholder en udførlig status for projektet med digitalisering af  

 regnskabsoplysninger.
Rapporten  

 vil indeholde oplysninger om resultatet af testning af det nye  

 udsøgningssystem  

 samt ligningsmedarbejdernes vurdering af systemet.
Endvidere vil rapporten  

 belyse, i hvilket omfang ligningsmedarbejderne har modtaget undervisning i  

 brugen af udsøgningssystemet samt er i stand til at bruge det, så udvælgelse  

 til  

 ligning kan blive lige så effektiv som i dag.« 4. Indstillinger og politiske bemærkninger Et  

  

 flertal  

  

 i udvalget  

 (S, V, DF, KF og RV) indstiller lovforslaget til  

  

 vedtagelse  

  

 med det stillede ændringsforslag.
Socialdemokratiets medlemmer af udvalget støtter vedtagelsen af  

 lovforslaget og  

 er tilfreds med, at  

 ministeren har lovet Folketingets Skatteudvalg en udførlig redegørelse inden  

 udgangen af november 2006 om de forudsætninger, der skal være opfyldt, inden  

 man fjerner pligten til at indsende skatteregnskab, herunder  

 ligningsmedarbejdernes vurdering heraf.
Socialdemokratiet ønsker således i  

 størst mulig udstrækning at udnytte de nye muligheder for digitalisering og  

 effektivisering af ligningsarbejdet.
Omvendt er det afgørende at fastholde de  

 redskaber, der er nødvendige for at gennemføre en effektiv ligning.
Derfor  

 vil Socialdemokratiet  

 grundigt vurdere skatteministerens redegørelse og ligningsmedarbejdernes  

 vurdering til november 2006 for at tage endelig stilling til, om man kan  

 undvære pligten til at indsende skatteregnskaber, uden at det vil skade  

 målsætningen om en effektiv ligningsindsats.
Dansk Folkepartis medlemmer af udvalget støtter vedtagelsen af  

 lovforslaget, men er betænkelige ved afskaffelsen af kildeskattebøderne.  

 Dansk  

 Folkeparti frygter, at flere virksomheder vil udnytte staten som en  

 kreditmulighed, hvis sanktionerne for ikke at indbetale indeholdt skat og  

 lign.  

 slækkes.
På den baggrund forbeholder Dansk Folkeparti sig retten til på et  

 senere tidspunkt at kræve kildeskattebøderne genindført.
Et  

  

 mindretal  

  

 i  

 udvalget (SF og KD) indstiller lovforslaget til  

  

 forkastelse  

  

 ved 3. behandling.
Mindretallet vil stemme for det  

 stillede ændringsforslag.
 Socialistisk Folkepartis medlem af  

 udvalget konstaterer, at lovforslaget samlet set bærer mere præg af endnu en  

 omgang skjulte besparelser i ToldSkat end af reelle lettelser af de  

 administrative  

 byrder for de erhvervsdrivende.
Lovforslaget afslører ToldSkats store  

 efterslæb i forhold til den tekniske udvikling på selvangivelsesområdet for  

 selvstændige erhvervsdrivende, herunder udvikling af automatiske  

 udsøgningssystemer  

 til udtagelse af de kontrolrelevante.
Det ville selvfølgelig være positivt,  

 hvis lovforslaget kunne medvirke til at rette op på dette problem, men det er  

 ikke under udvalgsarbejdet lykkedes skatteministeren at sandsynliggøre, at  

 den  

 foreslåede digitalisering reelt vil betyde nogen nævneværdig administrativ  

 lettelse for erhvervslivet.
Samtidig er det fortsat uklart, hvorvidt dette  

 forslag er endnu en manøvre, der fører til skjulte besparelser i  

 skatteadministrationen og  

  

 -kontrollen.
Derfor kan denne marginale forbedring ikke opveje de problemer,  

 der ligger i lovforslagets øvrige elementer.
 SF vil gerne udtrykke anerkendelse for  

 skatteministerens forsøg på at imødekomme kritikken af afskaffelsen af  

 underretningspligten,  

 men det er fortsat ikke sandsynliggjort, at det anførte tal også reelt  

 udtrykker besparelserne ved forslaget.
Afskaffelse af kildeskattebøderne er  

 jo reelt erkendelsen af, at ToldSkats arbejdsgiverkontrol er brudt sammen.  

 Men  

 i stedet for at stramme op på området er regeringens svar at kaste håndklædet  

 i  

 ringen og helt give frit lejde til de arbejdsgivere, der i dag betaler eller  

 burde betale kildeskattebøder.
Det betyder også et farvel til et værktøj, der  

 ellers kunne finde anvendelse i kampen mod sort arbejde og socialt bedrageri.
Et  

  

 andet mindretal  

  

 (EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme imod det stillede ændringsforslag.
 Tjóðveldisflokkurin, Inuit Ataqatigiit og Siumut var på tidspunktet  

 for betænkningens afgivelse ikke repræsenteret med medlemmer i udvalget og  

 havde dermed ikke adgang til at komme med indstillinger eller politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
5. Ændringsforslag med bemærkninger Ændringsforslag Af  

 	  

  

 skatteministeren,  

  

 tiltrådt af et  

  

 flertal  

  

 (udvalget med undtagelse af EL):
Til § 3 1)  

  

 Paragraffen affattes således:
»§ 3 Stk. 1.  

  

 Loven træder i  

 kraft dagen efter bekendtgørelsen i Lovtidende.
Stk. 2.  

  

 § 1, nr. 4-11 og  

 13-29, har virkning fra og med den 1. januar 2006.« [  

 Udskydelse  

 af ophævelsen af virksomhedernes underretningspligt] Bemærkninger Til nr. 1 Ifølge lovforslagets § 3 træder loven i kraft dagen efter  

 bekendtgørelsen i Lovtidende.
Dette indebærer, at forslagets bestemmelser om  

 ophævelse af virksomhedernes underretningspligt over for ansatte og kunder,  

 jf.  

 forslagets § 1, nr. 4-11 og 13-29, får virkning for indberettede oplysninger  

 vedrørende 2004.
 Det er imidlertid fundet hensigtsmæssigt at udskyde  

 ikrafttrædelsen af denne del af forslaget 1 år.
 Samtidig vil der administrativt blive etableret en ordning, der  

 gør det muligt for borgerne for 1 år ad gangen at tilvælge en papirudgave af  

 virksomhedernes indberettede oplysninger til ToldSkat, dvs. modtage et print  

 af  

 oplysningerne fra den elektroniske skattemappe pr. 1. marts, således at  

 borgerne  

 har oplysningerne ved modtagelsen af selvangivelsen.
 En sådan tilvalgsordning tænkes etableret derved, at der i  

 forbindelse med udsendelsen af forskudsopgørelsen  første gang i  

 efteråret  

 2005  vedlægges et særligt bilag (markeret ved en anden farve), som gør  

 opmærksom på, at borgeren ved at anvende en TastSelv-telefon kan få tilsendt  

 en  

 papirudgave af de indberettede oplysninger til brug for årets selvangivelse.
 Et sådant særligt bilag vil blive udsendt sammen med  

 forskudsopgørelsen i en årrække, hvorefter ordningen kan tages op til  

 revision.  

 Hvornår denne revision skal ske, bør bl.a. ses i lyset af antallet af  

 borgere,  

 der har benyttet sig af tilvalgsmuligheden.
 Med den foreslåede tilvalgsordning får borgerne på en enkel måde  

 mulighed for at tilkendegive over for ToldSkat, at de på forhånd ønsker en  

 papirudgave til brug for udfyldelsen af det kommende års selvangivelse.  

 Herved  

 sikres det, at selv borgere, der ikke er fortrolige med it, ikke lades i  

 stikken.  

 Man gør fra myndighedernes side en særlig indsats over for denne gruppe ved  

 at  

 tilbyde dem en mulighed for fortsat at få en papirudgave.
 Når man kommer tættere på selvangivelsestidspunktet  dvs.  

 omkring februar måned  vil Told- og Skattestyrelsen gennemføre en  

 annoncekampagne m.v. for på ny at gøre opmærksom på ordningen.
 Udsendelse af et selvstændigt bilag vedlagt forskudsopgørelsen  

 skønnes at koste ca. 700.000 kr. årligt i papir- og portoudgifter.
I det fremsatte lovforslag er der ved opgørelsen af de  

 administrative konsekvenser taget udgangspunkt i, at skønsmæssigt 500.000  

 skatteydere vil rekvirere en papirversion af skattemappen.
Med den foreslåede  

 tilvalgsordning forventer Told- og Skattestyrelsen, at antallet fordobles til  

 ca. 1 mio. henvendelser.
På den baggrund skønnes de administrative  

 meromkostninger herved til ca. 2,5 mio. kr. årligt (portoudgifter til  

 udsendelse af print fra skattemappen samt it-drift).
 De skønnede årlige papir- og portoudgifter m.v. på 3,2 mio. kr.  

  på grund af dette ændringsforslag  medfører, at de samlede  

 offentlige  

 besparelser for lovforslaget reduceres tilsvarende.
Hertil kommer engangsudgifter til systemtilretning.
Disse anslås  

 til ca. 1,5 mio. kr., fordi der i denne ordning skal etableres et system, der  

 fra 1. november til 1. marts opsamler tilmeldinger og danner et batch  

 printjob.  

 Der er tale om et supplement til den rekvisitionsordning vedr.  

 TastSelv-telefonen, som er indeholdt i lovforslag nr.
L 31.
Derimod skønnes den  

 foreslåede tilvalgsmodel ikke at medføre flere udgifter til information end  

 den  

 ene 1 mio. kr., der er afsat til informationsopgaven i lovforslag nr.
L 31.
Tilvalgsmodellen indebærer efter Told- og Skattestyrelsens  

 opfattelse ingen ændringer i antallet af forventede forespørgsler til  

 ToldSkat  

 i forbindelse med underretningspligtens ophævelse.
Som følge heraf skønnes  

 det  

 forbrug på ti årsværk, som er nævnt i lovforslag nr.
L 31, at være det samme  

 under den beskrevne tilvalgsordning.
Lars Christian Lilleholt (V)   

 Peter Christensen (V)   

 Freddy Dam (V)  

  

  nfmd.  

  

    

 Svend Aage Jensby (V)   

 Mikkel Dencker (DF)   

 Colette L.
Brix (DF)   

 Charlotte Dyremose (KF)   

 Else Theill Sørensen (KF)   

 Jann Sjursen (KD)   

 Erik Mortensen (S)   

 Henrik Sass Larsen (S)   

 Jacob Buksti (S)   

 Jens Peter Vernersen (S)  

  

  fmd.  

  

 Sophie Hæstorp Andersen (S)   

 Morten Homann (SF)   

 Margrethe Vestager (RV)   

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Inuit Ataqatigiit (IA) 1 Det Konservative Folkeparti (KF) 16 Siumut (SIU) 1 Socialistisk Folkeparti (SF) 12 Tjóðveldisflokkurin (TF) 1 Det Radikale Venstre (RV) 9 Uden for folketingsgrupperne (UGF) 3 * Heraf  

 1 medlem valgt på Færøerne Bilag 1 Oversigt over bilag  

 vedrørende L 31 Bilagsnr.
Titel 1 Materiale: »Testpanel  afskaffelse af virksomheders  

 underretningspligt til ansatte« og »Afskaffelse af underretningspligten« 2 Høringssvar, fra skatteministeren 3 Henvendelse af 20/10-04 fra Forsikring & Pension 4 Tidsplan for udvalgets behandling af lovforslaget 5 Henvendelse af 10/11-04 fra Foreningen Registrerede  

 Revisorer 6 Ændringsforslag, fra skatteministeren 7 Kommentar fra skatteministeren til henvendelse af  

 20/10-04 fra Forsikring & Pension 8 Kommentar fra skatteministeren til henvendelse af  

 10/11-04 fra Foreningen Registrerede Revisorer, fra skatteministeren 9 1. udkast til betænkning 10 Henvendelse af 15/11-04 fra HK/Kommunals Skatteudvalg 11 Kommentar fra skatteministeren til henvendelse af  

 15/11-04 fra HK/Kommunals Skatteudvalg 12 Henvendelse af 19/11-04 fra Forsikring & Pension 13 2. udkast til betænkning 14 Kommentar fra skatteministeren til henvendelse af  

 19/11-04 fra Forsikring & Pension 15 Henvendelse af 29/11-04 fra Forsikring & Pension 16 Kommentar fra skatteministeren til henvendelse af  

 29/11-04 fra Forsikring & Pension 17 Yderligere kommentar fra skatteministeren til henvendelse  

 af 15/11-04 fra HK/Kommunal 18 3. udkast til betænkning Oversigt over spørgsmål og svar vedrørende L 31 Spm.nr.
