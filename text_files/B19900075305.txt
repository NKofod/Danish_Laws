 I medfør af § 18, stk. 2, og § 67 i lov om retsafgifter, jf.
 lovbekendtgørelse nr. 460 af 27. juni 1989, fastsættes:
 § 1.  For udlæg, der efter lov om fremgangsmåden ved  

 inddrivelse af skatter og afgifter m.v. og forskrifter fastsat i medfør af  

 loven foretages af pante- eller toldfogder, indtræder afgiftspligten, når  

 pante- eller toldfogden underretter skyldneren om tid og sted for  

 forretningen, jf. retsplejelovens § 493, stk. 1.
 Stk. 2.  Såfremt forretningen i medfør af  

 retsplejelovens § 493, stk. 2, foretages uden sådan underretning, indtræder  

 afgiftspligten, når forretningen påbegyndes, jf. retsplejelovens § 496.
Stk. 3.  Afgiftspligten efter retsafgiftslovens § 17  a indtræder, når pante- eller toldfogden træffer  

 bestemmelse om retshandlingens foretagelse.
§ 2.  Retsafgiften for de i § 1 nævnte udlæg oppebæres  

 af den myndighed, som har ansat pante- eller toldfogden.
Det samme gælder  

 tillægsafgiften, jf. retsafgiftslovens § 17 a, når bestemmelse om  

 retshandlingens foretagelse er truffet af en pante- eller toldfoged.
 Stk. 2.  Retsafgiften for kære oppebæres af den  

 myndighed, hvis afgørelse påkæres.
 Stk. 3.  Retsafgiften for udskrifter af pante- eller  

 toldfogedbogen oppebæres af den myndighed, som har ansat pante- eller  

 toldfogden.
 § 3.  Indsigelse fra en afgiftspligtig over pante-  

 eller toldfogdens beregning af en afgift sker efter reglerne i  

 retsafgiftslovens kapitel 13 ved klage til den fogedret, som skulle have  

 foretaget forretningen, hvis denne ikke var henlagt til pante- eller  

 toldfogden.
Stk. 2.  Under forretningen kan indsigelse fremsættes  

 over for pante- eller toldfogden, som underretter fogedretten om indsigelsen.  

 Efter forretningen kan indsigelse fremsættes ved klage til fogedretten.
Klage  

 skal indgives senest 6 uger efter, at den afgiftspligtige har fået kundskab  

 om afgiftsberegningen.
 § 4.  Såfremt udlæg efter lov om fremgangsmåden ved  

 inddrivelse af skatter og afgifter m.v. skal foretages af fogedretten, gælder  

 retsafgiftslovens almindelige regler.
 § 5.  Bekendtgørelsen træder i kraft den 1. januar  

 1991 og finder anvendelse, når afgiftspligt efter bestemmelsen i § 1  

 indtræder på ikrafttrædelsesdagen eller senere.
 Stk. 2.  Bekendtgørelse nr. 463 af 18. september 1969,  

 som ændret ved bekendtgørelse nr. 440 af 28. september 1972, ophæves.
