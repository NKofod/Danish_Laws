INDHOLDSFORTEGNELSE Forord S. 1 1. Pædagogikumbekendtgørelsen S. 2 2. Oversigt over det samlede pædagogikumforløb S. 3 3. Praktisk pædagogikum S. 7 3.1 Kandidatens situation S. 7 3.2 Vejlederens situation S. 8 3.3 Introduktionsfasen S. 10 3.4 Den første fase i vejledningen S. 11 3.5 Første besøg S. 15 3.6 Perioden efter første besøg S. 17 3.7 Afsluttende besøg S. 18 3.8 Udtalelsen S. 19 3.9 Eventuelle problemer i forløbet S. 22 4. Teoretisk pædagogikum S. 23 4.1 Kursus i teoretisk pædagogik S. 23 4.2 Fagligt-pædagogisk kursus S. 26 5. Bilag 5.1 Eksempel på kursusplan fra teoretisk kursus i pædagogik S. 27 5.2 Eksempler på kursusplan fra de fagligt-pædagogiske kurser (fransk og  

 kemi) S. 32 5.3 Eksempel på et observationsskema S. 35 FORORD Bekendtgørelsen af 30. juni 1982 om den pædagogiske uddannelse af lærere  

 ved gymnasieskolen har nu fungeret i et par år.
I bekendtgørelsen lægges der  

 flere steder op til et samspil mellem pædagogikumforløbets enkelte dele,  

 ligesom der angives nærmere retningslinier for afviklingen af det praktiske  

 kursus.
Direktoratet har fundet det hensigtsmæssigt at lade udarbejde en pjece om  

 mulighederne for at udfylde de rammer bekendtgørelsen giver.
Formålet er, at  

 pjecen kan tjene som orientering om pædagogikumforløbets enkelte dele for  

 vejledere og kursusledere ved det praktiske kursus og herigennem bidrage til,  

 at det samlede pædagogikumforløb i så høj grad som muligt bliver  

 sammenhængende og ensartet.
I pjecen er derfor også medtaget afsnit om  

 praktikvejledningen, hvori en række problemer i vejledningen diskuteres.
De  

 her fremførte synspunkter er at betragte som forslag til hvorledes de rejste  

 problemer eventuelt kan løses.
 Pjecen er udarbejdet af en arbejdsgruppe bestående af fagkonsulent  

 Marianne Abrahamsen, studielektorerne Jørgen Sørensen og Bent Hirsberg samt  

 lærere ved teoretisk pædagogik, Århus, Jørgen Husballe, Mads-Peter Villadsen,  

 Asker Bentsen og undervisningsinspektør Per Katz.
1. PÆDAGOGIKUMBEKENDTGØRELSEN Den nugældende »Bekendtgørelse om den pædagogiske uddannelse af  

 lærere ved gymnasieskolen« af 30. juni 1982 (regelsamling 05-01)  

 kodificerer primært den praksis, der udviklede sig omkring den forrige  

 bekendtgørelse om gymnasielærernes pædagogiske uddannelse.
Pædagogikumuddannelsen består af teoretisk pædagogikum og praktisk  

 pædagogikum.
Teoretisk pædagogikum er igen delt op i to dele, et kursus i  

 teoretisk pædagogik og de fagligt-pædagogiske kurser  

 (»midtvejskurserne«).
Af de tre kurser er det praktiske kursus det mest omfattende.
Tidsmæssigt  

 består det praktiske kursus af mindst 120 observations - og  

 undervisningstimer, hvortil kommer en betragtelig forberedelsestid.
Kurset i  

 teoretisk pædagogik er på ca. 70 timer, og de fagligt-pædagogiske kurser er  

 af to-tre dages varighed.
Opbygningen i tre elementer giver både nogle problemer og nogle muligheder  

 for vejledningen på skolerne.
På den ene side afbrydes praktikkurset af det  

 teoretiske kursus i starten af forløbet, mandage skal friholdes, og  

 kandidaterne skal på mindst eet fagligt-pædagogisk kursus.
På den anden side  

 åbner denne afvikling af kurserne muligheder for at inddrage ideer og  

 materiale fra de teoretiske kurser i undervisningen og i drøftelserne mellem  

 vejleder og kandidat.
I den forbindelse kan nævnes, at der nu i højere grad  

 end tidligere er mulighed for at inddrage emner fra teoretisk pædagogikum i  

 det praktiske kursus.
Dette skyldes bl.a., at kurset følges af næsten alle  

 kandidater, timetallet er blevet udvidet, og underviserne på det teoretiske  

 kursus er alle tilknyttet gymnasiet og/eller hf-kurser.
Desuden er der for  

 alle kurserne en fælles tidsmæssig opbygning, ligesom kursusindholdet i  

 kursets første del stort set består af de samme elementer (jvf. afsnit 4.1),  

 således at en hensigtsmæssig vekselvirkning imellem praktik og teori kan  

 fremmes mest muligt.
En kort beskrivelse af indholdet i det teoretiske kursus sendes i starten  

 af forløbet til alle praktikskoler.
Elevernes baggrund og forudsætninger,  

 planlægningsprincipper, arbejdsformer, observation af undervisningen vil være  

 typiske emner fra den første teoriundervisning, som der med fordel kan bygges  

 videre på i praktikken.
I de fleste fag produceres der et ganske omfattende materiale til de  

 fagligt-pædagogiske kurser, ligesom der på selve kurset præsenteres aktuelle  

 faglige indfaldsvinkler.
Emner herfra kan ligeledes indgå i vejledningen, fx  

 i slutningen af forløbet.
Det kan således anbefales, at vejledere via  

 lærerkandidaten gør sig bekendt med kursusprogrammet og kursusmaterialet.
2. OVERSIGT OVER DET SAMLEDE PÆDAGOGIKUMFORLØB For de implicerede parter i pædagogikumforløbet er der tale om en  

 undervisningssituation med alt, hvad det indebærer af planlægning,  

 undervisning, vejledning, progression o.s.v.
Ud fra intentionerne i  

 bekendtgørelsen kan man give en beskrivelse af et idealforløb, men i praksis  

 sætter de ydre rammer for afviklingen af de forskellige kursuselementer og  

 forhold på praktikskolerne naturligvis grænser for, i hvor høj grad den  

 enkelte kandidat nærmer sig idealforløbet.
De første kursusdage afholdes på praktikskolen.
Det første møde mellem  

 kandidat og skole former sig oftest som et eller flere møder, hvor rektor,  

 kursusleder og vejledere er til stede.
Forhold omkring det praktiske kursus,  

 herunder pædagogikumbekendtgørelsen, drøftes ved denne lejlighed.
Samtidig  

 ordnes en række praktiske forhold vedrørende kandidatens kursus og arbejde,  

 herunder kontakt til arbejdsløshedskasse og Gymnasieskolernes Lærerforening  

 (via tillidsmanden). I umiddelbar forlængelse af den første kursusdag er der  

 arrangeret introducerende dage for kandidaten, fx i form af elevens dag, hvor  

 en klasse følges, lærerens dag, hvor en lærer følges, eller fagets dag hvor  

 kandidaten oplever, hvorledes hans/hendes fag formidles på de forskellige  

 niveauer.
I forbindelse med disse introduktionsarrangementer orienteres  

 kandidaten generelt om gymnasiet og hf, herunder om skolens elever, fagenes  

 formidlingsmæssige situation, fagenes læremidler og bestemmelser  

 (regelsamlingen).
 Den følgende uge vil de fleste kandidater tilbringe på  

 teoretisk-pædagogisk kursus, hvor hovedvægten vil blive lagt på planlægning,  

 generelle problemer og observationsteknik samt almen didaktik, eventuelt  

 undervisningsøvelser ved hjælp af videooptagelser.
 For at fastholde progressionen i forløbet følges denne del af det  

 teoretiske kursus op af en observationsperiode på skolen, hvor intentioner  

 bag og udfaldet af de observerede timer diskuteres.
De følgende mandage vil kandidaten være på teoretisk kursus, hvor han/hun  

 kan få lejlighed til at sætte sine iagttagelser og erfaringer fra hverdagen  

 ind i et alment perspektiv.
Samtidig kan kandidaten, i mindre omfang blive  

 bedt om at løse opgaver, som er af teoretisk karakter, og som er koblet til  

 den praktiske undervisning på skolen.
Efter observationsfasen etableres en overgang til kandidatens egen  

 undervisning.
Ofte foretages denne overgang ved, at kandidaten underviser en  

 mindre del af en time, indgår i et fast gruppearbejde eller en ekskursion,  

 eller ved at vejleder og kandidat skiftes til at undervise.
På denne måde får  

 kandidaten mulighed for at se i praksis, hvordan han kan undgå de fejl, som  

 vejlederen måtte have påpeget ved kandidatens undervisning.
Også efter den  

 indledende observationsperiode skal der være mulighed for, at kandidaten  

 overværer timer hos vejlederen med påfølgende diskussion.
 Før første besøg skal kandidaten undervise et antal fulde timer, heraf  

 nogle uden vejlederens tilstedeværelse.
 Inden første besøg har kursuslederen overværet nogle af kandidatens timer  

 og har sammen med vejlederen givet kandidaten de første vurderinger af  

 forløbet som naturlig overgang til drøftelserne i forbindelse med første  

 besøg.
 Efter første besøg lægges der program for resten af kurset ud fra de  

 retningslinier, der blev aftalt ved besøget.
Det praktiske kursus afbrydes enten før eller efter første besøg af de  

 fagligt-pædagogiske kurser, hvor kandidaterne modtager en mere fagligt  

 orienteret undervisning om sine fags formidling.
Elementer herfra kan  

 inddrages i praktikforløbet, således kan problemer omkring evaluering,  

 retning og bedømmelse af skriftlige arbejder naturligvis tages op i det  

 praktiske kursus' anden del.
I denne periode underviser kandidaten også i  

 selvstændigt tilrettelagte forløb.
Før det afsluttende besøg skal kandidaten af kursuslederen informeres om  

 vejledernes generelle vurdering af kandidatens undervisning, og efter det  

 afsluttende besøg får kandidaten udleveret en kopi af udtalelsen.
I den  

 resterende del af forløbet overværer kandidaten undervisningen i andre fag  

 og/eller på andre niveauer i sine egne fag, deltager i det øvrige arbejde på  

 skolen, herunder eksamination, censur og vagttjeneste.
Ved afslutningen af  

 kurset evalueres dette eventuelt ved et møde med deltagelse af skolens andre  

 kandidater.
Bekendtgørelsen åbner mulighed for, at kandidatens ugentlige timetal kan  

 ændres efter behov.
Afhængigt af situationen er det fx muligt at aflaste  

 kandidaten i perioder, hvor der kræves stor forberedelse, ligesom det i  

 perioder med overvejende observation er muligt at forøge timetallet.
 Skematisk kan forløbet tage sig ud som vist på fig. 1. Se næste side.
Fig. 1 Normalforløbet Teoretisk Praktik (skolen) Fagligt pædagogisk kursus (70 t) min. 120 t) kursus (5 dage)  INTRODUKTIONSMØDE (rektor,  

 kursusleder, vejl., GL tillidsmand)  - skoleintroduktion (elevens, lærerens  

 og fagets dag - herunder indføring i læremidler og RS) Ugeforløb på teo.-pæd (planlægning og UV-lære) 6. dage.
Indledende observation, fællesplanlægning,  

 enkelttimer og evt. team-teaching Kursusleder formidler kontakt, udjævner  

 arbejdsbyrder og overværer nogle undervisningstimer hos kandidaten.
Mandagsordning 8 dage do.
Fællesmøde med alle vejledere 1. besøg m.  

 direktoratets tilsynsførende  fagl.-pæd. kursus 1. fag do. 2. fag  

 fagdidaktisk information - observation og plan for resten af kursus ud fra 1.  

 besøg  Egne selvstændige forløb incl. evalueringsarbejde.
Deltagelse i  

 lærerrådsmøder o.l.
Besøg af  kursusleder. - Orientering om standpunkt -  

 udarbejdelse af udkast til udtalelse.  2. besøg med direktoratets  

 tilsynsførende.  Observation i andre klasser og fag, (eksamination, censur  

 m.v.)  Evt. evalueringsmøde 3. PRAKTISK PÆDAGOGIKUM 3.1. Kandidatens situation.
For mange lærerkandidater betyder pædagogikumsituationen en stor  

 omvæltning i tilværelsen.
Arbejdsvilkårene er stærkt forandrede: fra  

 studietidens mere fleksible arbejdsskema til lærerens faste arbejdsdag; fra  

 lange forløb, hvor evaluering stort set var knyttet til enkelte afsluttende  

 prøver, til et afgørende kort forløb, hvor hver time rummer evaluering af  

 både personlig og faglig-pædagogisk art.
Også arbejdsbyrden er betragtelig,  

 idet den normalt optager størstedelen af kandidatens tid, hvortil skal lægges  

 en ofte betydelig rejsetid.
Der kan derfor blive mindre tid til familie og  

 fritidsinteresser med de problemer, som kan opstå heraf.
Også forberedelsesarbejdet kan skabe problemer.
For en lang række  

 kandidater optager den rent faglige forberedelse langt den største del af  

 tiden, dels fordi forberedelsen på dette område er af en helt anden karakter,  

 end de har været vant til under universitetsuddannelsen, dels fordi det ofte  

 er nødvendigt at skaffe sig den fornødne indsigt i nye og til dels ukendte  

 stofområder.
I gymnasie/hf-undervisningen skal der desuden ofte inddrages  

 aktuelle problemstillinger, hvilket også kan være tidskrævende.
Dette kan føre til, at overvejelser over, hvorledes den faglige viden skal  

 formidles, ikke vies den nødvendige tid.
Desuden er der ofte navnlig i  

 begyndelsen af forløbet en tendens til at kandidaten i forberedelsen  

 fokuserer for meget på de faglige problemstillinger.
Resultatet bliver, i  

 begge tilfælde ofte, at kandidaten har en mængde viden, som eleverne får  

 meddelt gennem en lærerkoncentreret undervisning, fremfor en mere  

 elevaktiverende undervisning.
Derfor må der i vejledningen lægges megen vægt  

 på forhold, der specielt vedrører den pædagogiske forberedelse af  

 undervisningen.
Det store faglige arbejdspres, som kandidaterne føler i perioder, kan også  

 være forårsaget af, at kandidaten skal forberede større undervisningsforløb i  

 mange af sine praktikklasser samtidig.
Kursusleder og vejledere bør gennem en  

 koordinerende indsats mindske dette problem.
3.2. Vejlederens situation Det kan være meget udfordrende og meget inspirerende at være vejleder for  

 en lærerkandidat, men der er også en lang række forhold, som kan gøre det  

 vanskeligt at give en god vejledning.
Det daglige tidspres og de skemamæssige  

 bindinger kan således gøre det vanskeligt at finde velegnede tidspunkter til  

 at vejlede lærerkandidaterne og til at finde tidspunkter til koordinering af  

 vejledningen med de øvrige vejledere og kursuslederen.
Selve pædagogikumforløbet varer desuden maksimalt fem måneder, hvilket er  

 meget kort tid, når der samtidig er mange afbrydelser undervejs.
Det betyder,  

 at man som vejleder hele tiden må foretage en afvejning af ofte modsatrettede  

 forhold.
Lærerkandidaten skal således have både ro til at finde sin egen  

 undervisningsform (vejlederen er tilbageholdende i sin vejledning) og skal  

 samtidig have vejledning på et så tidligt tidspunkt, at der er mulighed for  

 at rette eventuelle mangler.
Noget fundamentalt er også, at praktisk pædagogikum foregår efter  

 mesterlære-princippet.
Det forhold, at vejledningen af en lærerkandidat for  

 en stor del bygger på vejlederens og kandidatens egen undervisning, føles  

 ofte ubehageligt for lærerkandidaten, men vejlederen er i virkeligheden også  

 i en presset situation.
I gymnasium/hf er det således sjældent, at man  

 underviser sammen eller overværer hinandens timer.
Vejlederens baggrund for  

 at vejlede lærerkandidaterne bliver således primært egne  

 undervisningserfaringer, suppleret med ideer fra efteruddannelseskurser,  

 debatten i de faglige foreningers blade eller blot den daglige snak med  

 fagkollegerne.
I pædagogikum-situationen sættes vejlederens pædagogiske principper og  

 undervisning imidlertid til debat, dels direkte - i form af demonstration  

 over for lærerkandidaten, dels indirekte - i diskussioner om, hvorledes  

 undervisningen skal tilrettelægges, hvorledes lærerkandidatens timer er  

 forløbet.
Det kan være en vanskelig situation, hvor man som vejleder kan føle  

 sig presset, fx på de faglige synsvinkler eller på den måde, hvorpå man  

 udfylder sin lærerrolle.
Dette kan være ubehageligt, men man må forsøge at  

 bruge situationen konstruktivt, fx ved at fremlægge disse problemer for  

 lærerkandidaten.
Dobbeltrollen som vejleder og bedømmer er vel nok det forhold, der giver  

 anledning til flest misforståelser mellem vejleder og lærerkandidat.
Man vil  

 som vejleder måske fortælle, hvorledes en ting eventuelt kunne gøres bedre  

 eller måske blot anderledes, men lærerkandidaten opfatter det ofte som  

 bedømmerens dom.
Man kan som vejleder ikke se bort fra dobbeltrollen, da den er indbygget i  

 selve systemet.
Lærerkandidaten føler et konstant pres på grund af  

 vejlederens/bedømmerens tilstedeværelse og iagttagelse i timerne, men man kan  

 som vejleder nok ikke gøre andet end på et tidligt tidspunkt i forløbet tage  

 en snak med lærerkandidaten om forholdet mellem vejlederrollen og  

 bedømmerrollen, eventuelt ved at parallellisere til den daglige undervisning,  

 hvor også eleverne både undervises og bedømmes.
At forsøge at undgå  

 dobbeltrollen ved fx aldrig at tage kritisk stilling til lærerkandidaternes  

 undervisning, er næppe mulig, ej heller troværdigt i lærerkandidaternes øjne.
Vejledersituationen indebærer også, at man meget let kommer tæt på  

 lærerkandidaten som person.
Man kan som vejleder eventuelt føle sig  

 overbevist om, at de problemer, lærerkandidaten har i  

 undervisningssituationen, i høj grad skyldes den pågældendes personlighed  

 og/eller hele livssituation.
Vanskelighederne ved at kommentere disse  

 problemer ligger bl.a. i, at man som vejleder vil være meget usikker på, dels  

 om man har opfattet situationen rigtigt, dels om man kan tillade sig at  

 drøfte problemerne med kandidaten.
3.3. Introduktionsfasen Ved introduktionsmødet med kandidaten bør kursuslederen bl.a. gøre rede  

 for de bestanddele, der udgør det samlede kursus: teoretisk-pædagogisk  

 kursus, fagligt-pædagogisk kursus og praktikken, set i forhold til hinanden,  

 samt for de to/tre officielle besøg og den afsluttende udtalelse.
Nogle af  

 disse punkter vil det være rimeligt og naturligt at tage op igen på et senere  

 tidspunkt, fx i forbindelse med planlægningen af 1. og 2. besøg.
 I forbindelse med både dagligdag og besøg af direktoratets repræsentant er  

 det vigtigt, at kandidaten så tidligt som muligt bliver gjort bekendt med den  

 funktion, som både kursuslederen og den tilsynsførende har i forhold til  

 vejledningen og bedømmelsen af kandidaten, samt hvilke møder der i løbet af  

 vejledningsperioden vil forekomme mellem kandidat, kursusleder og vejledere.
Vigtigt er endvidere at få berørt det indiskutable problem, der ligger i  

 de særlige vilkår, som både kandidat og vejledere er underkastet, herunder  

 vejlederens nødvendige dobbeltrolle som vejleder og bedømmer, og de mulige  

 konflikter, der kan opstå heraf.
Lige så vigtigt er det, at kandidaten bliver  

 gjort opmærksom på, at hun/han må overveje sin rolle som den, der både skal  

 være sig selv og kandidat med de krav, dette sidste stiller.
At være sig  

 disse konflikter bevidst, er ikke det samme som at vælge en eller anden  

 strategi, som virkeligheden normalt alligevel vil slå i stykker.
Men  

 bevidstheden om konflikten kan gøre det lettere at bearbejde eventuelle  

 problemer på et tidligt tidspunkt.
 En række praktiske forhold skal kandidaten have kendskab til så tidligt  

 som muligt: AV-udstyr, bogsamlinger, apparatursamlinger, regler for brug af  

 klassesæt, regler for fotokopiering, regelsamlingen m.v.
At finde en form for noget så banalt som præsentation af lærerkollegium og  

 vejledere skal ikke undervurderes.
Den almindelige holdning til  

 lærerkandidaten på lærerværelset har en ikke ringe betydning for kandidatens  

 almindelige arbejdsbetingelser.
 Også præsentation for GL's tillidsmand og skolens tekniskadministrative  

 personale hører til i introduktionsugen.
Sidst, men ikke mindst, er en diskussion af kandidatens skema nødvendig.  

 Ofte er puslespillet så vanskeligt at få til at gå op, at kandidaten må  

 acceptere det skema, som skolen er nået frem til, selv om det ikke er ideelt.  

 Til gengæld påhviler det så kursuslederen at få dette skema udarbejdet med så  

 meget hensyn til kandidaten, som der er mulighed for.
De mere lempelige  

 regler for skemastrukturen gør det lettere at prøve at opnå et rimeligt  

 arbejdspres og en sammenhængende vejledning.
Man kunne fx tilstræbe, at  

 et-fagskandidater ikke fik mere end tre vejledere og tre forpligtende forløb,  

 to-fagskandidater fire vejledere og fire forpligtende forløb.
Overskydende  

 timer kunne så fordeles på forskellig vis som observationstimer hos de samme  

 vejledere, med skiftende ugentligt timetal, eksempelvis et fuldt forløb i 1.  

 g kombineret med 2. g i det halve forløb, hvor arbejdspresset ikke er så  

 stort.
3.4. Den første fase i vejledningen En række forhold kan gøre det svært for en vejleder at komme i gang med  

 vejledningen af en kandidat.
Kursets start, med nogle få dage på skolen  

 efterfulgt af en uge på teoretisk pædagogikum, betyder, at der let kan gå to  

 uger, før kandidaten kan følge klassernes undervisning regelmæssigt, og ofte  

 vil de være godt i gang med undervisningsforløb, som det vil være svært for  

 en kandidat uden videre »at springe ind i.« Det er derfor vigtigt, at kandidaten informeres om, hvad klassen tidligere  

 har beskæftiget sig med, og hvilke aftaler der er truffet om det fremtidige  

 forløb (emne, arbejdsformer m.m.), eventuelt også om, hvorledes klassen  

 fungerer rent arbejdsmæssigt, socialt m.v.
Et vigtigt element i vejledningen  

 i den første tid er også, at kandidaten får noget at vide om overvejelserne  

 bag de forestående lektioner, fx konkretisering af overvejelserne bag  

 materialeudvælgelse, lektielængde, valg af arbejdsformer, eksperimentelt  

 arbejde, faglige synsvinkler og niveau.
Spørgsmålene om, hvorledes fagets  

 bestemmelser praktiseres, er velkendte for den rutinerede lærer, men nye for  

 kandidaten.
I forbindelse med kandidatens observationstimer kan det også være nyttigt  

 for kandidaten, at det aftales, hvad kandidaten kan lægge mærke til i de  

 pågældende timer.
Bilag 5.3 viser et eksempel (blandt mange) på et  

 observationsskema, som har været anvendt i undervisningen på det teoretiske  

 kursus, og som kunne inddrages i observationsperioden.
Vejlederens  

 præsentation og diskussion af egne intentioner med undervisningen kan  

 endvidere være en nødvendig forudsætning for, at kandidaten selv kan gøre  

 relevante iagttagelser, før hun/han (selv) har prøvet at undervise.  

 Kandidaten bør også benytte observationstimerne til at lære eleverne at kende  

 (herunder deres navne) samt danne sig et indtryk af, hvorledes de fungerer  

 ved forskellige arbejdsformer.
Når kandidaten selv får en større eller mindre del af ansvaret for  

 undervisningen, skifter focus fra vejlederens undervisning til kandidatens.  

 For mange kandidater kan kritikken især i starten virke meget personlig,  

 fordi de ikke er vant til, at arbejdet som underviser ofte evalueres på en  

 mere direkte og personlig måde end sædvanligt under studiet.
Hvordan man skal  

 gribe vejledningen an, er det svært at sige noget generelt om.
Meget må  

 afhænge af kandidaten, tidligere undervisningserfaring, faglig ballast,  

 temperament og psyke og kandidat/vejlederforholdet.
Mange misforståelser og  

 fejlfortolkninger af hinandens udsagn kunne måske ryddes af vejen, hvis man  

 på forhånd aftalte, hvilke emner, man ville drøfte i samtalerne.
En sådan aftale kunne tage sit udgangspunkt i, at kandidat og vejleder  

 sammen lagde en plan for, hvilke momenter man vil drøfte i samtalerne.
Hermed  

 kunne der i vejledningen af kandidaten skabes en progression, som sikrer, at  

 den kritik, kandidaten får, sker dels på baggrund af kandidatens indsats på  

 bestemte og aftalte områder og dels med baggrund i kandidatens voksende  

 undervisningserfaring.
Dette vil også kunne bidrage til, at kandidaten kommer  

 til at opleve en helhed i uddannelsen.
Ud over de ovenfor nævnte emner vedrørende observation i klassen og  

 overværelse af vejlederens undervisning, kunne man fx drøfte kandidatens - forberedelse af en (del af en) time - disposition for en (del af en) time - »adfærd« i klassen - brug af AV-midler/undervisningsmaterialer - oplæg i timerne/fremlægning af stof - formulering af spørgsmål - samspil med eleverne - opsamling/afrunding af timer og forløb - valg af arbejdsformer - retteteknik - evne til kontinuitet samt - fagspecifikke/pædagogiske/metodiske problemer i undervisningen i faget,  

 herunder eksperimentelt arbejde, udadrettede aktiviteter og anvendelse af  

 edb.
Ovenstående forslag udgør ikke en fuldstændig liste over, hvilke emner man  

 kan drøfte med en kandidat, men de indgår i vejledningen af enhver kandidat,  

 ligesom alle har betydning for resultatet af undervisningen.
Samtalen med  

 kandidaten om et eller flere sådanne emner kan naturligvis varieres på mange  

 måder og må afhænge af den konkrete situation - det væsentlige må være, at  

 tyngdepunkterne for vejledningen ved de enkelte konferencer fastlægges i  

 fællesskab.
Vigtigt er det altid, men ikke mindst efter hver af de første timer, at  

 bruge god tid på at karakterisere de positive sider af kandidatens  

 undervisning.
Det kan være den almindelige optræden i klassen, gode detaljer  

 i gennemgangen, stemmebrug, den planlagte disponering o.l.
Ligeledes er det vigtigt ikke at give et helt katalog over de fejl og  

 uklarheder, som har præget undervisningen.
Det er mere givende og mindre  

 ødelæggende for kandidatens selvbevidsthed at udvælge enkelte felter fra  

 timen, hvor det konkrete kan bruges til mere principielle diskussioner.
Det  

 kan være det - heller ikke for vejlederen - ukendte fænomen, at for få elever  

 bliver inddraget i undervisningen.
Her kan man i fællesskab finde ud af, hvem  

 der ikke var med, og dette kan man så søge at belyse i forhold til de mange  

 faktorer, som her kan spille ind: kandidatens spørgeteknik, stoffets  

 sværhedsgrad, elevernes placering i rummet, kønsforskelle set i forhold til  

 stoffet (de stille piger, de stille drenge), miljøbaggrund m.m.
Man kunne også fokusere på timens strukturering, sammenligne planlægning  

 og det faktiske forløb, og herud fra diskutere årsagerne til eventuelle  

 afvigelser.
Man kunne se på tempoets afhængighed af timens placering på  

 dagen, af stoffets sværhedsgrad, af spørgeteknikken o.l., og man kunne  

 diskutere forholdet mellem og konsekvenserne af stram og mere åben styring,  

 herunder progressionen i den planlagte disposition i forhold til de  

 forskellige elevreaktioner.
 Det er nok nyttigt, at hovedpunkterne i vejledningen skrives ned og  

 gemmes, gerne af begge parter, således at man kan fastholde progressionen i  

 forløbet.
Har faget en skriftlig dimension, er det vigtigt, at kandidaten først  

 gennemser nogle af vejlederens rettede sæt, før de gennemgås for klassen.  

 Kandidaten skal nok prøve på egen hånd at rette enkelte sæt, men det bør ikke  

 være reglen, at kandidaten overtager al opgaveretning.
Vejlederen bør under  

 alle omstændigheder gennemse de af kandidaten rettede sæt før  

 tilbageleveringen.
 Indgår der i faget eksperimentelt arbejde, er det vigtigt, at vejlederen i  

 den første periode selv viser eksempler herpå og senere hjælper kandidaten  

 med tilrettelæggelsen heraf.
 Foregår der i den første periode udadrettede aktiviteter som fx  

 ekskursioner, lejrskole eller virksomhedsbesøg, bør kandidaten have mulighed  

 for at deltage heri og sammen med vejlederen drøfte formål og  

 tilrettelæggelse af aktiviteten.
3.5 Første besøg Som fastsat i bekendtgørelsen skal direktoratets tilsynsførende,  

 kursuslederen og kandidatens vejledere mindst een gang i løbet af kurset  

 overvære mindst to af kandidatens undervisningstimer.
Besøget placeres  

 normalt således, at kandidaten har undervist i en periode inden besøget, og  

 således, at der også kan blive en rimelig periode inden det afsluttende  

 besøg.
Det første besøg er et led i vejledningen af kandidaten.
Med udgangspunkt  

 i den vejledning, kandidaten har modtaget, er formålet med besøget at  

 foretage en foreløbig samlet evaluering af kandidatens hidtidige  

 kursusforløb.
I forbindelse hermed afstikkes der ved besøget retningslinier  

 for, hvad der særligt bør arbejdes med i vejledningen i den resterende del af  

 kursusforløbet.
Det påhviler kursuslederen at forestå planlægningen og afviklingen af  

 besøget.
Planlægningen består bl.a. i sammen med kandidaten, vejlederne og  

 direktoratets tilsynsførende at få fastlagt tidspunktet for besøget, og  

 hvilke timer (klasser) kandidatens undervisning skal overværes.
Timerne har  

 ikke nogen egentlig prøvefunktion for kandidaten, men tjener som eksempler på  

 kandidatens undervisning.
I timerne kan alle undervisningsformer og  

 undervisningsaktiviteter principielt indgå.
Der lægges altså ikke op til, at  

 timerne specielt skal tilrettelægges med henblik på, at kandidaten her skal  

 demonstrere så mange sider af sin pædagogiske virksomhed som muligt.
Det  

 væsentligste er, at de pågældene timer er normale timer i de forløb,  

 klasserne på det tidspunkt er inde i.
Men da timerne bliver en slags fælles  

 grundlag for samtalen ved den efterfølgende konference, kan valget af klasser  

 (timer) på den anden side anvendes til at få belyst forskellige sider af  

 kandidatens undervisning.
Planlægningen af besøget omfatter også tilvejebringelsen af et fornuftigt  

 arbejdsgrundlag for den afsluttende konference ved besøget.
For at  

 direktoratets tilsynsførende kan danne sig et indtryk af kandidatens  

 undervisning, er det af betydning både at have kendskab til det stof, der  

 skal arbejdes med i de pågældende timer, og kende den sammenhæng, hvori  

 timerne indgår.
Det kan derfor være hensigtsmæssigt at tilsende den  

 tilsynsførende en kort oversigt herover samt eventuelle overvejelser over de  

 forløb, klasserne er inde i.
Det vil også være hensigtsmæssigt at tilsende  

 den tilsynsførende fotokopier af fx tekster, der skal bruges i timerne.
Inden  

 besøget kan kursuslederen afholde et formøde med vejlederne og kandidaten og  

 her få foretaget en opsummering af, hvilke vejledningsmomenter der har været  

 arbejdet med, ligesom man kan tale om, hvilke ting der kunne sættes på  

 dagsorden ved konferencen.
Et sådant formøde kunne fx danne afslutningen på  

 kursuslederens runde i kandidatens praktikklasser.
Ved konferencen er praksis ofte den, at kandidaten først får lejlighed til  

 at udtale sig og således får mulighed for at kommentere de afholdte timer, fx  

 i relation til det tidligere omtalte oplæg, der også bør være udleveret til  

 kursuslederen og vejlederne.
Herefter giver vejlederne korte redegørelser for  

 kursets hidtidige forløb.
Heri inddrages de momenter, vejledningen har været  

 koncentreret om, og vurderinger af, hvorledes det er gået.
Bemærkninger til  

 de afholdte timer kan tjene til yderligere oplysning heraf.
Konferencen bør  

 således ikke kun forløbe som en detaljeret kritik af de afholdte timer.
På  

 baggrund af de overværede timer og de fremkomne udsagn fra kandidat,  

 vejledere og (evt. kursuslederen), fremsætter direktoratets tilsynsførende  

 sine kommentarer til timerne og til kandidatens og vejledernes bemærkninger,  

 sammenfatter det generelle indtryk af kandidatens situation og fremhæver de  

 punkter, der især bør arbejdes med i tiden frem til andet besøg.
Det er den  

 tilsynsførendes opgave at bidrage til, at bedømmelsen af kandidatens  

 undervisning sker efter samme målestok som ved andre kandidater landet over.
Skønnes det, at der vil blive særlige problemer med at opfylde  

 bekendtgørelsens krav om færdighed i praktisk undervisning, er det fx muligt  

 at indlægge et ekstra besøg inden det afsluttende besøg.
Problemer i forløbet  

 og løsningsmuligheder er mere udførligt behandlet i 3.9.
 3.6 Perioden efter første besøg.
 På et møde efter første besøg bør vejleder og kandidat diskutere  

 prøvetimerne og de konklusioner, der her er blevet markeret, således at  

 retningslinierne for den sidste del af forløbet kan fastlægges.
Der skal under dette forløb selvfølgelig arbejdes med de eventuelle  

 mangler, som fremgik af den afsluttende konference ved første besøg.
Desuden  

 skal der gives kandidaten lejlighed til at arbejde med længere forløb.
Bl.a.  

 herunder bør lærerkandidaten have mulighed for at inddrage erfaringerne fra  

 det fagligt-pædagogiske kursus, ligesom det vil være rimeligt i denne fase at  

 arbejde mere systematisk med evaluering af eleverne.
 Arbejdet med skriftlige opgaver kan i denne fase bygge videre på arbejdet  

 før første besøg, hvor kandidaten sammen med vejlederen kan have deltaget i  

 udarbejdelsen af nogle opgaver og retningen af et mindre antal besvarelser.  

 Kandidaten skal i denne anden fase have lejlighed til at udarbejde hele sæt  

 opgaver og rette større antal besvarelser, idet det dog må bemærkes, at dette  

 arbejde for en begynder er af betydeligt omfang og derfor bør tilrettelægges  

 i forhold til kandidatens samlede arbejdsbyrde.
 3.7 Det afsluttende besøg.
I forbindelse med det afsluttende besøg udarbejdes en udtalelse om  

 kandidatens standpunkt i praktisk undervisningsfærdighed ved kursets  

 slutning.
De nærmere retningslinier for udtalelsens indhold er omtalt i  

 afsnit 3.8.
Det påhviler kursuslederen, at der i rimelig tid inden det afsluttende  

 besøg gives kandidaten en orientering om vejledernes generelle vurdering.  

 Kandidaten skal have lejlighed til at kommentere denne vurdering.  

 Orienteringen af kandidaten kan fx ske ved, at kursuslederen indkalder  

 vejlederne og kandidaten til et møde.
Et sådant møde kunne også fungere som  

 udgangspunkt for det kommende arbejde med udformningen af det udkast til  

 udtalelse, som skal foreligge ved det afsluttende besøg.
Ligesom ved første besøg overværer direktoratets tilsynsførende,  

 kursuslederen og vejlederne mindst to af kandidatens timer.
Heller ikke her  

 har timerne egentlig prøvefunktion, men tjener som et fælles grundlag for de  

 implicerede i vurderingen af kandidatens standpunkt i relation til det  

 foreliggende udkast til udtalelse, bl.a. til afklaring af eventuelle  

 uklarheder i udtalelsen eller forskelle i opfattelsen af kandidatens  

 standpunkt.
Efter overværelsen af timerne tages der på den efterfølgende konference,  

 hvor kandidaten ikke er til stede, stilling til, om kandidaten har bestået  

 praktisk pædagogikum.
Er dette tilfældet, udarbejdes den endelige udtalelse,  

 der læses op og eventuelt kommenteres for kandidaten af direktoratets  

 tilsynsførende.
Kandidaten får snarest herefter udleveret en kopi af den  

 renskrevne udtalelse med påtegning om, at udtalelsen først er endelig, når  

 direktoratet har godkendt den.
Normalt vil der inden det afsluttende besøg være skabt klarhed over, om  

 kandidaten har bestået.
Imidlertid forekommer det, at der ved det første  

 besøg (og evt. ved et ekstra besøg) er rejst tvivl om, hvorvidt kandidaten  

 har udsigt til at bestå.
I sådanne tilfælde bør kursuslederen sammen med  

 vejlederne forinden sidste besøg have afklaret deres holdning.
Resultatet  

 heraf drøftes da ved det afsluttende besøg med direktoratets tilsynsførende  

 med udgangspunkt både i det samlede forløb og timerne ved det første og det  

 afsluttende besøg.
Såfremt kandidaten ikke består, udarbejdes en redegørelse for forløbet af  

 kurset og for afgørelsen.
Denne tilsendes direktoratet, og kandidaten gøres  

 bekendt med indholdet.
I dette ligger, at det ikke som ved udtalelsen er  

 krævet, at redegørelsen læses op for kandidaten, men at kandidaten gøres  

 bekendt med argumentationen.
På forlangende skal en kopi af den endelige  

 redegørelse til direktoratet overlades kandidaten.
 3.8 Udtalelsen.
Det er klart formuleret i bekendtgørelsen, hvad der skal karakteriseres i  

 den afsluttende udtalelse: kandidatens evne til at planlægge, gennemføre og  

 evaluere undervisningen.
Men ud over dette fastslås det, at afgørelsen af, om  

 kandidaten har bestået praktikken, skal bygge på afvejning af alle forhold og  

 aktiviteter, der har væsentlig betydning for kandidatens undervisning, hvad  

 der giver mulighed for i udtalelsen at inddrage også andet end de tre  

 ovennævnte sider af undervisningen.
Udtalelsen skal rumme en beskrivelse og vurdering af kandidatens  

 standpunkt ved kursets slutning.
Bemærkninger om forløbet og udviklingen i  

 kandidatens undervisning bør derfor normalt ikke omtales.
Af gode grunde kan omtalen af planlægningen ikke indskrænke sig til  

 kursets afslutning.
Det er derfor praksis at gøre rede for kandidatens evne  

 til at planlægge både store og små forløb under hele kursusforløbet, mens  

 omtalen af planlægningen af den enkelte time må baseres på kandidatens  

 standpunkt ved kursets slutning.
 Under punktet planlægning hører oplysning om evnen til at finde områder,  

 der er relevante fagligt og pædagogisk i forhold til de klasser, hvori  

 kandidaten underviser, og i forhold til de krav, som bekendtgørelsen stiller  

 for faget, samt i forhold til inden for disse områder at finde velegnet  

 undervisningsmateriale og passende arbejdsformer.
Som følge af større eller mindre kongruens imellem den  

 universitetsundervisning, som kandidaten har modtaget, og den undervisning,  

 som er fastlagt for gymnasiet/hf kan der på dette som på det følgende  

 hovedpunkt i udtalelsen (udførelsen) opstå problemer.
Det må i denne  

 forbindelse fastslås, at udtalelsen ikke skal forholde sig til kandidatens  

 faglige niveau, idet den beståede universitetseksamen er kompetencegivende  

 til undervisning i gymnasiet/hf, hvad det faglige angår.
Ikke desto mindre  

 kan en manglende kongruens mellem kandidatens faglige kunnen og kravene i  

 gymnasiet/hf give pædagogiske problemer.
Konklusionen er, at der ikke bør ske  

 en isoleret omtale af kandidatens faglige kvalifikationer, men kun en omtale  

 af faglige fortrin/mangler, som i særlig grad påvirker kandidatens arbejde  

 som formidler.
Karakteristikken af gennemførelsesfasen udgør i praksis normalt  

 udtalelsens mest omfattende del.
Udtalelsen må ved fx en beskrivelse af  

 klasseundervisning tage stilling til en række forhold, som er afgørende for  

 en sådan undervisnings gennemførelse: spørgeteknik, disponering og ikke  

 mindst strukturering, faglig væsentlighed, lydhørhed, elevaktivitet,  

 smidighed i forhold til elevinitiativer og svar, stemmeføring, tavlebrug m.m.  

 En række af disse forhold må også indgå i vurderingen i forbindelse med andre  

 undervisningsformer, hvor dog også andet må inddrages: ved gruppearbejde  

 således rollen som igangsætter/konsulent/inspirator, blik for psykologiske og  

 andre forhold, der har betydning ved gruppernes sammensætning, styringen af  

 forløbet og dets afvikling.
 På lignende vis vil andre undervisningsformer kræve særlige egenskaber  

 taget i brug, ligesom skriftligt arbejde har indbygget egne krav.
Kandidatens evne til evaluering bør rumme i hvert fald to aspekter: evnen  

 til at evaluere eleverne bl.a. med henblik på karaktergivning/standpunkt, og  

 evnen til at evaluere den totale undervisningssituation, herunder  

 planlægningen.
Det kan fx dreje sig om fornemmelse for elevernes personlige  

 særpræg, deres reaktionsformer, forholdet mellem de opstillede krav og  

 elevernes evner og aktivitet, kandidatens egen rolle i de forskellige  

 undervisningsformer, spørgeteknikken m.m.
Udtalelsen bør ikke indeholde en særskilt omtale af kandidatens mere  

 personlige sider.
Da det imidlertid er en kendsgerning, at person og  

 undervisning ikke kan adskilles, kan det vise sig rigtigt at lade det indgå i  

 formuleringen af kandidaten som formidler af undervisning, hvis det har  

 betydning herfor, jvf. bemærkningerne om kandidatens faglige kvalifikationer.
 Omtale af formodninger om kandidatens eventuelle fremtidige udvikling som  

 underviser må ikke forekomme.
Ved udarbejdelse af en udtalelse vil man ofte komme i et dilemma: de  

 enkelte karakteristikker af elementerne i kandidatens samlede undervisning er  

 hver for sig rigtige, men den samlede udtalelse alligevel skæv, enten for god  

 eller for dårlig.
Man kan til løsning af dette problem ikke på forhånd sige,  

 hvor man skal begynde: i detaljen eller i helheden.
Udtalelsen må fremkomme  

 via en stadig vægtning af del og helhed, indtil den samlede udtalelse dækker  

 kandidatens niveau, samtidig med, at dette niveau er blevet dokumenteret via  

 en nuanceret karakteristik af en tilstrækkelig mængde enkeltdele.
Med dette sidste er der også gjort opmærksom på, at rene banaliteter bør  

 undgås, og at den karakteristik, som gives, skal være af en sådan art, at den  

 ansættende myndighed ved almindelig grundig læsning kan få en dækkende  

 opfattelse af udtalelsens indhold.
Ros eller forbehold bør således udtrykkes  

 rimeligt klart og ikke sløres i indforståede formuleringer.
 Om sammenhængen mellem udtalelsen og den vejledning, der er givet under  

 forløbet, kan man sige, at der hvad detail-karakteristikker angår ikke må  

 forekomme (i hvert fald negative) formuleringer, hvis indhold kandidaten ikke  

 tidligere er blevet gjort bekendt med, senest ved den lejlighed før sidste  

 besøg, hvor kandidaten har mulighed for at kommentere vejledernes generelle  

 vurdering.
 3.9 Eventuelle problemer i forløbet .
Mange af de problemer, der opstår kandidat og vejleder imellem, kan løses  

 ved, at begge parter giver sig tid til at tale problemerne igennem, eventuelt  

 sammen med kursuslederen.
Vejlederen skal være opmærksom på, at kandidaten  

 står i en usikker og uvant situation, og må forsøge at abstrahere fra sin  

 egen måde at gøre tingene på og være åben over for, hvilken type vejledning  

 kandidaten har behov for.
Samtidig er det klart, at hensynet til eleverne  

 vejer tungt, og at det er vejlederens opgave at sikre elevernes faglige  

 udbytte og at bestemmelserne for undervisningen overholdes.
Hvis vejlederne mener, at dette ikke kan opfyldes, og ikke finder det  

 sandsynligt, at kandidaten består det praktiske pædagogikum, kan de i samråd  

 med kursuslederen anbefale kandidaten at ophøre med kurset.
Det er her  

 vigtigt at være opmærksom på, at vejlederen kun kan råde, og det er  

 kandidatens egen afgørelse, om hun/han ønsker at rette sig efter rådet.  

 Skolen kan altså ikke på egen hånd afbryde kandidatens kursus.
Ved det første besøg kan den tilsynsførende sammen med vejlederne afgøre,  

 om kandidatens standpunkt er så mangelfuldt, at det er nødvendigt med et  

 ekstra besøg for at sikre et bredere bedømmelsesgrundlag.
Det kan dreje sig  

 om et svagt pædagogisk standpunkt, der indvirker på elevernes faglige  

 udbytte, eller om divergens mellem kvalifikationerne i hoved- og bifag.
Hvad  

 det sidste angår, gælder det, at pædagogikum er et samlet forløb, hvor der  

 ikke kan gives dispensation til at ophøre i det ene fag og afslutte i det  

 andet.
Opstår der mere dybtgående konflikter mellem kandidat og vejleder kan for  

 begge parter en eventuel klage rettes til kursuslederen, som skal forsøge at  

 mægle, eventuelt tildele kandidaten en ny vejleder.
Såfremt klageren herefter  

 fastholder klagen, indgives denne til rektor eller som sidste instans - til  

 direktoratet.
Må direktoratet på grund af sygdom eller af andre grunde, som direktoratet  

 finder væsentlige, afbryde forløbet, kan pædagogikum senere genoptages.
Har  

 kandidaten ikke bestået pædagogikum, kræves direktoratets særlige godkendelse  

 for påbegyndelse af nyt kursus.
4. TEORETISK PÆDAGOGIKUM 4.1 Kursus i teoretisk pædagogik.
Kurset tilbydes alle lærerkandidater.
Undervisningen skal støtte  

 kandidaterne i og tage udgangspunkt i den aktuelle arbejdsopgave: at udføre  

 undervisning i gymnasiet og hf på baggrund af kandidaternes videnskabelige  

 uddannelse.
Derudover giver undervisningen et grundlag for at følge den  

 pædagogiske diskussion.
Kurset omfatter 70 timers undervisning med en uge i begyndelsen af  

 pædagogikumforløbet og de resterende timer fordelt på et antal mandage samt  

 eventuelt nogle sammenhængende dage i slutningen af forløbet.
Kurset skal  

 følges i mindst 80 pct. af timerne for at være bestået.
 Kurset er alment pædagogisk, og undervisningen omfatter følgende  

 problemfelter:
 1. Undervisningen i gymnasiet og hf, herunder elevers  

 og læreres/kandidaters forudsætninger, fagenes placering og funktioner samt  

 planlægning, gennemførelse og evaluering af undervisning.
 2. Gymnasiet og hf som samfundsinstitution, herunder  

 udviklingen i skolesystemet, skolens organer og fagene.
 3. Uddannelsessystemet iøvrigt.
Hovedvægten bliver lagt på punkt 1 og tilrettelægges, så der er mulighed  

 for et samspil mellem den teoretiske undervisning og det praktiske arbejde på  

 skolerne.
Vejlederne får som nævnt tilsendt kursusplaner, så de i  

 vejledningen af kandidaterne kan gøre brug af den teoretiske undervisning, og  

 omvendt kan der i det teoretiske kursus hentes eksempler fra det praktiske  

 kursus.
 Kandidater fra samme skole vil som regel komme til at følge samme hold,  

 hvilket fremmer mulighederne for at anvende lærerkandidaternes erfaringer fra  

 den praktiske undervisning i det teoretiske kursus.
 Selv om hvert hold deltager i tilrettelæggelsen af holdets  

 undervisningsplan, er der en række generelle træk i undervisningsplanerne.
I den første del af kurset er hovedvægten lagt på den praktiske almene  

 undervisningslære.
Der undervises i elevers og læreres baggrund og  

 forudsætninger, undervisningsplanlægning af en enkelttime, iagttagelse af  

 undervisning.
Forskellige pædagogiske skoler og teoridannelser bliver gennemgået,  

 diskuteret og eksemplificeret.
På en del hold gennemføres  

 undervisningssekvenser af enkelttimer som rollespil med kursisterne i  

 rollerne som undervisere og elever.
Disse rollespil kan optages på video og  

 danne grundlag for diskussion og evaluering af undervisning.
I denne del af  

 kurset drages der fordel af, at undervisningen som regel foregår på  

 gymnasieskoler, idet elever og lærere på kursusstedet kan medvirke i  

 undervisningen.
Ligeledes kan observationsskemaer evalueres efter overværelse  

 af timer på værtsskolen.
På de enkelte mandage arbejdes med almene didaktiske og metodiske emner,  

 bl.a. spørgeteknik, undervisningsformer, anvendelse af AV-midler i  

 undervisningen, lærer/elevstyring.
Undervisningen søges tilrettelagt, så den  

 er i sammenhæng med den praktiske del af pædagogikum.
Dette samspil mellem  

 praktikskoler og det teoretiske kursus søges således styrket bl.a. gennem et  

 fast punkt på de enkelte undervisningsdage, hvor kandidaterne får mulighed  

 for at fremlægge de erfaringer de har gjort sig i ugens løb af didaktisk og  

 metodisk art, som så teoretisk bliver taget op i undervisningen.
Ofte vil der  

 fra det teoretiske kursus blive stillet opgaver, som er koblet til  

 undervisningen på praktiskolen.
Et eksempel kan være, at kandidaterne efter  

 en undervisning i spørgeteknik og interaktionsmønstre i en klasse, specielt  

 skal arbejde med disse emner på praktikskolen i den pågældende uge, hvorefter  

 emnet så igen vil blive drøftet den følgende mandag på baggrund af  

 kandidaternes praktiske erfaring eller iagttagelse.
Af udadrettede aktiviteter kan nævnes besøg på en amtscentral for  

 undervisningsmidler, så kandidaterne kan få kendskab til supplerende  

 undervisningsmaterialer, samt besøg på forberedelseskurser, handelsskoler,  

 tekniske skoler, højskoler, daghøjskoler, etc.
Ved disse besøg får  

 kandidaterne indtryk af skoleformen, elevsammensætningen samt de pædagogiske  

 arbejdsmetoder, der anvendes.
I sidste del af kurset berøres mere specielle  

 emner afhængigt af det enkelte holds ønsker og behov.
Disse emner kan være  

 gymnasiets fremtid, voksenpædagogik, andre ungdomsuddannelser eventuelt  

 kombineret med besøg, edb, m.v.
 På de enkelte kursusdage har kandidaterne mulighed for at arbejde i  

 tværfagsgrupper, faggrupper eller skolegrupper afhængigt af emnet og  

 erfaringerne, der arbejdes med.
 I bilag 5.1 er gengivet en undervisningsplan fra efteråret 1984.
For de enkelte kandidater, der ikke følger kursus eller har et for lille  

 fremmøde, afholdes en skriftlig prøve ved afslutningen af  

 pædagogikumforløbet.
De kandidater, der skal til prøve, kan henvende sig til  

 et af kurserne i teoretisk pædagogik for at få anvist en kursuslærer som  

 vejleder.
Opgaven udleveres på pædagogikumskolen, hvor den også afleveres.  

 Direktoratet udsender en vejledende pensumbeskrivelse.
 4.2 Fagligt-pædagogisk kursus.
Formålet med det fagligt-pædagogiske kursus er at skabe sammenhæng mellem  

 den teoretiske og den praktiske del af pædagogikum.
Det er et to - tre dages  

 internatskursus, placeret i pædagogikumperioden på et tidspunkt, hvor alle  

 kandidater har haft lejlighed til at have observationstimer, hvor de selv har  

 nogen undervisningserfaring, og hvor de har kunnet følge en del af  

 undervisningen i teoretisk pædagogik.
Mens det teoretiske kursus først og fremmest arbejder med generelle  

 pædagogiske problemer, og praktikken først og fremmest focuserer på det  

 enkelte fags metodiske problemer i tilknytning til den enkelte time, har det  

 fagligt-pædagogiske kursus som sit interessefelt et enkelt fags didaktiske  

 problemer, altså skolefagets formål og de midler, der kan anvendes for at nå  

 dette mål.
Der kan derfor ikke forventes grydeklare opskrifter til brug for  

 de næste lektioner, men derimod lejlighed til at arbejde med centrale  

 fagligt-pædagogiske problemer inden for det enkelte fag, dels ud fra  

 kandidaternes egne erfaringer, dels på grundlag af de forskellige  

 underviseres og fagkonsulenternes/direktoratets syn på problemerne og forslag  

 til deres løsning.
Herunder får kandidaterne selvfølgelig lejlighed til at  

 arbejde med opgaver, hvor der skal løses helt konkrete og praktiske problemer  

 omkring tilrettelæggelse af kortere og længere forløb, evaluering, herunder  

 eksamen, lærebøger, undervisningsformer m.m.
 Sammenlagt skulle det fagligt-pædagogiske kursus give kandidaterne  

 mulighed for inden for faget at få inspiration til at afprøve nye  

 indfaldsvinkler og arbejdsmetoder resten af forløbet.
 I bilag 5.2 er gengivet eksempler på kursusplan fra to fagligt-pædagogiske  

 kurser.
Bilag 5.1 TEORETISK PÆDAGOGIKUM - ÅRHUS Plan over undervisningen:
 Mandag den 6/2: Kandidatens situation.
9.30 Velkomst og formiddagskaffe 9.45 Introduktion af kurset Præsentation Gennemgang af undervisningsplan Gennemgang af »Vejledning for teoretisk pædagogikum« Orientering om Langkær Gymnasium samt om lokaler, kantine m.m.
10.45 Oplæg: Claus Jensen: Kandidat/vejleder roller - forventninger 12.00 Oplæg: kandidat/elever 13.00 Besøg af gamle lærerkandidater.
Paneldiskussion.
Materiale: Pædagogikumerfaringer Tirsdag den 7/2: Elevernes situation.
9.30 Orientering om dagens arbejde 9.45 Oplæg: Motivationsproblemer hos eleverne 10.45 Videobånd: »Hej lille drøm« Plenumdiskussion 12.15 Oplæg: Eleverne og deres baggrund.
Elever på besøg.
Gruppearbejde 13.45 Faggrupper drøfter materiale som skal medbringes onsdag.
 Materiale: Bencke m.fl.: Gymnasiedidaktik s. 41-64 Illeris m.fl.:  

 Ungdomspsykologi s. 110-43 Ziehe og Stubenrauch: Ny ungdom i uddrag s.  

 227-261.
Onsdag den 8/2: Planlægning af undervisning I 9.30 Orientering om dagens arbejde 9.45 Oplæg: Forskellige pædagogiske skoler.
10.30 Planlægning af undervisning - enkelttime/forløb Bekendtgørelse, stofvalg, arbejdsformer, evaluering,  

 undervisningsvejledning.
 Oplæg med efterfølgende gruppearbejde.
Materiale: Bencke m.fl.: Gymnasiedidaktik s. 99-139 Derudover medbringes bekendtgørelse og undervisningsvejledning for dine  

 fag, »Introduktion til fagdidaktik« samt egnet  

 undervisningsmateriale.
 Torsdag d. 9/2: Undervisningsiagttagelse.
9.30 Orientering om dagens arbejde 9.45 Oplæg: Observation af en time/enkelttimeplanlægning Udarbejdelse af et iagttagelsesskema 10.45 Observation af nogle klasser 12.00 Evaluering af undervisningsiagttagelse Fortsættelse af onsdagens gruppearbejde med inddragelse af erfaringer fra  

 undervisningsiagttagelse.
Materiale: Bencke m.fl: Gymnasiedidaktik s. 142 - 172 Per Fibæk Laursen:  

 Undervisningsform og elevstrategi i komp. s. 75-80 og 94-101 Fredag d.10/2: Planlægning af undervisning II 9.30 Orientering om dagens arbejde 9.45 Planlægning af en enkelttime færdiggøres i de enkelte grupper.
 Rollespil: Grupperne gennemfører den planlagte undervisning.
 Undervisningen optages på video til brug for plenumdiskussion.
 Mandag d.13/2: Besøg på amtscentralen, Lyseng Alle 2, 8270 Højbjerg.
9.15 Orientering om dagens arbejde 9.30 Amtscentralen og dens funktioner v/Kai Madsen Herefter rundvisning på amtscentralen og gennemgang af faciliteter og  

 av-udstyr.
 Efter rundvisningen bliver der mulighed for selv at finde materiale,prøve  

 av-udstyr etc.
11.30 Videobånd: »Den grimme ælling« Båndet er produceret af tidligere lærerkandidater og omhandler vejledning  

 af kandidater.
 Mandag d. 20/2: EDB i undervisningen.
9.30 Siden sidst 10.15 EDB i gymnsieundervisningen - pædagogiske overvejelser.
Bekendtgørelse 10.45 Programmering og præsentation af maskinen 12.00 Gruppearbejde: »Hvad kan mine fag især anvende EDB til.« Materiale: Uddrag af Unge Pædagoger: Mikroteknologi, skole pg opdragelse.  

 s. 41-66.
 Direktoratet for gymn. og hf skrivelse om EDB af d. 15/12 82.
 Mandag d.27/2: Kommunikation i undervisningen.
9.30 Siden sidst 10.15 Oplæg om »Undervisningens samtale« spørgeteknik Praktiske øvelser i spørgeteknik 12.00 Elevernes modstandsformer og forsvarsholdninger.
Konfliktløsning og kommunikation i klassen.
Gruppearbejde og rollespil Materiale: P.
Harms Larsen: Snak i klassen i komp. s. 81-88 H.
Henriksen: af Undervisningens samtale i komp. 89-93 af Anne Marie  

 Heltoft: Tampen brænder.
 Mandag d. 5/3: Arbejdsformer i undervisningen.
9.30 Siden sidst 10.15 De enkelte arbejdsformers fordele og ulemper.
Arbejdsøvelser 12.00 De enkelte faggruppers arbejdsformer Nogle faglærere diskuterer arbejdsformer 13.15 Om »1. besøg,» »2. besøg« og  

 »udtalelsen.« Materiale: Kompendium Mandag d. 12/3: Temadag om Fremtidens gymnasium og den nye ungdom.
Herbert Stubenrauch bliver gæstelærer på temadagen.
Ziehe og Stubenrauch  

 har sammen skrevet bogen: »Ny ungdom.« Temadagen er for alle fire  

 hold i TP, og afholdes på Århus Statsgymnasium.
Nærmere oplysninger senere.
 Mandag d. 19/3: Kønsspecifikke lærer- og elevroller.
9.30 Siden sidst 10.15 Oplæg: Den mandlige og den kvindelige lærerrolle.
Gruppediskussion 12.00 De stille piger og de urolige drenge Materiale: Artikler i komp. s. 22-38 samt 68-75.
 Onsdag den 23/5: Gymnasiet.
9.30: Siden sidst 10.00 Gennemgang af undervisningsplanen Drøftelse af det endelige program 10.30 Vejledning i gymnasiet oplæg ved studievejleder Ruth Jensen Diskussion 12.00 Problemer i forbindelse med eksamen Videooplæg Torsdag den 24/5: Andre ungdomsuddannelser 9.30 Dansk skoletradition Oplæg om de danske folkehøjskoler Video/dias om højskolerne 11.00 Gruppearbejde til forberedelse af eftermiddagen 12.00 De andre uddannelser for de 16-19 årige Besøg på Handelsskole EFG Daghøjskole På de enkelte skoler oplæg ved studievejleder.
Fredag den 25/5: Det private erhvervsliv 9.30 Forberedelse af dagens arbejde 10.00 Oplæg ved personalechef Jørgen Kirke, Ths.
Sabroe A/S og akademikere  

 i det private erhvervsliv.
Plenumdiskussion 12.00 Evaluering og afslutning faggrupper og plenum Bilag 5.2 Program for det fagligt-pædagogiske kursus i fransk, den 31/10 - 14/10  

 1983, på Fuglsøcentret, Knebel.
Tirsdag 11/10 Ankomst og indkvartering samt velkomst/kaffe Kl. 14.00 Indledning Kl. 15.00-18.00 Hold 1:
Fagets lærebøger (Anne Albinus) Hold 2:
1., 2., 3.g - forløb (Birgitte Olesen) Onsdag, 12/10 Kl. 9.00-12.00 Hold 1:
1., 2., 3.g - forløb (Birgitte Olesen) Hold 2:
Fagets lærebøger (Anne Albinus) Kl. 14.00-18.00 Gruppearbejde (tilmelding på vedlagte gruppeseddel) Torsdag, 13/10 Kl. 9.00-10.30 Hold 1:
Arbejdsformer (Mette Daugbjerg) Hold 2:
 Hf-enkeltfagsunderv.
(Hans Jørgen Stougård) Kl. 10.30-12.00 Hold 1:
Hf-enkeltfagsundervisning (Hans Jørgen Stougård) Hold 2:
Arbejdsformer (Mette Daugbjerg) Kl. 14.00-16.30 Gruppearbejde (tilmelding på vedlagte gruppeseddel) Kl. 16.30-18.00 Tværgrupper (efter nærmere opslag) Fredag, 14/10 Kl. 11.00-12.00 Eksamen.
Evalueringskriterier på grundlag af en eksamenspræstation,  

 optaget på video. (Kirsten Gersing, Marianne Abrahamsen) Kl. 11.00-12.00 Evaluering af kurset.
Kl. 13.00 Afrejse.
 Gruppearbejdsseddel til fagligt-pædagogisk kursus i fransk,  oktober  

 1983.
Angiv hvilke to emner du ønsker at arbejde med henholdsvis onsdag og  

 torsdag eftermiddag.
Der vil blive et kort oplæg til alle emnerne, ligesom  

 der vil blive udleveret materiale pa selve kurset ud over det, der er  

 vedlagt.
1. SPØRGETEKNIK.
Hvordan man gennem forskellige typer  

 spørgsmål kan nå frem til en tolkning af en tekst. 0 2. TEKST/BILLEDANALYSE.
Opgave på baggrund af  

 sammenstilling mellem tekst og billede. (Side 101-111) 0 3. FILM.
Anvendelse af film i undervisningen udfra  

 »Que La Beete Meure.« 0 (Vises som natkasse tirsdag aften) (side 112-128) 4. FRIE SPROGØVELSER.
Lege, rollespil, minidialoger. 0 5. TEMAFORLØB.
Tilrettelæggelse af et længere forløb.  

 Tema: Krig (side 129-145) 0 Er der iøvrigt emner eller spørgsmål, som du ønsker, at vi tager op under  

 kurset? Navn:
 Skemaet bedes returneret til:
Lektor Kirsten Gersing Exnersvej 19 2930 Klampenborg FAGLIGT PÆDAGOGISK KURSUS I KEMI EFTERÅR 1984.
KURSUSSTED: E.U.C.
EFTERUDDANNELSESCENTRET SKOLEBYEN 11 6900 SKJERN PROGRAM Onsdag d. 24. oktober 1984 kl. 12.00 - 13.30 Ankomst, indkvartering, frokost.
 13.30 - 14.00 Indledning.
14.40 - 17.30 Undervisningsmateriale til kemi.
Edb og video i  

 kemiundervisningen.
 19.30 - ? Evaluering, årsprøve, eksamen.
Torsdag d. 25. oktober 1984 kl. 9.00 - 12.00 Kemiundervisningen på matematisk-kemisk forsøgsgren,  

 praktik, skriftlige kemiopgaver.
 13.30 - 15.30 Kemi i folkeskolen.
 16.00 - 17.30 Gældende bestemmelser for undervisningen i kemi.
Fredag d. 26. oktober 1984 kl. 9.00 - 12.00 Aktualisering af kemiundervisningen, temaorienteret  

 undervisning, tværfagligt samarbejde.
 13.30 - 16.00 Eksperimentets rolle i kemiundervisningen, tilrettelægning  

 af et undervisningsforløb.
 16.00 - 17.00 Kursusevaluering, afslutning.
MEDVIRKENDE lektor Palle Christensen, Ballerup gymnasium lektor Per Dal Jensen, Gentofte statsskole adjunkt Karl P.
Larsen, Åbenrå statsskole adjunkt Henrik Parbo, Århus katedralskole overlærer Poul Bogetoft, Drosselvej 8, 6900 Skjern lektor Carsten  

 Kongegaard Holmboe, Øregård gymnasium Mindre ændringer i programmet kan forekomme.
 Bilag 5.3. Et eksempel på et observationsskema.
Som udgangspunkt for observation kan nedenstående katalog fungere.
Det er  

 tænkt som en ide-bank, som kandidaten (og vejlederen) kan bruge.
1. Lærerens plan - hvilken plan for timen følges? - Hvad kan de elevaktiverende tanker bag planen være? Læg især mærke til:
a.
Vekslen mellem - klasseundervisning - gruppeundervisning - individuel undervisning b.
Hvor stor en del af timen følger den forud lagte plan? Hvad bryder evt.  

 planen, og hvordan reagerer læreren på planbruddet? c.
Hvordan påbegyndes og afsluttes timen? Hvordan motiveres overgangene i timens faser? 2. Læreren og eleverne Hvordan forholder læreren sig til eleverne? - stærkt styrende? - mildt styrende? - ikke styrende? Læg især mærke til:
