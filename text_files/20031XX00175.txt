Skriftlig fremsættelse (17. december 2003) Socialministeren  

  

 (Henriette Kjær) :
 Herved tillader jeg mig for Folketinget at fremsætte:
Forslag til lov  


  

 om  

 ændring af lov om social service (Præcisering af kommuners og amtskommuners  

 forpligtelse til at levere tilbud på det sociale område) (Lovforslag nr.
L 123).
Den  

  

 1. januar  

 2002, blev der gennemført en finansieringsreform på det sociale område.
Den  

 såkaldte  

 grundtakstmodel blev indført på den del af det sociale område, hvor  

 finansieringen hidtil havde været delt mellem kommunen og amtskommunen.
 Med grundtakstmodellen er der indført et finansieringsprincip,  

 hvorefter udgangspunktet er, at den myndighed, der beslutter og iværksætter  

 tilbud efter serviceloven, selv fuldt ud afholder udgiften til  

 foranstaltningen  

 eller tilbuddet.
 Grundtakstmodellen indebærer også, at der for visse  typisk  

 mere omkostningskrævende  tilbud og foranstaltninger er indført en  

 grundtakst,  

 hvor tilbuddet finansieres ved, at kommunen afholder udgiften op til  

 grundtaksten, og at amtskommunen afholder den del af den samlede udgift, der  

 ligger  

 over grundtaksten.
 Endelig er det en del af grundtakstmodellen, at en amtskommune  

 kan medfinansiere udgifterne til en kommunal opgaveløsning, hvis det  

 kommunale  

 tilbud nedsætter behovet for at benytte amtskommunale tilbud, som er omfattet  

 af grundtakster.
Udviklingen i praksis har vist, at finansieringsreformens  

 samling af det økonomiske og det socialfaglige ansvar medfører behov for en  

 præcis afgrænsning af forsyningsansvaret, idet finansieringsstrukturen nu er  

 forskellig i forhold til, om der er tale om et kommunalt eller amtskommunalt  

 forsyningsansvar.
Og hensynet til borgeren tilsiger, at der mellem kommune og  

 amtskommune hurtigt kan opnås enighed om myndighedernes ansvar for borgerens  

 tilbud.
Med henblik på at præcisere afgrænsningen af det kommunale og  

 amtskommunale forsyningsansvar og sikre en ensartet landsdækkende praksis  

 foreslås  

 derfor med lovforslaget, at det fastsættes, -  

 	  

    

 at der ved den  

 konkrete vurdering af den amtskommunale forpligtelse efter servicelovens §§  

 92 og  

 93 skal lægges vægt på behovet for specialiserede ydelser, og -  

 	  

    

 at en person uanset  

 den konkrete vurdering er omfattet af den amtskommunale forpligtelse efter §§  

 92 og 93, når behovet for hjælp og støtte samlet udgør en årlig udgift på  

 635.300 kr. eller mere.
 Endvidere foreslås med lovforslaget, at hvis en kommune og  

 amtskommune er enige om, at en borger opfylder betingelserne for at være  

 omfattet af det amtskommunale forsyningsansvar og borgeren ikke ønsker at  

 flytte fra eget hjem eller et kommunalt tilbud, så er amtskommunen  

 forpligtiget  

 til at medvirke til at finde frem til og finansiere et relevant alternativt  

 tilbud til borgeren.
 Med disse bemærkninger  

 skal jeg indstille lovforslaget til Folketingets velvillige behandling.
