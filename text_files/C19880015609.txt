Den 28. marts 1983 vedtog EF's Ministerråd direktivet om en  

 informationsprocedure med hensyn til tekniske standarder og forskrifter  

 (83/189/EØF). Direktivet, der trådte i kraft den 1. april 1984, er gennemført  

 i Danmark ved Industriministeriets cirkulære af 28. juni 1984, og er  

 offentliggjort i EF-Tidende nr.
L 103 af 26. april 1983. Ministerrådet vedtog  

 den 22. marts 1988 et direktiv (88/182/EØF), offentliggjort i EF-Tidende nr.  

 L 81 af 26. marts 1988, der på en række punkter ændrer og supplerer det  

 oprindelige direktiv.
Fristen for medlemsstaternes forpligtelse til at sætte  

 de nødvendige foranstaltninger med henblik på gennemførelsen af  

 ændringsdirektivet i kraft udløber den 1. januar 1989.
 Den vedtagne ændring af direktivet indebærer, at den tidligere  

 »gentlemen's agreement« om status quo og underretning af  

 EF-kommissionen inden for direktivets anvendelsesområde vil være fuldstændig  

 afløst af egentlige retlige forpligtelser, der kan håndhæves af EF-Domstolen.
 § 1.  Nærværende cirkulære angår kun gennemførelsen af  

 direktivet for så vidt angår forskrifter og træder i stedet for  

 Industriministeriets ovennævnte cirkulære af 28. juni 1984, der herved  

 tilbagekaldes.
 Stk. 2  Det ændrede direktiv indeholder fortsat to  

 hovedforpligtelser for medlemsstaterne:
Stk. 3.  For at lette de forskriftsudstedende  

 myndigheders ekspedition af notifikationerne er der i afsnittet »Nærmere  

 udformning af notifikationen« tilføjet de oplysninger, som er nødvendige  

 af hensyn til den fortsat gældende notificeringsforpligtelse over for GATT's  

 sekretariat, jfr.
Industriministeriets cirkulære af 27. juni 1980 om  

 gennemførelse i Danmark af den internationale aftale om tekniske  

 handelshindringer.
For notifikationer til GATT gælder, at der tillige skal  

 offentliggøres en kort meddelelse om de påtænkte forskrifter i »Standard  

 Nyt«.
Direktivets anvendelsesområde § 2.  Direktivet omfatter »tekniske  

 forskrifter«, hvorved forstås tekniske specifikationer, herunder  

 administrative bestemmelser, for alle industrielt fremstillede produkter og  

 alle landbrugsprodukter, som retligt eller faktisk skal overholdes, for at et  

 produkt kan markedsføres eller anvendes i en medlemsstat.
Stk. 2.  Teknisk specifikation defineres i direktivet  

 som en specifikation, der indeholdes i et dokument, som fastlægger  

 karakteristika for et produkt, som f.eks. kvalitet, brugsegenskaber,  

 sikkerhed, dimensioner, herunder terminologiske forskrifter for varen,  

 symboler, prøvning og prøvningsmetoder, emballering, mærkning eller  

 etikettering.
Definitionen omfatter herudover fremstillingsmetoder og  

 -processer for landbrugsprodukter (EØF-Traktatens art. 38), produkter  

 beregnet til menneskeføde og dyrefoder samt for lægemidler (direktiv  

 65/65/EØF som senest ændret ved direktiv 87/21/EØF).
Stk. 3.  Med ændringen er de tidligere gældende  

 undtagelser fra direktivets anvendelsesområde ophævet.
Direktivet omfatter  

 herefter alle produkter, der fremstilles industrielt, og alle  

 landbrugsprodukter.
Notifikationspligten Omfang § 3.  Pligten til at notificere udkast til tekniske  

 forskrifter til EF-Kommissionen omfatter principielt alle udkast, bortset fra  

 regler, der enten tjener til opfyldelse af forpligtelser efter Ef-direktiver  

 og -forordninger, eller til opfyldelse af internationale aftaler, når disse  

 medfører ensartede tekniske specifikationer i Fællesskabet.
Tidspunktet for notifikationen § 4.  Efter direktivets art. 8 skal medlemsstaterne  

straks sende Kommissionen ethvert udkast til teknisk forskrift.
Af  

 motiverne fremgår, at dette senest skal ske, når udkastet er ved at tage fast  

 form.
Tidspunktet er ikke hermed helt entydigt fastlagt, men der skal under  

 alle omstændigheder notificeres så betids, at status quo-forpligtelsen kan  

 overholdes.
Notifikationens indhold § 5.  Pligten til notifikation omfatter hele udkastet  

 samt begrundelsen for, at det er nødvendigt at indføre forskriften.
 Stk. 2.  Foruden selve udkastet til teknisk forskrift  

 skal medlemsstaterne samtidig med notifikationen heraf tillige sende  

 Kommissionen teksten til de tilgrundliggende væsentligste love og  

 administrative bestemmelser, der direkte berøres af udkastet, i tilfælde,  

 hvor kendskab hertil er nødvendigt af hensyn til at vurdere rækkevidden af  

 det udkast til teknisk forskrift, der notificeres.
 Stk. 3.  I tilfælde, hvor et udkast til teknisk  

 forskrift er en gengivelse af en international eller europæisk standard i  

 dens helhed, er indholdet EF-Kommissionen bekendt, hvorfor det er  

 tilstrækkeligt med en simpel meddelelse.
 Stk. 4.  Om den nærmere udformning af notifikationerne,  

 se nedenfor.
Nærmere udformning af notifikationen § 6.  Notifikationen sker Stk. 2.  Fremsendelse af den fulde tekst og teksten til  

 berørte love og administrative bestemmelser sker som ved andre meddelelser  

 til fællesskabsmyndigheder via Udenrigsministeriet.
Såfremt den kompetente  

 myndighed som led i en notifikation sender disse tekster direkte til  

 Udenrigsministeriet, bør dette oplyses i anmodningen til Industri- og  

 Handelsstyrelsen om at foretage notifikation pr. telex.
 Stk. 3.  Notifikation pr. telex foretages af Industri-  

 og Handelsstyrelsen på grundlag af en skriftlig anmodning herom fra de  

 forskriftsudstedende myndigheder.
Stk. 4.  Anmodningen skal indeholde mindst nedennævnte  

 oplysninger.
Det vil være hensigtsmæssigt, at oplysningerne gives i  

 nedenstående skematiske form, der er aftalt mellem Kommissionen og de  

 myndigheder, der i de enkelte medlemsstater forvalter direktivet:
 Stk. 5.  Skemaer til angivelse af de krævede oplysninger  

 vil kunne rekvireres ved henvendelse til Industri- og Handelsstyrelsen.
 Stk. 6.  Hvis den påtænkte tekniske forskrift kan få en  

 væsentlig indflydelse på samhandelen med andre stater, der har tilsluttet sig  

GATT-aftalen om tekniske handelshindringer, er udkastet som hidtil  

 tillige notifikationspligtigt i henhold til denne aftale.
Stk. 7.  Det vil i så tilfælde være hensigtsmæssigt, at  

 notifikationen foretages på det af GATT's sekretariat udarbejdede skema til  

 dette formål.
Eksemplarer af dette kan fås i Industri~ og Handelsstyrelsen.
 Stk. 8.  Opmærksomheden henledes på, at notifikationer  

 til GATT skal affattes på engelsk, fransk eller spansk, samt særligt på, at  

 de skal indeholde følgende yderligere oplysninger i forhold til dem, der skal  

 gives i notifikationer til EF-Kommissionen, jfr. nærmere ovennævnte cirkulære  

 af 27. juni 1980 fra Industriministeriet.
 Stk. 9.  Industri- og Handelsstyrelsen videresender  

 notifikationer i henhold til GATT-aftalen til GATT-sekretariatet gennem  

 udenrigsministeriet.
Status quo-forpligtelsen Mindsteperioden § 7.  Indholdet af de udkast til tekniske forskrifter,  

 der skal notificeres, må tidligst vedtages tre måneder efter, at den fulde  

 ordlyd - og i givet fald teksten til de væsentligste og direkte berørte love  

 og administrative bestemmelser - er meddelt EF-Kommissionen.
Stk. 2.  Herved forstås, at indholdet af forskriften  

 ikke må fastsættes endeligt før fristens udløb, d.v.s. et lovforslag vedtages  

 ved 3. behandling eller en bekendtgørelse underskrives af den udstedende  

 myndighed.
Lovforslag bør normalt ikke fremsættes før fristens udløb.  

 Fremsættes der lovforslag inden fristens udløb, må det klart tilkendegives i  

 lovforslagets bemærkninger, at lovens endelige vedtagelse forudsætter, at  

 notifikationsproceduren er gennemført uden indsigelser fra Kommissionen eller  

 de andre medlemsstater.
Forlængelse af fristen § 8.  Fristen forlænges med yderligere tre måneder,  

 hvis Kommissionen eller en medlemsstat inden for de første tre måneder  

 afgiver en begrundet udtalelse om, at udkastet bør ændres for at fjerne eller  

 mindske handelshindringer, som forskriftens udstedelse kunne medføre.
Det  

 bemærkes, at den medlemsstat, der har notificeret udkastet, skal underrette  

 Kommissionen om, hvordan den agter at følge en sådan udtalelse op.  

 Kommissionen fremkommer med bemærkninger hertil.
 Stk. 2.  Forpligtelsen til at opretholde status quo kan  

 endvidere forlænges med ni måneder til i alt et år regnet fra notifikationen,  

 hvis Kommissionen inden tre måneder fra dennes modtagelse tilkendegiver at  

 ville foreslå eller vedtage et direktiv på området.
Stk. 3.  Endelig gælder der en forpligtelse for  

 medlemsstaterne til at undlade at vedtage tekniske forskrifter på områder,  

 der er omfattet af et forslag til direktiv eller forordning, som Kommissionen  

 på notifikationstidspunktet har forelagt for Minsterrådet, inden for en frist  

 på tolv måneder regnet fra datoen for forelæggelsen af forslaget.
I sådanne  

 tilfælde underretter Kommissionen vedkommende medlemsstat inden tre måneder  

 efter modtagelsen af notifikationen.
 Stk. 4.  Det bemærkes, at direktivet udtrykkeligt  

 fastslår, at en medlemsstat ikke kan pålægges flere på hinanden følgende  

 forlængelser af den tre måneders mindsteperiode for status quo.
Sikkerhedsklausulen § 9.  Forpligtelsen til at opretholde status quo  

 gælder dog ikke, hvis en medlemsstat af presserende grunde, der vedrører  

 beskyttelsen af menneskers og dyrs sundhed, beskyttelsen af planter eller  

 sikkerheden, er nødt til at udarbejde tekniske forskrifter og vedtage dem i  

 løbet af meget kort tid.
En sådan beslutning skal omgående meddeles  

 Kommissionen.
Medlemsstaten skal i denne meddelelse orientere om, hvad der  

 kan berettige den til at træffe foranstaltningerne så hurtigt.
Stk. 2.  Sikkerhedsklausulen har en begrænset  

 rækkevidde.
Med den vedtagne ændring af direktivet har klausulen dog fået en  

 ordlyd, der udvider det hidtil gældende meget snævre anvendelsesområde,  

 således at dette ligger tættere op ad anvendelsesområdet for EØF-Traktatens  

 art. 36. Det stilles imidlertid som hidtil som en yderligere betingelse, at  

 de pågældende foranstaltninger skal være af så hastende karakter, at de ikke  

 kan afvente udløbet af de normale tidsfrister.
 Stk. 3.  At status quo-ordningen med hensyn til tekniske  

 forskrifter nu undtagelsesfrit er gennemført ved et direktiv har den  

 virkning, at medlemsstaterne ikke uden at følge direktivets procedure lovligt  

 kan udstede nye tekniske forskrifter.
Adgang til andre medlemsstaters notifikationer § 10.  Notifikationstelexet og eventuelle senere  

 kommentarer (se nedenfor) indgår i en af EF-Kommissionen oprettet databank.
I  

 denne forbindelse foretages en oversættelse til samtlige fællesskabssprog.  

 Medlemsstaternes myndigheder vil få mulighed for at trække oplysninger fra  

 databanken.
I denne forbindelse bemærkes, at kun myndigheder har denne adgang  

 som følge af fortrolighedskravet i direktivets art. 8, stk. 4.
Kommentarer til andre medlemsstaters notifikationer § 11.  Muligheden for, at andre medlemsstater kan  

 fremkomme med kommentarer, er en vigtig del af direktivets system.  

 Kommentarer indgives til Industri- og Handelsstyrelsen, der sørger for  

 videresendelse af disse til Kommissionen.
 Stk. 2.  Kommentarer kan gives i skematisk form på  

 sammme måde som notifikationstelex, og det vil være hensigtsmæssigt, at disse  

 opstilles i overensstemmelse med nedenstående skema:
 Stk. 3.  Der vil ved gennemførelsen af notifikationerne  

 og fremsendelse af kommentarer være behov for at kende følgende adresser:
