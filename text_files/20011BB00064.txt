Fremsat den 23. oktober 2001 af Hans Christian  

 Schmidt (V), Kim Andersen (V), Helga Moos (V), Bodil Thrane (V), Jens Vibjerg  

 (V), Jørgen Winther (V), Henriette Kjær (KF), Eva Møller  

 (KF), Gitte Seeberg (KF), Svend Aage Fauerholdt (DF) og Aase D.
Madsen  

 (DF) Forslag til folketingsbeslutning om regelforenkling gennem overførelse af  

 landzonekompetencen til kommunerne Med henblik på at forenkle den offentlige  

 administration, nedbringe og forenkle regelmængden samt lette de  

 administrative byrder pålægges regeringen at fremsætte  

 lovforslag om ændring af lov om planlægning, hvorved  

 landzonekompetencen flyttes fra amterne til kommunerne, så det er  

 kommunerne, der giver tilladelse til udstykning og ny bebyggelse m.v. i  

 landzonen.
Bemærkninger til forslaget Forslagsstillerne har sat regelforenkling og  

 afbureaukratisering højt på dagsordenen.
I folketingsåret  

 1996-97 fremsatte Venstre og Det Konservative Folkeparti et fælles  

 beslutningsforslag (beslutningsforslag nr.
B 127), hvor regeringen blev  

 pålagt at nedbringe og forenkle regelmængden samt lette de  

 administrative byrder.
Dette beslutningsforslag er et led i en række af  

 konkrete beslutningsforslag om regelforenkling og en opfølgning  

 på beslutningsforslaget fra folketingsåret 1996-97.  

 Beslutningsforslaget er en genfremsættelse.
Se beslutningsforslag nr.
B  

 90 fra folketingsåret 1997-98 (1. samling), Folketingstidende 1997-98  

 (1. samling), forhandlingerne s. 4164 og tillæg A s. 2771 og 2772,  

 beslutningsforslag nr.
B 54 fra folketingsåret 1998-99,  

 Folketingstidende 1998-99, forhandlingerne s. 2329 og 6249, tillæg A s.  

 2455 og 2457 og tillæg B s. 650, og beslutningsforslag nr.
B 55 fra  

 folketingsåret 1999-2000, Folketingstidende 1999-2000, forhandlingerne  

 s. 3903 og 7637, tillæg A s. 3457 og 3459 og tillæg B s. 669,  

 samt beslutningsforslag nr.
B 94 fra folketingsåret 2001-01,  

 Folketingstidende 2000-01, forhandlingerne s. 4488 og 6813, tillæg A s.  

 3595 og 3597 og tillæg B s. 826.
I landzonen må der som hovedregel ikke foretages  

 udstykning, opføres ny bebyggelse eller ske ændringer i  

 anvendelsen af bebyggelse og arealer, uden at landzonemyndigheden tillader  

 det.
I dag er det amterne, der har denne myndighed.
Forslagsstillerne har den holdning, at de folk, som lever  

 og bor i naturen, har den fornødne respekt for den.
Mange har valgt at  

 bo på landet, fordi de kan lide at bo tæt ved naturen.
Ofte lever  

 de endda af naturen, og deres familier har boet der i generationer.  

 Forslagsstillerne har derfor tillid til, at de forvalter naturen godt.  

 Forslagsstillerne glæder sig over, at folk bruger naturen, og at der er  

 folk, der vælger at bo i landdistrikterne.
Selvfølgelig skal der  

 være regler, men disse regler håndhæves bedst af de  

 mennesker, der er valgt i området.
Derfor skal beslutninger om  

 udstykning og byggeri i landdistrikterne lægges ud til kommunerne.
De  

 har lokalkendskabet, og de er tættere på borgerne.
De er derfor  

 bedre til at vurdere, om en beslutning er god eller dårlig for det  

 lokale miljø. Beslutningerne vil være under tæt politisk  

 kontrol, fordi borgerne kan henvende sig til deres lokale politikere, hvis de  

 er utilfredse med disses beslutninger.
Amterne bør kun fastlægge rammerne i  

 regionplanerne, hvorefter det er kommunerne, der træffer de konkrete  

 beslutninger.
Undersøgelser har vist tilfredshed hos både amter  

 og kommuner med den foreslåede opgavefordeling.
I dag, hvor det er amterne, der træffer den endelige  

 afgørelse, er der meget dobbeltadministration.
En »zonesag« skal  

 både behandles i kommunen og i amtet.
Det vil sige, at kommunens  

 tekniske forvaltning først skal ud for at besigtige området og  

 derefter forelægge sagen i kommunens tekniske udvalg.
Herefter skal  

 sagen sendes videre til amtsrådet, som så laver nøjagtig  

 det samme arbejde.
Det er dyr dobbeltadministration, og også derfor  

 bør landzonekompetencen ligge hos kommunerne.
Et eksempel på dobbeltadministration kommer fra  

 landsbyen Båring, hvor der ligger en ejendom med produktion af  

 slagtekyllinger.
Det drejer sig om frilandskyllinger.
Sådanne kyllinger  

 produceres efter skrappe dyreetiske krav.
Og nye regler har medført,  

 at arealkravene med hensyn til kyllingerne er øget yderligere.
Derfor  

 søgte ejeren af gården om lov til at etablere en ny  

 driftsbygning samt et stuehus på gårdejerens mark nord for  

 Båring.
Gårdejeren ønskede at bo i nærheden af  

 stalden.
Dyrene skal nemlig være under løbende opsyn.  

 Kommissionen var positiv over for udstykningen af gården, men amtet  

 anså den ansøgte beliggenhed for landskabeligt uheldig.
Den  

 ansøgte beliggenhed var den tættest mulige på landsbyen,  

 og samtidig var den ca. 2 km fra den smukke bugt Flaskebugten.
Amtet foreslog  

 imidlertid en placering i den anden ende af marken, hvilket var  

 væsentligt længere fra landsbyen og tættere på  

 bugten.
Amtet anså den alternative placering for bedre for  

 kystmiljøet, selv om placeringen var tættere på  

 bugten.
Dette undrede ansøgeren, der i øvrigt  

 anså den af amtet foreslåede grund for ubrugelig.
Den lå  

 nemlig i et område af moselignende karakter.
Kommunen var også  

 meget uenig med amtet.
Kommunen mente ikke, at amtets forslag til beliggenhed  

 var bedre   tværtimod.
 Ansøgeren ankede sagen til Naturklagenævnet.  

 Naturklagenævnet var heller ikke enigt med amtet.  

 Naturklagenævnet anså gårdejerens foreslåede  

 placering for en afrunding af Båring by og for den absolut bedste  

 placering ud fra en landskabelig betragtning.
Sådan gik det til, at producenten af  

 frilandskyllinger fik ret og tilmed lov at flytte gården.
Han kan nu  

 fortsat producere kyllingerne efter de lovmæssige krav.
Det er ikke  

 rimeligt, at en kommune ikke kan afgøre sådanne sager.
Og det er  

 ikke rimeligt, at en ansøger skal vente så længe på  

 en afgørelse.
Det er bl.a. derfor, dette beslutningsforslag  

 fremsættes, således at landzonekompetencen bliver overført  

 til kommunerne.
Forslaget vil samtidig være en regelforenkling.  

 (Naturklagenævnet, j.nr. 97-31/420-0278).
Et andet eksempel på dobbeltadministration og  

 manglende kendskab til lokalområdet er også fra Fyns Amt.  

 På en lille landbrugsejendom havde ejeren en staldbygning, hvori han  

 gerne ville indrette 3 værelser til udlejning.
Han ville gerne  

 afhjælpe boligmangelen for studerende eller andre, der kunne bruge et  

 værelse.
Hvis ikke dette var muligt, ville han gerne have mulighed for  

 at indrette stedet til overnatning for turister.
Amtet afslog.
Det skete  

 på trods af, at Odense som lokal myndighed havde undersøgt  

 forholdene og anbefalede det ansøgte.
De havde med deres lokalkendskab  

 foretaget en konkret vurdering og kunne således se det perspektivrige i  

 en udnyttelse af staldbygningen og mulighed for udlejning af værelser  

 enten til lejere eller turister.
Men amtet havde som sagt en anden holdning.  

 Efter at have undersøgt alle de samme regler og forhold kom de til den  

 modsatte konklusion. (Naturklagenævnet, j.nr. 97-31/420-0126).
 Et tredje eksempel er fra byen Selde i Viborg Amt.  

 Indehaveren af en autogenbrugsvirksomhed, som ejede en knap 2.500  

 kvadratmeter grund i et drikkevandsområde, ansøgte om tilladelse  

  til at opføre en ca. 600 kvadratmeter demonterings- og lagerhal  

 på grunden, således at man kunne arbejde indendørs om  

 vinteren.
Kommunen meddelte tilladelse, men amtet meddelte afslag  

 på ansøgningen med henvisning til planlovens bestemmelse om, at  

 »arealanvendelsen ifølge regionplanen ikke må ændres til  

 noget grundvandstruende«.
Sagen blev anket til Naturklagenævnet, der  

 ændrede amtets afslag til en tilladelse.
Naturklagenævnet  

 vurderede, at amtet i sin vurdering ikke havde taget højde for, at  

 opførelsen af hallen ville medføre konkrete  

 miljømæssige forbedringer, idet man i demonterings- og  

 lagerhallen ville etablere et befæstet underlag.
Det betød i  

 praksis, at ansøgeren ville sikre grundvandsinteressen ved at  hindre  

 den nedsivning, som ellers ville finde sted uden for det 2.500 kvadratmeter  

 store område.
Der var altså her tale om konkrete  

 miljøforbedringer, som amtet i sin afgørelse helt så bort  

 fra, fordi amtet alene afgjorde sagen efter planlovens bestemmelser om  

 nyopførelser.
Denne unødige   og tillige miljøskadelige  

   dobbeltadministration ville være undgået, hvis kommunen havde  

 haft kompetencen til selv at udstede tilladelse til byggeriet.  

 (Naturklagenævnet, j.nr. 31/760-0196).
Skriftlig fremsættelse Hans Christian Schmidt (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om regelforenkling  

 gennem overførelse af landzonekompetencen til kommunerne.
(Beslutningsforslag nr.
B 64).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
