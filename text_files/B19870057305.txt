§ 1 I Indenrigsministeriets bekendtgørelse nr. 419 af 23. september 1980 om  

 stemmesedler til brug ved folketingsvalg foretages følgende ændringer:
 1. I § 4 indsættes som stk. 2:
 »Stk. 2.  Er der til valget opstillet et så stort  

 antal kandidater, at stemmesedlen vil blive uforholdsmæssig lang, kan  

 valgbestyrelsen beslutte, at kandidaternes navne inden for hvert partifelt  

 skal opføres i 2 eller flere lodrette kolonner, adskilt med meget fede  

 lodrette streger«.
 2. I § 6 indsættes efter stk. 2 som nyt stykke:
»Stk. 3.  Hvis kandidaternes navne er anført i 2  

 eller flere kolonner, skal navnene anføres begyndende umiddelbart inden for  

 stemmesedlens venstre kant, henholdsvis umiddelbart til højre for den meget  

 fede lodrette streg.
Til højre for kandidatnavnene skal være rigelig plads  

 til afmærkning med et kryds.« 3. I § 7, indsættes efter »omhandlede«:  

 »vandrette«.
§ 2 Bekendtgørelsen træder i kraft ved bekendtgørelsen i Lovtidende.
