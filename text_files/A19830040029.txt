(etableringskontoloven) Herved bekendtgøres lov om indskud på etableringskonto,  

 jfr. lovbekendtgørelse nr. 466 af 13. august 1982 med de ændringer og  

 tilføjelser, der følger af lov nr. 189 af 20. maj 1983 og lov nr. 201 af 25.  

 maj 1983.
 § 1.  Den, der med henblik på etablering af  

 selvstændig erhvervsvirksomhed her i landet foretager indskud på  

 etableringskonto efter reglerne i denne lov, kan fradrage indskuddet ved  

 opgørelsen af den skattepligtige indkomst.
 Stk. 2.  Fradrag for et givet indkomstår indrømmes for  

 indskud foretaget i tiden fra den 1. februar i indkomståret til den nærmest  

 efterfølgende 31. januar (indskudsåret).
 Stk. 3.  Fradrag kan ikke opnås for det indkomstår,  

 hvori etablering finder sted, jfr. § 5, eller for følgende indkomstår, hvori  

 beløb indskudt før etableringen endnu ikke er frigivet fuldt ud.
 § 2.  Berettiget til at foretage indskud på  

 etableringskonto er fuldt skattepligtige personer, som i indkomståret har  

 oppebåret lønindtægt, og som ved udgangen af indkomståret ikke er fyldt 40  

 år.
§ 3.  Indskuddet for et indskudsår skal udgøre mindst  

 500 kr. og kan højst andrage 20 pct. af indskyderens nettolønindtægt i  

 indkomståret.
Til lønindtægten henregnes kontant løn med tillæg af den  

 skattemæssige værdi af frit ophold og andre goder, som lønmodtageren har  

 oppebåret i kraft af arbejdsforholdet, samt beløb, der af arbejdsgiveren er  

 udbetalt som godtgørelse for udgifter, der påføres lønmodtageren som følge af  

 arbejdet, herunder udgifter til rejse, ophold og fortæring under rejser  

 bortset fra beløb, der omfattes af bestemmelsen i § 5d i lov nr. 149 af 10.  

 april 1922. Ved beregningen af nettolønindtægten foretages fradrag efter  

 ligningslovens §§ 9-9D, jfr. kildeskattelovens §§ 24 og 25.
 Stk. 2.  Forskudsafskrivning på et kontraheret skib i  

 medfør af bestemmelsen i § 14 i lov om skattemæssige afskrivninger m. v.  

 formindsker det indskud, som den skattepligtige kan foretage for det  

 pågældende indskudsår med forskudsafskrivningens beløb.
§ 4.  Indskuddet skal foretages på en spærret konto i  

 en dansk bank eller sparekasse eller i en andelskasse, som er medlem af  

 Foreningen af Danske Andelskasser, og som deltager i en gensidig garanti for  

 etableringskonti i andelskasser under foreningen og underkaster sig de  

 kontrolforanstaltninger med hensyn til disse konti, som fastsættes af  

 ministeren for skatter og afgifter.
Kontoen skal betegnes  

 "Etableringskonto" og skal bære påtegning om den skattepligtiges  

 navn, adresse og personnummer.
Stk. 2.  Når et indskud ønskes frigivet, må kontohaveren  

 efter nærmere af ministeren for skatter og afgifter fastsatte regler indgive  

 anmeldelse herom.
Det bestemmes af ministeren for skatter og afgifter,  

 hvilken myndighed der skal behandle anmeldelser om frigivelse af indskud.
 § 5.  Ved etablering af selvstændig erhvervsvirksomhed  

 her i landet frigives indskuddene i overensstemmelse med reglerne i §§ 6 og  

 7.
Stk. 2.  (* 1) Etablering af selvstændig  

 erhvervsvirksomhed anses at have fundet sted, når den samlede anskaffelsessum  

 for de til brug for virksomheden anskaffede formuegoder overstiger 100.000  

 kr.
Ved opgørelsen af den samlede anskaffelsessum skal kontohaveren være  

 berettiget til at medregne værdien af varelager ved etableringsårets udgang  

 opgjort til fakturapris eller dagspris i stedet for det ved etableringen  

 anskaffede varelager.
For bygninger m.v., hvor anskaffelsessummen efter § 19A  

 i lov om skattemæssige afskrivninger m.v. skal omregnes til kontantværdi,  

 indgår kontantværdien ved opgørelsen af den samlede anskaffelsessum.
Det er  

 endvidere en betingelse for, at etablering af selvstændig erhvervsvirksomhed  

 anses at have fundet sted, at der er tale om en virksomhed, hvor antallet af  

 ejere er højst 10, og hvor kontohaveren eller dennes ægtefælle deltager med  

 personlig arbejdsindsats i ikke uvæsentligt omfang.
Ministeren for skatter og  

 afgifter eller den, ministeren bemyndiger dertil, kan tillade, at indskuddene  

 frigives, selv om antallet af ejere i den selvstændige virksomhed overstiger  

 10, når særlige forhold taler derfor.
Stk. 3.  (* 2) Beløbsgrænsen i stk. 2 reguleres fra og  

 med indkomståret 1984 efter efter reguleringspristallet, der har januar 1980  

 = 100. Reguleringen foretages på grundlag af pristallet for oktober måned i  

 året forud for indkomståret.
Beløbet forhøjes eller nedsættes med samme  

 procent som den, hvormed reguleringspristallet er ændret i forhold til et  

 pristal på 127,5. Den nævnte procentvise ændring beregnes med een decimal.
De  

 efter procentreguleringen fremkomne beløb afrundes opad til nærmeste  

 kronebeløb, der kan deles med 100.
Stk. 4.  Formuegoder, som er anskaffet tidligere end 3  

 år før etableringsårets begyndelse, eller som er afhændet, eventuelt udskilt  

 af driften, kan ikke medregnes ved opgørelsen af den i stk. 2 nævnte samlede  

 anskaffelsessum.
Ministeren for skatter og afgifter eller den, han bemyndiger  

 dertil, kan dog i særlige tilfælde gøre undtagelse herfra.
 Stk. 5.  Frigivelse af indskud kan ske ved etablering af  

 en virksomhed, der agtes drevet af kontohaveren eller af dennes ægtefælle  

 eller af begge ægtefæller i forening.
 § 6.  (* 3) (Ophævet).
 § 7.  (* 4) Efter etableringen frigives et beløb af  

 indtil samme størrelse som anskaffelsessummen eller - hvor der i tidligere  

 indkomstår er foretaget skattemæssige afskrivninger på formuegodet - den  

 uafskrevne del af anskaffelsesummen for følgende formuegoder anskaffet inden  

 for den i § 5, stk. 4, nævnte frist:
For de i litra c) nævnte bygninger m.v. udgør anskaffelsessummen den  

 kontantværdi, der er beregnet i medfør af § 19A i lov om skattemæssige  

 afskrivninger m.v.
Den uafskrevne del af anskaffelsessummen beregnes som den  

 pristalsregulerede anskaffelsessum med fradrag af de pristalsregulerede  

 afskrivninger.
 Stk. 2.  (* 5) Anskaffelse af maskiner, inventar og  

 lignende driftsmidler, hvis levealder ikke overstiger 3 år, eller hvis  

 anskaffelsespris er 3.500 kr. eller derunder, berettiger ikke til frigivelse  

 efter stk. 1, såfremt den skattepligtige i henhold til afskrivningslovens §  

 3, stk. 1 eller 2, vælger fuldt ud at fradrage anskaffelsessummen i den  

 skattepligtige indkomst for det indkomstår, hvori anskaffelsen finder sted.  

 De 3.500 kr. pristalsreguleres efter afskrivningslovens § 3, stk. 2.  

 Kontrahering om bygning af et skib berettiger ikke til frigivelse efter stk.  

 1.
 Stk. 3.  Når et indskud frigives efter stk. 1, skal det  

 beløb, som efter de i skattelovgivningen i øvrigt indeholdte regler lægges  

 til grund ved beregningen af skattemæssige afskrivninger på det pågældende  

 formuegode, reduceres ved forlods afskrivning med et beløb svarende til det  

 frigivne.
 Stk. 4.  De i medfør af stk. 3 foretagne forlods  

 afskrivninger sidestilles, hvor andet ikke er foreskrevet, med skattemæssige  

 afskrivninger.
 Stk. 5.  Er der foretaget indskud på etableringskonto  

 for flere indskudsår, skal indskuddet vedrørende et givet indskudsår først  

 kunne frigives, når tidligere indskud er frigivet fuldt ud.
 Stk. 6.  Afskrivninger efter stk. 3 kan ikke fradrages  

 ved opgørelsen af den skattepligtige indkomst.
 Stk. 7.  Afskrivning i henhold til stk. 3 på et  

 formuegode skal ske forud for en eventuel anvendelse af  

 investeringsfondshenlæggelser for samme indkomstår.
§ 7A.
Anskaffelsessummen for bygninger og særlige installationer, hvorpå  

 skattemæssig afskrivning ikke har kunnet foretages ved indkomstopgørelsen for  

 skatteår forud for skatteåret 1969-70, og som den skattepligtige har  

 anskaffet før den 15. marts 1968, kan ikke medregnes ved opgørelsen af de  

 beløb, der er nævnt i § 7, stk. 1.
§ 7B. (* 6) Deltagelse i en virksomhed som kommanditist anses ikke som  

 etablering.
Deltagelsen berettiger ikke til frigivelse efter § 7 til forlods  

 afskrivning på de af virksomheden omfattede aktiver.
§ 8.  Etablering skal være sket inden 10 år efter  

 indskudsårets udløb.
Er kontohaveren ikke fyldt 40 år ved fristens udløb,  

 forlænges fristen til udgangen af det år, hvori han fylder 40 år.
 Stk. 2.  Når kontohaveren dokumenterer, at det skyldes  

 ham utilregnelige årsager, at etablering ikke har fundet sted inden fristens  

 udløb, kan ministeren for skatter og afgifter eller den, han bemyndiger  

 dertil, tillade, at fristen forlænges.
 § 9.  Er etablering ikke foretaget inden udløbet af  

 den i § 8 nævnte frist, medregnes indskudsbeløbet med tillæg af 5 pct. for  

 hvert år fra indskudsårets udløb og indtil fristens udløb, i den  

 skattepligtige indkomst for det indkomstår, hvori fristen udløber.
Stk. 2.  Når særlige omstændigheder taler derfor, kan  

 ministeren for skatter og afgifter eller den, han bemyndiger dertil, tillade,  

 at indskud på etableringskonto frigives inden udløbet af den i § 8 nævnte  

 frist, uanset at etablering ikke har fundet sted.
I så fald medregnes  

 indskudsbeløbet med tillæg af 5 pct. for hvert år fra indskudsårets udløb og  

 indtil udløbet af det indkomstår, hvori ansøgning indgives, til den  

 skattepligtige indkomst for sidstnævnte indkomstår.
 Stk. 3.  I de i stk. 1 og stk. 2 nævnte tilfælde kan  

 ministeren for skatter og afgifter eller den, han bemyndiger dertil, tillade,  

 at beskatningen sker ved en forhøjelse af den skattepligtige indkomst for det  

 indkomstår, hvori indskuddet er bragt til fradrag.  

 Skatteefterbetalingsbeløbet vil være at forrente med 5 pct. simpel rente for  

 tiden fra udgangen af det skatteår, efterbetalingen vedrører.
 Stk. 4.  De på en etableringskonto indestående beløb  

 tjener til sikring af det af foranstående bestemmelser følgende skattekrav og  

 kan ikke forlanges udbetalt, før dette krav er fyldestgjort.
 § 10.  Når etablering har fundet sted, skal indskud,  

 der ikke har kunnet frigives efter bestemmelserne i § 7 i etableringsåret  

 eller noget af de to efterfølgende indkomstår, medregnes til den  

 skattepligtige indkomst for det andet indkomstår efter etableringsåret.
Stk. 2.  De i stk. 1 nævnte indskudsbeløb kan efter  

 begæring frigives allerede i etableringsåret eller det følgende indkomstår.
I  

 så fald medregnes beløbet til den skattepligtige indkomst for det indkomstår,  

 hvori begæringen fremsættes.
 Stk. 3.  Bestemmelsen i § 9, stk. 4, finder tilsvarende  

 anvendelse.
§ 11.  I tilfælde af kontohaverens død eller konkurs  

 foretages der efterbeskatning af ikke frigivne indskud gennem en forhøjelse  

 af den skattepligtige indkomst for de indkomstår, hvori indskuddene er bragt  

 til fradrag.
Bestemmelsen i § 9, stk. 4, finder tilsvarende anvendelse.
Stk. 2.  På tilsvarende måde forholdes, såfremt  

 kontohaverens skattepligt efter kildeskattelovens § 1 ophører.
Har etablering  

 fundet sted, skal der dog ikke foretages efterbeskatning, så længe  

 kontohaveren er skattepligtig efter kildeskattelovens § 2, stk. 1, litra d,  

 af indkomsten fra virksomheden.
Ophører skattepligten inden etableringen, vil  

 skatteefterbetalingsbeløbet være at forrente med 5 pct. simpel rente for  

 tiden fra udgangen af det skatteår, efterbetalingen vedrører.
Hvor indskuddet  

 er foretaget for indkomståret 1970 eller senere indkomstår, beregnes den  

 nævnte rente for tiden fra udgangen af det pågældende indkomstår.
Ophører  

 skattepligten kun midlertidigt, inden etablering har fundet sted, kan  

 ministeren for skatter og afgifter eller den, han bemyndiger dertil, indrømme  

 udsættelse med efterbeskatningen for en periode på indtil 3 år, således at  

 efterbeskatning undlades, hvis kontohaveren inden udløbet af denne periode på  

 ny bliver skattepligtig her i landet efter kildeskattelovens § 1. Udsættelse  

 med efterbeskatningen kan dog ikke indrømmes for tiden efter udløbet af  

 fristen for etablering, jfr. § 8.
Stk. 3.  (* 7) Hvis en virksomhed i øvrigt ophører eller  

 afhændes inden udløbet af det andet indkomstår efter etableringsåret,  

 medregnes ikke frigivne indskud og indskud, som er frigivet i det indkomstår,  

 hvori virksomheden er ophørt eller afhændet, ved opgørelsen af den  

 skattepligtige indkomst for ophørs- eller afhændelsesåret.
Bestemmelsen i §  

 9, stk. 4, finder tilsvarende anvendelse.
Ministeren for skatter og afgifter  

 eller den, ministeren bemyndiger dertil, kan tillade, at de ikke frigivne  

 indskud opretholdes på de oprindelige vilkår, hvis kontohaveren inden 1 år  

 efter afhændelsen eller ophøret på ny etablerer selvstændig virksomhed, jfr.  

 § 5.
 Stk. 4.  I tilfælde, hvor kontohaveren afgår ved døden,  

 kan indskud på etableringskonto overtages af den efterlevende ægtefælle på de  

 for afdøde gældende betingelser.
 § 12.  Personer, der har foretaget indskud på  

 etableringskonto, skal for indskudsåret og de følgende år på et særligt  

 skema, der vedlægges selvangivelsen eller den i kildeskattelovens § 81  

 omhandlede erklæring, redegøre for de i indskudsåret og tidligere indskudsår  

 foretagne indskud samt for eventuelle frigivelser.
 § 13.  Kontohaveren kan ikke overdrage, pantsætte  

 eller på anden måde råde over de på en etableringskonto indskudte beløb.  

 Indskuddene kan heller ikke gøres til genstand for retsforfølgning bortset  

 fra konkurs, jfr. § 11, stk. 1.
 § 14.  Renter, der tilskrives en etableringskonto,  

 medregnes på sædvanlig måde ved opgørelsen af den skattepligtige indkomst og  

 kan hæves i overensstemmelse med de af vedkommende pengeinstitut fastsatte  

 regler.
 Stk. 2.  Det på kontoen indestående beløb medregnes ved  

 opgørelsen af den skattepligtige formue.
 § 15.  Ministeren for skatter og afgifter fastsætter  

 de nærmere regler for gennemførelsen af denne lov, herunder for  

 pengeinstitutternes medvirken ved ordningen og for tilsynet med de i  

 pengeinstitutterne oprettede etableringskonti.
 § 16.  Fradrag ved opgørelsen af den skattepligtige  

 indkomst for indskud på etableringskonto indrømmes første gang for  

 indskudsåret 1. februar 1965 - 31. januar 1966.
§ 16A.
Forslag til lov om revision af bestemmelsen i lovens § 5, stk. 2,  

 fremsættes for folketinget i folketingsåret 1983-84.
 § 17.  Denne lov gælder ikke for Færøerne og Grønland.
---- Ved lov nr. 38 af 20. februar 1969, lov nr. 127 af 29. marts 1969, lov nr.  

 615 af 17. december 1976, lov nr. 469 af 14. september 1977 og lov nr. 537 af  

 28. december 1979 er der foretaget ændringer i lov om indskud på  

 etableringskonto.
 Disse loves ikrafttrædelses- og overgangsbestemmelser er medtaget i  

 lovbekendtgørelse nr. 466 af 13. august 1982.
---- Lov nr. 197 af 18. maj 1982, ved hvis § 2, der er foretaget ændringer i §  

 5, stk. 2, og § 7, stk. 1, indeholder i § 7, stk. 1, bl.a. følgende  

 bestemmelse:
§ 7 Loven har endvidere virkning for bygninger eller installationer, der  

 anskaffes den 1. januar 1982 eller senere.
---- Lov nr. 244 af 9. juni 1982, ved hvis § 7, der er foretaget ændring i §  

 11, stk. 2, 2. pkt., indeholder i § 8, stk. 1, følgende bestemmelse:
§ 8 Loven træder i kraft dagen efter bekendtgørelsen i Lovtidende.
---- Lov nr. 248 af 9. juni 1982 ved hvis § 2, der er foretaget ændring i § 7,  

 stk. 1, indeholder i § 3 og § 4, stk. 1 og 2, følgende bestemmelser:
§ 3 Loven har virkning for goodwill, der afstås eller erhverves den 1. juli  

 1982 eller senere.
§ 4 Stk. 1.  Anskaffelsessummen for goodwill, der er  

 erhvervet før den 1. juli 1982, afskrives efter de hidtil gældende regler.
 Stk. 2.  Overdrages goodwill i tiden 1. juli 1982 - 1.  

 januar 1987, beskattes og afskrives vederlaget efter de hidtil gældende  

 regler, såfremt vederlaget er fastsat i en bindende aftale, som er indgået  

 inden 1. juni 1982.
Stk. 3.  - - ---- Lov nr. 189 af 20. maj 1983, ved hvis § 1, der er foretaget ændringer i §  

 5, stk. 2 og 3, § 7, stk. 1, og § 11, stk. 3, samt ophævelse af § 6,  

 indeholder i § 2 følgende ikrafttrædelses- og overgangsbestemmelse:
§ 2 Stk. 1.  Loven træder i kraft ved bekendtgørelsen i  

 Lovtidende.
 Stk. 2.  § 1, nr. 1-4 og 7, finder dog ikke anvendelse,  

 når den skattepligtige inden 17. maj 1983 har foretaget anskaffelser som  

 nævnt i § 5, stk. 2-4, i lovbekendtgørelse nr. 466 af 13. august 1982 om  

 indskud på etableringskonto.
 Stk. 3.  § 1, nr. 5 og 6, har virkning for anskaffelser,  

 der finder sted den 17. maj 1983 eller senere.
 Stk. 4.  På indskud på etableringskonto, der er frigivet  

 efter § 6 i lovbekendtgørelse nr. 466 af 13. august 1982 om indskud på  

 etableringskonto, finder etableringskontolovens § 11, stk. 3, som affattet i  

 den nævnte lovbekendtgørelse anvendelse.
---- Lov nr. 201 af 25. maj 1983, ved hvis § 3, der er foretaget ændring i § 7,  

 stk. 2, indeholder i § 7, stk. 1, bl.a. følgende bestemmelse:
§ 7 Stk. 1.  § 1, nr. 4 og 5, og §§ 2 og 3 har virkning for  

 anskaffelser, der foretages i indkomståret 1983 og senere.- - Ministeriet for skatter og afgifter, den  

 16. august 1983 ISI FOIGHEL / JENS DREJER Noter (* 1) Den forhøjede beløbsgrænse på 100.000 kr. i § 5, stk. 2, 1. pkt.,  

 finder ikke anvendelse på anskaffelser foretaget inden den 17. maj 1983, jfr.  

 § 2, stk 2, i lov nr. 189 af 20. maj 1983.
 Bestemmelsen i § 5, stk. 2, 3. pkt., om omregning til kontantværdi for  

 bygninger m.v. har virkning for bygninger eller installationer, der anskaffes  

 den 1. januar 1982 eller senere, jfr. § 7, stk. 1, i lov nr. 197 af 18. maj  

 1982.
 Bestemmelserne i § 5, stk. 2, 4. og 5. pkt., finder ikke anvendelse på  

 anskaffelser foretaget inden den 17. maj 1983, jfr. § 2, stk. 2, i lov nr.  

 189 af 20. maj 1983.
 (* 2) Bestemmelsen i § 5, stk. 3, finder ikke anvendelse for anskaffelser  

 foretaget inden den 17. maj 1983, jfr. § 2, stk. 2, i lov nr. 189 af 20. maj  

 1983.
 (* 3) Den ophævede § 6 finder anvendelse for anskaffelser foretaget inden  

 den 17. maj 1983, jfr. § 2, stk. 2, i lov nr. 189 af 20. maj 1983.
 (* 4) Fra den 1. januar 1980 ophævedes adgangen til at foretage forlods  

 afskrivning på udbyttekontrakter, jfr. § 2 og § 3, stk. 3, i lov nr. 537 af  

 28. december 1979.
 Fra den 1. juli 1982 ophævedes adgangen til at foretage forlods  

 afskrivning på goodwill, jfr. § 3 og § 4 i lov nr. 248 af 9. juni 1982.
 Bestemmelsen i § 7, stk. 1, litra a, 2. pkt., hvorefter frigivelse ikke  

 kan ske til anskaffelse af automobiler, som er indregistreret til privat  

 personbefordring m.v., har virkning for anskaffelser, der finder sted den 17.  

 maj 1983 eller senere, jfr. § 2, stk. 3, i lov nr. 189 af 20. maj 1983.
 Bestemmelsen i § 7, stk. 1, in fine, om beregning af anskaffelsessummen  

 for de i § 7, stk.1, litra c, nævnte bygninger m.v. har virkning for  

 bygninger eller installationer, der anskaffes den 1. januar 1982 eller  

 senere, jfr. § 7, stk. 1, i lov nr. 197 af 18. maj 1982.
 (* 5) Bestemmelsen i § 7, stk. 2, har i den her anførte affattelse  

 virkning for anskaffelser, der foretages i indkomståret 1983 og senere  

 indkomstår, jfr. § 7 i lov nr. 201 af 25. maj 1983.
 (* 6) Bestemmelsen i § 7 B, der trådte i kraft den 1. januar 1980, har  

 virkning for frigivelse af indskudte beløb, når de anskaffelser, der er  

 omfattet af virksomheden, eller kommanditistens erhvervelse af anpart i disse  

 har fundet sted den 1. januar 1980 eller senere, jfr. § 3 i lov nr. 537 af  

 28. december 1979.
 I forbindelse med ophævelsen af bestemmelsen i § 6 ved lov nr. 189 af 20.  

 maj 1983 foretoges en heraf følgende redaktionel ændring af bestemmelsen i §  

 7B, 2. pkt., jfr. § 1, nr. 5, i lov nr. 189 af 20. maj 1983.
 (* 7) På indskud på etableringskonto, der er frigivet efter § 6 i  

 lovbekendtgørelse nr. 466 af 13. august 1982 om indskud på etableringskonto,  

 finder etableringskontolovens § 11, stk. 3, som affattet i den nævnte  

 lovbekendtgørelse anvendelse, jfr. § 2, stk. 4, i lov nr. 189 af 20. maj  

 1983.
