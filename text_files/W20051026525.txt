Klage over manglende indstiling til operation for hørenedsættelse og  

 klage over instruks vedrørende information i forbindelse med blodprøvetagning Nævnet fandt ikke grundlag for at kritisere overlæge A  

 for hans vurdering af patientens kandidatur til en cochlear  

 transplant-operation.  

 Nævnet lagde vægt på, at overlægen løbende i 2001 havde vurderet patienten og  

 først i efteråret 2001 bedømte den opståede døvhed som stationær, hvorfor det  

 først var relevant at indstille til operationen på dette tidspunkt.
Nævnet  

 lagde endvidere vægt på, at overlægen havde konstateret, at hørelsen kunne  

 svinge spontant, hvorfor indikationen for operationen kunne tænkes at falde  

 bort ved genvundet hørelse.
Overlægen tog dertil tidligt skridt til de  

 opklarende  

 undersøgelser, der forudsættes før egnethed til operationen kan vurderes.
Nævnet fandt endvidere ikke grundlag for at kritisere  

 overlæge B for hendes instruks vedrørende information af patienter forud for  

 blodprøvetagning på klinisk biokemisk afdeling Det fremgik af sagen, at det ikke var muligt at finde  

 frem til, hvem der foretog blodprøvetagning på patienten i september 2002,  

 hvorfor nævnet ikke havde mulighed for at tage stilling til de  

 bionanalytikere,  

 der var involveret i blodprøvetagningen.
Nævnet havde derimod mulighed for at  

 tage stilling til den instruks, der forelå på afdelingen vedrørende  

 bionalytikeres information af patienter i forbindelse med prøvetagning.
Nævnet fandt, at det var relevant, at bioanalytikerne i  

 forbindelse med patientidentifikation forud for prøvetagning var instruerede  

 i  

 at orientere patienten om formålet med bioanalytikerens tilstedeværelse:  

 blodprøvetagning i arm/blodprøvetagning i øre.
Det var ligeledes almindelig  

 anerkendt faglig standard, at bioanalytikeren på forespørgsel fra patienten  

 orienterer om, hvilke laboratorieanalyser, der er rekvireret og henviser  

 eventuelle spørgsmål vedrørende formål og fortolkning af resultater til den  

 kliniske afdeling.
