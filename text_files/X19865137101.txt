Udtalt, at bortgravet materiale fra afmærkning ved nedgravning af  

 spildevandsledning ikke omfatter af havmiljølovens § 27, da der ikke var tale  

 om bortskaffelse af materiale.
Endvidere at påvirkningen af omgivelserne var  

 så kortvarig, at heller ikke miljøbeskyttelseslovens § 17 var til hinder  

 herfor.
Nr. 14001 Miljøstyrelsens afgørelse af 20. februar 1986.
I en sag om tilladelse efter lov nr. 130 af 9. april 1980 om beskyttelse  

 af havmiljøet til klapning af fyld, fjernet i forbindelse med etablering af  

 en ny spildevandsledning fra en større virksomhed, blev projektet ændret  

 efter høring af en række myndigheder.
Optagningsmetoden blev ændret og for at  

 pejle ledningsføringen skulle udgraves på udvalgte steder, hvorefter  

 afmærkning opstilles.
Det bortgravede materiale skulle lægges ved siden af  

 optagningsstedet og ledningen fyldes med luft og dermed frigøre sig selv.
Det  

 bortgravede materiale fra ledningsafmærkningen skulle genudlægges.  

 Gravematerialet ved nedlæggelsen af den nye ledning skulle genbruges til  

 overdækning.
Miljøstyrelsen udtalte, at der ikke var tale om et arbejde, der var  

 omfattet af § 27 i havmiljøloven, da der ikke var tale om bortskaffelse af  

 materiale.
Påvirkningen af det omliggende havområde måtte siges at være så  

 kortvarig og så begrænset, at heller ikke miljøbeskyttelseslovens § 17 var  

 til hinder herfor, (Mst. j.nr. 85-2563-112), Mst. skrivelse af 20. februar  

 1986.
