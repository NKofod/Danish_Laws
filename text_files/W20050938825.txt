Landsskatteretskendelse vedr. maskeret udlodning.
Gaver til 2  

 almenvelgørende foreninger.
 Klagen skyldes, at B A/S gaver til KFUK  

 Reden og Sathya Sai Baba Landsforeningen er anset som udlodning til klageren  

 som aktionær i holdingselskabet C ApS .
Landsskatterettens afgørelse Indkomstårene 2000 og 2001 Aktieindkomst Skatteankenævnet har forhøjet klagerens  

 indkomst med udbytte på hhv. 25.000 kr. og 54.000 kr.
 Landsskatteretten nedsætter indkomsten  

 med hhv. 8.750 kr. og 2.500 kr.
Sagens oplysninger Klageren er ejer af 50 % af anparterne i  

 C ApS.
De øvrige 50 % af anparterne ejes af klagerens broder.  

 Holdingselskabet  

 ejer samtlige aktier i selskabet, B A/S.
 B A/S blev stiftet den 26. september  

 1979. Selskabets hovedaktivitet er handel med maskiner og tilbehør til den  

 grafiske branche.
Selskabet havde i indkomståret 2000 en  

 omsætning på 109.138.959 kr. og en skattepligtig indkomst på 4.019.848 kr.
I  

 indkomståret 2001 havde selskabet en omsætning på 107.726.139 kr. og en  

 skattepligtig  

 indkomst på 3.136.714 kr.
 B A/S ydede i indkomståret 1999 40.000  

 kr. til Sathya Sai Baba Landsforeningen.
 I indkomståret 2000 ydede B A/S to  

 pengegavebeløb, dels til KFUK Reden på 15.000 kr., dels til Sathya Sai Baba  

 Landsforeningen, på 35.000 kr., i alt 50.000 kr.
 I indkomståret 2001 betalte B A/S to  

 pengegavebeløb på henholdsvis 60.000 kr. og 48.000 kr. til Sathya Sai Baba  

 Landsforeningen,  

 i alt 108.000 kr.
 Ved et gavebrev af 28. september 1991  

 til Sathya Sai Baba Landsforeningen, erklærede klageren personligt, at han i  

 10  

 år uden modydelser, vil indbetale 10.000 kr. om året med første betaling den  

 31. december 1991 og den sidste betaling den 31. december 2001.
Skatteankenævnets afgørelse Klageren er skattepligtig af halvdelen  

 af de pengegavebeløb, som selskabet B A/S har ydet KFUK Reden og  

 Sathya Sai Baba Landsforeningen.
Klagerens  

 indkomst forhøjes således med 25.000 kr. i 2000 og 54.000 kr. i 2001, jf.  

 ligningslovens § 16 A, stk. 1, og personskattelovens § 4, stk. 1.
Der er herved henset til, at klageren i  

 sin egenskab af hovedaktionær foranledigede, at selskabet afholdt udgifter  

 til  

 formål, der i det væsentligste må anses at tilgodese klagerens personlige  

 interesser.
Dette er i høj grad betinget af klagerens personlige engagement  

 med  

 Sathya Sai Baba Landsforeningen, jf.  

 gavebrevet af 28. september 1991.
Klagerens påstand og argumenter Repræsentanten har fremsat påstand om,  

 at klagerens indkomst nedsættes med 25.000 kr. i 2000 og 54.000 kr. i 2001.
 I forhold til selskabets betydelige  

 virksomhed og størrelse er de ydede gavebeløb af mindre størrelse, og  

 beløbene  

 ligger tillige inden for de normale rammer for ydelser til  

 almennyttige/almenvelgørende  

 formål.
 Begge gavemodtagere er godkendt i  

 henhold til Ligningslovens § 8 A, hvilket medfører at klageren ikke skal  

 udlodningsbeskattes.
Landsskatterettens bemærkninger og  

 begrundelse Modtagerne af de ydede gaver var KFUK  

 Reden og Sathya Sai Baba Landsforeningen (SSBL).
Aktieselskaber og anpartsselskaber er  

 selvstændige juridiske enheder, hvorfor gaver der ydes af sådanne selskaber,  

 som udgangspunkt er selskabets gaver og ikke aktionærens, bortset fra et  

 tilfælde,  

 hvor gavedispositionen må anses at tilgodese private interesser, således at  

 aktionæren må anses for den reelle gavegiver.
Gaven er i disse situationer  

 maskeret  

 udbytte.
Efter ligningslovens § 8 A tilkommer der  

 selskaber fradragsret for gaver i henhold til en forpligtelse, som er påtaget  

 over for foreninger, stiftelser, institutioner, religiøse samfund m.v., der  

 er  

 godkendt efter ligningslovens § 8 A, stk. 2. Både KFUK Reden og Sathya Sai  

 Baba  

 Landsforeningen er godkendt efter ligningslovens 8 A, jf.
TS-cirkl. 2000-22.  

 Fradraget kan kun indrømmes for det beløb, hvormed gaverne tilsammen  

 overstiger  

 500 kr. og kan højst udgøre 5.000 kr.
At det er hovedaktionærens ideelle  

 interesse for foreningerne, der har ført til, at et selskab har påtaget sig  

 en  

 løbende forpligtelse, kan ikke bevirke, at gaver givet indenfor ovennævnte  

 beløbsgrænse anses som maskeret udbytte til hovedaktionæren, jf.
TfS  

 1995,455.
Gaven til KFUK Reden findes, under  

 hensyn til selskabets økonomiske stilling, hensigten med gaven samt  

 omstændighederne i øvrigt, alene for afholdt i almennyttigt øjemed til fordel  

 for en større kreds af personer, jf. ligningslovens § 8 A.
Gaven kan herefter  

 ikke anses for maskeret udlodning til hovedanpartshaveren, jf. ligningslovens  

 §  

 16 A.
Gaven til Sathya Sai Baba Landsforeningen  

 anses derimod for givet ud fra klagerens personlige ideelle interesse.
Der er  

 herved lagt vægt på, at klageren personligt den 28. september 1991 ved  

 gavebrev  

 til Sathya Sai Baba Landsforeningen erklærede, at han i 10 år uden modydelse  

 ville indbetale 10.000 kr. om året til Sathya Sai Baba Landsforeningen.
Beløb  

 ydet ud over beløbsgrænsen i ligningslovens § 8 A anses derfor for maskeret  

 udbytte til hovedanpartshaveren, jf.
TfS 1995,455.
For indkomståret 2000 skal klagerens  

 andel af fradraget, jf. ligningslovens § 8 A, deles ligeligt mellem KFUK  

 Reden  

 og Sathya Sai Baba Landsforeningen.
Klagerens indkomst skal således nedsættes  

 med 7.500 kr. (½ af 15.000 kr.) + 1.250 kr. (¼ af 5.000 kr.), i alt 8.750 kr.  

 Endvidere skal klagerens indkomst for 2001 nedsættes med (½ af 5.000 kr.)  

 2.500  

 kr.
