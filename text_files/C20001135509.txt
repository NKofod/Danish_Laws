Cirkulære om forsikringsdækning  

 ved kritisk sygdom   

 mv. i gruppelivsordningen for statsansatte Som led i overenskomstforliget med  

 Centralorganisationernes Fællesudvalg (CFU) er det aftalt, at  

 gruppelivsforsikring nr. 85034 for statsansatte udbygges med en dækning  

 ved kritisk sygdom.
Præmieforhøjelse fra 1. april 2000 Indførelsen af dækning ved kritisk sygdom betyder, at  

 præmien til Forenede Gruppeliv (FG) med virkning fra 1. april 2000  

 forhøjes til 78,35 kr. månedlig.
Forhøjelse af gruppelivssum Ved anvendelsen af bonusmidler fra gruppelivsforsikringen er det mellem  

 parterne aftalt, at forsikringssummen i gruppelivsforsikringen hæves  

 fra 250.000 kr. til 275.000 kr. med virkning fra 1. april 2000.
Endvidere er det aftalt ved overenskomstforliget at indføre en  

 dækning ved kritisk sygdom.
Dækningen får virkning fra 1.  

 oktober 1999 med en sum på 50.000 kr., som 1. april 2000 hæves  

 til 100.000 kr., idet forhøjelsen og fremrykningen er finansieret af  

 bonusmidler fra gruppelivsforsikringen.
Dækning ved kritisk sygdom Til et medlem af gruppelivsforsikringen for statsansatte, der efter 1.  

 oktober 1999 pådrager sig en kritisk sygdom, som omhandlet i  

 forsikringsbetingelserne, udbetales en forsikringssum på 50.000 kr.,  

 idet bemærkes, at det er en forudsætning for  

 forsikringsdækning, at diagnosen er stillet i forsikringstiden, efter  

 1. oktober 1999.
 For forsikrede, der før 1. oktober 1999 har fået konstateret  

 en kritisk sygdom, dækkes denne diagnose ikke af forsikringen.
De sygdomme, som udløser en forsikringssum, kan læses i  

 vedlagte forsikringsbetingelser.
På FG s hjemmeside www.fg.dk er der  

 yderligere information om kritisk sygdom samt en forsikringsoversigt over  

 gruppelivsaftale 85034.
 Anmeldelse af dødsfald og kritisk sygdom sker til  

 ansættelsesmyndigheden, som underretter Forenede Gruppeliv (FG) med  

 oplysning om forsikredes navn, cpr. nr., adresse, ansættelsesdato samt  

 kopi af sidste lønseddel.
 Efter udbetaling af en forsikringssum ved kritisk sygdom, vil  

 dækning ved kritisk sygdom bortfalde for den pågældende  

 person.
 Hvis forsikrede dør inden 3 måneder efter, at diagnosen er  

 stillet, modregnes den udbetalte sum ved kritisk sygdom i  

 dødsfaldssummen.
 I øvrigt henvises til Finansministeriets  

 cirkulære af 15. september 1998 om gruppelivsforsikring for  

 tjenestemænd m.fl. og visse overenskomstansatte i staten og folkekirken  

 m.v.
Finansstyrelsen, den 10. januar 2000 P.M.V.E.B.Lene Larsen Bilag FORENEDE GRUPPELIV  

 Dækning ved kritisk sygdom i tilslutning til gruppelivsaftaler  

  og FG s forsikringsbetingelser.
 § 1. Med kritisk sygdom menes: kræft, blodprop i  

 hjertet, bypass-operationer, hjerteklapkirurgi, hjerneblødning,  

 sækformet udvidelse af hjernens pulsårer, visse godartede  

 svulster i hjerne og rygmarv, dissemineret sklerose, ALS (amyotrofisk  

 lateralsklerose), muskelsvind, HIV infektion som følge af  

 blodtransfusion eller arbejdsbetinget smitte, AIDS, nyresvigt og  

 større organtransplantationer, jfr. § 7.
 § 2. Der gælder følgende  

 begrænsninger i den dækning, der er beskrevet i § 7. Har  

 forsikrede inden forsikringstidens begyndelse fået diagnosticeret (det  

 er diagnosetidspunktet, der er afgørende og ikke det tidspunkt,  

 forsikrede får kendskab til diagnosen) eller modtaget behandling for en  

 af de kritiske sygdomme, som dækkes af forsikringen, omfatter  

 forsikringsdækningen ikke den/de pågældende  

 diagnoser/behandling.
 Såfremt forsikrede inden forsikringstiden har  

 fået diagnosticeret blodprop i hjertet, hjerneblødning,  

 fået foretaget hjerteoperation/ballonudvidelse eller større  

 organtransplantationer, er ingen af de under § 7 afsnittene B,C,D,E og N  

 dækket.
 Er forsikrede konstateret HIV-positiv inden  

 forsikringstiden, er forsikrede ikke dækket af § 7 afsnit K og L, der  

 omhandler HIV og AIDS.
 Det er en betingelse for dækning af kritisk sygdom, at sygdommen  

 diagnosticeres i forsikringstiden, dog tidligst efter udløbet af en  

 eventuel karensperiode. 
Forsikringstid og eventuel karensperiode fremgår af  

 gruppelivsaftalen.
 Diagnoser, der stilles efter forsikringstidens udløb, er ikke  

 dækket af forsikringen.
 § 3. Retten til udbetaling af den for kritisk sygdom fastsatte  

 forsikringssum bortfalder ved gruppemedlemmets død, medmindre  

 gruppemedlemmet skriftligt har bedt om udbetaling over for FG, og på  

 dette tidspunkt opfylder betingelserne anført under §§ 1, 2 og 7.
§ 4. Er et gruppemedlem udtrådt af gruppelivsaftalen, eller  

 er gruppelivsaftalen ophørt som følge af opsigelse eller af  

 andre grunde, skal skriftlig anmodning om udbetaling være fremsat over  

 for FG inden 3 måneder efter udløbet af forsikringstiden.
Ved  

 udløbet af denne tidsfrist bortfalder retten til udbetaling af  

 forsikringssummen for kritisk sygdom, der ikke er anmeldt.
 § 5. Udbetaling efter § 7 omfatter den forsikringssum ved kritisk  

 sygdom, der var gældende den dag, hvor sygdommen blev  

 diagnosticeret.
§ 6. Når der er sket udbetaling efter § 7, ophører  

 gruppemedlemmets ret til yderligere udbetaling i tilfælde af kritisk  

 sygdom.
Hvis forsikrede dør inden den i gruppelivsaftalen fastsatte  

 modregningsperiode, modregnes den udbetalte sum ved kritisk sygdom i  

 dødsfaldssummen.
 § 7. Ved kritisk sygdom forstås:
A.
Kræft Ondartet (malign) svulst (tumor) der mikroskopisk er karakteriseret ved  

 ukontrollabel, infiltrativ vækst ud i tilstødende væv og  

 klinisk ved en tendens til lokalt recidiv og spredning til regionale  

 lymfeknuder og fjernere organer (metastaser). Tillige omfattes alvorlige  

 leukæmiformer, lymfomer (lymfeknudekræft) og Hodgkin's sygdom  

 (stadium II-IV).
Undtaget fra dækningen er alle former for hudkræft, herunder  

 Kaposi's sarkom, men ikke malignt melanom (modermærkekræft).  

 Endvidere undtager dækningen alle svulster, der ved den mikroskopiske  

 (histologiske) undersøgelse beskrives som præmaligne (forstadier  

 til kræft), såsom celleforandringer i livmoderhalsen (Cervical  

 Intraepithelial Neoplasi (CIN), alle stadier), "carcinoma in situ", godartede  

 blærepapillomer, stadium I af Hodgkin's sygdom og kronisk lymfatisk  

 leukæmi.
Endelig undtages svulster opstået som følge af  

 infektion med humant immundefektvirus.
 Krav: Diagnosen skal være baseret på histologisk eller  

 cytologisk undersøgelse af fjernet svulst eller biopsi heraf foretaget  

 af speciallæge i vævsundersøgelser (patologisk anatomi).
B.
Blodprop i hjertet (Hjerteinfarkt).
Akut opstået henfald af en del af hjertets muskulatur som  

 følge af utilstrækkelig blodtilførsel til den  

 pågældende del af hjertet.
Diagnosen skal kunne dokumenteres og  

 være baseret på mindst to af følgende tre kriterier:
 · Sygehistorie med typiske, vedvarende brystsmerter.
 · Samtidigt opståede elektrokardiografiske forandringer, forenelige  

 med diagnosen: akut myokardieinfarkt.
 · Samtidig signifikant forhøjelse af blodværdierne for  

 relevante enzymer, først og fremmest CKMB.
 Krav: Diagnosen skal være stillet på en kardiologisk afdeling  

 eller af kardiologisk speciallæge.
C.
Bypass-opererede tilfælde af koronarsklerose.
 Planlagt eller foretaget hjertekirurgisk behandling af  

 kranspulsåreforkalkning (revaskularisering) omfattende en eller flere  

 kranspulsårer med anlæggelse af vene og/eller arterie grafts,  

 udført hos personer med medicinsk intraktabel angina pectoris.  

 Ballonudvidelse sidestilles med operation, og i dette tilfælde skal  

 operationen være gennemført før udbetaling kan ske.
Krav: Ved planlagt operation er det et krav, at forsikrede er accepteret  

 på venteliste D.
Hjerteklapkirurgi.
 Planlagt eller åben hjertekirurgisk behandling af medfødte  

 eller erhvervede hjerteklapsygdomme med indsættelse af kunstige  

 mekaniske eller biologiske hjerteklapproteser.
 Krav: Ved planlagt operation er det et krav, at forsikrede er accepteret  

 på venteliste.
E.
Hjerneblødning (Apopleksi).
En læsion af hjernen, som medfører objektive neurologiske  

 udfaldssymptomer af mere end 24 timers varighed, som følge af et  

 infarkt forårsaget af emboli eller trombose, af en  

 subaraknoidalblødning eller af et intracerebralt hæmatom  

 opstået spontant eller som følge af en vaskulær  

 malformation.
Der skal være blivende neurologiske udfald, og der skal  

 foreligge CT-scanning med fund svarende til ovennævnte karlidelser.
 Krav: Diagnosen skal være stillet på en neuromedicinsk eller  

 neurokirurgisk afdeling eller bekræftet af speciallæge i  

 neuromedicin.
F.
Sækformet udvidelse af hjernens pulsårer (intrakranialt  

 sakkulat aneurisme) Forsikrede, der på grundlag af en  

 røntgenundersøgelse af hjernens pulsårer (angiografi), er  

 på venteliste til eller har fået udført operation eller  

 behandling for sækformet udvidelse af hjernens pulsårer.  

 Dækningen omfatter også tilfælde, hvor behandlingen af  

 tekniske årsager ikke kan gennemføres.
G.
Visse godartede svulster i hjerne og rygmarv.
 Godartede svulster i hjerne og rygmarv eller disse  

 organers hinder, som ikke har kunnet fjernes helt ved operation, eller som  

 efter operation efterlader følgetilstande i nervesystemet, der  

 medfører en invaliditetsgrad på mindst 30% efter en af  

 Arbejdsskadestyrelsen udarbejdet tabel (mentabel 1996). Forsikringssummen  

 udbetales først, når følgetilstanden kan vurderes.
H.
Dissemineret sklerose.
 En kronisk sygdom, der klinisk er karakteriseret af  

 gentagne attakker med neurologiske udfaldssymptomer fra forskellige dele af  

 centralnervesystemet.
Krav: Diagnosen skal være stillet på en  

 neuromedicinsk eller neurokirurgisk afdeling, og der skal have været  

 mere end én veldefineret episode (attak) af symptomer eller  

 fremadskridende forløb, som må henregnes til dissemineret  

 sklerose.
Diagnosen skal være bekræftet ved mindst en af  

 følgende tre undersøgelser:
 · Forhøjet IgG indeks i  

 hjernerygmarvsvæsken.
 · Forlænget latens ved VEP (ikke  

 tilstrækkeligt, hvis der klinisk kun er affektion af nervus  

 opticus).
 · Typiske forandringer ved MR-scanning af hjernen, med  

 multiple affektioner af den hvide substans.
I.
Amyotrofisk lateralsklerose (ALS).
 En fremadskridende sygdom af ukendt årsag med  

 degeneration af det centrale perifere nervesystem.
 Krav: Diagnosen skal være stillet på en  

 neuromedicinsk afdeling og være bekræftet ved  

 elektromyografi.
J.
Muskelsvind En af følgende sygdomme: Limb-Girdle  

 Muskeldystrofi, Myastenia Gravis, Distal Muskelatrofi  

 (Charcot-Marie-Tooth).
 Krav: Diagnosen skal være stillet på en  

 neurologisk afdeling.
K.
HIV infektion som følge af blodtransfusion  

 eller arbejdsbetinget smitte.
 Infektion med HIV-1 som følge af blodtransfusion  

 modtaget efter forsikringens ikrafttrædelsestidspunkt.
 Krav: Kun personer, der af Sundhedsstyrelsen er fundet  

 berettigede til godtgørelse for transfusionsoverført HIV  

 infektion opfylder betingelserne for udbetaling af forsikringen.
 Desuden omfattes personer, der under udførelse af  

 deres professionelle erhverv i forbindelse med arbejdsbetingede  

 læsioner eller udsættelse for smitte på slimhinderne,  

 udvikler HIV infektion.
 Krav: Til dokumentation af smitteoverførelsen  

 kræves, at uheldet er anmeldt som arbejdsskade samt en negativ HIV test  

 udført inden for den første uge efter smitteudsættelsen,  

 efterfulgt af en positiv HIV test inden for de næste 12 måneder.
L.
AIDS.
 En sygdom i immunsystemet forårsaget af infektion  

 med AIDS-virus.
 Krav: Diagnosen skal opfylde Sundhedsstyrelsens kriterier  

 for anmeldelsespligtig AIDS og være stillet på en  

 infektionsmedicinsk afdeling.
M.
Nyresvigt.
 Nyresvigt i en sværhedsgrad så begge nyrer  

 kronisk og uigenkaldeligt holder op med at fungere, hvilket resulterer i, at  

 enten peritoneal- eller hæmodialyse iværksættes eller i  

 nyretransplantation.
 Krav: Ved planlagt operation er det et krav, at forsikrede  

 er accepteret på venteliste.
N.
Større organtransplantationer.
 Planlagt eller foretaget organtransplantation omfattende  

 hjerte, hjerte-lunge, lunge eller lever hos personer med intraktabelt  

 organsvigt, hvor forsikrede er modtager.
 Krav: Ved planlagt operation er det et krav, at forsikrede  

 er accepteret på venteliste.
