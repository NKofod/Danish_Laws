Pressenævnets kendelse i sag nr. 17-70-01097 Frederiksborg Amts Avis får ikke kritik for omtale af personfølsomme oplysninger En person mor klagede over avisens vinkling i en artikel om kommunens sagsbehandling og nogle politianmeldelser.
Personen havde givet avisens journalist tilladelse til at indhente sagens akter hos kommunen.
Pressenævnet fandt hverken grundlag for at kritisere avisen for at omtale indholdet af sagsakterne eller, at avisen ikke havde sikret en effektiv sløring af klager på billederne til artiklen.
 Pressenævnets begrundelse og afgørelse:
 Klagen angår Frederiksborg Amts Avis artikler Sagsbehandlerens søn sendte dødstrusler til borger og Storsvindler og psykosekælling, der omhandler en sag ved Halsnæs Kommune.
God presseskik [Klager] har klaget over, at Frederiksborg Amts Avis ikke har omtalt de forhold, der var aftalt, og derved offentliggjort personfølsomme oplysninger, der ikke var givet tilladelse til at offentliggøre.
Aftalens indhold og privatlivets fred [Klager] har klaget over, at Frederiksborg Amts Avis omtalte Halsnæs Kommunens afgørelse om merudgifter og ikke omtalte kommunens mangelfulde og ulovlige sagsbehandling.
Hun er derfor af den opfattelse, at hendes aftale med avisen ikke er overholdt. [Klager] har også klaget over, at hun ikke er tilstrækkeligt anonymiseret, hvorfor hun og hendes hjemmeboende barn kan identificeres.
 Der er over for Pressenævnet fremlagt en mailkorrespondance af 26.  27. februar 2017, hvoraf det blandt andet fremgår, at Frederiksborg Amts Avis skrev:
 Vi bringer ikke selve sagen  men vi bringer det, der er toppen af isbjerget, nemlig den med dødstruslen/psykosekælling, hvordan en klient fører krig mod en klient  [Klager] anonymiseres.
[Klager] stillede herefter som betingelse, at Halsnæs Kommunes navn fremgik af artiklen.
På baggrund af oplysninger i sagen lægger Pressenævnet til grund, at [Klager] gav journalisten ved Frederiksborg Amts Avis tilladelse til at indhente sagens akter via en aktindsigt hos Halsnæs Kommune.
Der er ikke over for Pressenævnet fremlagt dokumentation for, at der skulle være indgået en mere detaljeret aftale om artiklernes indhold.
Klagen vurderes herefter i forhold til aftalen om ovennævnte mailkorrespondance.
Efter det oplyste stillede [Klager] op til fotografering i sit hjem den 23. januar 2017.
Det er Pressenævnets opfattelse, at redaktøren i overensstemmelse med det almindelige princip om redaktørens ret til at redigere mediet som udgangspunkt er berettiget til at beslutte, hvad man vil bringe i avisen.
Det vil sige, at det ligger inden for grænserne af redaktørens redigeringsret at undlade at omtale forhold, der for en af parterne eller andre forekommer centrale, ligesom det er op til redaktøren at vælge og fravælge materiale og kilder, så længe det samlede indtryk giver et retvisende billede.
Det følger videre af de vejledende regler for god presseskik, at meddelelser, der kan krænke privatlivets fred, skal undgås, medmindre klar almen interesse kræver offentlig omtale.
Det enkelte menneske har krav på beskyttelse af sin personlige anseelse, jf. punkt B. 1.
Pressenævnet finder, at flere af oplysningerne i artiklerne, herunder oplysninger om klagers helbredsmæssige forhold, må anses for private oplysninger, der ikke umiddelbart kan bringes uden samtykke fra klager.
Klager havde imidlertid selv givet journalisten adgang til kommunens akter på sagen via en aktindsigt, ligesom det var oplyst, at avisen ville omtale dødstruslen/psykosekælling, hvordan en klient fører krig mod en klient.
Hertil kommer, at [Klager] tidligere i artiklen Mor vinder strid om kørsel den 20. oktober 2014 er citeret for udtalelser om sønnens befordring.
På denne baggrund finder Pressenævnet ikke  grundlag for at kritisere avisen for at omtale sagsbehandlingen hos kommunen og i den forbindelse nævne spørgsmålet om merudgifter.
Nævnet bemærker, at det af omtalen fremgår, at Nogle af tingene bevilliges, andre ikke.
I mailen 26. februar 2017 oplyste avisen, at [Klager] anonymiseres.
Det må forstås som en oplysning om, at [Klager] omtales anonymt i artiklen og ikke vil kunne identificeres.
I artiklen Storsvindleren og psykosekællingen er klager fotograferet.
Hendes ansigt er skjult, men både klagers frisure, figur og interiør i hjemmet kan ses.
Personer, der i forvejen kender klager, vil kunne identificere hende som den omtalte person.
Der er således ikke tale om en effektiv anonymisering. [Klager] må imidlertid have været klar over, at hun og hendes hjem i et begrænset omfang ville kunne ses i artiklen, da hun frivilligt stillede op til fotografering i hjemmet i januar 2017. På denne baggrund finder nævnet ikke grundlag for at kritisere, at avisen ikke sikrede en effektiv sløring.
 [Klager] har videre klaget over, at lektor Sten Bønsings er brugt til at understøtte kommunens version i artiklen Sagsbehandler søn sendte dødstrusler til borger.
Pressenævnet finder, at citaterne fra lektoren fremstår som generelle udtalelser, og at de hverken fremstår som specifikke udtalelser om den konkrete sag eller om [Klager].
Nævnet udtaler derfor ikke kritik af Frederiksborg Amts Avis for at indsætte Sten Bønsings udtalelser i artiklen og uden at forelægge udtalelserne for [Klager].
Kontrol af oplysninger [Klager] har klaget over, at det ikke er korrekt, at hun skulle være anmeldt til politiet af Halsnæs Kommune mere end 30 gange.
Ifølge klager burde avisen have nævnt, at anmeldelserne var blevet henlagt som grundløse af Nordsjællands Politi.
 Frederiksborg Amts Avis har anført, at citaterne er læst op for [Klager] og godkendt af klager.
Det følger af de vejledende regler for god presseskik, at det er mediernes opgave at bringe korrekt og hurtig information.
Så langt det er muligt, bør det kontrolleres, om de oplysninger, der gives eller gengives, er korrekte.
Oplysninger, som kan være krænkende skal forelægges for den, der kan være krænket.
Så længe en straffesag ikke er endeligt afgjort eller bortfaldet, må der ikke offentliggøres meddelelser, der kan lægge hindringer i vejen for sagens opklaring, eller tilkendegivelser om, at en sigtet eller tiltalt er skyldig.
Ved omtale af en straffesag skal det klart fremgå, om sigtede/tiltalte har erklæret sig skyldig eller ikke-skyldig, jf. punkterne A. 1, A. 3 og C. 5.
 Af artiklen Sagsbehandlerens søn sendte dødstrusler til borger fremgår udsagnet Kommunen har politianmeldt borgeren 30 gange fra 2012-2016, uden at politiet endnu har rejst tiltale.
På baggrund af Nordsjællands Politis brev af 26. oktober 2016 lægger Pressenævnet til grund, at Halsnæs Kommune, borgmesteren og sagsbehandleren havde politianmeldt [Klager] i alt 23 gange i perioden 2012 til oktober 2016. Herudover havde faren til sønnerne og Retten i Hillerød politianmeldt klager i alt syv gange.
Samlet var [Klager] politianmeldt 30 gange.
På denne baggrund finder Pressenævnet, at udsagnet Kommunen har politianmeldt borgeren 30 gange fra 2012-2016 ikke er korrekt, idet tallet på 30 indeholder anmeldelser fra andre end kommunen og personer tilknyttet kommunen.
Nævnet finder dog, at denne mindre fejl må anses for mindre væsentlig i sammenhængen.
Antallet viser, at der er tale om et større antal anmeldelser, og nævnet finder ikke tilstrækkeligt grundlag for at kritisere avisen for dette forhold.
Pressenævnet finder, at det kunne have fremgået tydeligere af omtalen, at anmeldelserne i tiden forud for 2016 var henlagt af Nordsjællands Politi.
Det fremgår imidlertid, at politiet endnu ikke havde rejst tiltale, og at [Klager] ikke anså sigtelsen for at være korrekt, og at hun heller ikke forventede, at sigtelsen ville føre til en tiltale.
Hun er blandt andet citeret for udtalelsen som det tidligere er sket, vil blive til ingenting.
Det må derfor være klart for læseren, at anmeldelserne ikke tidligere havde ført til indgriben fra anklagemyndighedens side.
Nævnet udtaler derfor ikke kritik.
[Klager] har videre klaget over udsagnet Det fremgår også, at som tiden går, efterfølges ethvert afslag af en klage samt enten en sag eller trusler om en sag for ombudsmanden.   [Klager] har afvist, at udsagnet er korrekt.
Artiklen fortsætter:
[] De fleste afgørelser går hende imod, men hun vinder i 2014 en større sag.
Det er en afgørelse i Statsforvaltningen, der får kommunen til at ændre sit afslag på en specifik merudgift.  Pressenævnet finder, at der er en sådan usikkerhed om kontinuiteten af [Klager]s klager og seriøsiteten i klagerne, at nævnet ikke finder grundlag for at kritisere udsagnet.
Nævnet har lagt afgørende vægt på, at der ved ordet trusler er en grad af vurdering indlagt i udsagnet.
Hertil kommer, at det korrekt oplyses i artiklen, at [Klager] fik medhold af Statsforvaltningen i 2014. Nævnet udtaler ikke kritik.
[Klager] har endvidere klaget over brug af ordet personfarlig, som ifølge klager er krænkende.
Af artiklen fremgår udsagnet Borgeren har politianmeldt kommunen, mens kommunen på sin side nu søger om polititilhold mod borgeren, som de opfatter som truende og personfarlig.  Pressenævnet finder, at udsagnet er et udtryk for kommunens vurdering af klager og årsagen til, at kommunen har politianmeldt [Klager]. [Klager] er i artiklen citeret for, at hun mener, at der er tale om falske anklager.
Pressenævnet finder herefter, at klager fik tilstrækkelig mulighed for at imødegå angrebet, og nævnet finder ikke grundlag for at kritisere ordvalget.
 Nævnet finder heller ikke i øvrigt grundlag for at fastslå, at Frederiksborg Amts Avis har tilsidesat god presseskik.
Genmæle [Klager]s advokat har oplyst, at [Klager] må tages til genmæle i Frederiksborg Amts Avis.
Pressenævnet har opfattet bemærkningen som en anmodning om genmæle vedrørende udsagnene under afsnittet Korrekte oplysninger ovenfor.
Af artiklen fremgår udsagnene Kommunen har politianmeldt borgeren 30 gange fra 2012-2016 og Det fremgår også [af aktindsigten], at som tiden går, efterfølges ethvert [af kommunens] afslag af en klage samt enten en sag eller trusler om en sag for ombudsmanden.  Det følger af medieansvarslovens § 36, stk. 1, at en anmodning om genmæle i massemedierne over for oplysninger af faktisk karakter, som er egnet til at påføre nogen økonomisk eller anden skade af betydning, og som er bragt i et massemedie, skal tages til følge, medmindre oplysningernes rigtighed er utvivlsom.
Under henvisning til begrundelsen under afsnittet Korrekte oplysninger finder Pressenævnet, at antallet af anmeldelser fra kommunen ikke er korrekt.
Kommunen havde politianmeldt [Klager] 23 gange, mens faren og Retten i Hillerød samlet havde anmeldt klager yderligere syv gange.
I alt var der tale om 30 anmeldelser.
Pressenævnet finder, at forvekslingen er mindre væsentligt i sammenhængen.
Pressenævnet finder derfor, at udsagnet ikke er egnet til at påføre klager betydelig skade.
 Nævnet finder videre, at udsagnet om klager efter afslag har en sådan upræcis tidsangivelse og vurderende karakter, at der ikke er tale om faktiske oplysninger, der er egnet til at påføre klager skade af betydning.
 [Klager] er herefter ikke berettiget til at få bragt et genmæle.
[Klager] har ved advokat Trine Ødemotland klaget til Pressenævnet over artiklerne Sagsbehandlerens søn sendte dødstrusler til borger og Storsvindler og psykosekælling begge bragt den 30. januar 2017 i Frederiksborg Amts Avis og på sn.dk, idet hun mener, at god presseskik er tilsidesat.
Klagen omfatter endvidere mediets afslag på genmæle.
[Klager], der er mor til to tvillingedrenge, har klaget over, at Frederiksborg Amts Avis ikke har omtalt de forhold, der var aftalt, og at artiklen omhandler et emne, der ikke har nogen relevans for sagen.
Avisen har ifølge klager bragt personfølsomme oplysninger, som der ikke er givet tilladelse til at offentliggøre.
1 Sagsfremstilling Forløbet forud for offentliggørelse Frederiksborg Amts Avis journalist skrev ved e-mail af 26. januar 2017 følgende til advokat Trine Ødemotland:
Hej igen Trine, glemte lige og vil ikke forstyrre dig igen.
Vi bringer ikke selve sagen  men vi bringer det, der er toppen af isbjerget, nemlig den med dødstruslen/psykosekællingen, hvordan en kommune fører krig mod en klient  [Klager] anonymiseres  men ved ikke, om kommunen bliver det endnu.
Den berører jo ikke [Klagers ene tvillingesøn] direkte.  Advokat Trine Ødemotland svarede ved e-mail af 27. januar 2017 følgende:
Hej [Journalisten] Tak for din mail.
Hvis truslen fra [navnet på sønnen til sagsbehandleren ved Halsnæs Kommune slettet af Pressenævnet] skal bringes, skal Halsnæs Kommunes navn fremgår i artiklen.
Der skal ikke herske nogen tvivl blandt andre kommuner om, hvem der har en sådan grim adfærd og personalepolitik, hvor det angiveligt ikke er noget problem at bryde sin tavshedspligt, fortælle sin søn om en borger og herefter hjælpe sin søn med at finde en borger på Facebook, hvorefter sønnen kan fremsætte skriftlige trusler.
Pressen skal ikke beskytte de offentlige instanser, men derimod være vagthund for borgere.
Med ønsket om en god dag.  Journalisten svarede samme dag:
Hej Trine  det er klart, det er nu også meningen  der er navn på Halsnæs Kommune og vi regner med, den kommer på forside mandag og inde i avisen/Halsnæs siden samme dag.  De påklagede artikler Fredensborg Amts Avis bragte den 30. januar 2017 på forsiden af 1. sektion og på sn.dk den 30. januar 2017 kl. 04:00 (opdateret den 31. januar 2017 kl. 15:48) Sagsbehandlerens søn sendte dødstrusler til borger.
 Artiklen havde følgende underrubrik:
En sag i Halsnæs Kommune har ført til dødstrusler fra en sagsbehandlers søn mod en borger og ansøgning om polititilhold - mod borgeren.
Det skriver Frederiksborg Amts Avis.  Af artiklens tekst fremgår det:
»Du vil ikke kunne sove trygt nogensinde igen« »Jeg ved hvordan du ser ud og 	hvor du bor.
Bare vent din psykosekælling«.
 Sådan skrev en sagsbehandlers søn over Facebook gennem flere uger til en borger, som var sagsbehandlerens klient.
 Borgeren har politianmeldt kommunen, mens kommunen på sin side nu søger om polititilhold mod borgeren, som de opfatter som truende og personfarlig.
 Kommunen har politianmeldt borgeren 30 gange fra 2012-2016, uden at politiet endnu har rejst tiltale.
- Tilholdet er selvfølgelig baseret på falske anmeldelser.
De vil bare have mig dømt, siger borgeren.
 Øverste chef i kommunens familieafdeling, Christian Lorens Hansen, siger:
- Vi støtter vores medarbejdere.
Sagen har udviklet sig på en sådan måde, at vi nødt til at tage skridt, der vil beskytte dem.
 Sten Bønsing, lektor i forvaltningsret ved Ålborg Universitet, siger, at flere kommuner søger om polititilhold mod borgere.
- Det sker jævnligt, at en kommune forsøger at få polititilhold mod en borger.
Kommunerne har borgere, hvor tingene går op i en spids.
Og disse sager er der klart sket en stigning i indenfor de seneste 10 år.
Internettet, som et meget hurtigt medie, har understreget denne udvikling, siger Sten Bønsing til Frederiksborg Amts Avis.  Til artiklen bragt på netavisen sn.dk var indsat et billede af klager stående i sin entre i færd med at tage sko på.
Klager er iført en lang jakke.
Billedet er taget, så klagers ansigt er skjult bag hætten på jakken.
Det er muligt at se klagers frisure og figur samt interiøret i lokalet.
Frederiksborg Amts Avis bragte endvidere den 30. januar 2017 i 2. sektion på side 14 og på sn.dk den kl. 09:36 (opdateret den 31. januar 2017 kl. 09:21) artiklen Storsvindler og psykosekælling.
Artiklen havde følgende underrubrik:
En tidligere indbygger i Halsnæs Kommune har modtaget dødstrusler fra en sagsbehandlers søn.
Kommunen har på sin side netop søgt om polititilhold mod den tidligere indbygger.
Det skriver Frederiksborg Amts Avis.  Af artiklens tekst fremgår det:
»Kan du ikke lade de mennesker være, der bare gør sit arbejde« (3.juli). »Du kommer til at fortryde det bare vent og se.
Du vil ikke kunne sove trygt nogensinde igen« (5. juli). »Jeg ved hvordan du ser ud og hvor du bor.
Bare vent din psykosekælling« (29. juli).
Beskederne er afsendt af en søn til kvindens sagsbehandler i Halsnæs Kommune - og truslerne går straks videre til kvindens advokat og der politianmeldes.
Sagen ligger i dag hos anklageren.
Dette var den foreløbige kulmination på en sag mellem Halsnæs Kommune og en af kommunens klienter.
I dag står sagen der, at kommunen har politianmeldt kvinden for et antal forhold, heriblandt trusler, og i januar 2017 søgt om et polititilhold mod hende om ikke at nærme sig rådhuset.
- Men jeg er ligeglad, jeg kommer der helst ikke.
Jeg har kun været der, når jeg har været indkaldt til møde, siger kvinden.
Hun mener, at truslen mod hende kommer fra sagsbehandleren selv gennem sagsbehandlerens søn.
 Kvinden påpeger, at hvis truslerne er fra sagsbehandlerens søn og ikke sagsbehandleren selv, er der sket et alvorligt brud på tavshedspligten.
Vi sidder i kvindens pæne hjem i et almennyttigt boligbyggeri i en større dansk provinsby.
Stuerne er store og lyse, der er en del nips - et utal af hvide gipsengle i forskellige udformninger.
På bordet er der kaffe på kanden samt chokoladeovertrukne vafler og drømmekage.
Kvinden flyttede til sin nuværende bolig i efteråret 2015 og herefter var hun for så vidt udenfor kommunen.
Krigen er imidlertid fortsat, for sagen, der ligger bagved, er ikke afgjort for kvindens vedkommende.
Falske anmeldelser - Men tilholdet er selvfølgelig baseret på falske anmeldelser.
De vil bare have mig dømt som personfarlig.
Og ansøgningen om tilhold kommer i øvrigt i samme uge, som de selv har bedt mig komme ned og hente de kasser med sagsakter, jeg havde bedt om indsigt i.
Kommunen er nu oppe på 32 politianmeldelser - men de er jo blevet afvist af politiet alle sammen, siger hun.
 I den sidste politianmeldelse af kvinden fra slutningen af 2016 har kommunen samlet flere forhold, der handler om blandt andet trusler.
 Nordsjællands Politi har nu meddelt kvinden, at hun er sigtet.
 - Men min advokat siger, at dette ikke er ensbetydende med, at jeg hverken er tiltalt og slet ikke dømt.
 Kvinden er overbevist om, at både tilhold og sigtelse, som det tidligere er sket, vil blive til ingenting.
Storsvindleren Det har været en lang og hård vej frem mod dødstrusler og polititilhold.
En aktindsigt fylder hele to kasser.
De første papirer i akterne daterer sig til 2008. På dette tidspunkt drejer de fleste henvendelser til kommunen sig om ansøgninger til dækninger af merudgifter, de mener sig berettiget til.
Kvinden, der er førtidspensionist grundet en autoimmun lidelse og hendes daværende kæreste, der er i arbejde - søger i disse år blandt andet om friplads i en fritidsordning, kørsel, betaling af fritidstilbud, ekstra tøj, mobiler, skitøj, rengøring, diverse kosttilskud, kvinden søger aflastning 10-15 timer månedlig, faren ønsker kompensation for tabt arbejdsfortjeneste, og der søges om nye sofaer.
Nogle af tingene bevilliges, andre ikke.
Det fremgår af aktindsigten, at kommunen advarer mod at udnytte systemet.
Det fremgår også, at som tiden går, efterfølges ethvert afslag af en klage samt enten en sag eller trusler om en sag for ombudsmanden.
 I 2015 indstiller kommunen kompensation for merudgifter til kvinden og hun skriver i en mail tilbage:
»Til storsvindler (medarbejdernavn på sagsbehandler) Du skylder fortsat for 3 måneders merudgifter - der vil ingen steder i loven stå at man bare uden varsel må stoppe merudgifter så dem regner jeg med går ind på min konto asap med renter.
Kopi fremsendes til ombudsmanden.« Som sagerne optrappes, bliver det stadig mere almindeligt, at kvinden indbringer advokater, ombudsmand og andre klageinstanser mod kommunen.
De fleste afgørelser går hende imod, men hun vinder i 2014 en større sag.
Det er en afgørelse i Statsforvaltningen, der får kommunen til at ændre sit afslag på en specifik merudgift.
Beskyttelse Kommunen må ikke udtale sig i sagen, der er en personsag - og en personalesag.
Men øverste chef i familieafdelingen, Christian Lorens Hansen, udtaler sig gerne overordnet om det, der sker.
 - Dette er en ulykkelig forældremyndighedssag - men vi administrerer efter statsforvaltningens og retternes afgørelser, siger øverste chef i familieafdelingen.
- Og vi støtter vores medarbejdere.
Sagen har udviklet sig på en sådan måde, at vi nødt til at tage skridt, der vil beskytte dem.  Til artiklen var indsat et billede af klager siddende ved et spisebord.
Billedet er taget, så klagers ansigt er gemt bag en lampe.
Det er muligt at se frisure og klagers overkrop og interiøret i lokalet.
 [Klager] klagede henholdsvis den 17. og 24. februar 2017 til Pressenævnet over tilsidesættelse af god presseskik og Frederiksborg Amts Avis afslag på genmæle.
2 Parternes synspunkter 2.1 [Klager]s synspunkter Aftale om indhold og privatlivets fred [Klager] har anført, at avisen har bragt personfølsomme oplysninger om helbred, indkomst og private økonomiske forhold, som der ikke var givet tilladelse til.
Oplysninger er bragt uden [Klager]s tilladelse, og [Klager] føler sig udstillet.
Oplysningerne har ingen relevans for historien.
 [Klager] har ved advokat Trine Ødemotland anført, at Frederiksborg Amts Avis journalist den 14. november 2016 telefonisk rettede henvendelse til [Klager], da journalisten var blevet gjort opmærksom på en børnesag ved Halsnæs Kommune.
Journalisten ønskede at dække Halsnæs Kommunes sagsbehandling og ageren over for de to tvillingebrødre.
Hun ønskede, at fokus skulle være på tvillingebrødrene således, at mediet ikke indgik i konflikten mellem far og Halsnæs Kommune på den ene side og moren [Klager] på den anden side.
Det fik journalisten godkendelse til.
Journalisten fik på denne baggrund tilladelse til at indhente sagens akter ved Halsnæs Kommune.
Journalisten blev ligeledes af klagers advokat gjort opmærksom på, at sagens akter var behæftet med betydelige fejl, der talte for Halsnæs Kommunes lovstridige ageren i sagen.
Journalisten tilkendegav ifølge klager at være indforstået med de forhold.
I godt to måneder arbejdede journalisten på artiklerne.
I løbet af de to måneder havde journalisten mange spørgsmål.
Det var tydeligt, at journalisten ikke forstod sig på børneområdet eller på kommunens lovstridige behandling af sagerne.
Journalisten besøgte [Klager] med fotograf og kontaktede advokat Trine Ødemotland med henblik på at få et citat.
Den 23. januar 2017 blev der taget billeder.
Journalisten ringede den 25. januar 2017 til advokat Trine Ødemotland og var rasende over, at advokaten og [Klager] angiveligt havde dækket over oplysninger om den ene tvillingesøns psykiske tilstand.
Journalisten havde imidlertid fået tilladelse til at indhente fuld aktindsigt fra Halsnæs Kommune.
Avisen burde have skrevet, at for hver forældreansvarssag, der har været bragt for retten, har Halsnæs Kommune udfærdiget akter med urigtigt indhold.
Faderen fik derved forældremyndigheden og sønnens medicinske behandling, der ikke var godkendt til børn og unge under 18 år, fortsatte.
Denne behandling har medført varig skade på sønnen og er en krænkelse i et retssamfund.
Det var dét emne, som journalisten oprindeligt ønskede at dække i 6-8 artikler, men som hun endte med ikke turde skrive om.
Journalisten endte i stedet med at gå Halsnæs Kommunes ærinde i dækningen af sagen.
Journalisten fik tilladelse til at bringe en lille bid om sagsbehandlerens søn, der havde fremsendt en trussel mod [Klager] på Facebook.
Sagsbehandleren måtte have brudt sin tavshedspligt og fortalt sin søn om [Klager] og hjulpet sin søn med at lokalisere [Klager] på Facebook, hvorefter sønnen fremsatte en trussel mod [Klager].
Denne del af historien er bragt i artiklen Sagsbehandlers søn sendte dødstrusler til borger.
Historien er ganske mangelfuld og dårligt skrevet.
En anden avis, Lokalavisen, bragte ligeledes en artikel om sagen (Lokalavisens artikel Sagsbehandlers søn sendte dødstrusler til borger: Bare vent din psykosekælling). Ved at sammenligne de to artikler fra henholdsvis Frederiksborg Amts Avis og Lokalavisen kan man se, at Lokalavisens journalist kender journalistens rolle, hvorimod Frederiksborg Amts Avis er gået magthavernes ærinde og har trynet en borger.
Journalisten er også i artiklen Storsvindleren og psykosekællingen gået udover det aftalte.
Artiklen omhandler merudgifter, der ikke har nogen tænkelig relevans for sagen.
Journalisten går også her Halsnæs Kommunes ærinde og tryner [Klager].
Journalisten fremfører et billede af [Klager] som samfundsnasser med en krævementalitet.
Journalisten forholder sig ikke til det, som sagen reelt omhandler  behandlingen af [Klager]s ene søn, adskillelsen af familien og tvillingebrødrene  men lader læseren forstå, at sagen mellem [Klager] og Halsnæs Kommune omhandler merudgifter.
Journalisten har ikke undersøgt sagen om merudgifter.
Hun ved hverken hvad en borger med to handicappede børn er berettiget til, eller hvad der reelt blev bevilget.
Såfremt [Klager] havde ønsket, at artiklen skulle omhandle merudgifter og være relevant for den almene befolkning, skulle artiklen i stedet have afdækket Halsnæs Kommunes konkrete afslag på merudgifter.
Artiklen lader læseren tro, at [Klager] har ansøgt kommunen for at få så mange midler fra kommunen som muligt.
Sagen hos kommunen vedrører forældremyndigheden over den ene søn.
Sagen omhandler ikke merudgifter.
[Klager] var indforstået med, at Frederiksborg Amts Avis ikke dækkede sagens oprindelige udgangspunkt om forholdet omkring den ene tvillingesøn.
Artiklen er imidlertid skrevet, så læseren får den opfattelse, at [Klager] indgiver klager i ét væk over manglende bevilling af merudgifter, og at klager  i denne kamp  bringer advokater ind i sagerne.
Der har ikke været advokater involveret i sagen om merudgifter.
Sagen om merudgifter og sagen om forældremyndighed/samvær har intet med hinanden at gøre, og kan derfor ikke indgå i en samlet fortælling, som sket i avisen.
Under sagen omkring merudgifter fra 2008  2012 var der ifølge klager et godt samarbejde mellem Halsnæs Kommune og [Klager].
Konflikten startede først i april 2012, hvor den ene tvillingesøn blev tilbageholdt af faren.
Herefter startede den verserende sag om tvillingesønnen og konflikten med Halsnæs Kommune, der bistod faren i en lovstridig behandling af sønnen.
Artiklen beskriver [Klager]s hjem i detaljer.
Det har hun ikke givet tilladelse til.
Oplysningerne lader læseren forstå, at [Klager] angiveligt er i et lavere socialt lag, at hun bor i et alment boligbyggeri og er på førtidspension.
Ifølge klager fremgår det klart og tydeligt, at hun skulle fremstilles som en person fra en lavere social klasse, der er syg og raget uklar med kommunen, fordi hun søgte om merudgifter i en uendelighed.
De personfølsomme oplysninger har ingen samfundsrelevans og er alene viderebragt for at tække Halsnæs Kommune.
Sagen, der oprindeligt skulle dækkes, omhandlede Halsnæs Kommunes behandling af familien, hvorfor klager aldrig kan anses for at have godkendt, at hendes personfølsomme oplysninger skulle udbredes i offentligheden.
Det bragte billede til artiklen Storsvindleren og psykosekællingen er ikke tilstrækkeligt anonymiseret, hvorfor [Klager] er letgenkendelig.
Lampen dækker alene klagers ansigtstræk. [Klager] har et hjemmeboende barn, som også skal beskyttes.
Korrekte oplysninger [Klager] har anført, at artiklen indeholder faktuelt forkerte oplysninger.
Det fremgår af artiklen, at [Klager] skulle være anmeldt til politiet af Halsnæs Kommune mere end 30 gange.
Det er ikke korrekt.
Halsnæs Kommune har anmeldt [Klager] til politiet 23 gange (21 anmeldelser fra Halsnæs Kommune og to fra personer under kommunen), og samtlige anmeldelser blev anset for grundløse og er blevet henlagt.
Antallet på 23 kan bekræftes af aktindsigten hos Nordsjællands Politi. [Klager] har bestridt, at hun selv skulle have oplyst, at hun af Halsnæs Kommune var blevet anmeldt 32 gange.
[Klager] har fremlagt kopi af Nordsjællands Politis brev af 26. oktober 2016 til advokat Trine Ødemotland.
Af brevet fremgår bl.a. følgende:
[] En søgning i politiets sagsstyringssystem har resulteret i 30 anmeldelser mod Deres klient [[Klager]] i perioden 2012-2016 fordelt som følger:
Fra Halsnæs Kommune: 21 anmeldelser Fra [faren til tvillingesønnerne]: 6 anmeldelser Fra Retten i Hillerød: 1 anmeldelse Fra [borgmesteren]: 1 anmeldelse Fra [navnet på sagsbehandleren i Halsnæs Kommune, Pressenævnet] I artiklen er det anført, at Halsnæs Kommune ved den sidste politianmeldelse fra 2016 havde samlet og anmeldt en række forhold.
Det burde journalisten have undersøgt hos Nordsjællands Politi, inden hun skrev artiklen.
[Klager] har videre anført, at oplysningerne om henholdsvis dødstrusler og polititilhold, som er bragt i afsnittet Storsvindleren, ikke har noget med hinanden at gøre.
De burde derfor ikke indgå i samme afsnit.
Der var ikke grundlag for at give et tilhold. [Klager] har fremlagt kopi af Nordsjællands Politis afgørelse af 11. april 2016, hvoraf det fremgår, at faren til sønnerne ikke fik et tilhold mod [Klager].
 Frederiksborg Amts Avis har ifølge klager misbrugt en generel udtalelse fra lektor Sten Bønsing til at understøtte retfærdigheden i de mange grundløse anmeldelser af [Klager].
Det er ikke korrekt, at hvert et afslag om bevilling af merudgifter efterfølges af en klage, en sag eller trusler om en sag ved Folketingets ombudsmand.
Hvad angår sagen ved Folketingets Ombudsmand, omhandlede sagen befordring. [Klager] fik medhold, og Halsnæs Kommune tabte. [Klager] har i den forbindelse fremsendt kopi af Halsnæs Kommunes afgørelse af 15. oktober 2014 Genvurdering af ansøgning om skolebefordring til [Søn A], hvor kommunen i forlængelse af Statsforvaltningens afgørelse af 10. oktober 2014 havde genvurderet klagers ansøgning om befordring til sønnen.
Klager har videre henvist til artiklen Mor vinder strid om kørsel af 20. oktober 2014 på sn.dk.
Af artiklen fremgår bl.a. følgende:
[] I forlængelse af en afgørelse fra Statsforvaltningen fra 10. oktober i år, vedrørende lovligheden af Halsnæs Kommunes afslag på skolebefordring til [Søn A], har Halsnæs Kommune besluttet at ændre deres tidligere afslag.
[] Til artiklen var indsat et usløret billede af klager og den ene søn.
 Frederiksborg Amts Avis bringer en strafbar sigtelse i artiklen, idet [Klager] kaldes personfarlig af Christian Lorens Hansen, chef i Halsnæs Kommunes familieafdeling.
Halsnæs Kommune har ikke kunnet bevise, at [Klager] har truet nogen eller er personfarlig.
Der er tale om bagvaskelse for at friholde sig selv for det begåede mod [Klager] og hendes tvillingebørn. [Klager] har fremlagt kopi af Nordsjællands Politis brev af 29. oktober 2014 til Halsnæs Kommune, hvoraf bl.a. følgende fremgår:
Efterforskningen bliver standset Jeg har i dag besluttet at standse efterforskningen i sagen mod [Klager] for at have begået vold mod sin søn, [Klagers ene tvillingesøn].
Begrundelse Begrundelsen for min afgørelse er, at selv hvis efterforskningen fortsætter, vil det efter min vurdering ikke føre til, at jeg kan sigte [Klager].
[] Herudover er der bl.a. fremlagt kopi af Nordsjællands Politis brev af 22. juli 2015 til [Klager], hvoraf det bl.a. fremgår, at det er besluttet at standse efterforskningen i sagen mod Dem for at have sendt en sms til Funktionschef [navn slettet af Pressenævnet], Retten i Hillerød.  Genmæle [Klager] har herudover anført, at hun ønsker at [Klager] må tages til genmæle i Frederiksborg Amts Avis.
2.2 Frederiksborg Amts Avis synspunkter Aftale om indhold og privatlivets fred Frederiksborg Amts Avis oplyser, at de har valgt ikke at gå ind i samværssagen om [Klager]s tvillinger, da man meget sent i forløbet bliver bekendt med forhold, der kunne forværre den ene tvillings tilstand ved omtale af sagen.
Avisen skriver alene, at der er tale om en ulykkelig forældremyndighedssag.
Avisen bemærker, at man er helt bevidste om, at dette er et kernepunkt i den eskalerede konflikt.
Det kunne have fremgået tydeligere, men det fremgår ved omtalen en ulykkelig samværssag.
Til klagen over, at artiklerne ikke beskæftiger sig med Halsnæs Kommunes forsømmelser i forældresamværssagen, har avisen anført, at man har valgt ikke at gå i detaljer med samværssagen. [Klager] og advokat Trine Ødemotland var indforstået hermed.
Det fremgår af den foregående mailveksling mellem journalisten og advokaten forud for offentliggørelsen.
Frederiksborg Amts Avis har anført, at oplysningerne om merudgifterne er medtaget for at vise optrapningen i forholdet mellem [Klager] og Halsnæs Kommune, hvor afslag med tiden følges af klage og brug af advokat og ombudsmand  som sagen optrappes.
Det er tidsrummet fra 2008 og frem til i dag, der beskrives.
Det oplyses hertil, at avisen tidligere har beskrevet, at [Klager]  med navns nævnelse  fik medhold i en sag, der blev behandlet hos Folketingets Ombudsmand.
Den aktuelle konflikt består af mange sammenstød, der udvikler sig over tid til en krig.
Avisen har ikke haft som mål at gå hverken Halsnæs Kommunes eller [Klager]s ærinde.
Avisen beskriver, hvordan en sag mellem en borger og en myndighed er kørt af sporet og endt i trusler, politianmeldelser, lidet flatterende sprogbrug og i indtil videre sidst med dødstrusler fra den kommunale sagsbehandlers søn.
Beskrivelsen viser, at Halsnæs Kommune var tung at danse med, hvilket dokumenteres ved at skrive, at [Klager] vandt en større sag efter at have været hos Folketingets Ombudsmand.
Det er tilsyneladende en generel tendens, at der er flere stridssager, hvilket gør emnet samfundsrelevant.
Det er efter aftale med [Klager] og advokat Trine Ødemotland, at avisen skrev om truslen mod [Klager] fra sagsbehandlerens søn.
Heri lå, at avisen måtte beskrive forløbet, der ledte op til denne ekstreme trussel.
Andet ville ikke være retvisende.
Avisen gjorde undervejs opmærksom på, at [Klager] ikke ville fremstå som en engel.
Oplysningerne om [Klager]s helbred og indkomst er viderebragt i forståelse med hende.
Hun optræder fuldstændigt anonymt i teksten og udstilles ikke med navns nævnelse.
Avisen valgte at lade [Klager] optræde anonymt af hensyn til hende selv og hendes børn og kan ikke genkendes på billederne.
[Klager] inviterede selv avisen indenfor for sit hjem, som avisen derfor beskrev.
At advokat Trine Ødenmotland udlægger beskrivelserne som en lavere social klasse må stå for advokatens regning.
Mennesker med vidt forskellige baggrunde og indtægter bor i alment boligbyggeri.
Lektor Steen Bønsing udtalte sig om, at flere kommuner søgte polititilhold mod egne borgere.
Dette understregede, at emnet var samfundsvigtigt relevant at beskæftige sig med.
Korrekte informationer Avisen har henvist til, at [Klager] i klagen anfører, at antallet af politianmeldelser er 23 anmeldelser.
Avisen oplyser, at mere end 30 politianmeldelser fremgår af [Klager]s citat, som hun selv har godkendt til artiklen; Kommunen er nu oppe på 32 politianmeldelser  men de er jo blevet afvist af politiet alle sammen.
 Til det af klager anførte om, at oplysningerne om dødstrusler og polititilhold optræder i samme sætning, har avisen anført, at dette er almindelig journalistisk fortællerteknik.
Det fremgår ikke af artiklen, at der havde været advokater indblandet i sagen om merudgifter.
Det fremgår af artiklen, at som sagerne optrappes  og dermed også samværssagen om sønnen  inddragedes advokater, ombudsmand og andre klage instanser.
Avisen skrev, at man netop må gå helt til Folketingets Ombudsmand for at få ret, og faktisk også fik ret i en større sag i 2014.
Til udsagnet om, at Halsnæs Kommune anser [Klager] som personfarlig, har avisen anført, at det præcis er en af pointerne med at skrive disse artikler om, hvor galt det kan gå mellem borger og kommune. [Klager] er anonymiseret i artiklerne, og at ingen læser vil kunne genkende hende. [Klager] er citeret og afviser i øvrigt i artiklerne beskyldningerne mod hende: Men tilholdet er selvfølgelig baseret på falske anmeldelser.
De vil have mig dømt som personfarlig. [Klager] har selv godkendt citatet.
Genmæle Avisen har anført, at man var bevidst om, at det var en meget svær sag for både [Klager] og hendes børn og for Halsnæs Kommune.
Det var imidlertid svært at se, hvad et genmæle skulle føre til. [Klager] var hørt i sagen og citeret korrekt efter aftale.
Alle citater var læst op for [Klager] og godkendt. [Klager] var kommet retvisende til orde og optræder i øvrigt anonymt.
 3 Pressenævnets begrundelse og afgørelse:
 I sagens behandling har følgende nævnsmedlemmer deltaget:
 Jesper Rothe, Turid Fennefoss Nielsen, Lars Lindskov og Marlene Borst Hansen.
 Klagen angår Frederiksborg Amts Avis artikler Sagsbehandlerens søn sendte dødstrusler til borger og Storsvindler og psykosekælling, der omhandler en sag ved Halsnæs Kommune.
God presseskik [Klager] har klaget over, at Frederiksborg Amts Avis ikke har omtalt de forhold, der var aftalt, og derved offentliggjort personfølsomme oplysninger, der ikke var givet tilladelse til at offentliggøre.
Aftalens indhold og privatlivets fred [Klager] har klaget over, at Frederiksborg Amts Avis omtalte Halsnæs Kommunens afgørelse om merudgifter og ikke omtalte kommunens mangelfulde og ulovlige sagsbehandling.
Hun er derfor af den opfattelse, at hendes aftale med avisen ikke er overholdt. [Klager] har også klaget over, at hun ikke er tilstrækkeligt anonymiseret, hvorfor hun og hendes hjemmeboende barn kan identificeres.
 Der er over for Pressenævnet fremlagt en mailkorrespondance af 26.  27. februar 2017, hvoraf det blandt andet fremgår, at Frederiksborg Amts Avis skrev:
 Vi bringer ikke selve sagen  men vi bringer det, der er toppen af isbjerget, nemlig den med dødstruslen/psykosekælling, hvordan en klient fører krig mod en klient  [Klager] anonymiseres.
[Klager] stillede herefter som betingelse, at Halsnæs Kommunes navn fremgik af artiklen.
På baggrund af oplysninger i sagen lægger Pressenævnet til grund, at [Klager] gav journalisten ved Frederiksborg Amts Avis tilladelse til at indhente sagens akter via en aktindsigt hos Halsnæs Kommune.
Der er ikke over for Pressenævnet fremlagt dokumentation for, at der skulle være indgået en mere detaljeret aftale om artiklernes indhold.
Klagen vurderes herefter i forhold til aftalen om ovennævnte mailkorrespondance.
Efter det oplyste stillede [Klager] op til fotografering i sit hjem den 23. januar 2017.
Det er Pressenævnets opfattelse, at redaktøren i overensstemmelse med det almindelige princip om redaktørens ret til at redigere mediet som udgangspunkt er berettiget til at beslutte, hvad man vil bringe i avisen.
Det vil sige, at det ligger inden for grænserne af redaktørens redigeringsret at undlade at omtale forhold, der for en af parterne eller andre forekommer centrale, ligesom det er op til redaktøren at vælge og fravælge materiale og kilder, så længe det samlede indtryk giver et retvisende billede.
Det følger videre af de vejledende regler for god presseskik, at meddelelser, der kan krænke privatlivets fred, skal undgås, medmindre klar almen interesse kræver offentlig omtale.
Det enkelte menneske har krav på beskyttelse af sin personlige anseelse, jf. punkt B. 1.
Pressenævnet finder, at flere af oplysningerne i artiklerne, herunder oplysninger om klagers helbredsmæssige forhold, må anses for private oplysninger, der ikke umiddelbart kan bringes uden samtykke fra klager.
Klager havde imidlertid selv givet journalisten adgang til kommunens akter på sagen via en aktindsigt, ligesom det var oplyst, at avisen ville omtale dødstruslen/psykosekælling, hvordan en klient fører krig mod en klient.
Hertil kommer, at [Klager] tidligere i artiklen Mor vinder strid om kørsel den 20. oktober 2014 er citeret for udtalelser om sønnens befordring.
På denne baggrund finder Pressenævnet ikke  grundlag for at kritisere avisen for at omtale sagsbehandlingen hos kommunen og i den forbindelse nævne spørgsmålet om merudgifter.
Nævnet bemærker, at det af omtalen fremgår, at Nogle af tingene bevilliges, andre ikke.
I mailen 26. februar 2017 oplyste avisen, at [Klager] anonymiseres.
Det må forstås som en oplysning om, at [Klager] omtales anonymt i artiklen og ikke vil kunne identificeres.
I artiklen Storsvindleren og psykosekællingen er klager fotograferet.
Hendes ansigt er skjult, men både klagers frisure, figur og interiør i hjemmet kan ses.
Personer, der i forvejen kender klager, vil kunne identificere hende som den omtalte person.
Der er således ikke tale om en effektiv anonymisering. [Klager] må imidlertid have været klar over, at hun og hendes hjem i et begrænset omfang ville kunne ses i artiklen, da hun frivilligt stillede op til fotografering i hjemmet i januar 2017. På denne baggrund finder nævnet ikke grundlag for at kritisere, at avisen ikke sikrede en effektiv sløring.
 [Klager] har videre klaget over, at lektor Sten Bønsings er brugt til at understøtte kommunens version i artiklen Sagsbehandler søn sendte dødstrusler til borger.
Pressenævnet finder, at citaterne fra lektoren fremstår som generelle udtalelser, og at de hverken fremstår som specifikke udtalelser om den konkrete sag eller om [Klager].
Nævnet udtaler derfor ikke kritik af Frederiksborg Amts Avis for at indsætte Sten Bønsings udtalelser i artiklen og uden at forelægge udtalelserne for [Klager].
Kontrol af oplysninger [Klager] har klaget over, at det ikke er korrekt, at hun skulle være anmeldt til politiet af Halsnæs Kommune mere end 30 gange.
Ifølge klager burde avisen have nævnt, at anmeldelserne var blevet henlagt som grundløse af Nordsjællands Politi.
 Frederiksborg Amts Avis har anført, at citaterne er læst op for [Klager] og godkendt af klager.
Det følger af de vejledende regler for god presseskik, at det er mediernes opgave at bringe korrekt og hurtig information.
Så langt det er muligt, bør det kontrolleres, om de oplysninger, der gives eller gengives, er korrekte.
Oplysninger, som kan være krænkende skal forelægges for den, der kan være krænket.
Så længe en straffesag ikke er endeligt afgjort eller bortfaldet, må der ikke offentliggøres meddelelser, der kan lægge hindringer i vejen for sagens opklaring, eller tilkendegivelser om, at en sigtet eller tiltalt er skyldig.
Ved omtale af en straffesag skal det klart fremgå, om sigtede/tiltalte har erklæret sig skyldig eller ikke-skyldig, jf. punkterne A. 1, A. 3 og C. 5.
 Af artiklen Sagsbehandlerens søn sendte dødstrusler til borger fremgår udsagnet Kommunen har politianmeldt borgeren 30 gange fra 2012-2016, uden at politiet endnu har rejst tiltale.
På baggrund af Nordsjællands Politis brev af 26. oktober 2016 lægger Pressenævnet til grund, at Halsnæs Kommune, borgmesteren og sagsbehandleren havde politianmeldt [Klager] i alt 23 gange i perioden 2012 til oktober 2016. Herudover havde faren til sønnerne og Retten i Hillerød politianmeldt klager i alt syv gange.
Samlet var [Klager] politianmeldt 30 gange.
På denne baggrund finder Pressenævnet, at udsagnet Kommunen har politianmeldt borgeren 30 gange fra 2012-2016 ikke er korrekt, idet tallet på 30 indeholder anmeldelser fra andre end kommunen og personer tilknyttet kommunen.
Nævnet finder dog, at denne mindre fejl må anses for mindre væsentlig i sammenhængen.
Antallet viser, at der er tale om et større antal anmeldelser, og nævnet finder ikke tilstrækkeligt grundlag for at kritisere avisen for dette forhold.
Pressenævnet finder, at det kunne have fremgået tydeligere af omtalen, at anmeldelserne i tiden forud for 2016 var henlagt af Nordsjællands Politi.
Det fremgår imidlertid, at politiet endnu ikke havde rejst tiltale, og at [Klager] ikke anså sigtelsen for at være korrekt, og at hun heller ikke forventede, at sigtelsen ville føre til en tiltale.
Hun er blandt andet citeret for udtalelsen som det tidligere er sket, vil blive til ingenting.
Det må derfor være klart for læseren, at anmeldelserne ikke tidligere havde ført til indgriben fra anklagemyndighedens side.
Nævnet udtaler derfor ikke kritik.
[Klager] har videre klaget over udsagnet Det fremgår også, at som tiden går, efterfølges ethvert afslag af en klage samt enten en sag eller trusler om en sag for ombudsmanden.   [Klager] har afvist, at udsagnet er korrekt.
Artiklen fortsætter:
[] De fleste afgørelser går hende imod, men hun vinder i 2014 en større sag.
Det er en afgørelse i Statsforvaltningen, der får kommunen til at ændre sit afslag på en specifik merudgift.  Pressenævnet finder, at der er en sådan usikkerhed om kontinuiteten af [Klager]s klager og seriøsiteten i klagerne, at nævnet ikke finder grundlag for at kritisere udsagnet.
Nævnet har lagt afgørende vægt på, at der ved ordet trusler er en grad af vurdering indlagt i udsagnet.
Hertil kommer, at det korrekt oplyses i artiklen, at [Klager] fik medhold af Statsforvaltningen i 2014. Nævnet udtaler ikke kritik.
[Klager] har endvidere klaget over brug af ordet personfarlig, som ifølge klager er krænkende.
Af artiklen fremgår udsagnet Borgeren har politianmeldt kommunen, mens kommunen på sin side nu søger om polititilhold mod borgeren, som de opfatter som truende og personfarlig.  Pressenævnet finder, at udsagnet er et udtryk for kommunens vurdering af klager og årsagen til, at kommunen har politianmeldt [Klager]. [Klager] er i artiklen citeret for, at hun mener, at der er tale om falske anklager.
Pressenævnet finder herefter, at klager fik tilstrækkelig mulighed for at imødegå angrebet, og nævnet finder ikke grundlag for at kritisere ordvalget.
 Nævnet finder heller ikke i øvrigt grundlag for at fastslå, at Frederiksborg Amts Avis har tilsidesat god presseskik.
Genmæle [Klager]s advokat har oplyst, at [Klager] må tages til genmæle i Frederiksborg Amts Avis.
Pressenævnet har opfattet bemærkningen som en anmodning om genmæle vedrørende udsagnene under afsnittet Korrekte oplysninger ovenfor.
Af artiklen fremgår udsagnene Kommunen har politianmeldt borgeren 30 gange fra 2012-2016 og Det fremgår også [af aktindsigten], at som tiden går, efterfølges ethvert [af kommunens] afslag af en klage samt enten en sag eller trusler om en sag for ombudsmanden.  Det følger af medieansvarslovens § 36, stk. 1, at en anmodning om genmæle i massemedierne over for oplysninger af faktisk karakter, som er egnet til at påføre nogen økonomisk eller anden skade af betydning, og som er bragt i et massemedie, skal tages til følge, medmindre oplysningernes rigtighed er utvivlsom.
Under henvisning til begrundelsen under afsnittet Korrekte oplysninger finder Pressenævnet, at antallet af anmeldelser fra kommunen ikke er korrekt.
Kommunen havde politianmeldt [Klager] 23 gange, mens faren og Retten i Hillerød samlet havde anmeldt klager yderligere syv gange.
I alt var der tale om 30 anmeldelser.
Pressenævnet finder, at forvekslingen er mindre væsentligt i sammenhængen.
Pressenævnet finder derfor, at udsagnet ikke er egnet til at påføre klager betydelig skade.
 Nævnet finder videre, at udsagnet om klager efter afslag har en sådan upræcis tidsangivelse og vurderende karakter, at der ikke er tale om faktiske oplysninger, der er egnet til at påføre klager skade af betydning.
 [Klager] er herefter ikke berettiget til at få bragt et genmæle.
