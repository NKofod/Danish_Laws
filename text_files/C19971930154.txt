(Til samtlige kommuner, Social- og  

 sundhedsforvaltningen, Dagpenge kontoret) Folketinget har ved 3. behandling den 20. november 1996 (* 1) vedtaget 2  

 forslag til love om ændring af lov om dagpenge ved sygdom eller fødsel.
A.
Et forslag om, dagpenge til forældre med alvorligt syge børn samt B. et forslag om de private arbejdsgiveres medfinansiering af statens  

 udgifter til sygedagpenge m.v.
Forslagene, som de ser ud efter 3.  

 behandlingen, vedlægges i kopi. (* 2) A.
Dagpenge til forældre med alvorligt syge børn.
 Denne ændring medfører, at reglerne i bistandslovens § 48 a om godtgørelse  

 til forældre med alvorligt syge børn overflyttes fra bistandsloven til loven  

 om dagpenge ved sygdom eller fødsel som en ny § 19 a, således at alvorlig  

 sygdom hos børn under 14 år sidestilles med dagpengemodtagerens egen sygdom.
Det bemærkes, at der ikke ved denne overflytning er tilsigtet nogen  

 ændring af modtagerkredsen og betingelserne i øvrigt for at kunne modtage  

 ydelsen.
Overflytningen til sygedagpengeloven indebærer imidlertid, at der  

 fra den 1. juli 1998 vil kunne klages over kommunens afgørelser efter § 48 a,  

 og at der fra denne dato skal indbetales bidrag til Arbejdsmarkedets  

 Tillægspension af de modtagne dagpenge.
 Den nye bestemmelse - dagpengelovens § 19 a - træder i kraft den 1. juli  

 1998.
B.
Private arbejdsgiveres medfinansiering af statens udgifter til  

 sygedagpenge, ændringer i den frivillige forsikring, fremrykning af  

 tidspunktet for iværksættelse af forrevalidering og meddelelse om regres.
 1. Bidrag fra private arbejdsgivere.
Med virkning fra den 1. januar 1998 skal private arbejdsgivere - som  

 medfinansiering af statens udgifter til sygedagpenge - betale et bidrag på  

 325 kr. pr. fuldtidsansat.
Bidraget opkræves af Arbejdsmarkedets  

 Tillægspension ved modregning i kompensationsbeløbet efter loven om  

 Arbejdsmarkedets Tillægspension § 17a.
 2. Ændringer i den frivillige forsikring for  

 selvstændige erhvervsdrivende.
 Denne ændring betyder, at de forsikrede selvstændige erhvervsdrivende får  

 mulighed for at vælge, om de fremtidig vil afholde udgiften til sygedagpenge  

 i de to første dage, således at de på grundlag af den frivillige forsikring  

 først har ret til dagpenge fra 3. dagen, eller om de - mod at betale en  

 højere præmie til forsikringsordningen - fortsat ønsker at have ret til  

 dagpenge fra 1. dagen.
Det kan oplyses, at de forsikrede vil modtage en nærmere orientering fra  

 Den Sociale Ankestyrelse om ændringen i forsikringsordningen.
De vil samtidig  

 blive opfordret til at vælge, om de ønsker at bevare retten til at kunne  

 modtage dagpenge fra første dag.
 3. Fremrykning af forrevalideringen jf. ændringen af  

 lovens § 24, stk. 2.
 Har kommunen forlænget sygedagpengeperioden p.g.a. en forestående  

 revalidering betyder ændringen, at kommunen, skal have iværksat selve  

 forrevalideringen, inden der er gået 6 måneder efter forlængelsen af  

 sygedagpengeperioden.
4.Regres Med henblik på at lette kommunernes adgang til at kunne gøre regres  

 gældende overfor den ansvarlige skadevolder skal forsikringsselskaberne  

 underrette den sygemeldtes kommune, når selskabet udbetaler en erstatning til  

 den skadelidte som følge af en personskade.
 Ændringen om private arbejdsgiveres medfinansiering af statens udgifter  

 til sygedagpenge træder i kraft den 1. januar 1998 . De øvrige under punkt  

 2-4 anførte ændringer træder i kraft den 29. december 1997.
