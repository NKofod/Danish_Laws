(Til samtlige amtsråd og  

 kommunalbestyrelser) I de amtskommuner og kommuner, hvor der er fastsat bestemmelser om  

 pensionering af borgmestre i overensstemmelse med det som bilag til  

 indenrigsministeriets cirkulære nr. 244 af 1. oktober 1970 optagne  

 normaltillæg til de kommunale styrelsesvedtægter vedrørende  

 borgmesterpension, gælder nærmere regler om længden af den funktionstid, der  

 er en forudsætning for, at en borgmester (samt en rådmand, der er  

 pensionsberettiget efter samme regler som borgmestre) kan opnå pension samt  

 om funktionstidens betydning for pensionens størrelse.
I tilknytning hertil  

 skal man meddele, at den kommende kommunale valgperiode - uanset at denne ved  

 § 8, stk. 2, i lov nr. 202 af 18. maj 1977 om ændring af lov om kommunale  

 valg m.v. er afkortet til 3 år og 9 måneder - i alle henseender, og uden at  

 nogen formel vedtægtsændring er fornøden, vil være at ligestille med en  

 normal 4 års valgperiode for så vidt angår bestemmelserne i tillæggene til de  

 kommunale styrelsesvedtægter vedrørende borgmesterpension.
