Nr LSF 4 Forslag til Lov om ændring af lov om social service og lov om social  

 bistand (Kompetencen til at godkende plejefamilier og opholdssteder) Fremsat af socialministeren (Karen Jespersen) den 26. marts 1998 Vedtaget ved tredjebehandling den 5. maj 1998 Lov nr. 279 af 13/05/1998 § 1 I lov nr. 454 af 10. juni 1997 om social service, som senest ændret ved  

 lov nr. 1110 af 29. december 1997, foretages følgende ændringer:
 1. I overskriften før § 49 ændres »Opholdssteder« til:
 »Plejefamilier og opholdssteder«.
 2. § 49, stk. 1 og 2, affattes således:
 »Plejefamilier for børn og unge skal være godkendt som generelt  

 egnede af den stedlige kommune.
Stk. 2 . Opholdssteder for børn og unge skal være godkendt som  

 generelt egnede af den stedlige amtskommune.« § 2 I lov om social bistand, jf. lovbekendtgørelse nr. 110 af 26. februar  

 1996, som ændret senest ved lov nr. 1112 af 29. december 1997, foretages  

 følgende ændring:
 1. I § 66, stk. 1, indsættes efter 1. pkt.:
»Opholdssteder godkendt af anden offentlig myndighed kan med henblik  

 på at opnå godkendelse med virkning fra den 1. juli 1998 eller senere indgive  

 ansøgning til amtskommunen.« § 3 Stk. 1. Loven træder i kraft den 1. juli 1998, jf. dog stk. 2.
 Stk. 2. § 2 træder i kraft dagen efter bekendtgørelsen i  

 Lovtidende.
 Stk. 3. Amtskommunen overtager fra den 1. juli 1998 forpligtelsen  

 til at føre tilsyn med de i amtskommunen beliggende opholdssteder for børn og  

 unge, der efter de hidtidige regler er godkendt af kommunen.
Oprindeligt fremsat forslag § 1 I lov nr. 454 af 10. juni 1997 om social service foretages følgende  

 ændringer:
1. I overskriften før § 49 ændre s  

 »Opholdssteder« til: »Plejefamilier og opholdssteder.« 2. § 49, stk. 1 og 2, affattes således:
 »Plejefamilier for børn og unge skal være godkendt som generelt  

 egnede af den stedlige kommune.
Stk. 2 . Opholdssteder for børn og unge skal være godkendt som  

 generelt egnede af den stedlige amtskommune.« § 2 I lov om social bistand, jf. lovbekendtgørelse nr. 110 af 26. februar  

 1996, som ændret senest ved lov nr. 1112 af 29. december 1997 foretages  

 følgende ændring:
 1. I § 66, stk. 1 , indsættes efter 1. pkt .:
»Opholdssteder godkendt af anden offentlig myndighed kan, med henblik  

 på at opnå godkendelse med virkning fra den 1. juli 1998 eller senere,  

 indgive ansøgning til amtskommunen.« § 3 Stk. 1. Loven træder i kraft den 1. juli 1998, jf. dog stk. 2.
 Stk. 2. § 2 træder i kraft dagen efter bekendtgørelsen i  

 Lovtidende.
 Stk. 3. Amtskommunen overtager fra den 1. juli 1998 forpligtelsen  

 til at føre tilsyn med de i amtskommunen beliggende opholdssteder for børn og  

 unge, der efter de hidtidige regler er godkendt af kommunen.
Bemærkninger til lovforslaget Almindelige bemærkninger Dette forslag skal ses i sammenhæng med de lovforslag om ændring af  

 folkeskoleloven samt ændring af lov om friskoler og private grundskoler m.v.  

 og lov om folkehøjskoler, efterskoler, husholdningsskoler og  

 håndarbejdsskoler, som samtidig fremsættes.
 Efter bestemmelsen i lov om social service § 49, stk. 1, skal  

 opholdssteder for børn og unge, herunder plejefamilier, være godkendt som  

 generelt egnede af den stedlige kommune, hvis de modtager indtil 4 personer.  

 Efter bestemmelsens stk. 2 skal opholdssteder for børn og unge, der modtager  

 flere end 4 personer, være godkendt som generelt egnede af den stedlige  

 amtskommune eller af anden offentlig myndighed efter reglerne herom.
 Det foreslås, at der fremover i forbindelse med anbringelse af børn og  

 unge i andre døgnophold end døgninstitutioner skelnes mellem ophold i  

 plejefamilier og ophold i opholdssteder.
 Plejefamilier, hvis aflønning er baseret på en takstfastsættelse, skal  

 efter forslaget godkendes af kommunen, og opholdssteder, dvs.  

 anbringelsessteder, hvis aflønning er baseret på et godkendt budget, skal  

 efter forslaget godkendes af amtskommunen.
Udviklingen inden for området har ført til, at det ikke er hensigtsmæssigt  

 at lade antallet af børn og unge være afgørende for, om der skal foreligge en  

 kommunal eller amtskommunal godkendelse.
Der er således plejefamilier, der  

 aflønnes takstmæssigt, og som er godkendt til at kunne modtage flere end 4  

 børn i pleje, ligesom der findes opholdssteder med godkendt budget, der er  

 godkendt til at modtage under 4 børn og unge i pleje.
Opholdssteder arbejder ofte på samme måde, uanset det antal børn og unge  

 der kan anbringes på stedet.
De har et budget, de har oftest ansat personale,  

 de modtager børn og unge med samme problemtyper og de arbejder ofte på en  

 institutionslignende måde.
 Ved at placere kompetencen til at godkende alle opholdssteder med et  

 budget hos amtskommunen sikres, at amtskommunen får det samlede overblik over  

 anbringelsessteder af institutionslignende karakter samtidig med, at det  

 generelle tilsyn med disse steder bliver placeret hos amtskommunen.
 En vedtagelse af forslaget vil endvidere medføre, at alle opholdssteder,  

 der er godkendt af anden offentlig myndighed efter reglerne herom, ikke  

 længere umiddelbart vil kunne anvendes af de sociale myndigheder, men skal  

 være godkendt generelt af amtskommunen efter den sociale lovgivning, forinden  

 børn og unge kan anbringes det pågældende sted.
Ved en generel godkendelse giver myndigheden udtryk for, at en  

 plejefamilie eller et opholdssted kan anses for egnet til, at det kan  

 benyttes til ophold for et bestemt antal børn og unge, der anbringes.
Foruden  

 pladstal skal godkendelsen nærmere angive de aldersgrupper samt særlige  

 karakteristika hos de børn og unge, som stedet er fundet egnet til at modtage  

 som led i en anbringelse.
 I de tilfælde, hvor der ønskes foretaget en anbringelse på et opholdssted  

 fx en efterskole eller en fri grundskole med kostafdeling, der allerede er  

 godkendt af anden offentlig myndighed efter reglerne herom, og hvor der føres  

 tilsyn af denne myndighed, skal amtskommunens godkendelse kunne basere sig på  

 oplysningerne fra opholdsstedet om det antal pladser, der er til rådighed for  

 anbragte børn og unge, hvilke aldersgrupper, der kan modtages, prisen for  

 tilbudet, samt særlige karakteristika hos de børn og unge, som stedet mener  

 at kunne modtage som led i en anbringelse.
Sigtet er således, at amtskommunen med sin generelle godkendelse  

 tilkendegiver, at der på fx en efterskole eller en fri grundskole med  

 kostafdeling godkendt af og under tilsyn fra Undervisningsministeriet vil  

 kunne modtages et givent antal unge som led i en anbringelse uden for  

 hjemmet, hvor det samlede tilbud vil kunne dække de pågældende unges behov  

 for støtte.
At der føres tilsyn med et godkendt opholdssted efter  

 Undervisningsministeriets regler, fritager ikke amtskommunen for at føre det  

 generelle sociale tilsyn, som følger af godkendelseskompetencen efter  

 servicelovens § 49.
 Det er vigtigt at sikre kontinuiteten i forløbet for de børn og unge, der  

 har ophold i et opholdssted godkendt af en anden offentlig myndighed, eller  

 hvor der planlægges et sådant ophold for skoleåret 1998/99. Der stilles  

 derfor samtidig med forslaget om ændring af lov om social service forslag om  

 ændring af lov om social bistand, hvorefter opholdssteder godkendt af anden  

 offentlig myndighed, kan indgive ansøgning til amtskommunen om godkendelse  

 med henblik på at kunne blive godkendt til at modtage anbragte børn og unge  

 med virkning fra den 1. juli 1998 eller senere.
 Opholdssteder godkendt af anden offentlig myndighed, og hvor der føres  

 tilsyn af denne myndighed, skal indgive de nødvendige oplysninger til  

 amtskommunen, hvorefter amtskommunen kan lægge disse oplysninger til grund  

 for en godkendelse.
Administrative og økonomiske konsekvenser Forslaget om ændring af kompetencen til at godkende plejefamilier og  

 opholdssteder efter servicelovens § 49 vil medføre en administrativ  

 omlægning, som ikke skønnes at have udgiftsmæssige konsekvenser for det  

 offentlige som helhed.
 Forslaget om, at opholdssteder for børn og unge skal være godkendt som  

 generelt egnede af den stedlige amtskommune, skønnes at medføre en samlet  

 offentlig merudgift på 1,6 mill. kr. i 1998 og de følgende år.
 Lovforslaget skal forhandles med de kommunale parter.
Erhvervsøkonomiske og miljømæssige konsekvenser samt forholdet til  

 EU-retten Lovforslaget har ikke erhvervsmæssige eller miljømæssige konsekvenser og  

 indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Der henvises til de almindelige bemærkninger.
Til § 2 Der henvises til de almindelige bemærkninger.
Til § 3 Med bestemmelsen sikres, at forinden børn og unge kan anbringes i et  

 opholdssted, skal amtskommunen have udstedt en generel godkendelse af  

 opholdsstedet.
 Den godkendelse, som før lovens ikrafttræden er givet af kommunen til  

 opholdssteder med godkendt budget, vil fortsat være gældende efter lovens  

 ikrafttræden, så længe betingelserne herfor er opfyldt.
 Opholdssteder, der hidtil er godkendt af anden offentlig myndighed, skal  

 for at kunne anvendes ved lovens ikrafttræden være godkendt af den stedlige  

 amtskommune, forinden børn og unge kan anbringes det pågældende sted.
Skriftlig fremsættelse (26. marts 1998) Socialministeren (Karen Jespersen):
 Jeg tillader mig herved at fremsætte:
 Forslag til lov om ændring af lov om social service og lov om social  

 bistand. (Kompetencen til at godkende plejefamilier og opholdssteder).
(Lovforslag nr.
L 4).
 Forslaget skal ses i sammenhæng med de lovforslag om ændring af  

 folkeskoleloven samt ændring af lov om friskoler og private grundskoler m.v.  

 og lov om folkehøjskoler, efterskoler, husholdningsskoler og  

 håndarbejdsskoler, som samtidig fremsættes.
 Formålet med forslaget er at sikre, at kommuner og amtskommuner har et  

 samlet overblik over den vifte af plejefamilier og opholdssteder, som kan  

 modtage anbragte børn og unge, samt at styrke tilsynet med  

 anbringelsesstederne.
 Udviklingen inden for området har ført til, at det ikke er hensigtsmæssigt  

 at lade antallet af børn og unge være afgørende for, om der skal foreligge en  

 kommunal eller en amtskommunal godkendelse.
Det foreslås, at der fremover i forbindelse med anbringelse af børn og  

 unge i andre døgnophold end døgninstitutioner skelnes mellem ophold i  

 plejefamilier og ophold i opholdssteder.
Plejefamilier, hvis aflønning er  

 baseret på en takstfastsættelse, skal efter forslaget godkendes af kommunen,  

 og opholdssteder dvs. anbringelsessteder, hvis aflønning er baseret på et  

 godkendt budget, skal efter forslaget godkendes af amtskommunen.
Ved at placere kompetencen til at godkende alle opholdssteder med et  

 budget hos amtskommunen sikres, at amtskommunen får det samlede overblik over  

 anbringelsessteder af institutionslignende karakter samtidig med, at det  

 generelle tilsyn med disse steder bliver placeret hos amtskommunen.
Dette vil  

 efter forslaget også gælde for opholdssteder godkendt af anden offentlig  

 myndighed.
 Forslaget om ændring af kompetencen til at godkende plejefamilier og  

 opholdssteder vil medføre en administrativ omlægning, som ikke skønnes at  

 have udgiftsmæssige konsekvenser for det offentlige som helhed.
 Forslaget om, at opholdssteder for børn og unge skal være godkendt som  

 generelt egnede af den stedlige amtskommune, skønnes at medføre en samlet  

 offentlig merudgift på 1,6 mill. kr. i 1998 og de følgende år.
 Lovforslaget skal forhandles med de kommunale parter.
 Idet jeg i øvrigt henviser til lovforslaget og bemærkningerne hertil, skal  

 jeg anbefale forslaget til Folketingets hurtige og velvillige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov nr. 454 af 10. juni 1997 om social service foretages følgende  

 ændringer:
1. I overskriften før § 49 ændre s  

 »Opholdssteder« til: »Plejefamilier og opholdssteder.« 2. § 49, stk. 1 og 2, affattes således:
 »Plejefamilier for børn og unge skal være godkendt som generelt  

 egnede af den stedlige kommune.
Stk. 2 . Opholdssteder for børn og unge skal være godkendt som  

 generelt egnede af den stedlige amtskommune.« Anbringelsessteder for børn og unge Opholdssteder § 49 . Opholdssteder for børn og unge, herunder plejefamilier,  

 skal være godkendt som generelt egnede af den stedlige kommune, hvis de  

 modtager indtil 4 personer.
 Stk. 2 . Opholdssteder for børn og unge, der modtager flere end 4  

 personer, skal være godkendt som generelt egnede af den stedlige amtskommune  

 eller af anden offentlig myndighed efter reglerne herom.
§ 2 I lov om social bistand, jf. lovbekendtgørelse nr. 110 af 26. februar  

 1996, som ændret senest ved lov nr. 1112 af 29. december 1997 foretages  

 følgende ændring:
 1. I § 66, stk. 1 , indsættes efter 1. pkt .:
»Opholdssteder godkendt af anden offentlig myndighed kan, med henblik  

 på at opnå godkendelse med virkning fra den 1. juli 1998 eller senere,  

 indgive ansøgning til amtskommunen.« § 66 . Opholdssteder for børn og unge, herunder plejefamilier,  

 skal være godkendt som egnede af den stedlige kommunalbestyrelse eller af  

 anden offentlig myndighed efter reglerne herom.
For anbringelse i  

 døgninstitution for børn og unge gælder reglerne i §§ 96-100.
