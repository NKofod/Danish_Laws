 Disciplinærnævnet afviste klagen, idet klageren ikke fandtes  

 at havde den fornødne retlige interesse, jf. § 18, stk. 4 i lov om  

 statsautoriserede revisorer.
God revisorskik Ved skrivelse af 21. oktober 1997 har direktør K.E.  

 Matz på vegne Dansk Boligselskab s.m.b.a. indgivet klage over  

 statsautoriseret revisor Bent Jalving.
 Erhvervs- og Selskabsstyrelsen har den 10. november 1997  

 oplyst, at revisor Bent Jalving den 28. februar 1973 opnåede  

 beskikkelse som statsautoriseret revisor.
 Sagen angår spørgsmålet, om indklagede  

 i forbindelse med en erklæring, hvori der foretages sammenligning  

 mellem 2 boligselskabers administrationsomkostninger og forrentning af midler  

 har handlet i strid med god revisorskik.
Boligselskabet Slotsparken består af 3 afdelinger  

 med i alt ca. 1800 lejemål, der administreres af klageren.
Slotsparken  

 er organiseret med et repræsentantskab som øverste myndighed.  

 Repræsentantskabet beslutter bl.a. om Slotsparken skal administreres af  

 en forretningsfører og i givet fald af hvem og til hvilken pris.  

 Organisationsbestyrelsen, der består af 9 medlemmer, hvoraf mindst  

 halvdelen skal være beboere, er ansvarlig for den daglige drift.
De  

 enkelte afdelingsbestyrelser, der består af beboere, forelægger  

 de overordnede rammer for arbejder og aktiviteter for  

 repræsentantskabet.
Der er efter det oplyste 3 afdelinger og dermed 3  

 afdelingsbestyrelser i Slotsparken.
Slotsparken er undergivet forskellige regler, bl.a.
Bolig-  

 og Byggestyrelsens vejledning af december 1996, hvorefter de enkelte  

 afdelinger skal have forrentet indestående midler med minimum  

 diskontoen minus 2%, eller med mindst 1,25% i den periode, sagen  

 vedrører.
Formand for Slotsparken er Bent Kristiansen, der efter det  

 oplyste tillige er bestyrelsesmedlem hos klageren.
Formand for en af  

 afdelingsbestyrelserne i Slotsparken er Michael Rasmussen, der ligeledes  

 efter det oplyste er bestyrelsesmedlem hos klageren.
Slotsparkens repræsentantskab afholdt den 15.  

 september 1997 møde.
I en erklæring afgivet til brug for  

 Disciplinærnævnets behandling af sagen har 8 medlemmer af  

 repræsentantskabet oplyst, at Bent Kristiansen på Michael  

 Rasmussens forespørgsel oplyste, at klageren havde truffet beslutning  

 om, at rentetilskrivningen for det kommende budget-år skulle  

 udgøre ovennævnte minimumsforrentning.
 Klageren har oplyst, at det ikke af referatet fra  

 klagerens ordinære repræsentantskabsmøde fremgik, at  

 klageren skulle have vedtaget nævnte minimumsforrentning, men derimod  

 at bestyrelsen havde vedtaget at differentiere administrationshonoraret,  

 hvilket for Slotsparkens vedkommende ville medføre en besparelse  

 på ca. 500.000 kr.
I forbindelse med en kommende urafstemning om eventuelt  

 administratorskifte fra klageren til Boligkontoret DANMARK udsendte Michael  

 Rasmussen den 6. oktober 1997 diverse materiale til beboerne.
I  

 følgeskrivelsen anbefales beboerne at stemme for et  

 administratorskifte.
Det vedlagte materiale bestod bl.a. i et brev til Michael  

 Rasmussen fra Boligkontoret DANMARK, hvori bl.a. anføres, at  

 Boligselskabet DANMARK tilbyder administration for et beløb svarende  

 til kr. 1.650 pr. bolig mod klagerens kr. 1.712 pr. bolig, hvilket ville  

 medføre en besparelse på kr. 514.866 årligt.
Endvidere  

 hedder det i tilbudet:
"Vi har i 1995 givet 10% i rente og i 1996 over 11% i  

 rente.
Vi er forsigtige i vores skøn, og regner med at kunne garantere  

 en rente på ca. 5,25% i 1998.
Det svarer til en indtægt for afdelingen på  

 ca. 840.000 kroner.
Det er over for os oplyst, at (klageren)  

 påtænker at nedsætte deres rente for 1998 til 1,25%.  

 Merrenten i Boligkontoret DANMARK vil således udgøre 640.000  

 kroner." Som underbilag til tilbudet var vedlagt en  

 revisorattesteret opgørelse af Slotsparkens administrationsudgifter  

 til klageren for henholdsvis 95/96 og 96/97.
Som yderligere bilagsmateriale til Michael Rasmussens brev  

 var vedlagt en erklæring, stilet til afdelingsbestyrelsen ved Michael  

 Rasmussen, fra indklagede, der efter gennemgang af materiale fra tidligere  

 revisor anfører, at administratorskifte fra klageren til Boligkontoret  

 DANMARK vil medføre en besparelse på over kr. 500.000  

 årligt.
Indklagede anfører videre:
"Renter af afdelingens midler Boligkontoret Danmark garanterer en rente på  

 cirka 5,25% i 1998 mod forrentning hos (klageren) på 1,25%,  

 svarende til diskontoen - 2%.
Der er således en mulig fortjeneste på  

 cirka 4% på afdelingens midler, som udgør cirka 16 mill. kr.
Det  

 er denne mer-rente, der udgør kr. 640.000.
Den rente, der bliver godskrevet, er den rente, som  

 Boligkontoret Danmark rent faktisk vil opnå i 1998." I en skrivelse af 15. oktober 1997 fra Boligselskabet  

 Slotsparken til beboerne anføres bl.a.:
"Boligkontoret Danmark anfører, at de har  

 fået oplyst, at Dansk Boligselskab påtænker at  

 nedsætte forrentningen i 1998 til 1,25%. Hvor de har hørt det,  

 ved vi ikke, det er i hvert fald ikke sandt.
En sådan beslutning er  

 ikke truffet." Det anføres afslutningsvis, at der er indgivet  

 klage til Disciplinærnævnet over indklagede.
Skrivelsen er underskrevet af Bent Kristiansen, 2  

 formænd for afdelingsbestyrelserne - dog ikke Michael Rasmussen - samt  

 af K.
E.
Matz som direktør for klageren.
 Klageren har gjort gældende, at indklagede  

 med indholdet af sin skrivelse af 6. oktober 1997 har handlet i strid med  

 Erhvervs- og Selskabsstyrelsens bekendtgørelse nr. 90 af 22. februar  

 1996 om statsautoriserede revisorers erklæringer m.v.
Indklagedes oplysninger om klagerens påtænkte  

 forrentning for 1998 er ukorrekte.
Indklagede burde have søgt  

 dokumentation for de anførte oplysninger, enten i form af referat fra  

 bestyrelsesmødet den 15. september 1997 hos klageren, hvilket referat  

 Michael Rasmussen var i besiddelse af, eller ved henvendelse til klageren.  

 Subsidiært burde indklagede have anført, på hvilket  

 grundlag oplysningerne var baseret og samtidig anført den usikkerhed,  

 der var knyttet til hans konklusion.
 Indklagede har ikke i tilstrækkeligt omfang sikret  

 sig, at de oplysninger han viderebragte var korrekte og har ved at  

 viderebringe forkerte oplysninger givet beboerne et alt for optimistisk  

 overslag over besparelserne ved et administrationsskift.
 Indklagede anfører således i skrivelsen, at  

 Boligkontoret DANMARK garanterer en rente på cirka 5,25% i 1998  

 mod forrentning hos klageren på 1,25%, uagtet at det af Boligkontoret  

 DANMARKS tilbud fremgår, at man regner med en garanteret rente  

 på 5,25%, og at det er oplyst, at klageren påtænker  

 at nedsætte renten til 1,25%.
 Klagerens budgetterede rentesats for 1997/98 er 4%, og  

 rentesatsen har i de 2 foregående år udgjort henholdsvis 4,91% og  

 4,73%.
 Modtagerne af skrivelsen, beboerne, har lagt  

 afgørende vægt på indklagedes konklusion, da de traf  

 beslutning.
Det bestrides, at sagen bør afvises som  

 påstået af indklagede.
Repræsentantskabet, ikke  

 afdelingsbestyrelsen, er det ledelsesorgan i Slotsparken, der forhandler  

 administrationsaftale.
Beboerne er gennem afdelingsbestyrelserne  

 repræsenteret i repræsentantskabet og kan på således  

 demokratisk vis gøre deres synspunkter gældende.
En  

 afdelingsbestyrelse kan ikke ensidigt beslutte at danne egen administration  

 eller skifte administrationsselskab.
Det er uforståeligt, når  

 indklagede anfører, at klageren skulle have monopolagtig stilling  

 overfor Slotsparkens afdelingsbestyrelser.  Den omstændighed, at der er  

 et vist personsammenfald er i overensstemmelse med gældende lovgivning  

 om almennyttige boligselskaber.
Når indklagede på trods af dette medvirker til  

 at udarbejde en erklæring til brug for urafstemning blandt beboerne om  

 administratorskifte er det kritisabelt, at indklagede kun medtager en del af  

 de økonomiske konsekvenser, forslaget vil medføre.  

  Administratorskifte vil således medføre udgifter til bl.a.  

 udarbejdelse af et konkret tilbud fra ny administrator.
Disse udgifter er  

 ikke omtalt i indklagedes erklæring.
Det gøres endelig gældende, at det af  

 indklagedes erklæring burde være fremgået, at det var  

 forudsat, at der ikke kom ekstraudgifter.
Denne forudsætning er alene  

 oplyst indklagede mundtligt af Michael Rasmussen, hvilket imidlertid ikke  

 fremgår af indklagedes erklæring.
Indklagede har anført, at sagen bør  

 afvises som uberettiget.
Der er tale om et politisk træk fra klageren i  

 forbindelse med den af Michael Rasmussen ledede afdelingsbestyrelses  

 længerevarende forsøg på at få nedsat  

 administrationsudgiften.
Dermed blander klageren sig direkte i  

 afdelingsbestyrelsens suveræne ret og pligt til at behandle sine  

 opgaver.
Klageren har monopolagtig stilling i forhold til  

 afdelingsbestyrelsen og benytter klagen som indblanding i beboernes  

 afstemning.
Der er endeligt et uheldigt personsammenfald, idet såvel  

 Slotsparkens formand, Bent Kristiansen, som formanden for den  

 pågældende afdelingsbestyrelse, Michael Rasmussen, tillige er  

 bestyrelsesmedlemmer hos klageren.
Det medfører tvivl om, hvorvidt det  

 er afdelingens eller administrationens interesser, der varetages.
Hvis Disciplinærnævnet vælger at  

 behandle klagen gøres det gældende, at der ikke er handlet i  

 strid med god revisorskik.
Indklagede blev kontaktet af Michael Rasmussen i  

 foråret 1997 i forbindelse med afdelingsbestyrelsens overvejelser om at  

 etablere egen administration.
Da denne tanke blev opgivet, modtog indklagede  

 oplysning om Boligkontoret DANMARKS tilbud samt om, at dette selskab ville  

 stille kapacitet og ekspertise til rådighed og løse opgaven  

 inden for rammerne af drift af almene boliger.
Der forelå endvidere en  

 - lidt vag - bekræftelse på, at forrentningen ville blive cirka  

 5,25%.
 Det er dokumenteret, at Bent Kristiansen på  

 mødet i Slotsparkens repræsentantskab den 22. september 1997  

 oplyste, at klagers rentetilskrivning for 1998 alene ville udgøre  

 diskontoen - 2%. Indklagede fik forevist udsnit af referatet.
Den af indklagede nævnte besparelse af udgifter ved  

 administratorskifte er dokumenteret ved en sammenligning mellem de  

 revisorattesterede faktisk afholdte udgifter og det aktuelle tilbud fra  

 Boligkontoret DANMARK.
Michael Rasmussen bekræftede på  

 indklagedes direkte forespørgsel, at der ikke ville komme  

 ekstraudgifter i forhold til Boligkontoret DANMARKS tilbud.
Det kan sammenfattende anføres, at indklagede blev  

 bedt om at besvare 2 spørgsmål, stillet af afdelingsbestyrelsen,  

  nemlig om tilbudet fra Boligkontoret DANMARK var billigere end det, der  

 allerede blev betalt til klageren, samt om Boligkontoret DANMARK  

 tilbød en bedre forrentning.
Efter en gennemgang af det foreliggende  

 materiale måtte indklagede besvare begge spørgsmål med et  

 ja.
 Næstformanden for Disciplinærnævnet  

 udtaler:
Nærværende klage angår en -angiveligt  

 fejlbehæftet- revisorerklæring, bestilt af en afdelingsbestyrelse  

 i Boligselskabet Slotsparken, vedrørende en sammenligning af  

 boligselskabets aktuelle administrationsudgifter til klageren og et  

 foreliggende tilbud fra Boligkontoret DANMARK samt disse selskabers  

 forrentning af indestående midler.
I erklæringen konkluderer  

 indklagede, at der vil være en samlet gevinst ved at skifte  

 administrationsselskab.
Klageren er ikke blevet berørt af det  

 påklagede revisorarbejde på en sådan måde, at klager  

 har lidt en skuffelse eller tab ved at have stolet på eller i  

 øvrigt disponeret i tillid til arbejdets rigtighed.
Klageren findes  

 herefter ikke at have en retlig interesse i den rejste klage, således  

 som påkrævet i henhold til § 18, stk. 4, i lov om  

 statsautoriserede revisorer.
 Klagen vil derfor allerede af denne grund i det hele  

 være at afvise.
