 Udtalt over for Socialstyrelen, at elever, der er anbragt på  

 døgninstitutioner for børn og unge, er omfattet af ATP-loven.
 Ved afgørelsen lagt vægt på, at eleverne er erhvervsmæssigt  

 beskæftiget, uanset de oppebærer en forholdsvis lav løn, at lønnen opgives  

 til ligningsmyndighederne som løninkomst, og at eleverne har krav på  

 feriegodtgørelse.
 I skrivelse af 26. september 1977 har socialstyrelsen under henvisning til  

 skrivelse af fra Ungdoms- og behandlingshjemmet A anmodet om en udtalelse om,  

 hvorvidt elever, anbragt på døgninstitutioner for børn og unge med aflønning  

 efter socialstyrelsens cirkulæreskrivelse nr. 496, er omfattet af  

 ATP-ordningen, og hvorvidt der er mulighed for at undtage de pågældende fra  

 medlemskab af ATP under deres beskæftigelse på ungdomshjemmet.
 ATP har fra ungdomshjemmet B modtaget en skrivelse om samme problem.
 I denne anledning skal ATP bemærke følgende:
ATP har telefonisk været i forbindelse med de to ungdomshjem.
Det er  

 herved oplyst, at elever på ungdomshjemmene dels er skolesøgende dels  

 arbejder på og dels udenfor hjemmene.
Det er endvidere oplyst, at elever, der  

 er erhvervsmæssigt beskæftiget på institutionerne, oppebærer en ugentlig løn  

 på 228 kr. for en 40 timers arbejdsuge, samt at denne opgives til  

 ligningsmyndighederne som lønindkomst.
Det fremgår endvidere af  

 socialstyrelsens cirkulæreskrivelse, at der ved tilrettelæggelse af  

 aflønningssystemet i videst muligt omfang skal tages hensyn til forholdene,  

 således som de er udenfor institutionerne.
 Direktoratet for arbejdstilsynet har telefonisk oplyst, at eleverne på  

 hjemmet har krav på feriegodtgørelse af den løn, de modtager fra  

 institutionen.
På denne baggrund finder ATP, at elever, der er erhvervsmæssigt  

 beskæftiget i og udenfor institutionerne, må anses for omfattet af  

 ATP-ordningen efter de almindelige regler.
For de elever, der er beskæftiget  

 udenfor hjemmet for private arbejdsgivere, påhviler det denne at indbetale  

 ATP-bidrag for eleverne.
For de elever, der er beskæftiget på institutionen,  

 må denne betragtes som arbejdsgiver, og det påhviler derfor institutionen at  

 indbetale ATP-bidrag for de pågældende.
 For så vidt angår spørgsmålet om undtagelse fra medlemskab for de  

 omhandlede elever kan vi oplyse, at der ikke i ATP-loven er mulighed for at  

 meddele en sådan dispensation.
