 I henhold til § 4, stk. 1, nr. 1, og § 14 i lov nr. 250 af 8. juni 1978 om  

 gasinstallationer og installationer i forbindelse med vand- og  

 afløbsledninger fastsættes følgende:
Godkendte prøver § 1.  Følgende prøver godkendes som prøver for  

 kloakmestre:
A.
Den i §§ 2-11 omhandlede kloakmesterprøve.
B.
Andre prøver og eksaminer I.
Den polytekniske Læreanstalt, Danmarks tekniske Højskoles eksamen for  

 civilingeniører med teknisk hygiejne som speciale, aflagt inden den 1.  

 november 1976.
II.
Den af Københavns magistrat anordnede prøve for dem, der ønsker  

 bemyndigelse som kloakmester, afholdt i årene 1932-1963.
III.
Teknologisk Instituts prøve for kloakmestre, afholdt i årene  

 1931-1963.
IV.
Jydsk Teknologisk Instituts kloakmesterprøve, afholdt i årene  

 1944-1963.
V.
Odense Tekniske Skoles kloakmesterprøve, afholdt i årene 1947-1963.
VI.
De af ministeriet for offentlige arbejder i bekendtgørelse af 14. maj  

 1964, bekendtgørelse af 26. november 1968 og bekendtgørelse af 5. november  

 1976 anordnede prøver, afholdt i årene 1964-1981.
Den af ministeriet for offentlige arbejder anordnede prøve § 2.  Prøven afholdes under kontrol af den af  

 ministeriet for offentlige arbejder i henhold til § 14 i fornævnte lov  

 nedsatte eksamenskommission af de skoler eller institutioner, som af  

 eksamenskommissionen har fået tilladelse dertil.
Andragender om tilladelse  

 til prøvens afholdelse indsendes til eksamenskommissionen.
Tilladelsen gives  

 indtil videre og kan tilbagekaldes.
 Stk. 2.  De af eksamenskommissionen i henhold til stk. 1  

 trufne beslutninger kan indankes for ministeren for offentlige arbejder.
 § 3.  Pensum til prøven fastsættes af  

 eksamenskommissionen på grundlag af bestemmelser i lovgivningen og  

 foreliggende regulativer og forskrifter.
 § 4.  Adgang til prøven skal af de godkendte skoler og  

 institutioner gives til:
 1. Personer, der godtgør, at de hos autoriserede  

 kloakmestre i sammenlagt mindst 2 år har været udelukkende beskæftiget enten  

 med udførelsen af kloakarbejder eller som konduktør med tilsyn med eller  

 kontrol af kloakarbejder.
 2. Personer, der godtgør, at de inden for de sidste 3  

 kalenderår uden forsømmelser har gennemgået specialarbejderskolesystemets  

 uddannelse af anlægsarbejdere ved kloakering, afsluttende med trin IV på en  

 af eksamenskommissionen dertil godkendt specialarbejderskole.
 3. Personer, der godtgør, at de inden for de sidste 2  

 kalenderår uden forsømmelser har gennemgået et af eksamenskommissionen  

 godkendt kursus i praktisk kloakarbejde, og som tillige enten har bestået  

 eksamen som bygningsingeniør (civilingeniør, akademiingeniør eller  

 teknikumingeniør) eller har bestået svendeprøve som murer eller har bestået  

 gas-, vand- og sanitetsmesterprøven eller har anden efter ministeriet for  

 offentlige arbejders skøn tilstrækkelig uddannelses- eller arbejdsmæssig  

 tilknytning til bygge- og anlægsvirksomhed, f. eks. som entreprenør,  

 entreprenørformand eller bygningskonstruktør.
 4. Personer, der godtgør, at de - uden at have aflagt  

 en af ministeriet for offentlige arbejder godkendt prøve - har erhvervet  

 autorisation som kloakmester i medfør af den tidligere lovgivning.
 Stk. 2.  Vedrørende eksaminandens beskæftigelse skal der  

 foreligge en af den autoriserede mester underskrevet erklæring med nøjagtig  

 oplysning om beskæftigelsens omfang, fordelt efter de tidsrum, hvori denne  

 har fundet sted.
 Stk. 3.  Erklæringen skal forsynes med en påtegning af  

 vedkommende kommunale myndighed om, at underskriveren er autoriseret.
Stk. 4.  Er skolen eller institutionen i tvivl om,  

 hvorvidt erklæringerne er tilstrækkelige, indsendes disse til  

 eksamenskommissionen, som afgør sagen.
Kommissionen er i øvrigt berettiget  

 til at kræve erklæringer indsendt til prøvelse.
 Stk. 5.  Ministeriet kan give andre tilladelse til  

 indstilling til prøven, når ansøgning derom indsendes senest 3 måneder før  

 prøvens afholdelse, og vedkommende kan godtgøre, at han er i besiddelse af  

 kvalifikationer, der kan sidestilles med de foran omtalte.
 § 5.  Tidspunktet for prøvens afholdelse fastsættes af  

 eksamenskommissionen, der ligeledes stiller opgaverne og spørgsmålene til  

 prøven.
 Stk. 2.  Prøven omfatter:
A.
Skriftlig prøve.
B.
Praktisk prøve.
ad A.
Denne prøve omfatter:
ad B.
Den praktiske prøve kan bl. a. omfatte lægning af rør samt udførelse  

 af brønde, samlinger og overgange m.v. med godkendte materialer.
 Stk. 3.  De i § 4, stk. 1, nr. 4, omhandlede personer  

 kan fritages for aflæggelse af praktisk prøve, når anmodning herom fremsættes  

 ved indmeldelse til prøven.
Stk. 4.  Eksaminanderne kan indstille sig til den  

 skriftlige prøve og til den praktiske prøve hver for sig.
For at bestå den  

 samlede prøve skal eksaminanderne bestå henholdsvis skriftlig prøve og  

 praktisk prøve indenfor 3 på hinanden følgende kalenderår.
 § 6.  Indtil videre gælder med hensyn til  

 karaktergivning vedhæftede bestemmelser.
§ 7.  Efter at den samlede prøve er bestået,  

 udfærdiges eksamensbevis for den pågældende.
Eksamensbeviset skal kun  

 meddele, at den pågældende har bestået, medens de opnåede karakterer ikke  

 anføres på eksamensbeviset.
 § 8.  De skoler og institutioner, der gennemfører  

 kloakmesterprøven, fører en af eksamenskommissionen autoriseret protokol over  

 de afholdte prøver, hvori samtlige eksaminander og deres karakterer indføres.  

 Eksamensbeviset udfærdiges af den pågældende skole eller institution og  

 underskrives af de af eksamenskommissionen dertil bemyndigede.
§ 9.  Ingen kan uden samtykke fra eksamenskommissionen  

 få adgang til at indstille sig mere end 3 gange til skriftlig prøve og mere  

 end 3 gange til praktisk prøve.
Hver eksaminand kan kun indstille sig til  

 praktisk prøve en gang ved hver ordinære eksamenstermin.
 § 10.  Censorerne ved prøverne beskikkes efter  

 eksamenskommissionens indstilling af ministeriet for offentlige arbejder.
§ 11.  For deltagelse i prøverne vil der for hver  

 eksaminand være at erlægge et gebyr til eksamenskommissionen til dækning af  

 kommissionens udgifter i forbindelse med afholdelsen af prøverne, herunder  

 aflønning af censorer.
Gebyret fastsættes af ministeriet for offentlige  

 arbejder.
 § 12.  Bekendtgørelsen træder i kraft den 1. februar  

 1982.
 Stk. 2.  Bekendtgørelse nr. 533 af 5. november 1976 om  

 prøver for kloakmestre ophæves fra samme dato.
