Østre Landsrets dom af 23. september 1968 Under en ved Østre Landsret anlagt sag påstod Centralforbundet for  

 Travsport og Traveravl i Danmark som mandatar for en travtræner  

 Finansministeriet tilpligtet at anerkende, at træning af heste er afgiftsfri  

 i henhold til merværdiafgiftsloven.
 Finansministeriet påstod frifindelse under henvisning til, at træning af  

 heste til travløb er omfattet af afgiftspligten efter lovens § 2, stk. 2, om  

 arbejdsydelser på varer, (tidl. punkt a) hvilket Nævnet vedrørende den  

 almindelige Omsætningsafgift havde udtalt i en afgørelse (nr 93).
Ved dom af 23. september 1968 blev ministeriet frifundet.
Retten fandt, at  

 lovens bestemmelser om afgiftspligt af erhvervsmæssig omsætning af varer og  

 ydelser efter deres indhold og det om deres tilblivelse oplyste har en så  

 omfattende karakter, at selvstændig erhvervsvirksomhed med træning af heste  

 er indbefattet under lovens § 3, stk. 1, punkt a, jf. § 2, stk. 2, punkt a (§  

 2, stk. 2, i nugældende lov).
