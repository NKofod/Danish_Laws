 Fjerkræsbure i blokke med fælles sider og bæringer, samt tilbehør, men  

 iøvrigt bestående af bure uafhængig af hinanden, anses for løsøre, og  

 medtages derfor ikke ved ejendomsvurderingen, jf.
 vurderingsloven § 9. Skattemæssigt behandles enhederne efter reglerne  

 for løsøre.
En landboforening forespurgte, efter hvilke regler et bureauanlæg til  

 fjerkræ kunne afskrives.
Anlægget var mærket Big Dutchmann , og bestod af  

 bure til såvel opdræt som æglæggende høns.
Burene vare opbygget i blokke,  

 hvor antallet af bure i den enkelte blok bl.a. afhang af højden i stalden.  

 Burene var dog højst i 3 etager.
 De enkelte bure i blokken havde fælles sider, og den enkelte blok hvilede  

 på fællesbæringer, men var i øvrigt uafhængige af det resterende anlæg.
 Ud over burene bestod anlægget af foderanlæg, vandanlæg,  

 gødningstransportanlæg, samt når det anvendes til æglæggende høns endvidere  

 et ægtransportanlæg.
 Disse anlæg til transport af foder, vand, gødning og æg fungerer kun,  

 såfremt der er tale om en ubrudt kæde.
 Ligningsrådet  vedtog, at det omhandlede buranlæg i sin helhed  

 kunne anses som løsøre, og således ikke skulle medtages ved  

 ejendomsvurderingen.
 SD/V 120/635-293.
