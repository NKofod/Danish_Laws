Bekendtgørelse om indhentning af tilbud i bygge- og  

  

 anlægssektoren I medfør af § 3 i lov nr. 450 af 7. juni 2001 om  

 indhentning af tilbud i bygge- og anlægssektoren, fastsættes:
Bekendtgørelsens dækningsområde § 1.  

  

 Bekendtgørelsen gælder for indhentning af tilbud på udførelse eller  

 projektering og udførelse (totalentreprise) af offentlige bygge- og  

 anlægsopgaver, som er omfattet af lov om indhentning af tilbud i bygge- og  

 anlægssektoren § 1, stk. 1 og 2, og for tildeling af ordren.
 Stk. 2.  

  

 Bekendtgørelsens § 2, § 3, §§ 5 - 7, § 8, stk. 3,  

 §§ 10  11, § 12, stk. 1, § 13, stk. 2,  

 § 14 og  

 § 18 gælder tilbudsgiveres (entreprenørers) indhentning af tilbud hos  

 underentreprenører til brug for afgivelse af tilbud på en offentlig bygge- og  

 anlægsopgave og tildeling af ordren.
 Stk. 3.  

  

 Bekendtgørelsen gælder dog ikke for opgaver, der udbydes af en offentlig  

 virksomhed, der drives på et forretningsmæssigt grundlag, og som ikke er  

 omfattet af lov nr. 228 af 19. maj 1971 om statens byggevirksomhed m.v.
Indhentning af tilbud § 2.  

  

 Ved  

 offentlige bygge- og anlægsarbejder indhentes tilbud ved offentlig eller  

 begrænset licitation eller ved underhåndsbud.
 Stk. 2.  

  

 Udbyder  

 skal udnytte de muligheder, der findes for at skabe tilstrækkelig  

 konkurrence.
 Stk. 3.  

  

 Arbejde i  

 regning kan anvendes, når særlige grunde foreligger.
 § 3.  

  

 Udbyder kan indhente tilbud til brug for indgåelse af en rammeaftale.
Stk. 2.  

  

 Ved  

 rammeaftale forstås i denne bekendtgørelse en aftale mellem en udbyder og en  

 virksomhed om mulig udførelse af bygge- og anlægsarbejder af samme karakter i  

 løbet af en given periode.
Ved rammeaftalen fastsættes de betingelser, som  

 skal  

 gælde for konkrete kontrakter, som indgås i løbet af perioden, f.eks. med  

 hensyn til kvalitet, pris og mængde/omfang.
 Stk. 3.  

  

 En  

 rammeaftale kan alene indgås efter indhentning af tilbud herpå i en offentlig  

 eller begrænset licitation.
Stk. 4.  

  

 Kontrakter  

 baseret på en rammeaftale kan alene indgås mellem den udbyder og den  

 virksomhed, som er parter i aftalen, og skal følge de vilkår, der er fastsat  

 i  

 aftalen.
Om nødvendigt kan udbyder anmode virksomheden om at supplere sit  

 tilbud til brug for kontraktindgåelsen.
Dette må dog ikke medføre væsentlige  

 ændringer i aftalevilkårene.
 Stk. 5.  

  

 En  

 rammeaftale må højst gælde for en periode på 4 år.
 § 4.  

  

 Udbyderen må ikke byde på eget arbejde, jf. dog stk. 2. Som udbyder  

 anses  

 også virksomheder med indbyrdes forbindelse som nævnt i § 6.
 Stk. 2.  

  

 Stk. 1  

 er dog ikke til hinder for, at en statslig, amtskommunal eller kommunal  

 udbyder  

 kan afgive kontrolbud på bygge- og anlægsopgaver, der udbydes af henholdsvis  

 staten, amtet eller kommunen.
 Stk. 3.  

  

 Såfremt  

 udbyderen har til hensigt at afgive kontrolbud, skal dette meddeles de  

 bydende.  

 Kontrolbud skal afgives senest samtidig med fristen for modtagelse af tilbud.
 § 5.  

  

 Udbyder må ikke indhente tilbud på udførelse eller projektering og  


  

 udførelse (totalentreprise) fra  

 virksomheder, som på samme arbejde varetager eller har varetaget funktioner  

 som  

 rådgiver, forretningsfører eller byggeadministrator for udbyder, hvis dette  

 må  

 antages at give den pågældende virksomhed en konkurrencefordel.
 § 6.  

  

 Ved  

 anvendelsen af tilbudsloven og nærværende bekendtgørelse anses to  

 virksomheder  

 som én virksomhed:
1)  

 	  

    

 hvis den ene  

 virksomhed ejer mere end 20 pct. af den anden virksomhed, eller 2)  

 	  

    

 hvis virksomhederne  

 har fælles forbindelse i form af bestemmende indflydelse fra eller til en  

 fond,  

 et holding-selskab eller et andet selskab.
 Stk. 2.  

  

 Udbyderen  

 kan forpligte de bydende og sine aftaleparter til at gøre opmærksom på  

 forhold,  

 der kan falde ind under bestemmelserne i stk. 1 og § 5.
Begrænset licitation med prækvalifikation § 7.  

  

 Ved  

 begrænset licitation kan udbyderen gennemføre en prækvalifikationsrunde ved  

 at  

 indkalde mulige tilbudsgivere ved offentliggørelse af en udbudsannonce i  

 pressen eller i elektroniske medier.
I udbudsannoncen skal angives  


  

 en frist på mindst 15 arbejdsdage til  

 at anmelde interesse i at deltage i licitationen.
 Stk. 2.  

  

 Udbyderen  

 skal i udbudsannoncen tillige angive:
1)  

 	  

    

 om opgaven vil blive  

 tildelt efter kriteriet laveste bud eller efter kriteriet det økonomisk mest  

 fordelagtige bud, jf. § 10, stk. 1 og 2)  

 	  

    

 hvor mange bydende,  

 der vil blive opfordret til at afgive tilbud.
Stk. 3.  

  

 Udbyder  

 udvælger de bydende på grundlag af oplysninger om disses økonomiske og  

 tekniske  

 formåen.
Til brug herfor kan udbyderen kræve dokumentation for, at de bydende  

 økonomisk og teknisk er i stand til at udføre opgaven.
Udbyderen skal i  

 udbudsannoncen nærmere anføre, hvilken dokumentation der i givet fald skal  

 fremlægges.
 Stk. 4.  

  

 Ved  

 udvælgelsen af de bydende må kun én virksomhed indbydes fra en kreds af  

 virksomheder med indbyrdes forbindelse som nævnt i § 6.
Stk. 5.  

  

 Udbyder  

 underretter hurtigst muligt de bydende om, hvilken afgørelse der er truffet  

 med  

 hensyn til bydende, der vil blive opfordret til at afgive tilbud.
Udbyder  

 giver  

 endvidere efter anmodning den enkelte bydende en begrundelse for, hvorfor den  

 bydende er fravalgt.
Begrænset licitation uden prækvalifikation § 8.  

  

 Ved  

 indbydelse til en begrænset licitation uden forudgående prækvalifikation  

 gælder  

 at:
1)  

 	  

    

 fra en kreds af  

 virksomheder med indbyrdes forbindelse som nævnt i § 6 må kun én  

 virksomhed indbydes, 2)  

 	  

    

 mindst 1 af de  

 indbudte skal være fra områder uden for det lokale område, og 3)  

 	  

    

 udbydere med  

 vedvarende bygge- og anlægsvirksomhed ikke må indbyde den samme kreds af  

 virksomheder ved hvert udbud.
 Stk. 2.  

  

 Når kun  

 bestemte virksomheder har praktisk mulighed for at udføre arbejdet, kan  

 bestemmelserne i stk. 1 fraviges.
 Stk. 3.  

  

 Det skal af  

 indbydelsen fremgå, om opgaven vil blive tildelt efter kriteriet laveste pris  

 eller efter kriteriet økonomisk mest fordelagtige bud, jf. § 10,  

 stk. 1.
Udelukkelsesgrunde § 9.  

  

 Udbyderen kan udelukke bydende i følgende tilfælde:
1)  

 	  

    

 hvis den bydende ikke  

 er myndig, er under værgemål efter værgemålslovens § 5 eller samværgemål  

 efter værgemålslovens § 7, 2)  

 	  

    

 hvis den bydende er i  

 betalingsstandsning eller under konkursbehandling, 3)  

 	  

    

 hvis den bydende er  

 dømt for strafbart forhold, der begrunder en nærliggende fare for, at  

 vedkommende ikke kan udføre opgaven på forsvarlig måde, eller 4)  

 	  

    

 hvis den bydende har  

 gjort sig skyldig i grov eller gentagen forsømmelse i udøvelsen af sin  

 virksomhed og de udviste forhold medfører risiko for, at vedkommende ikke  

 fremtidig vil udøve sådan virksomhed på forsvarlig måde.
Tildelingskriterier § 10.  

  

 Når tilbud er indhentet ved offentlig eller begrænset licitation, tildeles  

 bygge- og anlægsopgaven, medmindre licitationen annulleres, efter følgende  

 kriterier:
1)  

 	  

    

 den laveste pris,  

 eller 2)  

 	  

    

 det økonomisk mest  

 fordelagtige bud under hensyntagen til forskellige kriterier, som varierer  

 efter den pågældende kontrakt, f.eks. kvalitet, pris, byggetid,  

 driftsomkostninger, rentabilitet, teknisk værdi, påvirkning af miljøet,  


  

 arkitektur og funktion.
Stk. 2.  

  

 Ved  

 tildeling af opgaven efter kriteriet økonomisk mest fordelagtige bud skal  

 udbyderen senest i udbudsbetingelserne angive de underkriterier, der vil  

 blive  

 anvendt.
Disse kriterier skal angives i prioriteret rækkefølge, medmindre  

 dette  

 ikke er muligt.
Forhandling med de bydende ved licitation § 11.  

  

 Når udbyder ved tildeling af opgaven anvender kriteriet økonomisk mest  

 fordelagtige bud, kan udbyder forhandle om de modtagne bud, medmindre udbyder  

 i  

 udbudsbetingelserne har givet afkald herpå.
Udbyder skal ved eventuelle  

 forhandlinger overholde principperne i stk. 2-7.
 Stk. 2.  

  

 Udbyder  

 skal senest ved forhandlingernes påbegyndelse over for de berørte  

 tilbudsgivere, jf. stk. 3, skriftligt tilkendegive, hvilken procedure  

 der  

 vil blive fulgt, herunder om forhandlingerne vil forløbe i flere faser.
 Stk. 3.  

  

 Udbyder  

 skal i den indledende fase af forhandlingerne tilbyde at forhandle med alle  

 tilbudsgivere, der har overholdt udbudsbetingelsernes mindstekrav.
 Stk. 4.  

  

 Under  

 forhandlingerne skal udbyder sikre, at alle tilbudsgivere behandles ens.  

 Navnlig må udbyder ikke udøve forskelsbehandling ved at give oplysninger, som  

 kan stille nogle tilbudsgivere bedre end andre.
 Stk. 5.  

  

 Udbyder  

 skal føre forhandlingen om det enkelte bud inden for buddets egne rammer.  

 Udbyder må under forhandlingerne alene give oplysninger til en tilbudsgiver  

 om  

 andre tilbudsgiveres løsninger eller priser, i det omfang sådanne oplysninger  

 allerede er gjort offentligt tilgængelige i henhold til § 7 i lov om  

 indhentning af tilbud i bygge- og anlægssektoren.
 Stk. 6.  

  

 Dialogen  

 mellem udbyder og tilbudsgiver kan have karakter af såvel teknisk afklaring  

 vedrørende de afgivne tilbud som forhandling af elementer i tilbuddet,  

 herunder  

 priser.
 Stk. 7.  

  

 Forhandlingerne må ikke føre til, at opgavens karakter ændres væsentligt,  

 eller  

 til at de valgte tildelingskriterier, deres prioritering eller vægtning, jf.  

 § 10, stk. 2, ændres.
 Stk. 8.  

  

 Ved  

 tildeling af opgaven efter kriteriet den laveste pris kan udbyder kun  

 forhandle  

 med lavestbydende.
Underhåndsbud § 12.  

  

 Udbyder skal ved indhentning af underhåndsbud give meddelelse om, hvorvidt  

 tildeling af ordren vil ske på grundlag af kriteriet laveste pris eller  

 kriteriet økonomisk mest fordelagtige bud.
 Stk. 2.  

  

 Udbyder  

 skal ved indhentning af underhåndsbud overholde bestemmelserne i § 8,  

 stk. 1, nr. 1 og 3.
 § 13.  

  

 Ved følgende arbejder skal indhentning af underhåndsbud ske i  

 overensstemmelse  

 med bestemmelserne i stk. 2-4:
1)  

 	  

    

 bygge- og  

 anlægsarbejder, der udbydes af statslige, amtskommunale, kommunale og  

 kirkelige  

 myndigheder, 2)  

 	  

    

 arbejder, der får  

 tilsagn om offentlig støtte efter lov om almene boliger samt støttede private  

 andelsboliger m.v., 3)  

 	  

    

 arbejder, der får  

 tilsagn om offentlig støtte efter lov om byfornyelse eller lov om byfornyelse  

 og boligforbedring, og 4)  

 	  

    

 andre bygge- og  

 anlægsarbejder, hvortil der ydes statsstøtte eller statslig udgiftsrefusion,  

 eller hvor arbejdet i øvrigt helt eller delvist finansieres over de årlige  

 bevillingslove, i det omfang vedkommende styrelse sætter bestemmelsen i  

 kraft.
 Stk. 2.  

  

 Udbyder kan  

 på samme arbejde indhente 4 underhåndsbud eller derunder.
 Stk. 3.  

  

 Underhåndsbud kan indhentes på bygge- og anlægsarbejder med en anslået samlet  

 værdi ekskl. moms på 2 mio. kr. eller derunder.
 Stk. 4.  

  

 For  

 arbejder med en anslået samlet værdi ekskl. moms på mere end 2 mio.kr. kan  

 underhåndsbud kun indhentes i følgende tilfælde:
1)  

 	  

    

 på delarbejder, hvis  

 anslåede værdi ekskl. moms er 500.000 kr. eller derunder, forudsat den  

 samlede  

 værdi af disse delarbejder ikke overstiger 20 pct. af de samlede arbejders  

 værdi, 2)  

 	  

    

 på bygge- og  

 anlægsarbejder, der udføres med henblik på forsøg, forskning eller udvikling,  

 jf. dog § 15, stk. 2 og 3, 3)  

 	  

    

 på bygge- og  

 anlægsarbejder, hvis omfang, kvalitet eller tidsforløb kun med stor  

 vanskelighed kan fastlægges i et udbudsgrundlag, såsom visse restaurerings-,  

 reparations- og ombygningsarbejder, 4)  

 	  

    

 hvor der ikke ved  

 licitation er indkommet et egnet bud, forudsat de oprindelige  

 udbudsbetingelser  

 ikke ændres væsentligt, 5)  

 	  

    

 på bygge- og  

 anlægsarbejder, der udføres som supplerende arbejder til et arbejde, der har  

 været udbudt i licitation, når suppleringsarbejderne ikke var omfattet af det  

 oprindelige udbud, men på grund af uforudsete forhold er blevet nødvendige  

 for  

 fuldførelse af arbejdet.
Det er en forudsætning, at ordren tildeles den  

 virksomhed, der udfører det oprindelige arbejde, medmindre udbyderen påviser  

 særlige forhold, der begrunder, at udbyderen lader andre udføre arbejdet, 6)  

 	  

    

 på bygge- og  

 anlægsarbejder, der udføres som en gentagelse af et arbejde, der har været  

 udbudt i licitation, såfremt gentagelsesarbejdet falder inden for en  

 tidsmæssig  

 afgrænset periode på 3 år, og det fremgik af det oprindelige udbudsmateriale,  

 at gentagelsesarbejdet kan udføres uden afholdelse af ny licitation, forudsat  

 at ordren tildeles den virksomhed, der udførte det oprindelige arbejde, 7)  

 	  

    

 hvor kun en bestemt  

 virksomhed kan udføre arbejdet, 8)  

 	  

    

 i større byggesager,  

 der udføres med offentlig støtte efter §§ 100, 115, 140, 146 a og 160 b,  

 i  

 lov om almene boliger samt støttede private andelsboliger m.v., hvor  

 entreprenøren påtager sig ganske særlige opgaver i forbindelse med  

 planlægningen og gennemførelsen af byggeriet, jf. dog § 15, stk. 2, 9)  

 	  

    

 hvor bygge- og  

 anlægsarbejder fortsættes på en tilgrænsende byggeplads, uden at den  

 oprindelige byggeplads har været forladt af den oprindelige entreprenør.
Det  

 er  

 en forudsætning, at det oprindelige arbejde har været udbudt i licitation, og  

 at videreførelse ved fortsættelsesarbejder kan ske i den ønskede kvalitet og  

 indebærer besparelser i forhold til nyetablering af byggepladsen, og 10)  

 	  

 ved udførelsen af  

 nødvendige arbejder, der af sikkerhedsmæssige grunde ikke kan udsættes.
Underretning § 14.  

  

 Udbyder  

 underretter hurtigst muligt tilbudsgiverne om, hvilken afgørelse der er  

 truffet  

 med hensyn til ordretildelingen.
Når kriteriet er det økonomisk mest  

 fordelagtige bud, underretter udbyderen endvidere efter anmodning  

 tilbudsgivere  

 om det antagne tilbuds egenskaber og relative fordele.
 Supplerende regler for byggearbejder efter lov om  

 almene boliger samt støttede private andelsboliger m.v.
§ 15.  

  

 Ved byggearbejder, der udføres med offentlig støtte efter §§ 100, 115,  

 140, 146 a og 160 b, i lov om almene boliger samt støttede private  

 andelsboliger m.v., skal anvendelsen af underhåndsbud godkendes af  

 kommunalbestyrelsen eller amtsrådet.
De arbejder, der ikke er omfattet af  

 underhåndsbudet, skal udbydes i licitation.
 Stk. 2.  

  

 Ved  

 byggearbejder, som nævnt i stk. 1, skal dog 60 pct. af arbejderne  

 udbydes  

 i licitation:
1)  

 	  

    

 når arbejderne  

 udføres med henblik på forsøg, forskning eller udvikling, jf. § 13,  

 stk. 4, nr. 2, eller 2)  

 	  

    

 når entreprenøren  

 påtager sig ganske særlige opgaver i forbindelse med planlægningen og  

 gennemførelsen af byggeriet, jf. § 13, stk. 4, nr. 8.
 Stk. 3.  

  

 Bestemmelsen i stk. 2, nr. 1, kan fraviges, hvis udbyderen har opnået  

 Erhvervs- og Boligstyrelsens godkendelse af byggearbejderne som et forsøgs-,  

 forsknings- eller udviklingsprojekt.
§ 16.  

  

 Ved opførelse af støttede private andelsboliger kan kommunalbestyrelsen  

 godkende, at indtil 60 pct. af byggearbejderne udføres af bygherrens egne  

 ansatte.
Sådanne arbejder skal ikke udbydes i konkurrence.
Arbejder, som ikke  

 udføres af bygherrens egne ansatte, skal udbydes.
Stk. 2.  

  

 Kommunalbestyrelsen skal i forbindelse med godkendelse af den endelige  

 anskaffelsessum påse, at der foreligger dokumentation for bygherrens forbrug  

 af  

 timer til udførelse af de pågældende arbejder.
Dokumentationen kan fremlægges  

 i  

 form af regnskabsbilag svarende til dem, som ville være blevet udfærdiget,  

 hvis  

 arbejdet ikke var udført af bygherrens egne ansatte.
Supplerende regler ved byfornyelsesarbejder § 17.  

  

 Ved arbejder, der udføres med offentlig støtte efter lov om byfornyelse, kan  

 kommunalbestyrelsen godkende, at arbejdet udføres af bygherren selv eller af  

 bygherrens egne ansatte (arbejde i eget regi).
 Stk. 2.  

  

 Kommunalbestyrelsen skal påse, at såvel prisen som kvaliteten af det arbejde,  

 som bygherren udfører i eget regi er rimelig, samt at der foreligger den  

 fornødne dokumentation for bygherrens forbrug af timer til udførelse af  

 arbejdet.
Stk. 3.  

  

 En kommune  

 kan ikke udføre arbejde i eget regi.
Kommunen kan dog udføre kommunale  

 anlægsarbejder, som får offentlig støtte efter § 7 i lov om byfornyelse,  

 i  

 eget regi.
De arbejder, som ikke udføres i kommunens eget regi, skal udbydes  

 i  

 konkurrence.
Stk. 4.  

  

 Ved  

 arbejder, der udføres med offentlig støtte efter lov om byfornyelse, skal  

 anvendelsen af underhåndsbud og arbejde i regning godkendes af  

 kommunalbestyrelsen.
De arbejder, der ikke er omfattet af underhåndsbudet  

 eller  

 ikke udføres i regning, skal udbydes i licitation.
Klageadgang § 18.  

  

 Spørgsmål om overtrædelse af bestemmelser i denne bekendtgørelse kan  

 indbringes  

 for Klagenævnet for Udbud, jf. lov om indhentning af tilbud i bygge- og  

 anlægssektoren § 13.
Ikrafttræden § 19.  

  

 Bekendtgørelsen træder i kraft den 1. september 2002 og har virkning for  

 opgaver, der udbydes efter dette tidspunkt.
 Stk. 2.  

  

 Bekendtgørelse nr. 758 af 24. august 2001 om indhentning af tilbud i bygge-  

 og  

 anlægssektoren ophæves.
