 I medfør af § 69 b, stk. 10, i lov om byfornyelse og boligforbedring, jf.  

 lovbekendtgørelse nr. 658 af 11. august 1993, fastsættes:
 § 1  Bekendtgørelsen gælder for  

 ombygninger/udbedringer, der er omfattet af Byggeskadefonden vedrørende  

 byfornyelsesforanstaltninger, jf. § 69 a, stk. 2, i lov om byfornyelse og  

 boligforbedring.
 § 2  Bygningsdrift skal gennemføres således, at  

 ombygningen/udbedringen i overensstemmelse med god driftsskik opfylder sine  

 funktioner og fremtræder i forsvarlig stand.
 § 3  Bygningsdrift omfatter forsyning, renhold,  

 vedligehold, pasning og overvågning af ombygningen/udbedringen og dennes  

 installationer.
 § 4  Bygningsejeren skal udarbejde og følge en plan  

 for driften af ombygningen/udbedringen.
 Stk. 2.  Planen skal foreligge ved  

 ombygningens/udbedringens færdiggørelse (skæringsdatoen).
 Stk. 3.  Projektmateriale, dokumentation for  

 ombygningen/udbedringen, driftsinstrukser, brugsanvisninger og lignende, der  

 danner grundlag for planen, skal til enhver tid findes i ajourført form hos  

 bygningsejeren.
 Stk. 4.  Planen revideres efter behov af bygningsejeren,  

 særligt med henblik på at modvirke skader i det ombyggede/udbedrede.
 § 5  I driftsplanen angives:
 Stk. 2.  Driften skal dokumenteres således, at der  

 fremkommer en systematisk oversigt over planens gennemførelse.
 § 6  Det er et vilkår for offentlig støtte efter lov  

 om byfornyelse og boligforbedring, at der udarbejdes en plan for driften af  

 ombygningen.
Stk. 2.  Kommunalbestyrelsen påser, at der ved  

 godkendelsen af det endelige byggeregnskab ved ombygningens færdiggørelse,  

 foreligger en driftsplan.
Komunalbestyrelsen fremsender driftsplanen til  

 Byggeskadefonden vedrørende byfornyelsesforanstaltninger.
 § 7  Bekendtgørelsen træder i kraft den 1. oktober  

 1993 og har virkning for ombygnings-/udbedringsarbejder, der udbydes den 1.  

 oktober 1993 eller senere.
