 Fastsættelse af kommunal indkomstskatteprocent for 1998 for begrænset  

 skattepligtige personer.
I henhold til kommuneskattelovens § 9 skal personer, der omfattes af  

 kildeskattelovens § 2, stk. 1, litra a), b) og e), svare kommunal  

 indkomstskat af samme indkomst, som der svares indkomstskat til staten af.  

 Tilsvarende gælder for personer, der oppebærer anden indkomst omfatter af  

 kildeskattelovens § 2 eller kulbrinteskattelovens § 21, stk. 2, forudsat at  

 personen vælger beskatning efter kildeskattelovens afsnit I A.
Det samme  

 gælder for personer, der omfattes af kildeskattelovens § 2, stk. 1, litra j,  

 i det omfang de ikke beskattes efter reglerne i lovens § 48 C.
I tilfælde,  

 hvor der i medfør af personskattelovens § 10, stk. 5, skal ske nedsættelse af  

 de beregnede skatter under anvendelse af personfradrag, nedsættes den  

 kommunalee indkomstskat under anvendelse af samme personfradrag.
Skatten  

 svares med den gennemsnitlige samleede kommunale og amtskommunale  

 udskrivningsprocent for det pågældende kalenderår nedrundet til nærmeste hele  

 procent.
 Skatteministeriets departement har oplyst, at skatteprocenten udgør 31 for  

 indkomståret 1998.
 For indkomståret 1997 udgjorde procenten ligeledes 31.
