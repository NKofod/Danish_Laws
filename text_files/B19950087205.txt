 I medfør af § 58, stk. 4, § 89, stk. 2 og § 101, stk. 3 og 4, i  

 realkreditloven, jf. lovbekendtgørelse nr. 802 af 5. oktober 1995 og  

 bekendtgørelse nr. 551 af 23. juni 1995 om henlæggelse af beføjelser til  

 Finanstilsynet, fastsættes:
Generelle bestemmelser § 1.  Realkreditinstitutter skal udarbejde særskilte  

 serieregnskaber for serier med seriereservefonde, jf. realkreditlovens § 57,  

 stk. 1. Reglerne om serieregnskaber for serier med seriereservefonde finder  

 tilsvarende anvendelse for instituttet i øvrigt.
 Stk. 2.  I de tilfælde, hvor flere serier har fælles  

 seriereservefond, udarbejdes der kun et regnskab.
 Stk. 3.  Serieregnskabet omfatter en resultatopgørelse  

 og balance samt noter.
 Stk. 4.  Noter til serieregnskaber kan, hvor andet ikke  

 er foreskrevet, udarbejdes for alle serieregnskaber samlet.
 § 2.  I resultatopgørelse og balance indgår poster,  

 der skal individualiseres og henføres direkte på de enkelte serier og poster,  

 hvor serien tildeles en bestemt andel, jf. § 3.
 § 3.  Hvor serien tildeles en bestemt andel, svarer  

 denne andel til den relative størrelse af seriereservefonden i forhold til de  

 øvrige seriereservefonde, jf. dog stk. 3.
Stk. 2.  Ved en seriereservefonds størrelse forstås  

 gennemsnittet af primo- og ultimokapitalen før fordeling af fælles indtægter  

 og udgifter.
Ved beregning af gennemsnittet korrigeres for foretagne  

 hensættelser til tab, afholdte udlæg og eventuel gennemsnitlig  

 likviditetsforøgelse som følge af efterstillede kapitalindskud eller som  

 følge af, at serien indeholder 12-terminers lån.
Stk. 3.  Der kan anvendes andre fordelingsnøgler end  

 seriereservefondens størrelse efter godkendelse fra Finanstilsynet.
Hvis der  

 anvendes andre fordelingsnøgler, skal disse være anført i en note.
Skema m.v. for resultatopgørelse § 4.  Resultatopgørelsen indeholder følgende poster:
Stk. 2.  Udbetalte reservefondsandele, jf. stk. 1, nr.  

 4, medtages kun i serier uden tilbagebetalingspligt.
Udbetalte  

 reservefondsandele i serier med tilbagebetalingspligt posteres direkte på  

 egenkapitalen i de respektive serier.
Særlige bestemmelser for poster i  

 resultatopgørelsen § 5.  Administrations- og reservefondsbidrag, jf. § 4,  

 stk. 1, nr. 1, skal individualiseres og henføres direkte til den enkelte  

 serie.
 § 6.  Stiftelsesprovision, jf. § 4, stk. 1, nr. 2,  

 skal individualiseres og henføres direkte til den enkelte serie.
 § 7.  Rente til efterstillede kapitalindskud og  

 garantikapital, jf. § 4, stk. 1, nr. 3, er seriens andel af instituttets  

 renteudgifter til disse kreditorer, jf. § 3.
 Stk. 2.  Har den enkelte serie efterstillede  

 kapitalindskud og garantikapital direkte tilknyttet, skal rente til disse  

 individualiseres og henføres direkte til den pågældende serie.
 § 8.  Ved udbetalte reservefondsandele, jf. § 4, stk.  

 1, nr. 4, forstås refusioner etc., som udgiftsføres i forbindelse med hel  

 eller delvis indfrielse af realkreditlån i serier uden tilbagebetalingspligt.  

 Posten skal individualiseres og henføres direkte til de pågældende serier.
 § 9.  Under posten renter m.v., jf. § 4, stk. 1, nr.  

 5, føres følgende poster:
 Stk. 2.  Summen af ovennævnte poster fordeles på de  

 enkelte serier, jf. § 3.
 Stk. 3.  De enkelte poster, jf. stk. 1, skal angives i  

 en note.
 § 10.  Under posten kursregulering af værdipapirer og  

 valuta m.v., jf. § 4, stk. 1, nr. 6, føres kursregulering af  

 realkreditinstituttets beholdning af værdipapirer og valuta m.v., ekskl.  

 kurtage.
 Stk. 2.  Posten fordeles på de enkelte serier, jf. § 3.
 Stk. 3.  Følgende poster skal angives i en note:
- kursregulering af egne realkreditobligationer m.v., - kursregulering af andre realkreditobligationer, - kursregulering af statsobligationer, - kursregulering af andre obligationer m.v.
 § 11.  Under posten administrationsudgifter m.v., jf.  

 § 4, stk. 1, nr. 7, føres følgende poster:
 Stk. 2.  Summen af ovennævnte poster fordeles på de  

 enkelte serier, jf. § 3.
 Stk. 3.  De enkelte poster, jf. stk. 1, skal angives i  

 en note.
§ 12.  Afskrivninger og hensættelser på udlån, jf. §  

 4, stk. 1, nr. 8, omfatter alle afskrivninger og hensættelser på udlån i de  

 pågældende serier.
Individualiserede afskrivninger og forskydninger i  

 individuelle hensættelser henføres direkte til de pågældende serier.
 Stk. 2.  Forskydninger i øvrige hensættelser, herunder i  

 de statistiske hensættelser, fordeles på de enkelte serier med de  

 individualiserede afskrivninger og forskydninger i individuelle hensættelser  

 som fordelingsnøgle.
§ 13.  Under posten skat, jf. § 4, stk. 1, nr. 9,  

 føres et samlet beløb for skat af årets indkomst, udskudt skat og  

 efterregulering af tidligere års skat.
De enkelte elementer angives i en  

 note.
 Stk. 2.  De enkelte seriers skat beregnes med den  

 aktuelle skatteprocent på grundlag af den enkelte series bidrag til årets  

 samlede resultat reguleret for ikke-skattepligtige beløb.
 Stk. 3.  Såfremt summen af den beregnede skat, jf. stk.  

 2, afviger fra skattetilsvaret i realkreditinstituttet som helhed, foretages  

 regulering i instituttet i øvrigt.
Skema for balance § 14.  Aktiver 1. Realkreditudlån.
 2. Restancer på realkreditudlån.
 3. Hensættelser på udlån og restancer.
 4. Periodeafgrænsningsposter.
 5. Øvrige aktiver, herunder reservefondslån.
§ 15.  Passiver 1. Udstedte realkreditobligationer m.v.
 2. Periodeafgrænsningsposter.
 3. Øvrige passiver.
 4. Efterstillede kapitalindskud.
 5. Egenkapital.
Særlige bestemmelser for poster i balancen Aktiver § 16.  Under posten realkreditudlån føres lån mod pant  

 i fast ejendom, der er ydet på grundlag af udstedelse af  

 realkreditobligationer m.v., jf. realkreditlovens § 1, stk. 5, og § 2, stk.  

 1.
 Stk. 2.  Posten indeholder endvidere amortisationskonti  

 for kontantlån og instituttets egne lån i overtagne ejendomme.
 Stk. 3.  Den i stk. 1 og 2 anførte restgæld  

 individualiseres og henføres direkte til de enkelte serier.
 § 17.  Individuelle hensættelser på realkreditudlån og  

 restancer på realkreditudlån skal individualiseres og henføres direkte til de  

 pågældende serier.
 § 18.  Statistiske hensættelser på realkreditudlån og  

 restancer på realkreditudlån i ikke-overtagne ejendomme fordeles på de  

 enkelte serier med den forholdsmæssige andel af de individualiserede  

 hensættelser, jf. § 17, som fordelingsnøgle.
 § 19.  Øvrige hensættelser kan fratrækkes i de  

 relevante aktivposter.
 § 20.  Tilgodehavende renter og bidrag på  

 realkreditudlån skal individualiseres og henføres direkte til de enkelte  

 serier.
 § 21.  Såfremt summen af en series individualiserede  

 passiver (passivpost 1, 2, 4 og 5, jf. § 15) overstiger summen af seriens  

 individualiserede aktiver (aktivpost 1, 2, 3 og 4, jf. § 14), skal serien  

 residualt tildeles ikke-individualiserede aktiver i et sådant omfang, at  

 seriens sum af aktiver og passiver er identiske og danner seriens delbalance.
 Stk. 2.  Den resterende del af instituttets samlede  

 aktiver fordeles på de enkelte serier med den relative størrelse af  

 delbalancerne som fordelingsnøgle.
 § 22.  Aktiver i alt opgøres som summen af  

 aktivposterne 1 til 5, jf. § 14.
Passiver § 23.  Udstedte realkreditobligationer m.v. skal  

 individualiseres og henføres direkte til de enkelte serier.
 § 24.  Under posten periodeafgrænsningsposter føres  

 skyldige kuponrenter samt skyldige renter til efterstillede kapitalindskud.  

 Skyldige kuponrenter individualiseres og henføres direkte til de pågældende  

 serier.
 Stk. 2.  Har seriereservefonden efterstillede  

 kapitalindskud direkte tilknyttet, individualiseres og henføres rente til  

 disse direkte til den pågældende serie.
 § 25.  Såfremt summen af en series individualiserede  

 aktiver (aktivpost 1, 2, 3 og 4, jf. § 14) overstiger summen af dens  

 individualiserede passiver (passivpost 1, 2, 4 og 5, jf. § 15), skal serien  

 residualt tildeles ikke-individualiserede passiver i et sådant omfang, at  

 seriens sum af aktiver og passiver er identiske og danner seriens delbalance.
 Stk. 2.  Den resterende del af instituttets samlede  

 passiver skal fordeles på de enkelte serier med den relative størrelse af  

 delbalancerne som fordelingsnøgle.
 § 26.  Efterstillede kapitalindskud skal  

 individualiseres og henføres direkte til de enkelte serier i forbindelse med  

 opgørelsen af den ansvarlige kapital.
§ 27.  Egenkapitalen skal individualiseres og henføres  

 direkte til de enkelte serier i forbindelse med opgørelsen af den ansvarlige  

 kapital.
Egenkapitalen opgøres som angivet i bilag 1.
 Stk. 2.  Alle overførsler til eller fra de enkelte  

 seriereservefonde samt evt. udbetalte reservefondsandele i serier fra før  

 1972 skal angives i en note til egenkapitalen.
 § 28.  I det omfang seriereservefonden indeholder  

 reserver med tilbagebetalingspligt, skal dette fremgå af en note til  

 regnskabet.
 § 29.  Passiver i alt opgøres som summen af  

 passivposterne 1 til 5, jf. § 15.
Indberetning og offentliggørelse § 30.  De godkendte serieregnskaber skal indberettes  

 til Finanstilsynet sammen med det godkendte årsregnskab, dvs. senest 8 dage  

 efter årsregnskabets godkendelse.
 Stk. 2.  Foreløbige serieregnskaber skal indberettes til  

 Finanstilsynet senest 15. februar eller førstkommende arbejdsdag derefter.
 Stk. 3.  Serieregnskaberne skal optrykkes i sammendrag  

 på foreningsniveau i realkreditinstituttets årsregnskab, jf. realkreditlovens  

 § 88, stk. 1, og bilag 2. Fuldstændige serieregnskaber for de enkelte serier  

 skal kunne rekvireres ved henvendelse til realkreditinstituttet.
 Stk. 4.  I forbindelse med offentliggørelsen af  

 realkreditinstituttets årsregnskab, jf. realkreditlovens § 92, stk. 4,  

 anføres en note med det i stk. 5 angivne indhold.
Stk. 5.  Noten om serieregnskaber, jf. stk. 4, skal  

 indeholde oplysninger om de til- eller fraførsler af midler (netto), herunder  

 konsolideringsoverførsler, der er sket til eller fra de enkelte foreninger,  

 der indgår i realkreditinstituttet, i regnskabsperioden.
Det skal endvidere  

 oplyses, at fuldstændige serieregnskaber for de enkelte serier kan rekvireres  

 ved henvendelse til realkreditinstituttet.
Straffebestemmelser § 31.  Overtrædelse af bestemmelserne i § 1, stk. 1-3,  

 § 3, stk. 3, §§ 5-13, §§ 16-18 samt §§ 20-30 straffes med bøde.
 Stk. 2.  Er overtrædelsen begået af et  

 realkreditinstitut, kan der pålægges realkreditinstituttet som sådan  

 bødeansvar.
Ikrafttrædelsesbestemmelser § 32.  Bekendtgørelsen træder i kraft den 1. december  

 1995.
 Stk. 2.  Bekendtgørelsen har virkning for indberetning  

 og offentliggørelse af serieregnskaber fra og med regnskabsåret 1995.
Finanstilsynet, den 20. november 1995 Eigil Mølgaard / Torben Jurlander Bilag 1 Fremgangsmåde ved opgørelse af egenkapital i seriereservefonde, jf. § 27,  

 stk. 1, i bekendtgørelse om serieregnskaber i realkreditinstitutter 1. De enkelte seriers indtægter og udgifter opgøres i  

 overensstemmelse med bekendtgørelsens kapitel 3, §§ 5-13. Resultatet  

 tillægges egenkapitalen primo.
 2. Den ad 1 opgjorte egenkapital reguleres med  

 eventuelt udbetalte reservefondsandele, jf. § 4, stk. 2, og eventuelle  

 konsolideringsoverførsler fra serier til instituttet i øvrigt i henhold til  

 vedtægter eller lånevilkår, hvorefter balancedagens egenkapital - før  

 eventuelle overførsler til/fra instituttet i øvrigt - fremkommer.
 3. Individualiserede aktiver, jf. § 14, nr. 1-4 i  

 bekendtgørelsen, opgøres for hver serie, og det hertil knyttede solvenskrav  

 beregnes.
 4. Ikke individualiserede aktiver, jf. § 21 i  

 bekendtgørelsen opgøres ligeledes for hver serie, og det hertil knyttede  

 solvenskrav beregnes.
 Alternativt kan følgende metode benyttes:
Solvenskravet for ikke-individualiserede aktiver opgøres for  

 realkreditinstituttet under eet.
Det således beregnede solvenskrav fordeles  

 på serier og instituttet i øvrigt ved anvendelse af den i pkt. 1 opgjorte  

 egenkapital som fordelingsnøgle.
 5. Efter opgørelsen af solvenskravet for  

 individualiserede og ikke-individualiserede aktiver kendes det samlede  

 solvenskrav til de enkelte serier.
6. Det konstateres herefter, om den i pkt. 2 opgjorte  

 egenkapital er tilstrækkelig til - inklusive solidarisk hæftelse samt  

 værdipapirer med ubestemt løbetid og andre kapitalindskud - at opfylde det i  

 pkt. 5 opgjorte solvenskrav i den enkelte serie.
Hvis dette ikke er  

 tilfældet, foretages overførsel fra instituttet i øvrigt, jf.  

 realkreditlovens § 58, stk. 2. Hvis egenkapitalen er større end ovennævnte  

 lovkrav, kan der efter de derom gældende regler foretages  

 konsolideringsoverførsel til instituttet i øvrigt, jf. § 58, stk. 3, i  

 realkreditloven.
 Efter de nævnte overførsler kendes den endelige egenkapital ultimo i den  

 enkelte serie (seriereservefonden).
Bilag 2 Retningslinier for opstilling af serieregnskaber i de trykte  

 årsregnskaber, jf. § 30, stk. 3, i bekendtgørelse om serieregnskaber i realkreditinstitutter 1. Serieregnskaberne kan i de trykte årsregnskaber  

 opstilles i forenklet form i forhold til bekendtgørelsens krav, jf.  

 nedenstående skema.
