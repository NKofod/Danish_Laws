Resumé Nogen tid efter at A havde fået meddelt en afgørelse mundtligt,  

 anmodede han kommunen om at få en skriftlig begrundelse for afgørelsen, jf.  

 forvaltningslovens § 23. Det var uklart, om tidspunktet for  

 begrundelsesanmodningen lå inden for eller uden for 14 dages fristen i § 23,  

 stk. 1, 2. pkt.
Kommunen (K) meddelte A efterfølgende en skriftlig  

 begrundelse,  

 hvorefter A indbragte sagen for amtsankenævnet.
 Formanden for amtsankenævnet (F) afviste sagen, da klagefristen -  

 beregnet i forhold til afgørelsestidspunktet - var overskredet, og da fristen  

 ikke ansås for suspenderet, indtil A havde fået meddelt begrundelsen.
Ombudsmanden udtalte, at det ved begrundelsesanmodninger efter  

 forvaltningslovens § 23 er almindeligt antaget, at en klagefrist suspenderes,  

 indtil der er meddelt en skriftlig begrundelse for afgørelsen.
Reglen er dog  

 formentlig begrænset til den situation, hvor begæring om efterfølgende  

 begrundelse fremsættes inden for 14 dages fristen i § 23, stk. 1, 2. pkt.
 Under henvisning til, at K ikke havde gjort notat om tidspunktet  

 for begrundelsesanmodningen, og at det var tvivlsomt, om og hvornår A måtte  

 have fået klagevejledning, henstillede ombudsmanden til F at tage A's sag op  

 til realitetsbehandling. (J. nr. 1989-1347-050).
 Suspension af klagefrist ved anmodning om begrundelse af  

 mundtlig afgørelse.
 A klagede over, at formanden  

 for et amtsankenævn havde afvist at behandle en klage over, at A's kommune  

 havde meddelt ham afslag på supplerende hjælp i januar, februar og marts  

 måned  

 1989.
Klagen til amtsankenævnet var  

 indgivet i skrivelse af 13. juni 1989. Ved sin afgørelse lagde formanden til  

 grund, at afgørelsen var blevet meddelt A mundtligt i januar 1989, og at der  

 i  

 den forbindelse var givet ankevejledning, herunder om den 4 ugers frist  

 klagefrist til amtsankenævnet, jf. bistandslovens § 15, stk. 4. Den  

 omstændighed, at kommunen havde stillet en skriftlig begrundelse i udsigt,  

 anså formanden ikke for en sådan særlig grund til overskridelse af  

 ankefristen, at den kunne begrunde en dispensation.
Han bemærkede endeligt,  

 at  

 der hverken i bistandsloven eller lovgivningen i øvrigt sås at være  

 holdepunkt for en af A fremsat påstand om, at der altid bør foreligge en  

 skriftligt begrundet afgørelse som udgangspunkt for vurderingen af,  

 hvornår en afgørelse er truffet.
Efter min undersøgelse af  

 sagen måtte jeg lægge til grund, at kommunens afgørelse først var blevet  

 meddelt A mundtligt på et møde den 16. februar 1989. På et ikke nærmere  

 oplyst  

 tidspunkt, efter afgørelsen var meddelt A, havde han mundtligt anmodet  

 kommunen  

 om at modtage en efterfølgende skriftlig begrundelse for afgørelsen.
Kommunen  

 havde ikke i akterne foretaget notat om denne anmodning.
 Under henvisning til  

 anmodningen havde kommunen i skrivelse af 17. maj 1989 meddelt A en  

 begrundelse  

 for afgørelsen.
 I en skrivelse til A udtalte  

 jeg herefter bl.a. følgende:
 "Forvaltningslovens § 23  

 har følgende ordlyd:
"§ 23. Den, der har fået  

 en afgørelse meddelt mundtligt, kan forlange at få en skriftlig begrundelse  

 for afgørelsen, medmindre afgørelsen fuldt ud giver den pågældende part  

 medhold.
En begæring herom skal fremsættes over for myndigheden inden 14 dage  

 efter, at parten har modtaget underretning om afgørelsen.
Stk. 2.  

  

 En begæring om skriftlig begrundelse efter stk. 1 skal  

 besvares snarest muligt.
Hvis begæringen ikke er besvaret inden 14 dage  

 efter,  

 at begæringen er modtaget af vedkommende myndighed, skal denne underrette  

 parten om grunden hertil samt om, hvornår begæringen kan forventes  

 besvaret." ......
Det er i forvaltningsretten  

 almindeligt antaget, at såfremt bestemmelsen i forvaltningslovens § 23 er  

 tilsidesat, suspenderes klagefristen, indtil der er meddelt den pågældende en  

 rigtig og fyldestgørende begrundelse for afgørelsen.
Reglen er dog formentlig  

 begrænset til den situation, hvor begæring om efterfølgende skriftlig  

 begrundelse  

 fremsættes inden 14 dage efter, at parten har modtaget underretning om  

 afgørelsen,  

 jf. forvaltningslovens § 23, stk. 1, 2. pkt.
 Det fremgår ikke af sagens  

 akter, hvornår begæring om efterfølgende skriftlig begrundelse er fremsat.  

 Den  

 usikkerhed, der hersker herom, skyldes, at forvaltningen ikke har gjort notat  

 om begæringen.
 Såfremt det lægges til grund,  

 at begæring om efterfølgende skriftlig begrundelse er fremsat inden 14 dage  

 efter underretningen om afgørelsen, begynder klagefristen først at løbe fra  

 den 18. maj 1989, hvor (A) modtog fyldestgørende begrundelse for afgørelsen.
Da det - på grund af  

 manglende notat herom i kommunens journal - ikke nu kan oplyses, hvornår  

 begæring  

 blev fremsat, finder jeg, at der foreligger en sådan særlig omstændighed, jf.  

 bistandslovens § 15, stk. 4, at der kan være grundlag for at bortse fra en  

 eventuel overskridelse af klagefristen.
Hertil kommer, at det ikke fremgår af  

 sagens akter, om der er givet A klagevejledning.
Det må derfor  

 anses for tvivlsomt, om og eventuelt hvornår  

 klagevejledning er givet.
 Jeg gør opmærksom på, at det  

 er almindeligt antaget, at manglende klagevejledning bevirker, at en klage  

 ikke kan afvises alene med den begrundelse, at eventuel klagefrist er  

 overskredet, jf. punkt 144 i Justitsministeriets vejledning om  

 forvaltningsloven  

 (1986).
