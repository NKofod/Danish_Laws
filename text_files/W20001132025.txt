Kendelse fra Pressenævnet i sag nr.  

 54/2000 [K] har klaget til Pressenævnet over en artikel  

 bragt i Ekstra Bladet den 12. maj 2000, idet han mener, at god presseskik er  

 tilsidesat.
 Af artiklen med overskriften "Incestdømt vil  

 beholde to thai-drenge", der blev bragt i Ekstra Bladet den 12. maj 2000,  

 fremgår bl.a., at:
"Blev i 1996 idømt tre års fængsel for  

 sexmisbrug af søn og datter.
I dag kæmper han med pressen og  

 politikere som villige redskaber for, at hans nye kones to sønner kan  

 blive i landet.
[N], alias [N], er særdeles upopulær i sin  

 fødeby Nim, hvor han overtog barndomshjemmet, en lille gammel  

 gård ved navn [navn], på [adresse] i Nim i Brædstrup  

 Kommune.
Gården er for længst afhændet og har fået  

 nye ejere, der intet har med [N] (nu [N]) at gøre." I nederste venstre hjørne af artiklen er der indsat  

 et billede af en gård med følgende undertekst:
"Her i denne lille gård på [adresse] i Nim  

 nær Horsens misbrugte [N] sine to børn gennem en  

 årrække.
I dag er gården afhændet, og beboerne har  

 intet med [N], alias [N] at gøre." Klageren har oplyst, at han er den nuværende ejer af  

 ejendommen [adresse], og at ejendommen er afbilledet og omtalt i bladet uden  

 hans samtykke og viden, hvilket er i strid med god presseskik.
Klageren har endvidere anført, at han finder det  

 afskyeligt, at bladet inddrager hans ejendom i den meget gamle sag, idet  

 billedet, der er af nyere dato, intet har med den verserende sag at  

 gøre.
Klageren finder det endvidere afskyeligt, at bladet ikke har  

 informeret ham om, at man har taget et billede af hans ejendom.
 Endelig anfører klageren, at sagen vedrører  

 hele hans families omdømme, og han vil som kompensation for  

 overtrædelsen af god presseskik kræve et  

 dementi/berigtigelse.
 Indklagede har anført, at det klart fremgår  

 af billedteksten, at gårdens nuværende ejer intet har at  

 gøre med den incestdømte mand, og der foreligger således  

 ingen mulighed for, at læserne kan mistænke de nuværende  

 ejere for at have andel i incest-sagen.
Indklagede har endvidere anført, at den alvorlige  

 sag, som omtales i artiklen, retfærdiggør, at der er taget et  

 foto af ejendommen.
Den incestdømte [N] kæmper således for  

 at beholde to thailandske drenge i sit hjem, og har i den forbindelse gjort  

 alt for at udviske sin gamle identitet og de ugerninger, han er dømt  

 for.
Han har i denne forbindelse taget navneforandring fra [N] til [N], og  

 han har solgt sit barndomshjem på [adresse] i Nim, hvor ugerningerne er  

 foregået samt forsøgt at hemmeligholde, at han har boet på  

 ejendommen.
 Endelig har indklagede anført, at i sager, som den  

 der omtales i artiklen, er det sædvane, at pressen bringer fotografier  

 af gerningsstedet, og da det yderligere udtrykkeligt er anført, at de  

 nuværende beboere ikke kan forbindes med forbrydelserne er god  

 presseskik ikke tilsidesat.
 I sagens behandling har følgende  

 nævnsmedlemmer deltaget: Per Sørensen, Finn Rowold, Tage Clausen  

 og Ole Askvig.
 Pressenævnet udtaler:
Klagerens ejendom var gerningsstedet for de strafbare  

 handlinger i sagen mod den incestdømte [N], nu [N], og bladet har  

 bragt billedet af ejendommen i anledning af, at sagen på ny er blevet  

 aktuel.
I forbindelse med billedet og i forbindelse med, at klagerens adresse  

 er nævnt i artiklen, er det anført, at de nuværende  

 beboere ikke har forbindelse med forbrydelserne.
Under henvisning hertil  

 finder Pressenævnet, at bladet ikke har tilsidesat god presseskik.
 Afsagt den 21. juni 2000.
