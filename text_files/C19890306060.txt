 Denne At-meddelelse oplyser om, hvilke forhold arbejdsmiljøloven er  

 gældende for.
Hovedområde Loven omfatter arbejde for en arbejdsgiver.
Kommentar:  Loven omfatter såvel lønnet som ulønnet arbejde for en  

 arbejdsgiver (privat eller offentlig). Loven gælder i Danmark, bortset fra  

 Færøerne og Grønland.
Arbejde i udlandet omfattes derfor ikke af dens  

 bestemmelser, selvom det udføres for en arbejdsgiver i Danmark.
Dog skal de  

 særlige køre- og hviletidsbestemmelser inden for vejtransport følges, også  

 ved kørsel i EF-landene og i en række andre europæiske lande, hvor der er  

 gennemført tilsvarende regler.
Reglen findes optrykt sammen med  

 bekendtgørelse om arbejderbeskyttelse i vejtransport.
Udvidelse af lovens område Visse bestemmelser gælder også for arbejde, der ikke udføres for en  

 arbejdsgiver.
 Det er navnlig bestemmelserne om tekniske hjælpemidler, stoffer og  

 materialer, arbejdets tilrettelæggelse og udførelse, alders- og  

 uddannelseskrav, vejtransport, samt bestemmelsen om, at flere arbejdsgivere  

 på samme arbejdssted skal samarbejde om sikkerhed og sundhed for alle  

 beskæftigede på arbejdsstedet.
Kommentar:  Det betyder, at disse bestemmelser også gælder for en  

 arbejdsgivers egen deltagelse i arbejdet eller for en virksomhedsejer, der  

 ikke har ansatte i virksomheden.
Eksempler: Maskineri skal opfylde  

 maskinbeskyttelseskravene, uanset hvem der benytter det.
Reglerne om  

 rendegravning skal følges, også selv om arbejdsgiveren udfører arbejdet  

 alene.
Reglerne om vejtransport skal følges, uanset om arbejdet udføres af  

 vognmanden selv eller dennes chauffør.
Håndværksmesteren på en byggeplads  

 skal samarbejde med de andre håndværksmestre om sikkerhed og sundhed, selv om  

 han ikke selv har folk beskæftiget.
Berænsninger i lovens område Loven gælder kun delvis for følgende arbejde:
1. arbejde i arbejdsgiverens private husholdning, 2. arbejde, der udelukkende udføres af de medlemmer af  

 arbejdsgivers familie, som hører til hans husstand, og 3. arbejde, som kan henregnes til egentlig  

 militærtjeneste, Kommentar:  For disse arbejder gælder kun visse af lovens  

 bestemmelser.
Det er navnlig bestemmelserne om tekniske hjælpemidler, stoffer  

 og materialer, arbejdets udførelse, alders- og uddannelseskrav, bestemmelsen  

 om, at flere arbejdsgivere på samme arbejdssted skal samarbejde om sikkerhed  

 og sundhed for alle beskæftigede samt bestemmelserne om vejtransport.  

 Sidstnævnte gælder dog ikke for militærtjeneste.
 4. arbejde, som udføres i den ansattes hjem.
 Kommentar:  Sådant arbejde er undtaget fra en række af lovens  

 bestemmelser, Det er navnlig bestemmelserne om virksomhedens sikkerheds- og  

 sundhedsarbejde, arbejdsstedets indretning, hviletid og fridøgn.
Undtagelser fra lovens område Luftfart.  Loven gælder kun for luftfart, for så vidt angår  

 arbejde på landjorden.
Kommentar:  Herefter er arbejdet i hangarer, værksteder og  

 kontorer m.v., omfattet af arbejdsmiljøloven: Arbejdsmiljøloven gælder  

 derimod ikke for besætningens arbejde i forbindelse med flyvning.
Dette  

 område er i stedet reguleret af luftfartsloven.
Søfart og fiskeri.  Loven gælder kun for søfart og fiskeri, for så  

 vidt angår - lastning og losning af skibe, herunder fiskefartøjer, og - værftsarbejde om bord i skibe og arbejde, der må ligestilles hermed.
 Kommentar:  Arbejdsforholdene om bord i skibe er reguleret ved  

 sømandsloven.
 Boreplatforme og produktionsplatforme m.v.
 Arbejdsmiljøloven kommer ikke til anvendelse på disse anlæg.
 Kommentar:  Arbejdsforholdene på bore- og produktionsplatforme,  

 som anvendes til efterforskning og udvinding af råstoffer under havbunden, er  

 i stedet omfattet af lov om visse havanlæg.
