(Til samtlige ministerier m.v.) På given foranledning skal man understrege betydningen af, at der straks  

 ved enhver tjenestemandsansættelse indhentes udførlige oplysninger om den  

 pågældendes eventuelle tidligere ansættelsesforhold, således at der  

 umiddelbart i forbindelse med ansættelsen kan ske fastsættelse af den  

 pågældendes pensionsalder i henhold til tjenestemandspensionslovens regler.
I forbindelse med den nævnte pensionsalderfastsættelse henledes  

 opmærksomheden på, at det tidsrum, i hvilket en tjenestemand tidligere efter  

 sit fyldte 25. år har været statstjenestemand - herunder tjenestemand i  

 Grønland - eller tjenestemand i folkeskolen - herunder den færøske folkeskole  

 - folkekirken, folketinget, under Københavns kommunale skolevæsen, Færøernes  

 Landsstyre eller Grønlands landsråd eller har oppebåret rådighedsløn i medfør  

 af § 32 i tjenestemandsloven, med hjemmel i tjenestemandspensionslovens § 4,  

 stk. 1, automatisk indgår i den pågældendes pensionsalder efter nye regler,  

 jfr. dog samme bestemmelses stk. 4 for så vidt angår nedsat tjenestetid, og  

 stk. 5 for så vidt angår tjenestefrihed uden løn.
Såfremt den pågældende  

 endvidere er overgået direkte til sin nuværende tjenestemandsstilling fra en  

 tjenestemandsstilling som foran nævnt, i hvilken han den 1. juli 1969 havde  

 erhvervet pensionsalder efter de tidligere gældende regler, bevarer han i  

 henhold til tjenestemandspensionslovenes § 35, stk. 1, ret til at få  

 pensionsalderen beregnet efter disse regler med omregning efter samme  

 bestemmelses stk. 2.
 Det bemærkes endvidere i denne forbindelse, at pensionsbidrag incl.  

 renter, der ved fratræden fra en tjenestemandsstilling som ovenfor nævnt  

 eventuelt måtte være tilbagebetalt den pågældende efter hidtil gældende  

 regler, i henhold til tjenestemandspensionslovens § 37, stk. 2, som en  

 konsekvens af genansættelsen i tjenestemandsstilling vil være at indbetale på  

 ny incl. et til eventuelt erlagt statsafgift svarende beløb og med renter 4  

 pct. p.a. (uden renters rente) af pensionsbidragene regnet fra den tidligere  

 tjenestemandsansættelses ophør og indtil genansættelsen i  

 tjenestemandsstilling.
 Såfremt de nævnte pensionsbidrag ved den tidligere  

 tjenestemandsansættelses ophør er blevet overført til anden pensionsordning  

 og nu er indeholdt i en udtrædelsesgodtgørelse, der - som vilkår for  

 forhøjelse af tjenestemandens pensionsalder - er indbetalt til statskassen,  

 anses kravet i § 37, stk. 2, om tilbagebetaling imidlertid herigennem for  

 fyldestgjort.
Såfremt der i øvrigt på baggrund af de om den pågældende tjenestemands  

 forudgående ansættelsesforhold indhentede oplysninger må antages at være  

 grundlag for en forhøjelse af pensionsalderen efter de herom i  

 tjenestemandspensionsloven fastsatte regler, jfr. herved bilag I og II ,skal  

 man endvidere anmode styrelsen om på eget initiativ dels over for finansministeriet at rejse eventuelle spørgsmål om  

 forhøjelse af pensionsalderen i henhold til tjenestemandspensionslovens § 4,  

 stk. 2, stk. 5 og stk. 6, § 4 a, § 4 b, § 35, stk. 3 og § 35 a, dels at fastsætte en eventuel forhøjelse af pensionsalderen i henhold til  

 tjenestemandspensionslovens § 4, stk. 3, jfr. herved finansministeriets  

 cirkulære af 14. november 1974 om medregning i pensionsalderen m.m. for  

 tjenestemænd m.fl. af tidligere pensionsberettigende ansættelse i Finland,  

 Norge og Sverige.
 Såfremt der endvidere under tjenestemandsansættelsen bevilges  

 tjenestemanden tjenestefrihed uden løn eller med nedsat løn, og såfremt der  

 på baggrund af de om den pågældendes beskæftigelse under tjenestefriheden  

 indhentede oplysninger må antages at være grundlag for hel eller delvis  

 medregning i pensionsalderen af tjenestefriheden, skal man anmode styrelsen  

 om på eget initiativ i forbindelse med tjenestefrihedens påbegyndelse over  

 for finansministeriet at rejse spørgsmålet om medregning i pensionsalderen i  

 henhold til tjenestemandspensionslovens § 4, stk. 5.
 Man skal endelig henlede opmærksomheden på overgangsbestemmelsen i  

 tjenestemandspensionslovens § 36, stk. 1, hvorefter tjenestemænd, der forud  

 for 1. juli 1969 var tjenestemandsansat uden ret til pension, men som ved den  

 nye lovs ikrafttræden automatisk opnåede pensionsret fra denne dato at regne,  

 mod efterbetaling af pensionsbidrag efter de hidtidige regler kan få  

 ansættelsestiden indtil 1. juli 1969 medregnet i pensionsalderen efter nye  

 regler.
 Såfremt der inden for styrelsens område måtte være ansat tjenestemænd, der  

 omfattes af ovennævnte bestemmelse, og som endnu ikke er blevet udtrykkelig  

 orienteret om denne adgang til pensionsalderforhøjelse, skal man henstille,  

 at styrelsen snarest foranlediger, at de omhandlede tjenestemænd afgiver  

 erklæring om, hvorvidt de ønsker at benytte sig af den i § 36, stk. 1,  

 hjemlede mulighed for forhøjelse af pensionsalderen.
 I bekræftende fald forudsættes det, at der ved styrelsens foranstaltning  

 foretages beregning og indbetaling af det omhandlede efterbetalingsbeløb,  

 hvorved dog bemærkes, at beløbet i givet fald vil kunne afdrages over et  

 tidsrum, der i længde svarer til den tid, hvormed pensionsalderen forhøjes,  

 dog maksimalt 10 år.
 For så vidt der herefter ved pensionering måtte restere efterbetaling,  

 foretages pensionsberegning på grundlag af en pensionsalder, der for så vidt  

 angår ansættelsestid forud for 1. juli 1969 opgøres efter forholdet mellem  

 det fulde efterbetalingsbeløb og den indbetalte del heraf.
 Ved enhver forelæggelse for finansministeriet af spørgsmål vedrørende  

 pensionsalderforhøjelse vedlægges de for sagen relevante bilag samt kopi af  

 et for den pågældende udfyldt skema til brug ved fastsættelse/forhøjelse af  

 pensionsalder i henhold til tjenestemandspensionsloven, jfr. vedlagte skema  

 C, der fremtidig forudsættes anvendt ved enhver forelæggelse for  

 finansministeriet.
 For så vidt en tjenestemand forud for tjenestemandsansættelsen har haft  

 pensionsberettigende ansættelse, der ikke indgår i pensionsalderen, f.eks.  

 fordi ansættelsen er udført før det fyldte 25. år, eller fordi tjenestemanden  

 ikke har ønsket pensionsalderen forhøjet på de givne vilkår, vil der  

 eventuelt efter forelæggelse for finansministeriet kunne tillægges den  

 pågældende forhøjet ansættelsestid med hjemmel i tjenestemandspensionslovens  

 § 2, stk. 3.
 Finansministeriet skal dog henstille, at forslag om sådan tillæggelse af  

 forhøjet ansættelsestid i almindelighed først forelægges for  

 finansministeriet i forbindelse med en tjenestemands afsked på grund af  

 alder, helbredsbetinget utjenstdygtighed eller anden ham utilregnelig årsag,  

 og kun i tilfælde, hvor den pågældende ved sin fratræden ikke har opnået den  

 pensionsalder på mindst 10 år, der er en forudsætning for at kunne oppebære  

 aktuel egenpension.
 Yderligere eksemplarer af nærværende skrivelse med bilag samt skema kan  

 rekvireres af vedkommende ministerium eller styrelse m.v. i  

 finansministeriets betjentstue, Torvegade 2, 2. etage, 1400 København K.,  

 tlf. (O1) 11 12 33, lokal 4202 og 4286.
P.
M.
V.
E.
B.
S.
Chidekel Bilag I Oversigt pr. 1. september 1977 over generelle udtalelser fra lønningsrådet om tillæggelse af forhøjet lønanciennitet, pensionsalder og ansættelsestid i henhold til tjenestemandslovgivningen Lønningsrådet har i generelle udtalelser over for finansministeriet  

 anbefalet, at finansministeriet - uden forelæggelse af de enkelte sager for  

 rådet til udtalelse - træffer afgørelse i sagerne efter de af rådet i  

 generelle udtalelser anførte retningslinier.
 I det følgende er der givet en oversigt over de bestemmelser i  

 tjenestemandslovgivningen, der indeholder hjemmel til, at afgørelser træffes  

 af finansministeren efter indhentet udtalelse fra lønningsrådet med angivelse  

 af de af rådet henhold hertil indtil 1. september 1977 afgivne generelle  

 udtalelser, tillige med henvisninger til eventuelle herom udsendte cirkulærer  

 m.v.
 Opmærksomheden henledes på, at disse retningslinier alene er af vejledende  

 karakter for finansministeriet ved afgørelsen af de for finansministeriet  

 forelagte sager, og derfor kan fraviges ved afgørelsen af konkrete sager,  

 hvor særlige forhold måtte gøre sig gældende.
 Tvivlstilfælde, der måtte opstå, vil af finansministeriet blive forelagt  

 lønningsrådet til udtalelse.
 Da oversigten er udarbejdet pr. 1. september 1977, skal man - med henblik  

 på styrelsernes overvejelser af, om der måtte være grundlag for at forelægge  

 konkrete sager for finansministeriet - henlede opmærksomheden på, at der i  

 tiden efter denne dato af lønningsrådet kan være afgivet yderligere generelle  

 udtalelser samt være sket enkelte ændringer i de allerede afgivne udtalelser.
 Oversigt over generelle udtalelser fra lønningsrådet om tillæggelse af  

 forhøjet lønanciennitet, pensionsalder og ansættelsestid m.v. i  henhold til  

 tjenestemandslovgivningen (pr. 1. september 1977).
I.
Pensionsforhold:
A) Tillæggelse af forhøjet ansættelsestid (tjenestemandspensionslovens § 2, stk. 3) Ifølge § 2, stk. 1, er en tjenestemand berettiget til egenpension, når han  

 efter 10 års ansættelse i en stilling, i hvilken ansættelsen efter reglerne i  

 § 4 kan medregnes i pensionsalderen, bliver afskediget på grund af alder,  

 svagelighed eller anden ham utilregnelig årsag.
Har den pågældende imidlertid  

 forud for sin tjenestemandsansættelse været omfattet af en pensionsordning,  

 der har været knyttet til beskæftigelse, som ikke efter § 4 kan medregnes i  

 pensionsalderen, kan det efter indhentet udtalelse fra lønningsrådet  

 bestemmes, at sådan beskæftigelse medregnes som ansættelsestid efter stk. 1  

 med indtil 10 år (stk. 3).
 Af bemærkningerne til lovforslaget fremgik, at det er en betingelse for at  

 tage sådan virksomhed, som ikke indgår i pensionsalderen, i betragtning, at  

 den pågældende »som led i sin beskæftigelse har været omfattet af en med  

 denne beskæftigelse forbundet pensionsordning«.
 Lønningsrådet har i henhold hertil afgivet følgende generelle udtalelser:
Af lønningsrådets dagsorden fremgår, at der skal være ydet stats- eller  

 kommunefinansieret tilskud til præmiebetalingen i hele det tidsrum, der  

 medregnes som ansættelsestid, og at pensionsberettigende deltidsbeskæftigelse  

 vil kunne medregnes forholdsmæssigt som ansættelsestid.
Pensionsberettigende  

 beskæftigelse forud for det fyldte 25. år vil også kunne medregnes som  

 ansættelsestid.
Sager om medregning som ansættelsestid af anden form for pensionssikret  

 beskæftigelse før tjenestemandsansættelsen f.eks. ansættelse i privat  

 virksomhed i øvrigt forelægges indtil videre, d.v.s. i hvert fald indtil der  

 foreligger et bredere erfaringsgrundlag, enkeltvis for lønningsrådet.
I  

 sådanne tilfælde tages der ved afgørelsen bl.a. hensyn til vedkommende  

 pensionsordnings beskaffenhed f.eks. størrelsen af pensionsbidraget i pct. af  

 lønnen, pensionens størrelse i forhold til den tilsvarende statslønning  

 o.s.v. (L.R. 35/72).
 B) Tillæggelse af forhøjet pensionsalder.
 a) § 4, stk. 2.
 Ifølge § 4, stk. 2, kan det efter indhentet udtalelse fra lønningsrådet  

 bestemmes, at der i pensionsalderen medregnes den tid, i hvilken en  

 tjenestemand efter sit fyldte 25. år har været ansat på tjenestemandsvilkår i  

 en stilling, hvortil er knyttet en pensionsordning, der i det væsentlige  

 giver samme rettigheder som tjenestemandspensionsloven.
Af bemærkninger til lovforslaget fremgik, at til dette stillingsområde  

 hører dels stillinger, hvortil er knyttet medlemskab af en statsunderstøttet  

 pensionskasse eller pensionsfond, dels pensionsberettigende ansættelse ved tilskudsinstitutioner, hvis  

 personale på et selvstændigt hjemmelsgrundlag er tilsikret  

 pensionsrettigheder på linje med, hvad der gælder for statstjenestemænd efter  

 en pensionsordning, hvortil udgifterne dækkes fuldt ud gennem statstilskuddet  

 til institutionens drift (f.eks.
Finseninstitutet), dels kommunale tjenestemandsstillinger og dels pensionsordninger af lignende beskaffenhed som  

 tjenestemandspensionsordningen omfattende personale med tjenestemandslignende  

 ansættelsesvilkår inden for områder, hvor opgaver af offentlig karakter  

 varetages af virksomheder, som ikke er inkorporeret i den offentlige  

 forvaltning (f.eks. telefonselskaberne og private jernbaneselskaber).
 Lønningsrådet har i henhold hertil afgivet følgende generelle udtalelser:
 privat jernbane samt af tjeneste under ansættelse i kommunal  

 tjenestemandsstilling.
 De omhandlede statsunderstøttede pensionskasser er følgende:
 Pensionskassen for højskoler, landbrugsskoler og husholdningsskoler.
Pensionskassen for tekniske undervisningsvirksomheder og handelsskoler m.v.
 Pensionskassen af 1925 for de private eksamensskoler.
Pensionskassen for tjenestemænd ved Samfundet og Hjemmet for Vanføre.
Børneforsorgens Pensionskasse (nu Pensionsordningen Pensionskassen for tjenestemænd ansatte under Nationalforeningen til  

 Tuberkulosens bekæmpelse.
 Pensionsfonden af 1951.
Efterlønskassen for lærere i friskolen og efterskolen.
Det kgl.
Teaters  

 pensionsfond.
 Pensionskassen af 1950 for forskellige private kirkelige institutioner.
 Kolonien Filadelfias pensionskasse.
 Sydfynske jernbaners pensionskasse.
 (nu nedlagt) Slangerupbanens pensionsfond.
 Pensionsfonden for Danmarks Radios tjenestemænd.
 Apotekervæsenets pensionsordning.
 Til statsgaranterede pensionsordninger henregnes endvidere:
 Finseninstitutet og Radiumstationen.
Mødrehjælpsinstitutionerne. (nu nedlagt) Af lønningsrådets dagsorden fremgår, at der efter bestemmelsen i § 4, stk.  

 2, såvel kan tillægges tjenestemænd forhøjet pensionsalder efter de nye  

 regler som efter de ældre regler med ret til omregning i henhold til  

 tjenestemandspensionslovens § 35, stk. 2, idet sidstnævnte dog kun kan ske i  

 tilfælde, hvor tjenestemanden under sin forudgående beskæftigelse var ansat  

 på tjenestemandsvilkår den 1. juli 1969 og havde erhvervet pensionsalder  

 efter tilsvarende regler som de tidligere for statstjenestemænd gældende.
Pensionsalderforhøjelsen betinges i tilfælde, hvor den pågældende har fået  

 udbetalt udtrædelsesgodtgørelse fra den tidligere pensionsordning af, at  

 godtgørelsen indbetales til statskassen m.v.
I tilfælde, hvor der er tale om  

 overgang fra en kommunal tjenestemandsstilling m.v., og hvor den pågældende  

 ikke har fået udbetalt udtrædelsesgodtgørelse, tages der forbehold om  

 beløbsoverførsel efter reglerne i cirkulære nr. 4l af 15. februar 1977 om  

 overførsel af beløb ved individuel overgang af tjenestemænd m.v. mellem  

 staten m.v. og kommuner m.v.
 I tilfælde, hvor tjenestemanden er overgået fra en statsgaranteret  

 pensionskasse, i hvilken den pågældende havde valgt at svare et i  forhold-  

 til optagelsesalderen nedsat pensionsbidrag, har rådet anbefalet, at  

 pensionsalderforhøjelsen betinges af, at der i pensionen til sin tid skal  

 foretages en hertil svarende reduktion af den del af pensionen, der svarer  

 til forholdet mellem medlemstiden i pensionskassen forud for 1. juli 1969 og  

 den i alt opnåede pensionsalder (i form af samlet medlems- og  

 tjenestemandstid) på pensioneringstidspunktet (L.R. 111/74).
Institutionen, der er selvejende, har et pensionsregulativ, der i det  

 væsentlige følger tjenestemandspensionslovens principper.
Institutionen har  

 genforsikret i Pensions- og Livrenteinstituttet.
(Spørgsmålet om individuelle beløbsoverførsler ved overgang mellem staten  

 m.v. og institutionen efter regler svarende til dem, der er fastsat i  

 cirkulære nr. 41 af 15. februar 1977 om overførsel af beløb ved individuel  

 overgang af tjenestemænd m.v. mellem staten m.v. og kommuner m.v., er under  

 overvejelse.) b) § 4, stk. 5.
 Ifølge § 4, stk. 5, kan der efter indhentet udtalelse fra lønningsrådet  

 træffes bestemmelse om, hvorvidt perioder, i hvilke der gives en tjenestemand  

 tjenestefrihed uden løn, kan indgå i pensionsalderen.
 Af bemærkningerne til lovforslaget fremgik, at det ikke har været  

 hensigten med denne bestemmelse at søge tilvejebragt grundlag for  

 pensionsmæssig medregning af tjenestefri perioder i videre udstrækning, end  

 det efter tidligere bevillingspraksis var muligt.
 Lønningsrådet har i henhold til bestemmelsen afgivet følgende generelle  

 udtalelser:
 Tilfælde, som måtte indeholde tvivl, forudsættes dog forelagt rådet.
 Endvidere har rådet anbefalet, at ministeriet kan tillade, at  

 tjenestemænd, der den 30. juni 1969 stod uden for nummer for at varetage  

 opgaver, der efter fast praksis berettigede til medregning af tiden i  

 anciennitetsmæssig henseende, bevarer pensionsalderen på betingelse af  

 indbetaling af et beløb svarende til pensionsbidrag for tiden uden for nummer  

 indtil 30. juni 1969. (L.R. 8l - 84/7l).
 Ved administrationen heraf lægges bl.a. vægt på betydningen for det  

 offentlige af det arbejde, tjenestemanden udfører under tjenestefriheden, og  

 på, at han ikke under tjenestefriheden er tilknyttet anden pensionsordning  

 eller modtager lønmæssig kompensation for afsavn af sådan.
 Spørgsmålet bør ifølge rådet tilstræbes afklaret i forbindelse med  

 tjenestefrihedens påbegyndelse, men tjenestemanden bør have adgang til at  

 kunne udskyde sit valg til senere, dog således at det i alle tilfælde senest  

 skal træffes ved udgangen af det 3. år, og således at et een gang truffet  

 valg må anses for bindende for tjenestemanden. (L.R. 70/76).
 I tilfælde, hvor tjenestemanden under tjenestefriheden er tilknyttet  

 vedkommende internationale organisations pensionsordning, tages der forbehold  

 om, at den eventuelle pension fra den internationale organisation skal  

 fradrages i den tjenestemandspension, der måtte komme til udbetaling (L.R.  

 81/70 m.fl.) eller i vedkommendes eventuelle tjenestemandsløn.
 I tilfælde, hvor der tillægges en tjenestemand pensionsalder mod  

 overførsel af en udtrædelsesgodtgørelse fra en international organisation,  

 bør der ske overførsel af hele udtrædelsesgodtgørelsen, medmindre denne  

 indeholder elementer, der klart er de indbetalte egenpensionsbidrag og  

 arbejdsgiverbidrag uvedkommende.
 Eventuelle sager om medregning i pensions alderen af tjeneste som  

 EF-kommissær under tjenestefrihed uden løn skal dog forelægges rådet forud  

 for EF-tjenstgøringens påbegyndelse (L.R. 70/76).
 Tilfælde, som måtte indeholde tvivl, er dog forudsat forelagt rådet (L.R.  

 80/71).
 Der er her tale om udveksling af lærere og forskere i henhold til de med  

 en lang række andre lande indgåede aftaler eller efter henstilling fra  

 Nordisk Råd til de respektive regeringer.
 Efter tidligere praksis kunne der bevilges tjenestefrihed til  

 færdiggørelse af et større videnskabeligt værk, studieophold samt deltagelse  

 i faglige kurser m.v., idet man ved afgørelsen af spørgsmålet om, i hvilket  

 omfang løn kunne oppebæres, samt om eventuelle vikarudgifter kunne dækkes af  

 staten, og om tjenestefriheden skulle kunne medregnes i lønanciennitet og  

 pensionsalder, har lagt vægt på følgende:
Styrelsens interesse i formålet med den ansøgte tjenestefrihed,  

 tjenestefrihedens længde sammenholdt med en eventuel tidligere tjenestefrihed  

 til lignende formål, muligheden for at dække eventuelle vikarudgifter inden  

 for rammerne af eksisterende bevillinger samt tjenestemandens økonomiske  

 forhold.
Sidstnævnte forhold har især haft betydning ved studieophold i  

 udlandet, idet man i sådanne tilfælde har sammenholdt de med studieopholdet  

 forbundne udgifter - ude som hjemme - med den pågældendes indtægtsforhold,  

 herunder størrelsen af eventuelle stipendier og lignende tilskud.
(Finansministeriet har i 1.L. 946/71 bemyndiget undervisningsministeriet  

 til på grundlag heraf at træffe afgørelse om bevarelse af pensionsalderen (og  

 lønanciennitet) i tilfælde, hvor en tjenestemand har tjenestefrihed for at  

 virke som kandidatstipendiat på Danmarks Lærerhøjskole.) En hertil svarende generel bestemmelse er optaget under § 3 i ministeriet  

 for statens lønnings- og pensionsvæsens cirkulære nr. 69 af 23. april 1971 om  

 aflønning af samt beregning af løn- og pensionsanciennitet for  

 tjenestemandsansatte juridiske kandidater, der har nedsat tjenestetid med  

 henblik på virksomhed som juridisk medhjælp på advokatkontor.
 En hertil svarende generel bestemmelse er optaget under § 6 i økonomi- og  

 budgetministeriets bekendtgørelse nr. 215 af 31. maj 1972 om afholdelse af  

 udgifter til tjenestens udførelse under tjenestemænds fravær som følge af  

 varetagelse af ombud samt hverv som medlem af folketinget m.v.
Når særlige forhold taler derfor, kan tilsvarende tjenestefrihed gives  

 tjenestemænd, der varetager hverv som formand for en - organisation inden for  

 lærerforeningen.
Medregning af sådan tjenestefrihed før 1. juli 1969 i  

 pensionsalderen har kun virkning mod efterbetaling af pensionsbidrag.
 Hertil svarende bestemmelser er optaget under § 10 i  

 undervisningsministeriets cirkulære nr. 138 af 22. juni 1976 om  

 tjenestefrihed og nedsat tjenestetid for folkeskolens tjenestemænd m.fl.
 Af lønningsrådets dagsorden fremgår, at statstjenestemænd ifølge praksis,  

 som er udviklet inden for etaterne, efter ansøgning mod delvis godtgørelse af  

 afholdte lønudgifter kan få bevilget tjenestefrihed med bevarelse af  

 pensionsalder til udførelse af virksomhed, som står i forbindelse med  

 varetagelse af organisationsarbejde (L.R. 106/74).
 (Tjenestefrihed med løn kan gives tjenestemænd i folkeskolen, der er  

 medlemmer af lærerforeningens repræsentantskab og hovedstyrelse, for  

 deltagelse i disse samt i forretningsudvalg og andre af hovedstyrelsen  

 nedsatte faste udvalg, samt til tjenestemænd, der er medlemmer af  

 forhandlingsudvalg, til deltagelse i forhandlingsmøder i  

 centraladministrationen, jfr. det nævnte cirkulære.
Tjenestefrihed med løn kan ifølge praksis på tilsvarende måde gives  

  statstjenestemænd til deltagelse i forhandlingsberettigede  

 tjenestemandsorganisationers hovedbestyrelses-, forretningsudvalgs- og  

 delegeretmøder samt kongresser, generalforsamlinger og dertil svarende  

 mødevirksomhed.
Endvidere kan sådan tjenestefrihed i almindelighed gives  

 medlemmer af forhandlingsudvalg under deltagelse i forhandlingsmøder med  

 vedkommende centralstyrelser.
Tjenestefrihed med løn indgår automatisk i  

 pensionsalderen.) I den grønlandske pensionslovs § 3, stk. 6, er optaget en bestemmelse  

 svarende til tjenestemandspensionslovens § 4, stk. 5.
 Hertil svarende bestemmelser er optaget i § 6 i økonomi- og  

 budgetministeriets cirkulære nr. 163 af 5. juli 1973 om statstjenestemænds  

 forhold i forbindelse med sygdom og i undervisningsministeriets cirkulære nr.  

 96 af 19. april 1974 om forhold i forbindelse med sygdom for folkeskolens  

 tjenestemænd.
 Styrelserne er i cirkulæreskrivelse nr. 131 af 16. juni 1976 blevet  

 bemyndiget til at foretage sådan medregning ved tjenestefrihed, der  

 påbegyndes efter 1. juli 1975 eller som endnu ikke var afsluttet denne dato.
 c) § 4 a.
Ifølge § 4 a kan det efter indhentet udtalelse fra lønningsrådet  

 bestemmes, at der i pensionsalderen medregnes den tid, i hvilken en  

 tjenestemand efter sit fyldte 25. år har været ansat på overenskomstvilkår  

 inden for de i § 4, stk. 1, nævnt områder (staten, folkeskolen, folkekirken,  

 folketinget, Københavns kommunale skolevæsen, Færøernes landsstyre, Grønlands  

 landsråd) eller i en kommune, et koncessioneret selskab eller en stats- eller  

 kommunegaranteret virksomhed.
Forhøjelse af pensionsalderen er betinget af,  

 at tjenestemanden under sin ansættelse på overenskomstvilkår har været medlem  

 af en pensionsordning, hvortil der er ydet bidrag af ham selv og vedkommende  

 institution og af, at der til statskassen sker overførsel af den  

 udtrædelsesgodtgørelse, der tilkommer ham fra den hidtidige pensionsordning.
 Af bemærkningerne til lovforslaget fremgik, at der for sygeplejersker og  

 læger på grund af de særlige forhold bør ske medregning i pensionsmæssig  

 henseende af hele det tidsrum, hvori de efter det fyldte 25. år har virket  

 som sygeplejerske og læge, og herunder har været aktivt medlem af vedkommende  

 pensionskasse, medens der for andre overenskomstansatte grupper vil kunne  

 være grundlag for at medregne kortere afbrydelser i den forudgående  

 offentlige ansættelse på overenskomstvilkår, f.eks. i tilfælde, hvor den  

 pågældende har været ansat under en international organisation, som den  

 danske stat er tilsluttet, og under sådan ansættelse har opretholdt aktivt  

 medlemskab af pensionskassen.
 Lønningsrådet har i henhold til denne bestemmelse afgivet følgende  

 generelle udtalelser:
For så vidt angår de i tidsrummet 1. juli 1969-30. september 1973  

 tjenestemandsansatte professorer og overlæger m.v. har rådet dog anbefalet,  

 at der tillægges de pågældende d) fuldmægtig eller konsulent under administrationsdepartementet m.v.  

 under forudsætning af, at vedkommende herunder har været omfattet af den i  

 Statsanstalten for Livsforsikring etablerede kollektive pensionsordning og på  

 betingelse af, at der sker overførsel af udtrædelsesgodtgørelsen til  

 statskassen (eller mod tilbagebetaling fra den pågældende tjenestemand af den  

 ham udbetalte tilbagekøbsværdi med renter), e) honorarlønnet kredsdyrlæge under veterinærdirektoratet under  

 forudsætning af, at den pågældende herunder har været omfattet af den mellem  

 landbrugsministeriet og Den Danske Dyrlægeforening aftalte midlertidige  

 ordning om indbetaling af pensionsbidrag på 5 pct. plus 10 pct. af honoraret  

 på spærrede bank- eller sparekassekonti, og på betingelse af, at der finder  

 overførsel sted af beløbene fra de spærrede konti til statskassen, f) timelønnet børnehaveklasseleder under Esbjerg- kommunes skolevæsen  

 under forudsætning af, at de pågældende herunder har været betalende medlem  

 af en i Kommunernes Pensionsforsikring A/S etableret pensionsordning, hvortil  

 Esbjerg kommune bidrog med 8 pct. af lønnen, mod at de selv betalte 4 pct. af  

 samme, idet det bør være en betingelse for pensionsaldertillæggelsen, at der  

 finder overførsel sted af udtrædelsesgodtgørelsen for de pågældende fra  

 Kommunernes Pensionsforsikring A/S, d) § 4 b.
 Ifølge § 4 b kan det efter indhentet udtalelse fra lønningsrådet  

 bestemmes, at der i pensionsalderen medregnes den tid, i hvilken en  

 tjenestemand efter sit fyldte 25. år har været ansat som tjenestemand under  

 EF under forudsætning af, at der fra EF sker overførsel til statskassen af  

 den aktuarmæssige værdi af den pågældendes pensionsrettigheder under EF,  

 eller at der fra den pågældende selv sker indbetaling med renter til  

 statskassen af den udtrædelsesgodtgørelse, der blev udbetalt ham ved hans  

 fratræden fra stillingen i EF.
 Ansøgning herom skal indgives senest 1 år efter tjenestemandsansættelsen.
 Lønningsrådet har ikke afgivet generelle udtalelser i henhold til denne  

 bestemmelse.
 e) § 4, stk. 6.
Ifølge § 4, stk. 6, kan det i tilfælde, hvor en tjenestemand er ansat på  

 grund af ganske særlige kvalifikationer, efter indhentet udtalelse fra  

 lønningsrådet bestemmes, at pensionsalderen forhøjes med indtil 10 år.
Ved  

 afsked på grund af alder eller ved opgørelse af krav på opsat pension  

 medregnes som forhøjet pensionsalder højst et tidsrum svarende til  

 ansættelsestiden.
 Lønningsrådet har i henhold hertil afgivet følgende generelle udtalelser:
 Af lønningsrådets dagsorden fremgår, at det for at kunne sikre ret til  

 mulig ægtefællepension efter tjenestemandsreglerne vil være nødvendigt, at  

 der ved ansættelsen af professorer tillægges dem mindst 3 års forhøjet  

 pensionsalder.
Ordningen har efter drøftelse mellem finansministeriet og Den alm. danske  

 Lægeforening nærmere været administreret således, at overlæger og  

 embedslæger, der forud har været betalende medlem af Lægernes Pensionskasse,  

 har fået forhøjet deres pensionsalder efter § 4, stk. 6, i det omfang, det  

 har været nødvendigt, for at de kunne opnå en samlet pensionsalder efter de  

 nye regler på 33 år ved afgang som 70-årig, dog således at der højst er  

 blevet tillagt dem 10 års pensionsalder og mindst 3 års forhøjet  

 pensionsalder for at berettige dem til ægtefællepension.
Tilsvarende  

 retningslinier er fulgt for professorer, der har haft en  

 pensionsforsikringsordning eller lignende forud for udnævnelsen til  

 professor.
 I forbindelse med fastsættelsen af retningslinier for anvendelsen af den  

 senere bestemmelse i § 4 a har lønningsrådet - som anført ovenfor side 14 -  

 anbefalet, at de i tidsrummet 1. juli 1969 - 30. september 1973  

 tjenestemandsansatte professorer og overlæger m.v. fortsat kan få tillagt  

 forhøjet pensionsalder i overensstemmelse med den midlertidige praktisering  

 af § 4, stk. 6, i de tilfælde, hvor de pågældende ikke allerede har fået  

 dette tillagt, samt at de vil kunne få yderligere pensionsalderforhøjelse  

 efter § 4, stk. 6, i det omfang, de ikke efter den midlertidige praktisering  

 af bestemmelsen, suppleret med § 4 a, vil kunne opnå højeste pensionsalder  

 ved afgang som 70-årig.
 f) § 35, stk. 3.
 Ifølge § 35, stk. 3, kan det, når særlige forhold taler derfor, efter  

 indhentet udtalelse fra lønningsrådet bestemmes, at virksomhed forud for  

 ansættelse som tjenestemand tages i betragtning ved beregningen af  

 pensionsalder efter de ældre regler, såfremt sådan virksomhed er udført under  

 ansættelse inden for staten, folkeskolen og folkekirken efter det fyldte 30.  

 år.
 Bestemmelsen er en overgangsregel, der kun kan anvendes på personer, der  

 var tjenestemænd den 1. juli 1969 og havde erhvervet pensionsalder efter de  

 ældre regler, d.v.s. havde været tjenestemænd den 1. juli 1969 i mindst 5 år  

 (L.R. 22/70).
Lønningsrådet har ikke afgivet generelle udtalelser i henhold til denne  

 bestemmelse.
Sagerne forelægges enkeltvis for rådet.
 g) § 35. a. (Tidligere tillægsbevillingslov 1970/71, tekstanmærkning nr. 2  

 til § 26).
 Ifølge § 35 a kan der efter indhentet udtalelse fra lønningsrådet i de  

 enkelte tilfælde træffes bestemmelse om tildeling af forhøjet pensionsalder  

 og eventuel tillæggelse af pensionsret efter de forud for den 1. juli 1969  

 gældende regler til tjenestemænd, som uden at være omfattet af bestemmelserne  

 i § 35 var ansat i tjenestemandsstilling den 1. juli 1969, og som efter de på  

 dette område fulgte retningslinier kunne have fået tillagt forhøjet  

 pensionsalder, såfremt forslag herom var blevet fremsat inden den 1. juli  

 1969.
 Af bemærkningerne til lovforslaget fremgik, at bestemmelsen bl.a. kan  

 anvendes på tjenestemænd, som ikke havde erhvervet pensionsalder efter de  

 ældre regler den 1. juli 1969, men hvor det alligevel må anses for rimeligt,  

 at deres pensionsmæssige stilling fastlægges med udgangspunkt i de regler,  

 der var gældende på ansættelsestidspunktet.
Lønningsrådet har ikke afgivet generelle udtalelser i henhold til denne  

 bestemmelse.
Sagerne forelægges enkeltvis for rådet.
 h) Fastansatte lærere ved Danmarks - sygeplejerskehøjskole.
 Det faste lærerpersonale ved sygeplejerskehøjskolen er ikke  

 statstjenestemænd, men efter tidligere bevillingslovpraksis kunne der  

 tillægges dem pensionsret og forhøjet pensionsalder efter de for  

 statstjenestemænd gældende regler.
 Lønningsrådet har i en generel udtalelse anbefalet, at finansministeriet i  

 fremtidige tilfælde tillægger faste lærere med pensionsret ved  

 sygeplejerskehøjskolen forhøjet pensionsalder i analogi med  

 tjenestemandspensionslovens regler efter tilsvarende retningslinier som for  

 tjenestemænd (L.R. 63/70 m.fl.).
i)-§-19-og-§-l9-a.
Nordiske statsborgere og andre udenlandske professorer  

 og lignende.
 Ifølge § l9 kan det efter indhentet udtalelse fra lønningsrådet bestemmes,  

 at statsborgere i de øvrige nordiske lande, som har ansættelse inden for  

 staten, folkeskolen og folkekirken på tilsvarende vilkår som tjenestemænd, i  

 pensionsmæssig henseende behandles efter reglerne i  

 tjenestemandspensionsloven.
 Ifølge § l9 a kan det endvidere efter indhentet udtalelse fra  

 lønningsrådet bestemmes, at fremmede statsborgere, som har ansættelse i  

 stillinger som professor eller lignende stillinger, der forudsætter en  

 videnskabelig uddannelse, på tilsvarende vilkår som tjenestemænd i  

 pensionsmæssig henseende behandles efter reglerne i  

 tjenestemandspensionsloven.
 Lønningsrådet har i henhold hertil i generelle udtalelser anbefalet, at  

 finansministeriet kan bestemme, at nordiske statsborgere, der er eller har  

 været ansat på tjenestemandslignende vilkår i følgende stillinger i  

 pensionsmæssig henseende kan behandles efter reglerne i  

 tjenestemandspensionsloven, dog tidligst med virkning fra 1. juli 1969 og kun  

 for det tidsrum, hvori de kunne og ville have været ansat som tjenestemænd,  

 såfremt de havde haft dansk indfødsret:
 Udtalelsen anvendes analogt på andre fremmede statsborgere i tilsvarende  

 stillinger.
 j) § 2, stk. 3, i civilarbejderloven, (som ændret ved lov nr. l38 af 26.  

 april 1972):
 Ifølge § 2, stk. 3, kan det efter indhentet udtalelse fra lønningsrådet  

 bestemmes, at den tid, hvori en af civilarbejderloven omfattet person har  

 forrettet tjeneste ved internationale organisationer m.v. eller hos de  

 udsendte forsvarsattacheer, medregnes ved opgørelsen af pensionsalderen.
 Af bemærkningerne til lovforslaget fremgik, at baggrunden for bestemmelsen  

 er, at civilarbejderloven ikke giver adgang til at indrømme det af loven  

 omfattede personel tjenestefrihed, hvorfor de pågældende må søge afsked af  

 forsvarets tjeneste i den periode, de gør tjeneste ved internationale  

 organisationer m.v. eller hos de udsendte forsvarsattacheer.
 Lønningsrådet har i henhold hertil givet tilslutning til, at  

 finansministeriet kan tillade, at det tidsrum, hvori en af civilarbejderloven  

 omfattet person har forrettet tjeneste ved internationale organisationer m.v.  

 eller hos de udsendte forsvarsattacheer, medregnes ved opgørelsen af  

 pensionsalderen under forudsætning af, at der har fundet direkte overgang  

 sted fra civilarbejderstillingen til stillingen under den internationale  

 organisation m.v. og tilbage til civilarbejderstillingen, og i øvrigt på  

 vilkår, at der ikke har været knyttet pensionsrettigheder til stillingen  

 under den internationale organisation m.v., således at der, hvor dette har  

 været tilfældet, kun kan finde medregning sted af tiden i pensionsalderen mod  

 fradrag af pensionen fra den internationale organisation m.v. i den pension,  

 eventuelt løn, som måtte komme til udbetaling i civilarbejderstillingen (L.R.  

 20/73).
k) § 9 i loven om åremålsansættelse- m.v.
Ifølge § 9 kan det for personer,  

 der ikke forud for ansættelse i åremålsstilling er ansat som tjenestemænd,  

 efter indhentet udtalelse fra lønningsrådet bestemmes, at pensionsalderen  

 forhøjes med indtil det dobbelte af åremålsansættelsens længde, og at hvert  

 tjenesteår i åremålsstilling indgår i pensionsalderen med indtil 2 år.
Lønningsrådet har ikke afgivet nogen generel udtalelse i henhold til denne  

 bestemmelse.
Sagerne forelægges enkeltvis for rådet (L.R. 85/72).
 C) Fastsættelse af pensionslønramme.
 Ifølge § 2, stk. 5, i civilarbejderloven fastsættes der for ansatte, der  

 aflønnes på anden måde end svarende til tjenestemænd, efter indhentet  

 udtalelse fra lønningsrådet bestemmelser om, til hvilke af de for  

 tjenestemandsstillinger fastsatte lønrammer de pågældende i pensionsmæssig  

 henseende vil være at henføre.
 Lønningsrådet har i generelle udtalelser fastsat pensionslønrammer for  

 følgende personalegrupper under civilarbejderloven:
lønramme skalatrin Ufaglærte kvindelige timelønnede arbejdere ...... 3 7 - 10 (11. trin tidligst fra 1/11-77) II.
Lønningsforhold.
 A) Prøveansættelse som tjenestemand. (§ 6, stk. 2, i tjenestemandsloven).
 Ifølge § 6, stk. 2, kan der efter indhentet udtalelse fra lønningsrådet  

 fastsættes undtagelser fra reglen om, at første varige ansættelse sker efter  

 forudgående ansættelse på prøve.
 Lønningsrådet har i en generel udtalelse anbefalet, at der gøres følgende  

 undtagelser:
 En hertil svarende bestemmelse er optaget under § 3 i økonomi- og  

 budgetministeriets bekendtgørelse nr. 96 af 20. marts 1972 om ansættelse som  

 tjenestemand på prøve i staten med senere varig ansættelse for øje.
 B) Lønningsanciennitet under tjenestefrihed. (§ 58, stk. 4, i  

 tjenestemandsloven).
 Ifølge § 58, stk. 4, kan der efter indhentet udtalelse fra lønningsrådet  

 fastsættes bestemmelser om hel eller delvis bevarelse af løn og  

 lønanciennitet under tjenestefrihed eller under nedsat tjeneste.
 Lønningsrådet har i henhold hertil afgivet følgende generelle udtalelser:
 Samtidig har rådet anbefalet, at finansministeriet kan tillade, at  

 tjenestemænd, der den 30. juni 1969 stod uden for nummer for at varetage  

 opgaver, der efter fast praksis berettigede til medregning af tiden i  

 anciennitetsmæssig henseende, bevarer lønancienniteten. (L.R. 8l-84/7l).
 Det fremgår af lønningsrådets dagsorden, at man bl.a. bør lægge vægt på,  

 om den pågældende for beskæftigelsen under tjenestefriheden har oppebåret  

 samme løn som i sin egen tjenestemandsstilling og ikke har været omfattet af  

 anden pensionsordning eller modtaget lønmæssig kompensation for afsavn af  

 sådan.
Rådet har endvidere anbefalet, at der i tilfælde, hvor tjenestemænd  

 stilles til rådighed for EF kommissionen, bevilges dem tjenestefrihed med løn  

 og med bevarelse af lønancienniteten, således at alene sager, der giver  

 grundlag for tvivl, forelægges rådet.
Tjenestefriheden indgår automatisk i  

 pensionsalderen (L.R. 76/74).
Af lønningsrådets dagsorden fremgår, at tjenestefrihed til studieformål  

 kan bevilges til færdiggørelse af et større videnskabeligt værk, studieophold  

 samt deltagelse i faglige kurser m.v.
Ved afgørelsen af spørgsmålet om, i  

 hvilket omfang løn kan oppebæres, samt om eventuelle vikarudgifter kan dækkes  

 af staten, lægges vægt på styrelsens interesse i formålet med den ansøgte  

 tjenestefrihed, tjenestefrihedens længde sammenholdt med eventuel tidligere  

 tjenestefrihed til lignende formål, muligheden for at dække eventuelle  

 vikarudgifter inden for rammerne afeksisterende bevillinger, samt  

 tjenestemandens økonomiske forhold.
Sidstnævnte forhold har især betydning  

 ved studieophold i udlandet, idet man i sådanne tilfælde sammenholder de med  

 studieopholdet forbundne udgifter - ude som hjemme - med den pågældendes  

 indtægtsforhold, herunder størrelsen af eventuelle stipendier og lignende  

 tilskud.
 En hertil svarende generel bestemmelse er optaget i ministeriet for  

 statens lønnings- og pensionsvæsens cirkulære nr. 69 af 23. april 1971 om  

 aflønning af samt beregning af løn- og pensionsanciennitet for  

 tjenestemandsansatte juridiske kandidater, der har nedsat tjenestetid med  

 henblik på virksomhed som juridisk medhjælp på advokatkontor.
 Endvidere har rådet anbefalet, at der gives tilladelse til bevarelse af  

 lønanciennitet under tjenestefrihed ved varetagelse af ulønnet ombud samt  

 hverv som medlem af folketinget (L.R. 3l/72).
 Dertil svarende generelle bestemmelser er optaget under § 6 i økonomi- og  

 budgetministeriets bekendtgørelse nr. 2l5 af 3l. maj 1972 om afholdelse  

 afudgifter til tjenestens udførelse under tjenestemænds fravær som følge af  

 varetagelse af ombud, samt hverv som medlem af folketinget m.v.
 a) som medlemmer af lærerforeningens repræsentantskab og hovedstyrelse kan  

 deltage i møder i disse samt i forretningsudvalg og andre af hovedstyrelsen  

 nedsatte faste udvalg.
Rådet har endvidere anbefalet, at der mod godtgørelse af vikarudgifter  

 efter ansøgning fra lærerforeningen kan gives tjenestemænd tjenestefrihed med  

 bevarelse af lønanciennitet til udførelse af anden virksomhed, som står i  

 forbindelse med varetagelse af hvervet som medlem af hovedstyrelsen eller af  

 de af denne nedsatte faste udvalg.
Når særlige grunde taler derfor, kan sådan  

 tjenestefrihed også gives for varetagelse af hverv som formand for en  

 organisation inden for lærerforeningen.
Disse retningslinier kan også få  

 virkning for tjenestefrihed før 1. juli 1969 mod efterbetaling af  

 pensionsbidrag.
 Hertil svarende bestemmelser er af undervisningsministeriet udsendt i et  

 cirkulære nr. l38 af 22. juni 1976 om tjenestefrihed og nedsat tjenestetid  

 for folkeskolens tjenestemænd m.fl.
 Af lønningsrådets dagsorden fremgår, at statstjenestemænd ifølge praksis,  

 som er udviklet inden for etaterne, kan få bevilget tjenestefrihed med løn:
forretningsudvalgs- og delegeretmøder samt i kongresser,  

 generalforsamlinger og dertil svarende mødevirksomhed.
 Mod delvis godtgørelse af afholdte lønudgifter kan der bevilges  

 statstjenestemænd tjenestefrihed med bevarelse af lønancienniteten til  

 udførelse af anden virksomhed, som står i forbindelse med varetagelse af  

 organisationshverv (L.R. 106/74).
