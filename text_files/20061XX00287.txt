Skriftlig fremsættelse (28. februar 2007) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
 Forslag til lov  

 om  

 ændring af sundhedsloven (Tilbageholdelse af gravide alkoholmisbrugere i  

 behandling).
(Lovforslag nr.
L 169).
Med loven gøres det muligt for kommunerne at give et tilbud  

 i form af en kontrakt til gravide alkoholmisbrugere om at kunne blive  

 tvangstilbageholdt på en døgninstitution for alkoholmisbrugere i en kort  

 periode.
Hensigten er at hindre den gravide kvinde i at skade fostret i en  

 situation, hvor kvinden ikke kan styre sin trang til alkohol og at hindre  

 kvinden i at genoptage alkoholmisbruget.
Formålet med loven er endvidere at  

 fastholde kvinden i behandling.
 Lovforslaget er baseret på 3-dobbelt frivillighed: For det  

 første er det overladt til kommunalbestyrelsen, om den vil benytte sig af  

 lovens bestemmelser i kommunen.
For det andet træffer kommunen i det konkrete tilfælde  

 beslutning, om der skal gives et tilbud om alkoholbehandling med mulighed for  

 tilbageholdelse på behandlingsinstitutionen.
Der er således ingen  

 forpligtelse  

 for kommunen til at tilbyde en sådan kontrakt, og kommunens afgørelse kan  

 ikke  

 indbringes for anden administrativ myndighed.
For det tredje er det frivilligt for den gravide  

 alkoholmisbruger, om hun vil indgå en sådan kontrakt. Ønsker den gravide  

 alkoholmisbruger ikke at indgå en sådan aftale, har hun fortsat adgang til  

 øvrige eksisterende behandlingstilbud.
Herved fastholdes  

 frivillighedsprincippet i behandlingen af den gravide alkoholmisbruger.
Kvinden kan til enhver tid opsige kontrakten, dog med  

 undtagelse af den situation, hvor der er en formodning for, at hun vil  

 indtage  

 alkohol og der dermed er risiko for, at hun skader fostret.
I den situation  

 kan  

 hun tilbageholdelses i en periode på op til to uger.
Tilbageholdelse som led i kontraktsbehandling kan foregå på  

 døgninstitutioner, som virker efter sundhedslovens § 141. Det vil sige  

 døgnbehandlingsinstitutioner, som kommunerne anvender som en del af deres  

 tilbud  

 om alkoholbehandling.
Endvidere kan en kommune tilvejebringe tilbud om  

 alkoholbehandling ved at etablere behandlingstilbud på egne institutioner  

 eller  

 ved indgåelse af aftale herom med andre kommunalbestyrelser, regionsråd eller  

 private institutioner.
 Idet jeg i øvrigt henviser til lovforslaget og  

 bemærkningerne hertil, skal jeg på regeringens vegne anbefale lovforslaget  

 til  

 Folketingets velvillige behandling.
