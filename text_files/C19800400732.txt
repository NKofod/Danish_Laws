Ifølge boligministeriets cirkulære af 23. oktober 1978 om bygnings~ og  

 boligregistrets drift og anvendelse 1 skal i BBR's ændringsregister  

 registreres om byggeri opføres med eller uden offentlig støtte.
 Ved offentlig støtte forståes:
 At byggeriet opføres med statslån, stats- eller kommunegaranti  og/eller  

 rentesikring, statstilskud og/eller driftsstøtte.
 Oplysninger kræves indberettet ved førstegangs indberetningen af en  

 byggesag til BBR-ændringsregister jfr. endvidere kommunedatas  

 brugervejledning herom.
Danmarks Statistik udarbejder på grundlag af oplysninger fra  

 BBR's-ændringsregister den løbende byggestatistik.
En sammenligning af denne  

 statistik med opgørelser i boligministeriet over tilsagn om støtte til  

 almennyttigt boligbyggeri viser at oplysning om støtteforhold for en lang  

 række byggerier antagelig ikke er indberettet korrekt til  

 BBR-ændringsregister.
Byggestatistikken har stor interesse for den løbende konjunkturvurdering  

 og iøvrigt i bygge- og boligpolitisk sammenhæng.
Det er derfor nødvendigt at  

 BBR-myndigheden påser, at der indberettes oplysning om støttet byggeri (kode  

 2 til felt 291) når byggeriet opføres med en eller flere af følgende  

 støtteformer:
 1. Statslån (grundkapital).
 2. Rentesikring.
 3. Stats- eller kommunegaranti for en del af  

 belåningen.
 Det skal herved præciseres, at oplysningen om støttet byggeri (kode 2)  

 fremover alene skal anføres for boligbyggeri (svarende til  

 bygningsanvendelseskode 110-190 i BBR-felt 203).
I en række tilfælde opføres byggeri i forbindelse med støttet byggeri  

 f.eks. daginstitutioner eller forretningsbyggeri.
Dette byggeri modtager  

 normalt ikke offentlig støtte efter ovennævnte støtteformer og dette byggeri  

 skal derfor registreres som ikke-støttet byggeri (kode 1 i felt 291).  

 Tilsvarende gælder senere ikke-støttede udvidelser og ændringer af tidligere  

 støttet byggeri.
 Er der tvivl om et byggeri er støttet eller ej, kan oplysning herom i de  

 fleste kommuner indhentes i økonomisk forvaltning.
Opmærksomheden henledes på, at boligbyggeri opført med offentlig støtte  

 normalt opføres af eller for almennyttige boligselskaber eller som nyt privat  

 andelsboligbyggeri.
BBR-myndigheden bør derfor som udgangspunkt kontrollere  

 om byggeri af nyt boligbyggeri med mange boliger, er opført med støtte, da  

 almennyttigt boligbyggeri og privat andelsboligbyggeri kun i sjældne tilfælde  

 omfatter blot nogle få boliger.
