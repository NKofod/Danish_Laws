Til dem der vil vide mere Årets håndbog er først og fremmest tænkt som et værktøj for alle, der  

 arbejder med eller vil vide mere om uddannelsesstøtte.
Den retter sig fortrinsvis til uddannelsesinstitutionerne, men sendes også  

 til social- og sundhedsforvaltningerne, arbejdsformidlingskontorer og  

 biblioteker.
Den ligger samtidig fremme på uddannelsesinstitutionerne.
 Håndbogen kan også købes hos Statens Information eller i boghandlen for 55  

 kr. inkl. moms.
Redaktionen er sluttet den 3. september 1992 Håndbogen er udarbejdet på grundlag af de regler, der da forelå.
 Hvis der kommer nye regler, vil styrelsen orientere  

 uddannelsesinstitutionerne med henblik på, at de uddannelsessøgende bliver  

 underrettet.
 I tilfælde, hvor der er uoverensstemmelse mellem håndbogen og gældende  

 regler, er det reglerne, der er gældende.
Med venlig hilsen SUstyrelsen INDHOLDSFORTEGNELSE 1. Nye regler i 1993 2. Støtteformer Stipendium og lån Skat af SU - Forskudsregistrering - For lidt eller for meget skat - Skattekort - Meddelelse om skattetræk - Ændring i støtten - Perioder uden støtte - Uddannelsens ophør m.v.
- Ændring i anden indkomst/fradrag - Skat og tilbagebetaling af SU Hjemmeboende/udeboende - Regler for unge under 20 år, som får støtte uden for klippekortet - Uddannelsesinstitutionen træffer den endelige afgørelseside - Forældrenes forhold - Hvor længe gælder dispentationen? Stipendium - Stipendium til undervisningsafgift - Overgangsordninger Studielån (lån 6) Overgangsordninger for dem, der har begyndt en videregående uddannelse før 15. marts 1988 - Forhøjet studielån - Statsgaranteret lån 3. Betingelser for at få støtte Betingelser, der angår uddannelsen Godkendelse af uddannelser Løn under uddannelsen Enkeltfagsundervisning Støttemuligheder i udlandet - Uddannelser i udlandet - Uddannelse i et andet nordisk land - Uddannelse i udlandet i øvrigt - Undervisningsafgift - Studieophold i udlandet Betingelser, der angår den uddannelsessøgende Udlændinge - Sydslesvigere - Islandske statsborgere - Flygtninge - Indrejst sammen med forældre - Ægteskab med dansk statsborger - EF-borgere - Nordiske statsborgere - Andre udlændinge - Uddannelsesetøtte fra hjemlandet - Særligt skema Anden offentlig støtte - Forskerstipendium Studieaktivitet - Uddannelsesstøtte uden for klippekortet - Uddannelsesstøtte i klippekortet - Melder sig ikke til prøve - melder fra - Består ikke - Sygdom - Uddannelser med mødepligt - Der ses bort fra perioder uden støtte - Uddannelsessøgende, der har begyndt en videregående uddannelse før 15.  

 marts 1988 - Institutionen skal underrette styrelsen om inaktivitet Støttetid - Støtte uden for klippekortet gives til - Hvornår er første ungdomsuddannelse afsluttet? - Støtte inden for klippekortet gives til - Klip, der er brugt på forhånd i en tidligere uddannelse - Indtil 12 ekstra klip - forsinkelsesklip - Dispensationer - Fødsel - Opsparing af klip - dobbeltklip - Supplering - Supplering inden optagelse - Supplering efter optagelse - Hvornår trækker suppleringsklip fra - Gymnasial uddannelse - Overgangsregler for personer, der er i gang med en uddannelse 1. januar  

 1993 - I gang med en ungdomsuddannelse - I gang med en videregående uddannelse - Støttetid brugt i videregående uddannelser før 1. januar 1993 - Personer, der er begyndt på en videregående uddannelse før 1. august  

 1989 - og som er indplaceret i klippekortet for de videregående uddannelser - og som ikke er indplaceret i klippekortet for de videregående  

 uddannelser Ansøgerens egne økonomiske forhold - Fribeløbet - Fribeløbet forhøjes - Indkomst - Indkomstkontrol 1993 Tilbagebetaling af for meget modtaget støtte Syvprocent-tillæg - For meget udbetalt for tiden før 1. januar 1991 - Kontrol af tildelingsgrundlaget Forældrenes økonomiske forhold - 18-årige ansøgere, der ikke har afsluttet deres første ungdomsuddannelse - Indkomstgrundlaget - Sådan gøres indkomstgrundlaget op - Søskende - Støtte på grundlag af forældrenes aktuelle økonomiske forhold - Ændring i forældreindkomsten i løbet af støtteperioden 4. Ændring af tildelt støtte.
Regulering af støtte efter ansøgning Oplysningspligt for støttemodtagerne Skæringstidspunkter Oplysningspligt for tidligere støttemodtagere Uddannelsesinstitutionernes oplysningspligt 5. Ansøgningsprocedure Tildeling af støtte fra 1. januar 1993 Ansøgningsskema Ansøgningsfrister 6. Forrentning og tilbagebetaling af lån Lån 5 Lån 4 Statsgaranteret studielån Lån 1 Lån 3 7. Administrationen af SU SUstyrelsen Uddannelsesinstitutionens opgaver Ankenævnet for uddannelsesstøtten Den kommunale ligningsmyndighed Kongeriget Danmarks Hypotekbank og Finansforvaltning Rådet for uddannelsesstøtten 8. Bilag Bilag 1:
Bekendtgørelse af lov om statens uddannelsesstøtte nr. 621 af 10. juli 1992 Bilag 2:
Bekendtgørelse om uddannelsesstøtte nr. 554 af 22. juni 1992 Bilag 3:
Beløbssatser 1993 Bilag 4:
Stipendietabel (afhængig af forældreindkomsten) 9. Stikordsregister Oversigter og tabeller Godkendte uddannelser Betingelser for SU til enkeltfagsundervisning Uddannelser, der gives støtte til i eller uden for klippekortet Hvad gælder? Uden for klippekortet.
I klippekortet Trækker støttetid brugt i tidligere uddannelser fra Beløbssatser 1993 Stipendietabel 1. Nye regler i 1993 2. Støtteformer Stipendium og lån De almindelige betingelser for at få uddannelsesstøtte fremgår af siderne  

 15-34. Støtteperioden er de måneder af året, hvori den uddannelsessøgende er  

 støtteberettiget, jfr. lovens §§ 7 og 7a.
Støtte kan ikke gives for mindre end en måned.
Begynder en uddannelse  

 senere end den 20. i en måned, kan der tidligst tildeles støtte fra måneden  

 efter.
Den endelige tildeling af støtte er endvidere afhængig af, hvor meget den  

 uddannelsessøgende tjener, se side 34-36. For dem, der ikke har sluttet deres  

 første ungdomsuddannelse eller tager en uddannelse på folkeskoleniveau,  

 beregnes stipendium under hensyn til forældrenes indkomst, indtil udgangen af  

 den måned hvor den uddannelsessøgende fylder 19 år.
Dog kun til første  

 ungdomsuddannelse er afsluttet.
Se side 37.
 Nedsættes stipendiet eller bortfalder det på grund af forældrenes  

 indkomstforhold, kan den uddannelsessøgende i stedet for det mistede  

 stipendium vælge at få enten et tilsvarende højere lån eller et tilsvarende  

 højere fribeløb.
 Om overgangsordninger for dem, der har begyndt en videregående uddannelse  

 før 15. marts 1988, se side 14.
Skat af SU SU-stipendier er skattepligtig A-indkomst.
SUstyrelsen har derfor trukket skat af stipendiet, når det udbetales.
Fra  

 1. januar 1993 er stipendium til dækning af undervisningsafgift i udlandet  

 skattefrit.
Forskudsregistrering Hvis det af de oplysninger, som SUstyrelsen har registreret om den  

 pågældende, fremgår, at der skal tildeles støtte i 1993, foretager  

 SUstyrelsen i efteråret 1992 en foreløbig beregning af SU-stipendiet og  

 indberetter det til skattevæsenets forskudsregistrering.
 Det er derfor kun nødvendigt, at den uddannelsessøgende indsender et  

 forskudsskema for det kommende år til sin kommune, hvis der i 1993 er  

 væsentlige ændringer i forhold til 1991 i indkomster/fradrag ved siden af  

 SU-stipendium, eller hvis den uddannelsessøgende forventer at få væsentligt  

 mere i stipendium i 1993, end styrelsen umiddelbart kan tildele, fx fordi den  

 pågældende begynder på en ny uddannelse efter sommerferien.
I december måned får de uddannelsessøgende en forskudsopgørelse fra  

 skattevæsenet.
Heraf fremgår, hvilke skatteoplysninger SUstyrelsen bruger,  

 når der skal trækkes skat fra 1. januar det følgende år.
Hovedreglen er, at SUstyrelsen bruger oplysningerne fra hovedkortet, og  

 den uddannelsessøgende får udleveret bikortet.
Hvis den uddannelsessøgende i  

 stedet ønsker, at styrelsen skal bruge bikortets oplysninger (trækprocent  

 alene), skal den pågældende henvende sig til den lokale skatteforvaltning.
 Hvis den studerende skal have frikort, får den studerende selv et frikort  

 svarende til forventet A-indkomst ud over stipendium.
 SUstyrelsen får automatisk resten af frikortet til brug ved udbetalingen  

 af stipendiet.
 Søger den studerende først stipendium for 1993 efter at have fået sin  

 forskudsopgørelse, vil et hovedkort normalt automatisk blive overført til  

 SUstyrelsen, og den studerende vil selv få tilsendt bikortet.
Har den studerende frikort, når SU søges, skal den studerende helst i god  

 tid aflevere det på det lokale skattekontor.
Sker det ikke, giver  

 skatteforvaltningen den studerende besked, når frikortet skal afleveres, men  

 det kan betyde, at støtteudbetalingen bliver forsinket.
Den studerende vil  

 herefter få en ændret forskudsopgørelse.
Hvis den studerende stadig skal have  

 frikort, vil frikortet blive delt mellem den studerende og SUstyrelsen.
Den  

 studerende får et frikort, der lyder på det beløb, som pågældende er  

 forskudsregistreret til at tjene ved siden af SU-stipendiet, og SUstyrelsen  

 vil få resten af frikortet.
 For at få ændret SU-skattetrækket med virkning fra første SU-udbetaling  

 pr. 1. januar 1993 skal den studerende henvende sig til det lokale  

 skattevæsen i så god tid, at det ændrede skattekort kan være indberettet til  

 SUstyrelsen senest den 22. december 1992. Skatteforvaltningen kan have en vis  

 ekspeditionstid.
For lidt eller for meget skat SUstyrelsen tilbagebetaler ikke for meget trukket skat.
Det er altid den lokale skatteforvaltning, der skal tage stilling til, om  

 der er trukket for lidt eller for meget i skat af stipendiet.
Det kan fx ske,  

 hvis trækgrundlaget er ændret så sent, at ændringen ikke kan nå at få  

 virkning for den kommende udbetaling. Ændringer skal normalt foretages senest  

 den 15. i måneden for at få virkning for den kommende måneds udbetaling.
Det er også den lokale skatteforvaltning, der regulerer for lidt eller for  

 meget trukket skat, og det er skatteforvaltningen, der bestemmer, hvordan  

 reguleringen skal ske.
Skatteforvaltningen udbetaler normalt kun for meget  

 trukket skat, hvis den studerende opfylder en række betingelser - nærmere  

 oplysninger om dette fås hos skatteforvaltningen.
Skattekort Den uddannelsessøgende skal hverken aflevere skattekort (hovedkort, bikort  

 eller frikort) til SUstyrelsen eller uddannelsesinstitutionen.
Styrelsen får  

 automatisk skatteoplysningerne fra skattemyndighederne i elektronisk form.
Meddelelse om skattetræk Støttemeddelelsen vil udover oplysninger om tildelt støtte og grundlaget  

 herfor også indeholde oplysninger om, hvad der vil blive udbetalt i  

 stipendium pr. måned, og hvad der eventuelt er eller vil blive trukket i  

 skat.
Ændring i støtten Ved ændring af uddannelsesstøtten (fravalg, dobbeltklip, fra hjemmeboende  

 til udeboende eller andet) skal den uddannelsessøgende henvende sig til  

 uddannelsesinstitutionen.
 Skattemyndighederne får oplysning om det nye stipendiebeløb direkte fra  

 styrelsen.
Perioder uden støtte I perioder uden støtte (fx lønnet praktik, fravalgsmåneder), hvor støtten  

 automatisk genoptages senere, vil den studerende få tilsendt sit skattekort  

 til brug hos en eventuel anden arbejdsgiver.
Når støtten genoptages, vil  

 styrelsen automatisk få skattekortet igen.
 Uddannelsens ophør m.v.
 Når uddannelsen afsluttes eller afbrydes, giver SUstyrelsen besked til  

 skattevæsenet om, at den uddannelsessøgende ikke i resten af året får  

 SU-stipendium, således at skattevæsenet kan sende den uddannelsessøgende et  

 eventuelt revideret skattekort.
 Det samme sker, hvis retten til støtte af andre grunde ophører (fx alle  

 klip er brugt).
Ændring i anden indkomst/fradrag Ved ændret indkomst, bortset fra SU, eller ændret fradrag skal den  

 uddannelsessøgende henvende sig til sit lokale skattevæsen og kun til  

 skattevæsenet, ikke også til uddannelsesinstitutionen eller SUstyrelsen.  

 Styrelsen får automatisk de nye skatteoplysninger fra skattemyndighederne og  

 udskriver en ny støttemeddelelse til den studerende, hvoraf det ændrede  

 trækgrundlag fremgår.
Skat og tilbagebetaling af SU Krav vedrørende indeværende støtteår Det drejer sig om følgende krav:
- ophørskrav - inaktivitetskrav - øvrige krav, der rejses inden udgangen af januar måned i det følgende år Denne type krav rejses normalt efter et netto-princip.
Det betyder, at  

 alene den udbetalte støtte (efter skattetrækket) kræves tilbagebetalt fra den  

 uddannelsessøgende.
Det gælder også, selv om de nævnte krav først rejses i  

 måneden efter støtteårets udløb (januar).
Krav vedrørende tidligere støtteår - indkomstkontrolkrav - andre krav, som rejses fra den 1. februar efter det støtteår, kravet  

 vedrører Disse krav rejses normalt efter et bruttoprincip.
Det betyder, at både den  

 udbetalte støtte og den skat, styrelsen har trukket, kræves tilbagebetalt fra  

 den uddannelsessøgende.
Hjemmeboende / udeboende Uddannelsessøgende, der i folkeregistret står tilmeldt den ene eller begge  

 forældres adresse, eller som rent faktisk bor hos forældrene, er  

 hjemmeboende.
Uddannelsessøgende, der står tilmeldt en adresse forskellig fra  

 begge forældres, og som ikke, udover ferier og søn- og helligdage, jævnligt  

 bor hos forældrene, er udeboende.
 Det er den uddannelsessøgendes bopælsstatus den 1. i måneden, der er  

 afgørende for, om der tildeles støtte som hjemmeboende eller udeboende.
Når der første gang søges støtte, eller når støtteudbetalingen søges  

 genoptaget eller ændret, bekræfter den uddannelsessøgende under straf-ansvar  

 med sin underskrift på ansøgningen, at oplysningerne om bopælsstatus på det  

 ovennævnte tidspunkt er rigtige. Ændrer den uddannelsessøgende bopælsstatus  

 til hjemmeboende efter at have været udeboende, skal styrelsen straks have  

 besked.
Bliver den uddannelsessøgende udeboende, kan stipendiet forhøjes  

 efter ansøgning, se side 42.
 En uddannelsessøgende skal når som helst ved fremlæggelse af  

 huslejekvittering eller på anden måde kunne dokumentere at være udeboende i  

 perioder, hvor støtte er modtaget som udeboende.
En uddannelsessøgende, der bor på kostskole, skolehjem eller lignende er  

 udeboende, uanset hvilken adresse den pågældende er tilmeldt i  

 folkeregistret.
Det samme gælder for uddannelsessøgende, der får støtte til  

 uddannelser eller studier i udlandet, hvis de ikke bor hos forældrene eller  

 den ene af forældrene i udlandet.
 Regler for unge under 20 år, som får støtte uden for klippekortet  

  Uddannelsessøgende under 20 år, der får støtte uden for klippekortet, kan  

 normalt kun få støtte som hjemmeboende.
Udeboende uddannelsessøgende kan dog få stipendium med satsen for  

 udeboende, hvis de faktisk bor ude, og Udeboende uddannelsessøgende under 20 år, der ved seneste støttetildeling  

 i 1992 har fået støtte som udeboende, får fra 1.
 januar 1993 fortsat stipendium som udeboende til den uddannelse, de er i  

 gang med 1. januar 1993.
Uddannelsesinstitutionen træffer den endelige afgørelse Det er uddannelsesinstitutionen, der afgør, om betingelserne ovenfor i nr.  

 1-5 er opfyldt.
Uddannelsesinstitutionen træffer den endelige administrative  

 afgørelse.
 Uddannelsesinstitutionen kan kræve, at den uddannelsessøgende i nødvendigt  

 omfang dokumenterer, at betingelserne i nr. 1-5 er opfyldt.
 Hvis det er nødvendigt, kan uddannelsesinstitutionen til brug ved sin  

 afgørelse efter nr. 5 indhente en udtalelse fra de sociale myndigheder om de  

 sociale forhold for støtteansøgers forældre.
Forældrenes forhold Når der skal træffes en afgørelse efter nr. 1, 2 eller 5, lægges der vægt  

 på begge forældres forhold.
Det gælder dog kun, hvis de er gift og ikke  

 separerede, eller hvis de har fælles folkeregisteradresse eller bopæl.
Er forældrene ikke gift med hinanden, eller er de separerede, og har de  

 ikke fælles folkeregisteradresse eller bopæl, lægges forholdene for den af  

 forældreparret, som senest har haft forældremyndigheden alene, til grund ved  

 afgørelsen.
Har ingen af forældrene haft forældremyndigheden alene, tages  

 forholdene i betragtning for den af forældrene, som den uddannelsessøgende er  

 nærmest knyttet til.
Er en af forældrene døde, er det den længstlevendes forhold, der lægges  

 til grund.
Der kan tildeles stipendium med den høje sats, hvis støtte har  

 været eller ville være blevet tildelt på grundlag af afdødes forhold.
Hvor længe gælder dispensationen? Dispensationen gælder, til den uddannelsessøgende bliver 20 år eller  

 afslutter den første ungdomsuddannelse og dermed ikke længere har behov for  

 at få dispensation.
Spørgsmålet skal dog tages op til ny bedømmelse, * hvis den uddannelsessøgende skifter uddannelsesinstitution, og * dispensation er givet efter 1 (transportvejen) eller 2  

 (befordringstiden) Stipendium SUstyrelsen udbetaler stipendier forud i månedlige rater til den  

 uddannelsessøgendes girobankkonto eller konto i et andet pengeinstitut i  

 Danmark.
Stipendiebeløb på under 300 kr. om måneden udbetales ikke.
Stipendium til undervisningsafgift Uddannelser, hvor der betales undervisningsafgift, kan godkendes som  

 støtteberettigende alene for så vidt angår leveomkostningerne eller både for  

 så vidt angår leveomkostninger og undervisningsafgift.
Stipendiet svarer til  

 85 procent af 1/12 af den faktiske undervisningsafgift beregnet på årsbasis,  

 dog højst 1.320 kr. om måneden.
Uddannelser ved private uddannelsesinstitutioner, der ikke i øvrigt er  

 offentligt anerkendte, vil kun blive godkendt for så vidt angår  

 leveomkostningerne.
Se side 15.
 Det er hensigten, at stipendium til undervisningsafgift til allerede  

 godkendte uddannelser skal falde bort fra 1. juli 1993.
 På private gymnasier, HF-kurser og studenterkurser bortfalder stipendium  

 til dækning til undervisningsafgift for elever, der begynder på uddannelsen  

 efter 1. januar 1993.
Specielt med hensyn til støtte til uddannelse i udlandet gælder, at  

 stipendium til undervisningsafgift kun gives til uddannelser, der dækker et  

 særligt erhvervsbehov i Danmark, og hvis der ikke findes en uddannelse med  

 samme erhvervssigte her.
Se side 19. Der gives ikke stipendium til  

 undervisningsafgift under studieophold i udlandet.
Overgangsordninger Uddannelsessøgende, der har begyndt den igangværende støtteberettigende  

 uddannelse inden den 1. juli 1992, kan ud over stipendium og studielån  

 fortsat få stipendium som hjælp til dækning af undervisningsafgift indtil  

 denne uddannelses afslutning.
Som det fremgår bortfalder stipendium til  

 undervisningsafgift til allerede godkendte uddannelser her i landet i 1993.  

 Der vil blive gennemført overgangsordninger for uddannelsessøgende, der har  

 begyndt på en uddannelse inden da.
 Hvis uddannelsen gennemgås i udlandet, kan dette stipendium fortsat fås  

 til uddannelsen indtil udløbet af den periode, hvori uddannelsen er godkendt  

 som støtteberettigende efter de før den 1. juli 1992 gældende bestemmelser.
 Indtil udgangen af den måned, hvor den uddannelsessøgende, der får støtte  

 uden for klippekortet, fylder 19 år, nedsætter styrelsen stipendietillægget  

 afhængig af forældrenes økonomiske forhold efter samme regler som den  

 almindelige stipendiestøtte, se side 37.
 Der vil ikke længere ske fradrag i stipendiet til uddannelsessøgende, der  

 opnår hel eller delvis fritagelse for betaling for kost og logi.
Studielån (lån 6) Styrelsen udbetaler studielån forud i månedlige rater.
Studielån på under  

 300 kr. pr. støttemåned falder væk.
 Første udbetaling af studielån vil dog først ske ca. en uge efter, at  

 gældsbrevet (lånebeviset) er modtaget i styrelsen, underskrevet af låntager.
 Lånetilsagnet bortfalder normalt, hvis den uddannelsessøgende ikke har  

 sendt gældsbrevet retur til styrelsen senest den 1.november 1993, eller hvis  

 låntager har givet afkald på lånet.
Låneraterne forrentes fra den første i måneden efter udbetalingen.
Lånet  

 og de påløbne renter forrentes i uddannelsestiden med 4 procent om året.  

 Derefter forrentes den til enhver tid værende gæld med en årlig rente  

 svarende til den officielle diskonto med et procenttillæg eller et  

 procentfradrag, som fastsættes på finansloven for det pågældende år.
 Procenttillægget kan ikke overstige 1.
Der beregnes rentes-rente.
Renten var den 1. august 1992 91/2 procent.  

 Hvis udviklingen i renteniveauet taler for det, kan renten på 4 procent  

 ændres ved lov for den resterende del af uddannelsestiden.
 Ved uddannelsestiden forstås det tidsrum, hvori låntager gennemgår  

 offentligt anerkendte uddannelser, ulønnede eller lønnede.
 Uddannelserne skal være af mindst tre måneders sammenhængende varighed og  

 tilrettelagt på heltidsbasis.
 Uddannelser i udlandet kan medregnes i uddannelsestiden, hvis uddannelsen  

 er offentligt anerkendt i uddannelseslandet og af en sådan art, at den ville  

 kunne offentligt anerkendes i Danmark, og forudsat at de øvrige nævnte  

 betingelser er opfyldt.
 Uddannelsestiden ophører, når uddannelsen afsluttes eller afbrydes,  

 medmindre låntager inden for 15 måneder begynder eller genoptager en  

 uddannelse, som opfylder de ovenfor nævnte betingelser.
 Styrelsen kan bestemme, at en låntagers uddannelsestid skal betragtes som  

 ophørt, selv om låntagers uddannelse ikke er afsluttet eller afbrudt, når  

 låntager ikke længere kan anses for at være studieaktiv.
 Tilbagebetaling af studielån med påløbne renter skal ske til styrelsen.
 Låntagere, der kun har studielån optaget efter den 1. januar 1991, skal  

 starte tilbagebetalingen et år efter udløbet af det støtteår, hvor deres  

 uddannelsestid er hørt op.
 Hvis låntagers uddannelsestid er ophørt i fx 1993, skal låntager starte  

 tilbagebetalingen den 1. januar 1995.
Låntagere, der har statslån og/eller studielån optaget både før og efter  

 1. januar 1991, skal starte tilbagebetalingen et år efter udløbet af det  

 støtteår, hvor deres uddannelsestid er ophørt, dog tidligst 1. august.
Hvis  

 låntagers uddannelsestid er ophørt i fx 1993, skal låntager i denne situation  

 således starte tilbagebetalingen den 1. august 1995.
 I god tid før tilbagebetalingen skal begynde, får låntageren oplysninger  

 fra SUstyrelsen om gældens størrelse, tilbagebetalingsperiodens længde og  

 ydelsens størrelse.
 Tilbagebetalingsperiodens længde afhænger af gældens størrelse.
 For låntagere, som udover lån 6 også har studielån optaget før 1.
januar 1991 (lån 5), vil tilbagebetalingperiodens længde og dermed  

 ydelsens størrelse for begge lån blive udregnet på baggrund af lånenes  

 samlede saldo.
Se side 44 om forrentning og tilbagebetaling af lån.
Den længste tilbagebetalingsperiode er 15 år, og den korteste 7 år.
Der  

 betales lige store ydelser hver anden måned.
Beløbet kan dog ikke være lavere  

 end 200 kr. pr. gang.
Låntager kan med styrelsen aftale en kortere  

 tilbagebetalingsperiode end syv år.
 En sådan aftale kan dog ikke indgås, før tilbagebetalingen er begyndt.
Styrelsen kan efter ansøgning give udsættelse med tilbagebetalingen eller  

 lempe tilbagebetalingsvilkårene, hvis låntager på grund af arbejdsløshed,  

 sygdom, fødsel, værnepligt, store afdragsbyrder på anden studiegæld eller  

 andre særlige omstændigheder ikke kan overholde den fastsatte  

 tilbagebetalingsordning.
De forhold, der ligger til grund for ansøgningen,  

 skal så vidt muligt dokumenteres.
Overgangsordninger for dem, der har begyndt en videregående uddannelse  

 før 15. marts 1988 Forhøjet Studielån Som en overgangsordning kan udeboende uddannelsessøgende, der er fyldt 22  

 år før den 15. marts 1988, og som før dette tidspunkt er begyndt på en  

 videregående uddannelse, få forhøjet studielånet op til 1.830 kr. om måneden.  

 Det er en betingelse, at de pågældende er blevet indplaceret i det klippekort  

 for videregående uddannelser, der var gældende i perioden 1. august 1989 -  

 31. december 1992. Se side 34. Der kan dog længst tildeles forhøjet lån  

 indtil udgangen af juli måned 1993.
Statsgaranteret lån Som en overgangsordning, der også ophører med udgangen af juli måned 1993,  

 kan uddannelsessøgende, der begyndte en videregående uddannelse før den 15.  

 marts 1988, få statsgaranti for lån i pengeinstitutter på op til 4.358 kr.  

 pr. måned, hvis sådan statsgaranti ikke allerede er ydet i indtil 2 år,  

 hvoraf det ene år skal være i forbindelse med uddannelsens afslutning.
Statsgarantien ydes kun til uddannelsessøgende, som er indplaceret i  

 klippekortet for videregående uddannelser i perioden 1. august 1989 til 31.  

 december 1992, eller som senere får dispensation til at blive indplaceret.  

 Statsgarantien er ikke afhængig af ansøgerens indkomst.
Ansøgerne skal dog  

 opfylde betingelserne for at få støtte efter lovens §§ 7 og 7a.
De skal også  

 have overskredet den tid, hvori de kan få stipendium.
 Lånet optages i et pengeinstitut i Danmark og forrentes med en variabel  

 rente, der til enhver tid fastsættes af pengeinstituttet.
 Tilbagebetalingen skal normalt begynde et år efter, at uddannelsen er  

 afsluttet eller afbrudt, se side 45.
3. Betingelser for at få støtte Betingelser, der angår uddannelsen En uddannelse skal, for at der kan ydes støtte til de pågældende  

 uddannelsessøgende, * være en offentligt anerkendt ungdomsuddannelse eller videre- gående  

 uddannelse eller undervisning på folkeskoleniveau, der gives på en offentligt  

 anerkendt uddannelsesinstitution, * være ulønnet, se dog side 17.
* være af mindst 3 måneders sammenhængende varighed og * være tilrettelagt som heltidsundervisning, se dog side 17.
Godkendelse af uddannelser SUstyrelsen godkender uddannelser på folkeskoleniveau, ungdomsuddannelser,  

 der er offentligt anerkendte, og videregående uddannelser, der ligeledes er  

 offentligt anerkendte, som støtteberettigende.
Ansøgning om godkendelse som støtteberettigende uddannelse sendes til  

 styrelsen af uddannelsesinstitutionen eller af den myndighed eller  

 organisation, der er ansvarlig for tilrettelæggelsen af uddannelsen.
Med  

 ansøgningen skal sendes oplysninger om uddannelsens indhold.
Ansøgningen skal  

 være ledsaget af oplysninger om, hvilken offentlig myndighed der har  

 anerkendt den.
 Undervisningsministeriet kan godkende en privat uddannelse i Danmark som  

 SU-berettigende, selv om den i øvrigt ikke er offentligt anerkendt.
Uddannelsen skal være tilrettelagt som ulønnet heltidsundervisning af  

 mindst 3 måneders varighed.
Uddannelsen skal desuden være en erhvervsrettet  

 ungdomsuddannelse eller videregående uddannelse og give en  

 erhvervskompetence, der umiddelbart og påviseligt kan finde almindelig  

 anvendelse i Danmark.
Den skal have et indhold og en kvalitet, der står mål  

 med dansk offentlig undervisningsstandard.
Uddannelser med religiøst,  

 ideologisk, naturmedicinsk eller lignende indhold og snævert erhvervssigte  

 vil ikke blive godkendt.
 Og endelig må uddannelsestiden maksimalt svare til den normerede  

 uddannelsestid for de lignende offentlige uddannelser i Danmark, hvis sådanne  

 findes.
 Se om stipendium til undervisningsafgift side 12.
 Godkendt undervisning på folkeskoleniveau.:
almen voksenuddannelse 1) enkeltfagsundervisning på folkeskoleniveau. 1) folkeskole grundskolekursus (privat) Godkendte ungdomsuddannelser:
enkeltfagsundervisning på studentereksamens -og HF-niveau.1) erhvervsuddannelse, skoleperiode 1 og 2 fodterapeut gartnerfagets driftslederkursus gymnasium (studentereksamen) højere forberedelseseksamen (HF) højere handelseksamen (HHX) højere teknisk eksamen (HTX) informatikassistent landmandsuddannelse skibsassistent skibskok skipperskoleuddannelser (kyst- og fiskeskipper af 3. grad) social- og sundhedsuddannelser (kun indgangs-året) studenterkursus teknikumuddannelsens adgangsprøve vildforvalter, vildtforvaltningens Skole, Kalø værstedskurser (TIF-kurser) værkstedsskoler Godkendte videregående uddannelser:
afspændingspædagog agrarøkonom agronom akademiingeniør arkitekt bevægelsespædagog bibliotekar billedjournalist billedkunst ved kunstakademierne blomsterbinderkursus byggetekniker bygningskonstruktør cand. pæd. (Danmarks Lærerhøjskole) civilingeniør datamatiker design (Danmarks Design Skole og Kolding Tekniske Skole) dyrlæge (veterinær) eksportingeniør eksportskoleuddannelsen eksporttekniker elektroniktekniker elektroinstallatør/stærkstrømstekniker ergoterapeut erhvervssproglige dagstudier (erhvervs sproglig korrespondenteksamen/prøve med mindst 2 sprog, cand.ling.
 merc.-og cand.interpret.
erhvervsøkonomiske dagstudier (HA- og cand.merc.-studiet, erhvervsøkonomi/datalogi, erhvervsøkonomi/jura, erhvervsøkonomi/matematik, erhvervsøkonomi/metode og erhvervsøkonomi/sprog) ernærings- og husholdningsøkonom eurytmist farmaceut filmskoleuddannelsen fiskeriteknolog fiskeskipper af 1. grad fysioterapeut gartneritekniker gastekniker grafonom (Grafisk Højskole) gvs-mesterkursus handelsakademiuddannelser (ikke alle er godkendt) hortonom hotel- og restaurationsuddannelsen husholdningsvidenskab, Nordisk Højskole håndarbejdslærer idrætslærer (Paul-Petersens institut) jordbrugsøkonomuddannelsen jordemoder journalist kemotekniker kirkemusikskoler (Vestervig og Løgumkloster) klinisk tandtekniker konservator (Kunstakademiets Konservatorskole) konserveringstekniker (Kunstakademiets Konservatorskole) kunstpædagog laborantuddannelsen laboratorietekniker landbrugstekniker landinspektør landmålingstekniker ledende/instruerende hospitalslaborant ledende/undervisende ergo- og fysioterapeut levnedsmiddeltekniker levnedsmiddelvidenskab lærer malerfagets svende- og diplomskole markedsøkonom maskinmester maskintekniker mejeriingeniør mejeritekniker mikroinstruktør miljøtekniker modeltekniker musikkonservatorieuddannelserne måletekniker pastoralseminariet produktudvikler pædagoguddannelsen revisorkandidat rytmikpædagog sceneinstruktør/scenograf (Statens Teater skibsfører skovbrug (forstkandidat) skovtekniker skuespiller socialrådgiver specialkursus i husholdning ved Århus Universitet sygeplejerske sygeplejerskehøjskole, Danmarks tandlæge tandplejer tegnsprogstolk (Handelshøjskolen i København) teknikumingeniør textil- og beklædningstekniker trætekniker tv-uddannelse (Den Danske Filmskole) universiteternes bachelor-, kandidat- og magisteruddannelser vvs-tekniker.
Løn under uddannelsen Styrelsen godkender en uddannelse, der efter reglerne for uddannelsen  

 omfatter lønnet praktik som støtteberettigende, hvis der indgår mindst en  

 sammenhængende ulønnet måned i uddannelsen.
Uddannelsen godkendes som støtteberettigende i undervisningsperioderne.  

 Disse perioder fastsættes i hele måneder og afrundes opad til nærmeste antal  

 hele måneder.
Styrelsen kan bestemme, hvordan ferieperioder fordeles mellem  

 undervisning og lønnet praktik.
Styrelsen eller uddannelsesinstitutionen  

 bestemmer, i hvilke måneder der ikke udbetales støtte på grund af lønnet  

 praktik.
Enkeltfagsundervisning For at få uddannelsesstøtte skal uddannelsen som hovedregel være på  

 heltid.
 Styrelsen kan dog godkende enkeltfagsundervisning som en samlet  

 støtteberettigende uddannelse uden for klippekortet, hvis:
- den uddannelsessøgende ikke tidligere har gennemført fagene på samme  

 niveau.
Denne betingelse gælder ikke for undervisning på folkeskoleniveau.
- den kan afsluttes inden for 23 måneder og - den omfatter mindst 28 ugentlige undervisningstimer.
 Enkeltfagsundervisningen omfatter:
- almen voksenuddannelse - prøveforberedende enkeltfagsundervisning til folkeskolens afgangsprøver  

 og udvidede afgangsprøver - studieforberedende enkeltfagsundervisning til højere  

 forberedelseseksamen (HF), studentereksamen og lignende under- visning på  

 tilsvarende niveau.
 Deltagelse i fag på forskellige niveauer kan kombineres.
Indgår der i undervisningen 18 timer eller derover på folkeskoleniveau,  

 betragtes hele undervisningen som afholdt på folkeskoleniveau.
Deltagerne  

 skal normalt følge hele undervisningen på samme kursus.
 Styrelsen kan dog i særlige tilfælde efter indstilling fra  

 uddannelsesinstitutionen godkende, at deltagere, der følger enkelte fag på  

 andre enkeltfagskurser, bliver støtteberettigede.
 En uddannelsessøgende, der før 1. januar 1993 har fået støtte til  

 undervisning, som den pågældende er i gang med den 1. januar 1993, kan  

 fortsat få støtte til denne enkeltfagsundervisning, selv om betingelserne for  

 at give støtte efter de nye regler ikke er opfyldt.
Enkeltfagsundervisning inden for klippekortet: Der kan også gives støtte i  

 klippekortet til enkeltfagsundervisning.
Det sker efter retningslinierne for  

 støtte til supplering og gymnasial uddannelse.
Se side 32 og 33.
 Støttemuligheder i udlandet.
Støtte i udlandet gives til uddannelse i udlandet og til studieophold i  

 udlandet.
Støtte til uddannelse i udlandet gives, hvor støttemodtageren  

 ønsker at tage en hel uddannelse i udlandet eller eventuelt en overbygning  

 til en dansk uddannelse.
Støtte til studieophold i udlandet gives, hvor  

 støttemodtageren allerede er i gang med en uddannelse i Danmark, men ønsker  

 et ophold af kortere eller længere varighed ved en udenlandsk  

 uddannelsesinstitution.
I begge tilfælde gives støtte til danske statsborgere  

 og til EF-borgere i henhold til EF retten.
Se side 21.
Uddannelser i udlandet Der er nogle generelle krav til uddannelsen, som skal være opfyldt:
* Uddannelsen og uddannelsesinstitutionen skal være offentligt anerkendt i  

 studielandet.
Hvis uddannelser og uddannelses- institutioner ikke generelt  

 anerkendes af offentlige myndigheder i uddannelseslandet, kan anden  

 anerkendelse eller institutionens medlemsskab af faglige sammenslutninger  

 sidestilles med offentlig anerkendelse.
 * Uddannelsen og uddannelsesinstitutionen skal være af en sådan art, at  

 den ville kunne offentligt anerkendes i Danmark.
 * Uddannelsen skal være ulønnet, tilrettelagt som heltidsunder- visning og  

 af mindst 3 måneders sammenhængende varighed.
* Uddannelsen skal give en erhvervskompetence, der umiddelbart kan finde  

 almindelig anvendelse i Danmark.
Der er specielle regler for uddannelser i de  

 andre nordiske lande.
Uddannelse i et andet nordisk land Der gives støtte til uddannelser i de andre nordiske lande i hele  

 uddannelsesforløbet.
Uddannelsen skal opfylde de betingelser, der er nævnt  

 ovenfor - dog er kravet om erhvervskompetence lempeligere, da det er  

 tilstrækkeligt, at uddannelsen kan indgå som en del af eller give adgang til  

 en kompetencegivende uddannelse i Danmark.
 Uddannelse i udlandet i øvrigt.
 I de fleste tilfælde kan der højst gives støtte i 3 år til erhvervsrettede  

 uddannelser:
 * Hvis hele uddannelsen kan tages på 3 år eller derunder, kan der gives  

 støtte til hele uddannelsen.
 * Varer uddannelsen mere end 3 år, kan der kun gives støtte i de sidste 3  

 år af uddannelsen.
I meget få tilfælde er der mulighed for støtte i hele uddannelsestiden,  

 hvis uddannelsen varer mere end 3 år.
Det drejer sig om uddannelser, der  

 skønnes at dække et særligt erhvervsbehov, og hvor man ikke kan få en  

 uddannelse med samme erhvervssigte i Danmark.
SUstyrelsen laver hvert år en  

 liste over disse uddannelser.
Der kan kun gives støtte i hele forløbet til  

 uddannelser, der er optaget på listen.
 I 1992 kunne følgende uddannelser godkendes som støtteberettigende i hele  

 forløbet (positivlisten):
Kiropraktor Sociologi Hoteladministration, Master-niveau.
 Hvis der fra 1993 sker ændringer af listen, vil uddannelsesinstitutionen  

 få besked.
Der er også mulighed for støtte til de sidste 2 år af en international  

 studentereksamen, hvis ansøgeren ikke i forvejen har en studentereksamen.
Der  

 skal være tale om en af følgende uddannelser:
 * International Baccalaureate.
 * Option International Baccalaureate.
 * Den Europæiske Studentereksamen ved Europaskolerne.
 Der er desuden mulighed for i de sidste 2 år af uddannelsen at få støtte  

 til en studentereksamen ved Duborgskolen i Flensborg.
 Der gælder nogle særlige klippekortregler for uddannelse i udlandet uden  

 for Norden.
* For det første bliver støtte altid givet inden for klippekortet - dvs.  

 støttetiden tæller med, selv om der gives støtte uden for klippekortet til et  

 tilsvarende studieforløb i Danmark.
Se side 28. Derfor vil støttetiden blive  

 reduceret ved en eventuel senere ud- dannelse i Danmark.
For så vidt angår  

 international studenter- eksamen gælder dog de almindelige regler, dvs. at  

 støtte gives uden for klippekortet indtil første ungdomsuddannelse er  

 afsluttet.
* For det andet gælder reglerne om forsinkelsesklip ikke.
Se side 31. Der  

 bliver ikke givet ekstra klip, hvis en prøve ikke bliver be- stået, eller der  

 opstår lignende forsinkelse.
Man kan heller ikke som i Danmark afbryde  

 uddannelsen inden for de første 12 måneder og alligevel få støtte i hele  

 uddannelsestiden i en senere ud- dannelse.
Der gives heller ikke støtte til  

 supplering i udlandet.
Se side 32.
Undervisningsafgift Der kan i enkelte tilfælde tildeles et supplerende stipendium til delvis  

 dækning af undervisningsafgift.
Det kræver, at uddannelsen dækker et særligt  

 erhvervsbehov i Danmark, og at der ikke findes en uddannelse med samme  

 erhvervssigte her i landet.
For uddannelse uden for Norden betyder det, at  

 der kun kan gives supplerende stipendium i de tilfælde, hvor uddannelsen er  

 anført på positivlisten.
Se også side 19.
 Et nævn fastlægger efter anmodning fra styrelsen retningslinier for,  

 hvilke uddannelser i udlandet, der kan gives uddannelsesstøtte til, og  

 udtaler sig i særlige tilfælde,om enkelte uddannelser i udlandet giver ret  

 til uddannelsesstøtte.
 Ansøgning om støtte til en uddannelse i udlandet sendes til SUstyrelsen.  

 Med ansøgning skal følge detaljerede oplysninger om den udenlanske uddannelse  

 i form af studieplaner, brochurer m.v.
 Styrelsen træffer den endelige administrative afgørelse af, hvilke  

 uddannelser i udlandet der giver adgang til støtte.
Reglerne om støtte til uddannelse i udlandet er beskrevet i brochuren  

 »SU til uddannelser i udlandet«.
Heri findes et skema til  

 godkendelse af uddannelser i udlandet.
Studieophold i udlandet Der kan gives uddannelsesstøtte til studieophold i udlandet, hvis den  

 danske uddannelsesinstitution godkender opholdet i udlandet som et led i den  

 igangværende danske uddannelse.
Det betyder, at studieopholdet skal være  

 »meritgivende«.
Giver et studieophold i udlandet på f. eks.1 år kun  

 1/2 års merit i den danske uddannelse, kan der kun tildeles støtte i 1/2 år.
Ansøgning om godkendelse af studieophold i udlandet som støtteberettigende  

 skal sendes til den danske uddannelsesinstitution.
Der er ikke mulighed for  

 støtte til undervisningsafgiften under studieophold i udlandet.
Se også side  

 12.
Betingelser, der angår den uddannelsessøgende SUstyrelsen giver uddannelsesstøtte til uddannelsessøgende fra kvartalet  

 efter, at de er fyldt 18 år, - hvis de er danske statsborgere eller ligestilles med danske  

 statsborgere, - hvis de ikke modtager anden offentlig støtte, der tilsigter at dække  

 leveomkostningerne, og - hvis de er studieaktive.
Udlændinge Støtte kan normalt kun gives til danske statsborgere.
I visse tilfælde kan  

 der dog gives støtte til uddannelsessøgende, der ikke har dansk  

 statsborgerskab.
 Følgende udlændinge har adgang til uddannelsesstøtte som danske  

 statsborgere til uddannelse i Danmark:
Sydslesvigere Tyske statsborgere, der tilhører det danske min-dretal i Sydslesvig, skal  

 sammen med støtteansøgningen sende bevis for afgang fra Duborgskolen i  

 Flensborg eller anden dansk skole for at godtgøre deres tilhørsforhold til  

 Danmark.
 Kan den uddannelsessøgende ikke fremlægge et sådant bevis, vil styrelsen  

 forelægge ansøgningen for Sydslesvigsk Kultursamfund.
Islandske statsborgere Islandske statsborgere, der den 6. marts 1946 var eller på noget tidspunkt  

 inden for de sidste 10 år før den 6. marts 1946 har været bosat her i landet,  

 jfr. § 2 i lov om ophævelse af dansk-islandsk forbundslov.
Flygtninge Flygtninge - det vil sige personer, der modtager eller har modtaget  

 integrationsbistand fra Dansk Flygtningehjælp, eller personer, der  

 familiesammenføres med sådanne personer.
Indrejst sammen med forældre Personer, der samtidig med deres forældre tager fast ophold i Danmark, og  

 som ved indrejsen i Danmark ikke er fyldt 20 år.
Ægteskab med dansk statsborger Personer, der umiddelbart før ansøgningstidspunktet har haft  

 sammenhængende ophold i Danmark i 2 år, og som i denne periode har været gift  

 med en dansk statsborger.
EF-borgere Statsborgere fra de andre EF-lande kan få støtte efter samme regler som  

 danske statsborgere i det omfang det følger af EF-retten.
 Det betyder, at børn af EF-borgere kan få uddannelsesstøtte, hvis deres  

 forældre enten er eller har været beskæftiget som lønmodtagere i Danmark  

 eller udøver eller har udøvet virksomhed her i landet i henhold til  

 fællesskabernes regler om etableringsret og udveksling af tjenesteydelser.
 Det er dog en betingelse, at børnene er kommet til Danmark i forbindelse  

 med forældrenes virksomhed her i landet og fortsat bor her, samt at  

 forældrene stadig sørger for barnets underhold.
 Der kan også gives støtte til arbejdstagere fra de andre EF-lande, der  

 begynder på en erhvervskvalificerende uddannelse.
Det er en betingelse, at der er kontinuitet mellem uddannelsen og den  

 tidligere udøvede erhvervsmæssige beskæftigelse.
Det vil sige, at uddannelsen  

 har tilknytning til den tidligere erhvervsmæssige beskæftigelse.
Ved  

 tilknytning forstås en indholdsmæssig og tidsmæssig sammenhæng.
Der kræves  

 dog ikke en indholdsmæssig sammenhæng, når arbejdstageren ufrivilligt er  

 blevet arbejdsløs og derfor er nødt til at omskole sig til beskæftigelse i et  

 andet fag.
 EF-borgere, der opfylder betingelserne for at få støtte i henhold til  

 EF-retten, kan også få støtte til uddannelser og studieophold i udlandet.
 EF-borgere kan også få uddannelsesstøtte i henhold til de almindelige  

 regler, som gælder for andre udlændinge end statsborgere fra de andre  

 nordiske lande.
Nordiske statsborgere Betingelser om erhvervsarbejde i Danmark Statsborgere fra de øvrige nordiske lande skal umiddelbart før det  

 tidspunkt, hvor de søger støtte, have haft ophold i Danmark uafbrudt i to år  

 eller derover.
I denne periode skal de have haft mindst halvtids  

 erhvervsarbejde.
 Med erhvervsarbejde sidestilles:
 Hvis erhvervsarbejdet ikke har været sammenhængende eller ikke har ligget  

 umiddelbart før ansøgningstidspunktet, har den uddannelsessøgende dog adgang  

 til uddannelsesstøtte, hvis de mellemliggende perioder har været:
 * Registrerede perioder af arbejdsløshed eller arbejdsmarkedsud- dannelse  

 udover de oven for under 3) nævnte.
 * Perioder af tilsammen højst seks måneders varighed, der er anvendt til  

 at gennemføre en uddannelse.
 * Sygdomsperioder ud over de oven for under 4) omhandlede.
 * Militærtjeneste i hjemlandet.
Andre udlændinge Betingelser om erhvervsarbejde og særlig tilknytning til Danmark Andre udlændinge end statsborgere fra de øvrige nordiske lande kan få  

 uddannelsesstøtte, hvis de umiddelbart før ansøgningstidspunktet har haft  

 sammenhængende ophold i Danmark i to år eller derover med mindst halvtids  

 erhvervsarbejde eller forudgående praktikarbejde.
De kan også få støtte, hvis de har ganske særlige tilknytningsforhold til  

 Danmark.
Familietilknytning i form af ægteskab med en dansk statsborger i  

 mindre end 2 år eller børn med en dansk statsborger kan indgå i vurderingen,  

 men er ikke i sig selv udslagsgivende.
Hvis den uddannelsessøgende  

 umiddelbart før ansøgningstidspunktet har opholdt sig i Danmark i 2 år og  

 samtidig har været gift med en dansker, gives der dog altid støtte.
Se side  

 20.
Uddannelsesstøtte fra hjemlandet Statsborgere fra de øvrige nordiske lande og tyske statsborgere, der  

 tilhører det danske min-dretal i Sydslesvig, kan ikke få uddannelsesstøtte,  

 hvis de under uddannelsen får støtte fra hjem-landet.
Andre udlændinge har  

 heller ikke ret til at få uddannelsesstøtte, hvis de gennemgår en uddannelse,  

 der giver adgang til uddannelses-støtte efter hjemlandets regler.
Særligt skema Udlændinge, der ikke har fået uddannelsesstøtte før, skal udover det  

 almindelige ansøgningsskema også udfylde oplysningsskema for UDLÆNDINGE.  

 Skemaerne skal sendes samlet til SUstyrelsen.
Flygtninge skal ikke udfylde et særligt skema.
Sammen med ansøgningen skal  

 sendes en bekræftelse fra Dansk Flygtningehjælp eller socialforvaltningen om,  

 at den pågældende er anerkendt som flygtning eller er blevet  

 familiesammenført med en flygtning.
 Alle - bortset fra statsborgere fra de nordiske lande og flygtninge - skal  

 oplyse, hvor længe deres opholdstilladelse er gyldig.
Anden offentlig støtte Uddannelsessøgende, der får anden offentlig støtte, der skal dække  

 leveomkostningerne, er udelukket fra at få stipendium og studielån.
Det gælder uddannelsessøgende, der for eksempel - er omfattet af reglerne om støtte til elever på folkehøjskoler,  

 husholdningsskoler og efterskoler, - får støtte i henhold til Grønlands hjemmestyres studiestøtte- ordning, - er under afsoning i kriminalforsorgens anstalter, - får uddannelsesstøtte under uddannelse i udlandet efter  

 uddannelseslandets regler herom, - får arbejdsløshedsdagpenge eller uddannelses-ydelse i henhold til  

 reglerne om arbejdstilbud til ledige - får orlovsydelse fra A-kasse under uddannelse - får folkepension eller førtidspension i henhold til lov om social  

 pension - er på efterløn, - får fast revalideringsydelse efter § 43, stk. 2, i bistands- loven, - er under forrevalidering og får kontanthjælp efter bistands- lovens §  

 37, - får skolarstipendier afholdt af offentlige midler, der har en sådan  

 størrelse, at de kan dække leveomkostningerne, dvs. at de er på 6.000 kr. om  

 måneden eller derover.
 Uddannelsessøgende, der modtager supplerende hjælp i henhold til andre  

 bestemmelser i bistandsloven, barselsdagpenge eller sygedagpenge, kan søge  

 uddannelsesstøtte efter de almindelige regler.
Forskerstipendium Uddannelsesinstitutioner, som giver forskeruddannelse (Ph.D.-uddannelse),  

 kan give stipendium til studerende, som er indskrevet ved forskeruddannelsen.  

 Der kan gives op til 149 klip.
Ph.D-stipendium eller forskerstipendium gives normalt i en 3-års periode  

 efter afsluttet kandidatuddannelse.
Men studerende kan også før afsluttet  

 kandidatuddannelse blive optaget på forskeruddannlsen og få forskerklip  

 samtidig med almindelig uddannelsesstøtte.
Tildeling og forbrug af forskerklip registreres i SUstyrelsen.
Se side 35  

 om forskerstipendium i forhold til egenindkomst og fribeløb for almindelig  

 uddannelsesstøtte.
Studieaktivitet Der kan kun tildeles uddannelsesstøtte til uddannelsessøgende, der er  

 studieaktive.
Uddannelsesstøtte uden for klippekortet En uddannelsessøgende, der ikke har afsluttet sin første  

 ungdomsuddannelse, og som får uddannelsesstøtte uden for klippekortet, skal  

 for at være studieaktiv deltage i obligatorisk undervisning og foreskrevne  

 prøver, aflevere opgaver m.v.
 En uddannelsessøgende, der ikke opfylder disse krav, er inaktiv, og  

 uddannelsesinstitutionen skal hurtigst muligt sørge for, at udbetalingen af  

 uddannelsesstøtte standses.
Uddannelsesinstitutionen skal løbende kontrollere, at den  

 uddannelsessøgende er studieaktiv.
Det er uddannelsesinstitutionen, der  

 træffer beslutning om studieaktiviteten.
For fortsat at være studieaktiv skal en uddannelsessøgende deltage i  

 obligatorisk undervisning i et sådant omfang, at uddannelsen kan afsluttes  

 inden for den normerede studietid.
En uddannelsessøgende, der ikke deltager i  

 foreskrevne prøver og afleverer opgaver m.v., er inaktiv.
 En uddannelsessøgende, der går en klasse om, vil kunne få støtte til at gå  

 om.
 Hvis en uddannelsessøgende bliver forsinket i sin uddannelse på grund af  

 sygdom, fødsel eller andre særlige forhold, vil kravet om studieaktivitet  

 kunne fraviges.
Uddannelsesstøtte i klippekortet En uddannelsessøgende, der efter at have afsluttet sin første  

 ungdomsuddannelse får støtte inden for klippekortet, er studieaktiv, indtil  

 uddannelsesinstitutionen ved prøver eller på anden måde konstaterer, at den  

 studiemæssige fremgang målt i måneder ikke svarer til det antal klip, der  

 bruges til uddannelsen (er i takt). Den uddannelsessøgendes indsats måles i  

 forhold til de regler, der gælder for uddannelsen.
For fortsat at være  

 studieaktiv skal den uddannelsessøgende deltage i foreskrevne prøver,  

 obligatorisk undervisning, aflevere opgaver m.v.
 Det er uddannelsesinstitutionen, som tager sig af  

 studieaktivitetskontrollen og træffer afgørelse om studieaktiviteten.
Ved uddannelsens begyndelse skal uddannelsesinstitutionen hurtigst muligt  

 og senest inden 6 måneder kontrollere studieaktiviteten.
Herefter skal  

 studieaktiviteten kontrolleres mindst en gang om året.
I uddannelsesåret  

 1993-94 kan en uddannelse eller uddannelsesinstitution fritages for kravet  

 om, at studieaktiviteten skal kontrolleres senest 6 måneder efter  

 uddannelsens begyndelse.
 Uddannelsesinstitutionen kan fastsætte nærmere regler om studieaktivitet  

 på de enkelte uddannelser på uddannelsesinstitutionen.
Melder sig ikke til prøve - melder fra En uddannelsessøgende, som ikke tilmelder sig en foreskrevet prøve, eller  

 som lader være med at gå op til en foreskrevet prøve, betragtes ikke som  

 studieaktiv.
 Uddannelsesinstitutionen har pligt til at kontrollere, om  

 uddannelsessøgende, der har tilmeldt sig en foreskrevet prøve, nu også  

 deltager i prøven.
Består ikke Hvis en uddannelsessøgende ikke består de foreskrevne prøver, eller der  

 opstår en lignende forsinkelse i uddannelsen, der medfører, at den  

 uddannelsessøgende ikke længere er i takt, kan uddannelsesinstitutionen  

 forlænge støttetiden med de klip, der er nødvendige for at indhente  

 forsinkelsen.
Det kan ske inden for de 12 ekstra klip (forsinkelsesklip). Se  

 side 31. Det er en betingelse, at forsinkelsen er indtrådt i en periode, hvor  

 den uddannelsessøgende har fået uddannelsesstøtte, uddannelsesydelse eller  

 fast revalideringsydelse.
Ved forsinkelse i forbindelse med prøver, der ikke  

 er bestået, kan støttetiden højst forlænges til næste ordinære prøvetermin.  

 Den uddannelsessøgende skal være studieaktiv i den periode, hvor  

 forsinkelsesklippene bruges.
Er de 12 måneder brugt i forvejen, er den uddannelsessøgende  

 studieinaktiv.
Det samme gælder, hvis den uddannelsessøgende omgående  

 meddeler, at han/hun ikke ønsker støtten udbetalt af de 12 støttemåneder.
Den uddannelsessøgende er fortsat studieaktiv, hvis han/hun består den  

 væsentligste del af flere foreskrevne prøver, kurser og lignende.
Det kræver  

 dog, at uddannelsesinstitutionen skønner, at den pågældende kan tage den  

 manglende del uden at blive forsinket.
Sygdom En uddannelsessøgende kan få uddannelsesstøtte frem til en sygeeksamen.  

 Det kræver dog, at den uddannelsessøgende har meldt fra til den oprindelige  

 prøve på grund af sygdom, og at sygdommen er dokumenteret med en  

 lægeerklæring.
Går den uddannelsessøgende ikke op til sygeeksamen, eller går  

 den uddannelsessøgende op, men ikke består, er retningslinierne de samme som  

 ved almindelige prøver.
Afholdes der ingen sygeeksamen, træder førstkommende ordinære eksamen i  

 stedet.
Den uddannelsessøgende vil herefter kun fortsat kunne få  

 uddannelsesstøtte, hvis han/hun ud over at gå op til den manglende prøve også  

 deltager i foreskrevne prøver, som er nødvendige for, at uddannelsen kan  

 afsluttes til normeret tid.
Uddannelser med mødepligt En uddannelsessøgende, der ikke deltager i obligatorisk undervisning i et  

 sådant omfang, at uddannelsen kan afsluttes inden for den normerede  

 studietid, betragtes som inaktiv.
Der ses bort fra perioder uden støtte En uddannelsessøgende kan kun få støtte i perioder, hvor  

 uddannelsesinstitutionen betragter den pågældende som studieaktiv.
Ved  

 bedømmelse af, om en uddannelsessøgende er studieaktiv, ses der bort fra  

 perioder, hvor den uddannelsessøgende ikke har fået støtte, herunder  

 perioder, hvor der er fravalgt klip.
Perioder, hvor støttetiden er blevet forlænget inden for de 12  

 forsinkelsesklip, medregnes heller ikke.
Se side 34. Der ses også bort fra  

 perioder, hvor der på grund af sygdom, rådsarbejde, og andre særlige forhold  

 er dispenseret fra støttetidsreglerne.
 Specielt med hensyn til arbejde, som er pålagt den uddannelsessøgende i  

 henhold til styrelseslovgivningen, rådsarbejde eller arbejde vedrørende de  

 uddannelsessøgendes sociale og uddannelsesmæssige forhold, gælder, at det kan  

 sidestilles med studieaktivitet i indtil et år.
 Der ses også bort fra de 6 klip, støttetiden kan forlænges med ved fødsel.
Eksempel: En uddannelsessøgende har ved fravalg af støttetid opsparet tre  

 måneders klip.
En prøve skal ifølge studieplanen bestås.
Deltager den  

 uddannelsessøgende ikke i prøven, kan støtteudbetaling fortsætte i tre  

 måneder, hvorefter den standses.
 Først når prøven er bestået, kan støtteudbetaling på ny finde sted.
Uddannelsessøgende, der har begyndt en videregående uddannelse før 15.  

 marts 1988 Uddannelsessøgende, der har begyndt en videregående uddannelse før 15.  

 marts 1988, betragtes som studieaktive, indtil det ved prøver eller på anden  

 måde af uddannelsesinstitutionen konstateres, at den uddannelsessøgende ikke  

 yder en studiemæssig indsats, der gør det muligt at gennemføre uddannelsen  

 uden væsentlig overskridelse af den sædvanlige studietid.
 Reglerne gælder kun for uddannelsessøgende, som i perioden 1.
august 1989 - 31. december 1992 er blevet indplaceret i klippekortet for  

 de videregående uddannelser, eller som senere har fået dispensation til at  

 blive indplaceret i dette klippekort.
Se side 34.
Institutionen skal underrette styrelsen om inaktivitet Hvis uddannelsesinstitutionen finder, at en uddannelsessøgende ikke er  

 studieaktiv, skal dette straks meddeles styrelsen.
Det gælder både, hvor der  

 gives støtte uden for klippekortet, og hvor der gives støtte inden for  

 klippekortet.
Uddannelsesinstitutionen skal samtidig give den uddannelsessøgende besked  

 om indberetningen, så den uddannelsessøgende har mulighed for at fremsætte  

 eventuelle bemærkninger hertil.
Den uddannelsessøgende skal have at vide, at  

 støtten bliver stoppet med virkning fra det tidspunkt, den uddannelsessøgende  

 er blevet inaktiv.
Hvis en uddannelsessøgende bliver studieinaktiv på grund af manglende  

 deltagelse i en prøve, eller fordi en prøve ikke er bestået, skal  

 støtteudbetalingen stoppes fra juli måned, hvis prøven er en del af  

 sommereksamen.
Er prøven en del af vintereksamen, skal støtten stoppes fra  

 februar måned.
Ligger prøven udenfor de almindelige prøveterminer, skal  

 støtteudbetalingen standses fra måneden efter, prøven har været afholdt.  

 Støtteudbetalingen stoppes dog altid tidligst fra måneden efter, at den  

 uddannelsessøgende har fået meddelelse om prøveresultatet.
 Uddannelsessøgende, der får støtte til uddannelse i udlandet, skal sørge  

 for, at styrelsen mindst to gange om året får meddelelse om deres  

 studieforløb, herunder studieaktivitet.
 Uddannelsessøgende, der er indskrevet ved en dansk uddannelsesinstitution,  

 og som er på studieophold i udlandet, skal dog sende meddelelse til den  

 danske uddannelsesinstitution, der så skal kontrollere, om de er  

 studieaktive.
Støttetid Der gives støtte:
- uden for klippekortet - inden for klippekortet Klippekortet er det populære navn for den ordning, hvor man får tildelt et  

 antal måneders støtte, som man så kan bruge som et klippekort:
 et klip = en måneds støtte.
Hidtil har der været 2 forskellige slags klippekort - et for  

 ungdomsuddannelser og et for videregående uddannelser.
Men fra 1.
januar 1993 er der kun en slags klippekort.
Til gengæld kan der så ydes en  

 anden slags støtte til dem, der ikke er berettiget til klippekort.
Det kaldes  

 støtte uden for klippekortet.
Uddannelser, der gives støtte til i eller uden for klippekortet Støtte uden for klippekortet gives til - undervisning på folkeskoleniveau - undervisning i en ungdomsuddannelse indtil første ungdomsuddannelse er afsluttet.
De uddannelser, der kan gives støtte til uden for klippekort, er opført i listen på side 26.
Støtten gives kun i denne form, indtil en ungdomsuddannelse er afsluttet.
Går man videre i uddannelsessystemet med SU, er det med klippekort.
SU uden for klippekort tildeles uden tidsbegrænsning på forhånd.
Støtten gives, indtil uddannelsen er afsluttet, når ellers modtageren overholder alle betingelserne f.eks. er studieaktiv (se side 22). Hvis en uddannelsessøgende har fået støtte til en ungdomsuddannelse, som ikke er fuldført, kan vedkommende godt få støtte uden for klippekortet til en ny ungdomsuddannelse.
Støtte uden for klippekortet er afhængig af forældreindkomsten indtil  

 måneden efter, at modtageren er fyldt 19 år.
Og indtil måneden efter det  

 fyldte 20. år tildeles støtten som hovedregel efter satsen for hjemmeboende  

 (se side 11). Modtageren kan fravælge en eller flere måneders støtte i løbet  

 af støtteperioden.
Men de fravalgte måneder kan ikke opspares for senere at  

 blive brugt til f.eks. dobbeltklip, når støtteformen er ændret til  

 klippekort.
Hvornår er første ungdomsuddannelse afslutter? En uddannelsessøgende kan ikke få SU uden for klippekortet, når han/hun  

 har gennemført en hel ungdomsuddannelse, dvs. at han/hun har gennemført en  

 gymnasial uddannelse eller har gennemført en erhvervsrettet ungdomsuddannelse  

 (se side 26).
 Det gælder, selvom der ikke er modtaget støtte under første  

 ungdomsuddannelse.
Uddannelsen er først afsluttet, når obligatoriske praktikperioder er  

 gennemført.
Landmandsuddannelsen er afsluttet, når modul 2 er gennemført,  

 dvs. at den pågældende er faglært landmand.
En uddannelse inden for social-  

 og sundhedsuddannelserne er afsluttet, når trin 2 er gennemført, dvs. at den  

 pågældende er uddannet som social- og sundhedsassistent.
Værkstedsskole alene  

 betragtes ikke som en afsluttet uddannelse.
En uddannslsessøgende skal have støtte uden for klippekortet, hvis - der alene er gennemført uddannelse på folkeskoleniveau, eller - den uddannelssøgende ikke har bestået eksamen fx på gymnasium eller HF,  

 eller - den uddannelsessøgende ikke har gennemført praktikdelen i uddan- nelsen.
 Har vedkommende afbrudt uddannelsen efter skoleperiode 1 og 2 i en  

 erhvervsuddannelse, er der således ikke gennemført en hel ungdomsuddannelse.
 Men når første ungdomsuddannelse er gennemført, kan der kun gives støtte  

 inden for klippekortet.
Støtte inden for klippekortet gives til - erhvervsrettede uddannelser, dvs. videregående uddannelser og er-  

 hvervsrettede ungdomsuddannelser - gymnasiale uddannelser, når første ungdomsuddannelse er en er-  

 hvervsuddannelse eller lignende - supplering.
 Med klippekortet kan den uddannelsessøgende selv bestemme, hvornår han/hun  

 vil hæve støttebeløbene for en måned ad gangen inden for studieforløbet.
Første gang man søger støtte for at begynde på en uddannelse, der giver  

 ret til klippekort, får man tildelt et antal klip, der svarer til den  

 normerede studietid.
Men ved beregningen tages der hensyn til, at der ikke  

 udbetales støtte i august, hvis uddannelsen begynder i september, og heller  

 ikke for juli, når uddannelsen er afsluttet i juni.
Et klip svarer til  

 udbetaling af en måneds støtte.
Når støtten er udbetalt, er klippet brugt.  

 Det gælder også, selv om støtten kræves tilbagebetalt i forbindelse med  

 indkomstkontrollen efter årets udløb, eller den tilbagebetales frivilligt.
Klip, der er brugt på forhånd i en tidligere uddannelse Klip, der er brugt til tidligere uddannelse (afbrudt eller afsluttet)  

 eller til supplerende uddannelse, trækkes som hovedregel fra ved beregningen  

 af antal klip for den igangværende uddannelse.
Også perioder med  

 uddannelsesydelse trækkes fra.
Det gælder for uddannelsessøgende, der har  

 begyndt en uddannelse med uddannelsesydelse efter den 13. december 1988.  

 Endelig fraregnes også perioder med fast revalideringsydelse efter  

 bistandslovens § 43, stk. 2.
Perioder med uddannelsesydelse og fast revalideringsydelse fratrækkes dog  

 kun, hvis det drejer sig om uddannelser, som ville have berettiget til støtte  

 inden for klippekortet.
For tiden før 1. januar 1993 fratrækkes perioderne  

 kun, hvis modtageren har været i gang med en videregående uddannelse.
 SUstyrelsen kan bestemme, at der ved beregning af støttetiden skal tages  

 hensyn til støtte, der er ydet efter færøske eller grønlandske regler.
 SUstyrelsen kan godkende, at en gruppe af uddannelsessøgende får tildelt  

 en længere støttetid end den normale for en deleksamen eller et studium, når  

 studietiden for denne gruppe er forlænget på grund af ganske særlige forhold.
Endvidere kan styrelsen bestemme, at støttetiden for en  

 overbygningsuddannelse udvides med et antal klip, der svarer til støttetiden  

 for en adgangsgivende uddannelse.
Men det forudsætter, at den adgangsgivende  

 uddannelse er nødvendig for at gennemføre overbygningsuddannelsen.
F.eks.  

 udvides rammen for cand.merc.-uddannelsen, så den rummer de klip, der er  

 brugt til HA, og klip, der er brugt til en erhvervsrettet ungdomsuddannelse,  

 trækker ikke fra i en videregående teknikeruddannelse, som den giver adgang  

 til.
Indtil 12 ekstra klip - forsinkelsesklip Den uddannelsessøgende kan få tildelt yderligere 12 klip.
Man ser ved  

 beregningen af støttetiden bort fra en periode med støtte til en uddannelse,  

 der er afbrudt inden for de første 12 måneder.
Støttetiden kan forlænges,  

 hvis uddannelsen bliver forsinket, fordi en prøve ikke bliver bestået eller  

 ved lignende forsinkelse.
Forsinkelsen skal være sket i en periode med  

 uddannelsesstøtte, fast revalideringsydelse eller uddannelsesydelse.  

 Støttetiden forlænges med de klip, der er nødvendige for at indhente  

 forsinkelsen, se side 23.
Ved uddannelser uden prøver kan støttetiden forlænges, hvis den  

 uddannelsessøgende bliver pålagt at gå en periode om.
Det samme gælder i  

 uddannelser, hvor det ikke er muligt at dumpe, men hvor uddannelsesstedet  

 efter reglerne råder den uddannelsessøgende til at gå om.
Støttetiden kan  

 forlænges yderligere inden for de 12 støttemåneder, hvis modtageren skal  

 supplere sin adgangsgivende uddannelse, se side 32.
 Der kan ikke gives forsinkelsesklip til uddannelser udenfor Norden, se  

 side 19.
 De enkelte uddannelsessteder kan fastsætte nærmere regler om forlængelse  

 af støttetiden som følge af, at en prøve ikke er bestået, eller p.g.a. en  

 lignende forsinkelse.
Dispensationer Der er mulighed for at dispensere fra støttetidsreglerne, hvis den  

 uddannelsessøgende er blevet forsinket i en periode med uddannelsesstøtte,  

 uddannelsesydelse eller fast revalideringsydelse.
Støttetiden kan forlænges  

 med SUstyrelsens godkendelse med indtil 12 måneder, hvis studier har været  

 forhindret på grund af arbejde, som er pålagt i henhold til  

 styrelseslovgivningen, rådsarbejde eller arbejde vedrørende de  

 uddannelsessøgendes sociale og udannelsesmæssige forhold.
Det er en  

 betingelse, at studiet er forsinket på grund af de nævnte forhold.  

 Støttetiden kan også forlænges med styrelsens godkendelse, hvis den  

 uddannelsessøgende er blevet forsinket på grund af sygdom eller andre særlige  

 forhold.
Fødsel Ved fødsel 1. januar 1993 eller senere forlænges moderens støttetid med 6  

 måneder, hvis hun ikke søger orlov eller modtager anden offentlig støtte.
Hun  

 skal være støtteberettiget og opfylde alle betingelser med hensyn til alder,  

 statsborgerskab, studieaktivitet.
Af de 6 måneder kan højst 2 falde i tiden  

 inden fødslen.
Moderen kan bestemme, at de 6 klip helt eller delvis tilfalder  

 faderen efter fødslen, hvis han i øvrigt er støtteberettiget.
Opsparing af klip - Dobbeltklip Den udannelsessøgende kan selv bestemme, hvornår der skal udbetales støtte  

 (bruges klip) i perioder, hvor betingelserne er opfyldt.
Det er kun de  

 måneder, hvor der udbetales støtte, der medregnes som brugte klip.
I  

 erhvervsrettede uddannelser kan den uddannelsessøgende anvende opsparede klip  

 til at fordoble støtten de sidste 12 måneder af uddannelsen.  

 Uddannelsesstedet skal så afgive en erklæring om, at uddannelsen kan  

 afsluttes inden for 12 måneder.
Modtageren skal have klip til gode svarende til det antal måneder, der er  

 tilbage af uddannelsen, og derudover have opsparet et antal klip.
Der kan  

 efter 1. januar 1993 spares klip op i alle uddannelser, som der gives støtte  

 til inden for klippekortet - det gælder også supplering.
Klip sparet op i  

 klippekortet for videregående uddannelser i perioden 1. august 1989 - 31.  

 december 1992 kan også bruges til dobbeltklip.
Hvis der ikke er sparet klip  

 nok sammen til dobbeltklip i hele perioden, udbetales dobbeltklippene i en  

 sammenhængende periode, så langt den opsparede støtte rækker.
 Der kan spares klip op på 3 måder:
- fravalg af klip - tilbagebetaling i støtteårene 1989/90 og efteråret 1990 inden for  

 fristerne (2. april 1990 og 1. oktober 1990) af hele den modtagne støtte, der  

 er tildelt for den pågældende støtteperiode - gennemførelse af uddannelsen på kortere tid end den normerede.  

 Opsparingen svarer til det antal måneder, som den normerede studietid er  

 afkortet med efter 1. august 1989.
For studerende, der er startet på den første støtteberettigede uddannelse  

 efter 15. marts 1988, gælder en særlig begrænsning for dobbeltklip: De kan  

 kun få dobbeltklip, hvis det samlede antal forbrugte månedsklip - inkl.  

 dobbeltklip til den igangværende uddannelse - ikke kommer til at overstige  

 det antal klip, som uddannelsen er normeret til.
Der kan dog ses bort fra  

 klip, der er tildelt ved dispensation fra støttetidsreglerne eller i  

 forbindelse med en fødsel, se side 31.
Supplering Hvis en uddannelsessøgende skal supplere sin adgangsgivende eksamen for at  

 blive optaget eller kunne begynde at studere på en videregående uddannelse,  

 kan der gives støtte inden for klippekortet til den supplerende uddannelse.  

 Suppleringen kan bestå af et eller flere fag eller et værkstedskursus.
Den  

 supplerende uddannelse må ikke tidligere være gennemført på tilsvarende  

 niveau, og den skal indgå i adgangsgrundlaget eller studiestartbetingelserne  

 for en videregående uddannelse.
Der kan altså ikke gives støtte til  

 supplering, som blot forbedrer mulighederne for at blive optaget på en  

 videregående uddannelse inden for kvote 2. Suppleringen kan gennemføres enten  

 før eller efter optagelsen på den videregående uddannelse.
Supplering inden optagelse Hvis den foregår inden optagelsen, er det en betingelse for at få støtte,  

 at den supplerende uddannelse omfatter mindst 20 ugentlige  

 undervisningstimer.
Supplering efter optagelse Supplering efter optagelsen berettiger til udvidelse af støttetiden med  

 følgende antal måneder (klip):
 Græsk og latin indgår i SU-sammenhæng som en del af den videregående  

 uddannelse.
Hvornår trækker suppleringsklip fra? Når en uddannelsessøgende første gang søger støtte til en ny videregående  

 uddannelse, skal der tages stilling til, hvad der skal ske med de klip, der  

 tidligere er brugt til supplering.
* Har det været nødvendigt for den uddannelsessøgende at supplere, dvs. at  

 det er en optagelses - eller studiestartbetingelse, er der to muligheder - klip brugt til supplering trækker ikke fra, hvis den uddannelses-  

 søgende ikke tidligere har kunnet få det pågældende fag på det rigtige niveau  

 på den skole eller på den linje i gymnasiet, hvor han eller hun gik, - klip brugt til supplering afholdes af de 12 forsinkelsesklip, hvis den  

 uddannelsessøgende tidligere kunne have fået faget eller fagene på det  

 rigtige niveau.
Er forsinkelsesklippene brugt, trækker klip brugt til  

 supplering fra i denne situation.
 * Har det ikke været nødvendigt for den uddannelsessøgende at sup- plere,  

 trækker klip brugt til supplering fra i de klip, der til- deles til en  

 videregående uddannelse.
 Hvis klip brugt til supplering er trukket fra inden for  

 forsinkelsesklippene, trækker de ikke fra i de klip, der gives til en  

 eventuel ny uddannelse.
Gymnssial uddannelse Der kan højst gives støtte i 23 måneder til en gymnasial uddannelse inden  

 for klippekortet, og uddannelsen skal omfatte mindst 20 ugentlige  

 undervisningstimer.
Det er også en betingelse, at den første  

 ungdomsuddannelse er en erhvervsuddannelse eller en hertil svarende  

 elev/lærlingeuddannelse, og at den gymnasiale uddannelse er nødvendig for at  

 kunne gennemføre en videregående uddannelse, se side 26. Der kan dog gives  

 støtte inden for klippekortet til HHX og HTX, som samtidig er erhvervsrettede  

 uddannelser, også selv om den første ungdomsuddannelse ikke er en  

 erhvervsuddannelse.
Klip, der er brugt på den gymnasiale uddannelse, trækker  

 ikke fra, når modtageren senere begynder på en videregående uddannelse.
Men  

 det forudsætter, at den gymnasiale uddannelse er nødvendig for at blive  

 optaget på den videregående uddannelse.
Ellers trækkes klippene fra i det  

 antal klip, den uddannelsessøgende kan få til den videregående uddannelse.
Overgangsregler for personer, der er i gang med en uddannelse den 1.  

 januar 1993 I gang med en ungdomsuddannelse Udannelsessøgende, der den 1. januar 1993 er i gang med en uddannelse på  

 folkeskoleniveau eller en ungdomsuddannelse, får støtte indtil uddannelsens  

 forventede afslutningstidspunkt.
De får som hovedregel støtte uden for  

 klippekortet.
Støtten gives inden for klippekortet, hvis der er tale om en  

 erhvervsrettet uddannelse, og vedkommende tidligere efter 1. august 1989 har  

 fået støtte til en afsluttet ungdomsuddannelse.
Andre, der den 1. januar 1993  

 er i gang med en ungdomsuddannelse, kan få støtte uden for klippekortet  

 indtil uddannelsens forventede afslutningstidspunkt.
Alle øvrige betingelser  

 for støtte skal være opfyldt, f.eks. skal ansøgeren være studieaktiv.
Disse  

 regler gælder for alle, der er i gang med en ungdomsuddannelse 1. januar  

 1993, også selv om de først søger støtte f.eks. fra 1. april 1993.
I gang med en videregående uddannelse Der sker ingen ændringer for støttemodtagere i videregående uddannelser.
En person, der den 1. januar 1993 får støtte til en videregående  

 uddannelse, vil blive overført til det klippekort, der gælder fra 1993 med  

 samme støttetid og samme forbrug af klip som hidtil.
Også perioder med  

 uddannelsesydelse og fast revalideringsydelse trækkes fra.
Hvis der efter de  

 gamle regler er givet dispensation fra støttetidsreglerne for en periode med  

 støtte inden for klippekortet for videregående uddannelser, overføres disse  

 dispensationer også.
Er der brugt klip inden for de 12 ekstra klip i  

 klippekortet for videregående uddannelser før 1. januar 1993, trækkes de fra  

 i den ramme på 12 forsinkelsesklip, der gælder fra 1. januar 1993. Både klip  

 brugt til omprøve, studieskift og periode med forældreafhængig støtte trækker  

 fra.
Støttetid brugt i videregående uddannelser før 1. januar 1993 For personer, der efter 1. januar 1993 begynder på en udannelse med ret  

 til støtte inden for klippekortet gælder følgende retningslinjer.
Fra det antal klip, der tildeles til den nye uddannelse, skal trækkes  

 støttetid brugt inden for klippekortet for de videregående uddannelser,  

 herunder klip brugt til en erhvervsrettet ungdomsuddannelse.
Klip brugt inden  

 for de tolv ekstraklip trækkes fra i den ramme på 12 forsinkelsesklip, der  

 gælder fra 1. januar 1993. Dispensationer fra støttetidsreglerne givet inden  

 for klippekortet for de videregående uddannelser før 1. januar 1993 overføres  

 til det nye klippekort.
Klip brugt inden for klippekortet for  

 ungdomsudannelser trækker ikke fra.
 Personer, der er begyndt på en videregående uddannelse før 1. august  

 1989 - og som er indplaceret i klippekortet for de videregående  

 uddannelser:
Når den uddannelsessøgende efter 1. januar 1993 skal i gang med en ny  

 udannelse med støtte inden for klippekortet, trækkes det »gamle«  

 forbrug fra.
Det vil sige det forbrug af klip, den pågældende i sin tid blev  

 indplaceret med i klippekortet for videregående uddannelser plus det forbrug,  

 han/hun senere har haft af klippekortet for de videregående uddannelser.  

 Personer, der er begyndt på en videregående uddannelse før 15. marts 1988,  

 kan ikke få tildelt forsinkelsesklip.
- og som ikke er indplaceret i klippekortet for de videregående  

 uddannelser Der kan normalt ikke gives støtte til personer, der ikke i perioden 1.  

 august 1989 - 31. december 1992 er blevet indplaceret i klippekortet for de  

 videregående uddannelser til en uddannelse, som de er i gang med den 1.  

 januar 1993. Der kan dog gives dispensation, hvis de har været forhindret i  

 at lade sig indplacere, f.eks. fordi de har fået anden offentlig støtte.  

 Indplaceringen sker så efter de regler, der var gældende før 1. januar 1993.
Uddannelsessøgende, der er begyndt på en videregående udannelse før 15.  

 marts 1988, indplacerer styrelsen i klippekortsystemet med en støttetid  

 svarende til sædvanlig studietid plus 1 år.
Der sker dog fradrag af  

 indskrivningsperioder ved den igangværende uddannelse og ved en eventuelt  

 afsluttet eller afbrudt uddannelse, uanset om den pågældende har fået  

 uddannelsesstøtte.
Begyndte man på den første videregående uddannelse i  

 perioden 15. marts 1988 - 31. juli 1989, indplaceres man i klippekortsystemet  

 med en støttetid svarende til normeret studietid.
Men det sker med fradrag af  

 perioder, hvor man har modtaget uddannelsesstøtte eller uddannelsesydelse  

 eller fast revalideringsydelse til den igangværende uddannelse og tidligere  

 afbrudte eller afsluttede udannelser.
Der er en anden gruppe uddannelsessøgende, der skal indplaceres efter  

 samme retningslinier.
Det drejer sig om uddannelsessøgende, som i perioden 1.  

 juli 1991 - 31. december 1992 har været optaget på en støtteberettiget  

 videregående uddannelse, og som har afbrudt denne uddannelse inden 1. januar  

 1993. Hvis de i perioden 1. januar 1993 - 31. december 1994 genoptager den  

 afbrudte uddannelse, skal de indplaceres.
Ansøgerens egne økonomiske forhold Stipendium og studielån udbetales i støtteåret i månedlige rater med  

 foreløbige beløb.
I første omgang udbetales stipendie- og studielånsraterne  

 med de højeste månedlige støttesatser afhængig af, om den uddannelsessøgende  

 er ude- eller hjemmeboende, er afhængig af forældreindkomst m.v., men uden  

 hensyn til den uddannelsessøgendes egne indkomster.
Den endelige tildeling af  

 støtte, der finder sted, når støtteåret er slut, afhænger imidlertid af den  

 udannelsessøgendes egne indkomstforhold i støtteåret.
Støttemodtageren har selv ansvaret for at tilpasse støtteudbetalingerne  

 for hele støtteåret til sin indkomst og sit fribeløb for hele året ved at  

 vælge støtte fra.
Fravalg af støtte kan ske, både i tilfælde af støtte givet  

 uden for klippekortet og støtte givet inden for klippekortet.
For hver måned, man vælger fra, får man et tillæg på 7.390 kr. til  

 fribeløbet på 3.310 kr.
Fribeløbet i de måneder, man fravælger, er derfor  

 10.700 kr.
 Man kan regne ud, hvor mange måneder, der skal fravælges, efter følgende  

 princip:
Man kan kun vælge hele måneder fra.
Vælger man støtte fra, vælger man også  

 studielånsraten fra.
Man skal være opmærksom på, at fravalg af støtte kun kan  

 søges for fremtiden, se om ansøgningsfristen på side 42.
Fribeløbet Fribeløbet er det beløb, som man højst må have i indkomst ved siden af  

 støtten.
Har man en større indkomst end fribeløbet, får det indflydelse på  

 støttens endelige størrelse, se side 36. Fribeløbet opgøres på grundlag af de  

 oplysninger, som styrelsen har registreret, evt. suppleret med oplysning  

 indhentet fra den uddannelsessøgende om hans/hendes forhold i støtteåret.
Fribeløbet er fastsat på månedsbasis, og beløbet varierer efter den  

 uddannelsessøgendes uddannelsesmæssige stiuation.
Støttemodtagers fribeløb  

 pr. måned sammenlægges til et samlet fribeløb for hele støtteåret.
De  

 månedlige fribeløb sætter ikke grænsen for, hvor høj indkomsten må være i den  

 enkelte måned, men månedsbeløbene sammenlægges til et årsfribeløb.
Kun  

 årsfribeløbet sætter grænsen for, hvad man må have i indkomst.
 Er en uddannelsessøgende for eksempel i uddannelse hele året med støtte,  

 kan fribeløbet højst udgøre 12 x 3.310 kr. = 39.720 kr.
Fribeløbet forhøjes Styrelsen forhøjer fribeløbet med 15.556 kr. om året for hver af den  

 uddannelsessøgendes egne børn eller adoptivbørn, som er under 18 år.
Er  

 betingelserne til stede blot i en del af året, forhøjer styrelsen fribeløbet  

 for hele året.
 Styrelsen forhøjer fribeløbet med det beløb, som er modtaget som  

 forskerstipendium, før den uddannelsessøgende har opnået kandidatniveau.
Forskerstipendium udbetalt efter opnået kandidatniveau giver ingen  

 forhøjelse af fribeløbet på 19.146 kr.
Forskerstipendium medregnes som øvrige  

 indkomster ved indkomstopgørelsen, i det omgang det er skattepligtigt i året.
Den udannelsessøgende kan efter ansøgning få forhøjet fribeløbet i to  

 tilfæle.
For det første, hvis han/hun har modtaget legater, stipendier eller  

 lignende, som er givet med uddannelsesformål for øje.
For det andet, hvis den  

 uddannelsessøgende har fået udbetalinger i medfør af loven om  

 arbejdsskadeforsikring eller loven om erstatningsansvar.
Det er en betingelse  

 for forhøjelsen, at indkomsten skattemæssigt indgår i den uddannelsessøgendes  

 personlige indkomst.
Fribeløbet kan forhøjes med et beløb, der svarer til det  

 udbetalte.
Ansøgning om forhøjelse af fribeløbet skal sendes til SUstyrelsen  

 med dokumentation for legatet, erstatningen m.v.
Styrelsen kan kun forhøje fribeløbet i de nævnte tilfælde.
Se side 38 om  

 forhøjelse af fribeløbet for 18-årige, hvis stipendiet nedsættes eller  

 bortfalder.
Indkomst Den uddannelsessøgendes indkomst er enhver positiv indkomst, der beskattes  

 i støtteåret, hvis den indgår i den personlige indkomst, kapitalindkomsten  

 eller udbytteindkomsten - uden fradrag af nogen art.
Følgende indkomster  

 indgår dog ikke:
- særlig indkomst efter de skatteretlige regler - SU-stipendier - renter af beløb, opsparet i henhold til loven om udannelsesop-  

 sparingskonti, - overskud af danske ejendomme (lejeværdi af egen bolig).
 Bortset herfra indgår alle øvrige positive indkomster, hvis de er  

 skattepligtige, i indkomsten.
Det er den samlede indkomst i hele året uanset støtteperiodens længde, der  

 indgår i beregningen.
Det vil fx også sige indkomst i perioder, hvor den  

 pågældende ikke er under uddannelse.
Eksempler på indkomster, der indgår i  

 indkomsten:
 * indkomst fra ansættelsesforhold, herunder feriepenge (12,5% af lønnen),  

 der beskattes i 1993.
* indkomst fra selvstændig erhvervsvirksomhed * indkomst som medhjælpende ægtefælle * rente eller udbytte * indtægt af udlejning af fast ejendom eller løsøre, medmindre den  

 beskattes som »overskud af danske ejendomme« * arbejdsløsheds-, syge- og barselsdagpenge * fast revalideringsydelse * pension, børne- og enkepension * honorarer.
Legater og stipendier, bortset fra SU-stipendier indtil opnået  

 kandidatniveau, indgår i indkomsten, hvis de er skattepligtige.
Se ovenfor om  

 forhøjelse af fribeløbet i disse tilfælde.
Se om stipendier til  

 forskeruddannelse side 35.
Hvis den uddannelsessøgende er selvstændig erhvervsdrivende, indgår  

 overskud fra den selvstændige erhvervsvirksomhed i indkomsten, når  

 overskuddet beskattes som personlig indkomst eller kapitalindkomst.
Det  

 betyder, at de fradrag, skattemyndighederne har godkendt i den personlige  

 indkomst, kapitalindkomsten eller som ligningsmæssigt fradrag ikke anerkendes  

 som fradrag i relation til SU.
Hvis den uddannelsessøgende er tilmeldt  

 virksomhedsskatteordningen, kan fradrag dog anerkendes efter de skatteretlige  

 regler.
Et eventuelt underskud af virksomheden kan ikke modregnes i anden  

 indkomst, fx lønindkomst.
Indkomsten, herunder eventuelle feriepenge, medregnes efter de  

 skatteretlige regler.
Det betyder, at indkomsten som hovedregel medregnes på  

 det tidspunkt, hvor den er tjent, uanset hvornår pengene er udbetalt.
Bemærk,  

 at der gælder forskellige undtagelser til denne hovedregel efter  

 skattereglerne.
Indkomster, der udbetales efter kalenderårets udgang m.v.  

 beskattes i visse tilfælde først på udbetalingstidspunktet.
De medregnes så i  

 det støtteår, de beskattes.
 Indkomster, der ikke beskattes, medregnes ikke, fx boligsikring,  

 børnetilskud eller skattefri kontanthjælp efter bistandsloven.
Indkomstkontrol 1993 Tilbagebetaling af for meget modtaget støtte Syvprocent-tillæg Når støtteåret er gået, foretager styrelsen den endelige støttetildeling  

 ved at sammenholde den uddannelsessøgendes indkomst i støtteåret med  

 fribeløbet for støtteåret.
Oplysning om støttemodtagerens indkomst i støtteåret indhenter styrelsen  

 fra Told- og Skattestyrelsen.
Oplysningerne indhentes i 1994, når  

 skattemyndighederne har afsluttet årsopgørelserne for 1993.
Er indkomsten højere end fribeløbet, kræves for meget udbetalt stipendium  

 og studielån betalt tilbage.
Først nedsættes stipendium krone for krone med  

 det overskydende beløb.
Dækker stipendiet ikke kravet, nedsættes dernæst  

 studielånet.
Nedsættelsen sker altid, som om der er søgt højst mulig støtte.
Er der tildelt supplerende studielån til 18-årige på grund af for høj  

 forældreindkomst, nedsættes dog først det supplerende studielån krone for  

 krone med det overskydende beløb.
Dækker det supplerende studielån ikke  

 kravet, sker nedsættelsen dernæst først i stipendiet, derefter i det  

 almindelige lån.
Konstaterer SUstyrelsen ved den endelige støttetildeling efter støtteårets  

 udgang, at den uddannelsessøgende har fået udbetalt for meget stipendium og  

 studielån, tillægger styrelsen det for meget udbetalte beløb 7 procent.
Det  

 sker, uanset om den uddannelssøgende har betalt beløbet helt eller delvist  

 tilbage.
Se side 11 om skat i forbindelse med tilbagebetaling.
 Det for meget udbetalte stipendium og studielån inklusive de syv procent  

 skal tilbagebetales senest den 1. i måneden to måneder efter, at styrelsen  

 har fremsat kravet.
Kan den uddannelssøgende ikke betale det hele på en gang, kan den  

 uddannelsessøgende få en afdragsordning, der maksimalt kan løbe over 12  

 måneder.
Gælden tilbagebetales med lige store beløb over perioden.
Ydelsen  

 pr. måned kan dog ikke være lavere end 200 kr.
Er gælden ikke betalt efter 12  

 måneder, opkræves det resterende beløb straks.
 Den uddannelsessøgende kan søge styrelsen om at få lempet  

 betalingsvilkårene, herunder om at få udsættelse med tilbagebetalingen helt  

 eller delvist, hvis man på grund af arbejdsløshed, sygdom, fødsel,  

 værnepligt, store afdragsbyrder på anden studiegæld eller andre særlige  

 omstændigheder ikke kan overholde tilbagebetalingsordningen.
Betaler den uddannelsessøgende ikke hele beløbet med syvprocent-tillægget  

 tilbage med det samme, tillægger styrelsen beløbet en rente på den officielle  

 diskonto med tillæg af for tiden fem procent.
Renten var den 1. august 1992  

 14 1/2 procent.
Gælden forrentes fra forfaldsdagen den 1. i måneden, to  

 måneder efter, at styrelsen har fremsat kravet.
Styrelsen beregner  

 rentes-rente.
Har den uddannelsessøgende fået udbetalt for meget støtte, har  

 pågældende brugt det tilsvarende antal klip, selvom beløbet kræves  

 tilbagebetalt, og selvom den pågældende frivilligt har tilbagebetalt støtten  

 helt eller delvist.
 Betaler den uddannelsessøgende ikke, eller betales der for sent, kan  

 SUstyrelsen sende gælden til inddrivelse gennem advokat (retslig inkasso)  

 eller give en eventuel arbejdsgiver pålæg om at inddrive gælden ved at holde  

 noget af den uddannelsessøgendes løn m.v. tilbage.
 Styrelsen kan også gennem Det Centrale Fordringsrigister modregne gælden i  

 for eksempel overskydende skat.
 Hver rykkergiro, styrelsen sender koster 35 kr. i gebyr, mens opsigelse af  

 gælden koster 100 kr. i gebyr.
For meget udbetalt for tiden før 1. januar 1991 For meget udbetalt stipendium, studielån og statslån tildelt for tiden før  

 den 1. januar 1991 skal tilbagebetales straks, når kravet fremsættes.
Hvis  

 støttemodtageren ikke kan betale gælden, incl. evt. syvprocent-tillæg,  

 straks, når kravet fremsættes, kan styrelsen ud fra gældens størrelse  

 fastsætte en periode, over hvilken gælden skal betales.
Den længste tilbagebetalingsperiode er 5 år, og den laveste ydelse er 200  

 kr. om måneden.
Styrelsen kan efter ansøgning give lempelser i  

 tilbagebetalingen, når forholdene i det konkrete tilfælde taler herfor.  

 Gælden forrentes fra kravets fremsættelse med 1% over den til enhver tid  

 gældende diskonto.
Renten var den 1. august 1992 10 1/2 procent.
Styrelsen  

 beregner rentes-rente.
 I øverigt gælder samme regler om gebyr og om inddrivelse gennem advokat  

 m.v. i tilfælde af manglende eller for sen betaling som nævnt for gæld for  

 tiden efter 1. januar 1991.
Kontrol af tildelingsgrundlaget SUstyrelsen vil i løbet af støtteåret, og når støtteåret er slut, foretage  

 forskellige kontroller af, om det grundlag, den enkelte uddannelsessøgende  

 fik støtte på, er korrekt.
Til det brug får styrelsen oplysninger fra andre  

 offentlige myndigheders edb-registre, for eksempel fra Told- og  

 Skattestyrelsen og cpr.-registret.
Styrelsen kontrollerer også  

 støttemodtagerens bopælsstatus - det vil sige om pågældende bor hos  

 forældrene eller ej - gennem oplysninger fra andre offentlige myndigheder i  

 løbet af året.
Støttemodtageren vil også blive bedt om at dokumentere sin  

 bopælsstatus, for eksempel med huslejekvitteringer m.m.
Forældrenes økonomiske forhold 18-årige ansøgere, der ikke har afsluttet deres første  

 ungdomsuddannelse Hvis den uddannelsessøgende ikke har afsluttet sin første  

 ungdomsuddannelse og derfor får støtte uden for klippekortet, er tildelingen  

 af stipendier afhængig af ansøgers forældres samlede indkomstgrundlag uden  

 fradrag indtil udgangen af den måned, hvor den uddannelsessøgende fylder  

 19 år.
 Indkomstgrundlaget for 1993 fastlægges på grundlag af indkomsterne i 1991.
SUstyrelsen kan tildele maksimalt stipendium, hvis forældrenes samlede  

 korrigerede indkomstgrundlag (dvs. forældrenes indkomstgrundlag med evt.  

 fradrag for søskende) ikke overstiger 185.016 kr.
Ved højere korrigeret  

 indkomstgrundlag aftrappes stipendiestøtten og bortfalder ved et korrigeret  

 indkomstgrundlag på 422.280 kr.
Se i øvrigt tabellen i bilag 4.
Det er kun stipendiet, der nedsættes og eventuelt bortfalder på grund af  

 forældrenes indkomstgrundlag.
Studielånet nedsættes ikke, men kan forhøjes i  

 takt med nedsættelsen af stipendiet.
Bortfalder stipendiet helt, kan en  

 uddannelssøgende, der får støtte efter satsen som hjemmeboende, få et  

 studielån på op til 3.379 kr. om måneden.
 Udnyttes muligheden ikke for at få forhøjet studielånet, sker der i stedet  

 en forhøjelse af fribeløbet.
 SUstyrelsen lægger begge forældres indkomstgrundlag sammen, når begge  

 forældre lever, er gift med hinanden og ikke separarerede, eller hvis de har  

 fælles folkeregisteradresse eller bor sammen den 1. oktober 1992.
 Er forældrene ikke gift med hinanden, eller er de separeret, og har de  

 samtidig ikke fælles folkeregisteradresse eller bor sammen den 1. oktober  

 1992, tages kun indkomstgrundlaget for den af forældrene, der senest alene  

 har haft forældremyndigheden, i betragtning.
 Har ingen af forældrene haft forældremyndigheden alene, anvender styrelsen  

 indkomstgrundlaget for den af forældrene, den uddannelsessøgende ved  

 støtteårets begyndelse er nærmest knyttet til.
 Lever kun den ene af forældrene, kan styrelsen se bort fra dennes  

 indkomstgrundlag, hvis det godtgøres, at den uddannelsessøgende gennem en  

 meget lang årrække ikke har haft kontakt med vedkommende, og støtte har været  

 eller ville være tildelt på grundlag af afdødes indkomstgrundlag.
 Se om støtte til 18-årige i klippekortet side 27.
Indkomstgrundlaget Når styrelsen beregner den forældreafhængige støtte i 1993, bruges  

 indkomstgrundlaget for 1993.
 Indkomstgrundlaget for 1993 opgøres på grundlag af de økonomiske forhold i  

 1991. Styrelsen får i de fleste tilfælde oplysning om indkomstgrundlaget  

 direkte fra Told- og Skattestyrelsen.
 For personer, som ikke er skattepligtige eller er begrænset skattepligtige  

 i Danmark, som ikke har været skattepligtige et helt indkomstår, eller hvor  

 der er sket dødsfald, beregner styrelsen indkomstgrundlaget.
Sådan gøres indkomstgrundlaget op Indkomstgrundlaget er summen af den personlige indkomst, den positive  

 (netto) kapitalindkomst og eventuelt et beregnet formueafkast.
Er  

 kapitalindkomsten negativ, sættes den ved beregning til 0 kr., dvs. der er  

 ingen fradrag.
De to første beløb fremgår af årsopgørelsen for 1991, medens  

 det beregnede formueafkast kun anføres på støttemeddelelsen fra styrelsen.
Der vil kun kunne blive tale om et beregnet formueafkast, hvis der pr. 31.  

 december 1991 er opgjort en formueskattepligtig værdi af danske aktier m.v.  

 (anparter, andelsbeviser, investeringsbeviser og indestående i kontoførende  

 investeringsforeninger) og af udenlandsk formue.
Formueafkastet vil i så fald  

 blive beregnet som 9 procent af summen af disse formuebeløb, minus det  

 faktiske afkast i 1991 af samme formuegoder og minus evt. negativ  

 kapitalindkomst i 1991. Bliver det beregnede formueafkast negativt, sættes  

 det til 0. Der sker modregning mellem ægtefæller.
Søskende Har den uddannelsessøgende søskende, der er under 18 år, fradrages i  

 forældrenes indkomst 19.638 kr. pr. søskende.
Er betingelsen opfyldt i en del  

 af støtteperioden, gives fradraget for hele støtteåret.
Støtte på grundlag af forældrenes aktuelle økonomiske forhold Hvis ansøgerens forældre er langvarigt arbejdsløse efter afskedigelse,  

 langvarigt syge, går konkurs eller i betalingsstandsning, på pension eller  

 efterløn, og bruttoindkomsten herved falder væsentligt, kan styrelsen  

 fastsætte et nyt beregningsgrundlag.
Den uddannelsessøgende skal søge  

 særskilt om at få lagt den aktuelle forældreindkomst til grund ved  

 støtteberegningen.
 Beregningsgrundlaget fastsættes for den del af støtteperioden, der ligger  

 efter tidspunktet for indkomstnedgangen, på grundlag af forældrenes  

 forventede bruttoindkomst i perioden, og efter styrelsens bestemmelse med de  

 fradrag i den personlige indkomst, som fremgår af indkomstgrundlaget, og med  

 tillæg af positiv kapitalindkomst og beregnet formueafkast ifølge  

 indkomstgrundlaget for 1993.
Ændringer i forældreindkomsten i løbet af støtteperioden Ændrer forholdene sig for ansøgerens forældre i løbet af støtteperioden,  

 kan SUstyrelsen efter ansøgning ændre den tildelte støtte i følgende  

 tilfælde.:
 Ændring i de under 1) og 2) nævnte tilfælde sker tidligst fra måneden  

 efter begivenhedens indtræden og tidligst fra begyndelsen af den måned, hvor  

 ansøgningen er modtaget på uddannelsesinstituionen.
 I de under 3) og 4) nævnte tilfælde sker ændringen fra støtteperiodens  

 begyndelse.
4. Ændring af tildelt støtte Regulering af støtte efter ansøgning SUstyrelsen kan ændre støtten i løbet af støtteåret i følgende tilfælde:
Oplysningspligt for støttemodtagere En uddannelsessøgende, som søger om at få tildelt uddannelsstøtte eller om  

 at få ændret sin tildeling af uddannelsesstøtte, skal give alle de  

 oplysninger om sine forhold, som er nødvendige for støttetildelingen.  

 Oplysningerne afgives under strafansvar på ansøgningsskemaet.
 Sker der i løbet af støtteperioden ændringer i forholdene, skal den  

 uddannelsessøgende straks give oplysning herom til SUstyrelsen via  

 uddannelsesinstitutionen.
Det gælder oplysninger om - uddannelsens afbrydelse - uddannelsens afslutning før det tidspunkt, som er anført i den seneste  

 støttemeddelelse - orlov fra uddannelsen - lønnede praktikperioder, som indgår som en del af uddannelsen, uden at  

 det fremgår af støttemeddelelsen - ændring i bopælsstatus fra udeboende til hjemmeboende - tildeling af en anden offentlig ydelse, som tilsigter at dække  

 leveomkostningerne, fx folke- eller førtidspension, efterløn,  

 arbejdsløshedsdagpenge eller uddannelsesydelse, orlovsydelse under uddannelse  

 fra A-kassen, højskolestøtte, fast re- valideringsydelse efter bistandsloven,  

 tildeling af kontant- hjælp efter § 37 i bistandsloven under forrevalidering.
 - de ugentlige undervisningstimer ved enkeltfagsundervisning falder under  

 den fastsatte grænse.
Skæringstidspunkter Ved flytning den 1. i måneden gælder ændringen fra dette tidspunkt og  

 ellers fra månedens udgang.
Ændring af støtten, fordi forældrenes forhold har ændret sig, sker enten  

 fra måneden efter begivenheden eller fra støtteperiodens begyndelse.
Se side  

 39. Når den uddannelssøgende skal have tildelt støtte uafhængig af  

 forældrenes indkomst, sker det fra måneden efter, at den pågældende fylder 19  

 år.
 Hvis støtten bortfalder, fordi den uddannelsessøgendes forhold har ændret  

 sig, f.eks. fordi uddannelsen afbrydes eller den uddannelsessøgende får  

 orlov, bliver studieinaktiv eller får anden offentlig støtte, bortfalder  

 støtten fra den 1. i en måned, hvis ændringen sker fra dette tidspunkt og  

 ellers fra månedens udgang.
Hvis det drejer sig om regulering af støtte efter ansøgning, sker  

 ændringen dog tidligst fra den måned, ansøgningen er afleveret på  

 uddannelsesinstitutionen.
Se side 43.
Oplysningspligt for tidligere støttemodtagere Den uddannelsessøgende skal give meddelelse til styrelsen om uddannelsens  

 afslutning eller afbrydelse, hvis vedkommende tidligere har fået statslån  

 eller studielån, selv om den pågældende ikke længere modtager støtte.
Har den  

 uddannelsessøgende fået statsgaranteret lån, skal meddelelsen gives til  

 Kongerigets Danmarks Hypotekbank og Finansforvaltning.
Uddannelsesinstitutionernes oplysningspligt Uddannelsesinstitutionen skal, straks den er blevet bekendt med  

 forholdene, give oplysning til styrelsen om forhold, som har betydning for  

 tildeling af støtte og tilbagebetaling af støtte.
Det gælder oplysninger om:
- uddannelsens afbrydelse - uddannelsens afslutning - orlov fra uddannelsen - ændring af bopælsstatus fra udeboende til hjemmeboende - tildeling af anden offentlig ydelse, som f.eks. folke- eller før-  

 tidspension, efterløn, arbejdsløshedsdagpenge, uddannelsesydelse eller  

 orlovsydelse under uddannelse fra A-kassen, højskolestøtte, tildeling af fast  

 revalideringsydelse efter bistandsloven, til- deling af kontanthjælp efter §  

 37 i bistandsloven under forreva- lidering - lønnede praktikperioder, som indgår som et led i uddannelsen, uden at  

 det er oplyst på støttelisten - manglende studieaktivitet - de ugentlige undervisningstimer ved enkeltfagsundervisning falder under  

 den fastsatte grænse.
 Se i øvrigt Vejledning om uddannelsesinstitutionernes opgaver ved  

 tildeling af statens uddannelsesstøtte, som styrelsen sender til  

 uddannelsesinstitutionerne.
5. Ansøgningsprocedure Tildeling af støtte fra 1. januar 1993 Støtteåret går fra 1. januar til 31. december.
 Første gang man søger støtte, skal man aflevere en ansøgning.
 Uddannelsessøgende, der har fået tildelt støtte for 1992, skal normalt  

 ikke indsende ansøgning for 1993. Hvis de opfylder betingelserne for at få  

 støtte i 1993, vil de i december måned 1992 få tilsendt en støttemeddelelse  

 for 1993, der viser, hvor meget de foreløbigt har fået tildelt i 1993 til den  

 uddannelse, de er i gang med.
 Støttetildelingen sker på grundlag af de oplysninger, styrelsen i  

 slutningen af 1992 har om de uddannelsessøgende.
 Uddannelsessøgende, som har fået afslag på deres ansøgning om stipendium  

 for 1992, fordi deres forældres indkomstgrundlag er for højt, vil i 1993 få  

 beregnet støtte på grundlag af deres forældres indkomstgrundlag for 1993. De  

 vil fra måneden efter, at de er fyldt 19 år, få tildelt støtte uafhængig af  

 forældrenes indkomst, uden at der skal indsendes en ny ansøgning.
 De uddannelsessøgende skal dog, udover ansøgning om tildeling af støtte  

 første gang de søger støtte, indsende ansøgning i følgende tilfælde:
- ved studieskift - hvis støttetildelingen søges ændret, fx. fordi den uddannelses- søgende  

 opfylder betingelserne for at få støtte som udeboende - hvis den uddannelsessøgende har valgt støtte fra i 7 måneder eller  

 derover og nu ønsker støttetildelingen genoptaget.
Er der valgt 6 måneder fra  

 eller derunder, genoptages støtteudbetalingen uden ansøgning - hvis den uddannelsessøgende ønsker støtteudbetalingen genoptaget efter  

 en periode med lønnet praktik eller orlov på syv måneder eller derover.
Er  

 praktikperioden eller perioden med orlov på seks måneder eller derunder  

 genoptages støtteudbetalingen uden ansøgning - efter en periode med inaktivitet - efter en periode med for få timer - efter en periode med anden offentlig støtte.
Ansøgningsskema Man skal søge om uddannelsesstøtte på et ansøgningsskema, som styrelsen  

 har udarbejdet.
Skemaet udleveres på uddannelsesinstitutionen sammen med en  

 vejledning.
 Den uddannelsessøgende skal aflevere eller indsende sin ansøgning til  

 uddannelsesinstitutionen.
 Efter at uddannelsesinstitutionen har behandlet ansøgningerne i  

 overensstemmelse med de retningslinier, der er udarbejdet af styrelsen,  

 sender institutionen ansøgningerne til styrelsen.
 Uddannelsesinstitutionen skal sende ansøgningen til styrelsen senest 1 uge  

 efter, at den er modtaget.
Ansøgningsfrister For at en ansøgning om støtte eller ændring af støtte for 1993 kan blive  

 behandlet, skal uddannelsesinstitutionen have ansøgningen senest den 1.  

 oktober 1993.
 Ansøgninger, der er poststemplet den 1. oktober eller modtages på  

 uddannelsesinstitutionerne senest med posten den 2. oktober, anses dog for  

 rettidige.
 Fristen gælder ikke for uddannelssøgende der flytter hjemmefra efter 1.  

 oktober 1993, og som af den grund ønsker støttetildelingen ændret.
 Man kan desuden se bort fra fristen i helt ekstraordinære situationer, som  

 ansøger ikke selv er skyld i, for eksempel akut hospitalsindlæggelse  

 umiddelbart før ansøgningsfristens udløb.
 Der kan ses bort fra fristen for uddannelsessøgende, der efter den 1.  

 oktober optages på en uddannelse, der begynder i perioden 1. oktober til 31.  

 december.
Tildeling af uddannelsesstøtte og ændring af uddannelsesstøtte sker  

 tidligst fra begyndelsen af den måned, hvori ansøgningen er  

 uddannelsesinstitutionen i hænde.
Ansøgning om fravalg af klip eller stop for  

 udbetaling af dobbeltklip, skal dog være styrelsen i hænde senest en måned  

 forud for den første måned, fravalget omfatter, eller hvori udbetalingen af  

 dobbeltklip ønskes stoppet.
6. Forrentning og tilbagebetaling af lån Om studielån (lån 6) se side 13 Lån 5 Lån 5 er studielån, som styrelsen har udbetalt i perioden 1988/89 - 1990.  

 Låneraterne er blevet forrentet fra den første i måneden efter udbetalingen.
 I uddannelsestiden forrentes lånet og de påløbne renter med 4 procent om  

 året.
Derefter forrentes den til enhver tid værende gæld med en årlig rente  

 svarende til den officielle diskonto med et procenttillæg eller et  

 procentfradrag, som fastsættes på finansloven for de pågældende år.  

 Procenttillæget kan dog ikke overstige 1. Der beregnes rentes-rente.
Renten  

 var den 1. august 1992 9 1/2 procent.
 Ved uddannelsestiden forstås den tid, hvor den uddannelsessøgende  

 gennemgår offentligt anerkendte uddannelser, ulønnede eller lønnede, af  

 mindst 3 måneders varighed og tilrettelagt på heltidsbasis.
 Uddannelser i udlandet kan medregnes i uddannelstiden, hvis uddannelsen er  

 offentligt anerkendt i uddannelseslandet og af en sådan art, at den ville  

 kunne offentligt anerkendes i Danmark, og forudsat at de øvrige nævnte  

 betingelser er opfyldt.
 Uddannelsestiden ophører, når uddannelsen afsluttes eller afbrydes,  

 medmindre låntager inden for 15 måneder begynder eller genoptager en  

 uddannelse, som opfylder de ovenfor nævnte betingelser.
Styrelsen kan bestemme, at en låntagers uddannelsestid skal betragtes som  

 ophørt, selv om låntageren ikke har afsluttet eller afbrudt uddannelsen.
Det  

 sker, når den pågældende ikke længere kan anses for at være studieaktiv.
Den uddannelsessøgende skal begynde at betale studielån med påløbne renter  

 tilbage et år efter udløbet af det støtteår, hvori uddannelsestiden er hørt  

 op, dog tidligst den 1. august.
Hvis låntagers uddannelsestid er ophørt i fx  

 1993, skal låntager starte tilbagebetalingen den 1. august 1995.
 Låntager får i god tid, inden tilbagebetalingen skal begynde, tilsendt  

 oplysninger fra SUstyrelsen om gældende størrelse, tilbagebetalingsperiodens  

 længde og ydelsens størrelse.
For låntagere, som ud over lån 5 også har studielån optaget efter 1.  

 januar 1991 (lån 6), vil tilbagebetalingsperiodens længde og dermed  

 ydelsernes størrelse for begge lån blive udregnet på baggrund af lånenes  

 samlede saldo.
Se side 13 om lån 6.
Tilbagebetalingsperiodens længde afhænger af gældens størrelse.
Den  

 længste tilbagebetalingsperiode er 15 år, og den korteste er 7 år.
Der  

 betales lige store ydelser hver anden måned.
Beløbet kan dog ikke være lavere  

 end 200 kr. pr. gang.
Styrelsen kan efter ansøgning give udsættelse med tilbagebetalingen eller  

 lempelse i tilbagebetalingsvilkårene, hvis låntager på grund af  

 arbejdsløshed, sygdom, fødsel, værnepligt eller store afdragsbyrder på anden  

 studiegæld eller andre særlige omstændigheder ikke kan overholde den  

 fastsatte tilbagebetalingsordning.
De forhold, der ligger til grund for  

 ansøgningen skal så vidt muligt dokumenteres.
Lån 4 Lån 4 er statslån udbetalt i perioden 1982/83 til 1987/88. Låneraterne er  

 blevet forrentet fra den første i måneden efter udbetalingen.
 Lånet og de påløbne renter forrentes i uddannelsestiden med 3 procent  

 under den til enhver tid fastsatte diskonto.
Derefter forrentes den til enhver tid værende gæld med 1 procent over  

 diskontoen om året.
Der beregnes rentes-rente.
Renten var den 1. august 1992  

 10 1/2 procent.
 Der gælder samme regler om uddannelsestid og tilbagebetaling som for lån  

 5. Lån 4 tilbagebetales særskilt, selvom låntager har lån 5 og/eller lån 6.
Statsgaranterede studielån Det statsgaranterede studielån i et pengeinstitut forrentes under og efter  

 uddannelsen med en variabel rente, der til enhver tid fastsættes af det  

 pågældende pengeinstitut.
 Låntager er normalt først forpligtet til at begynde tilbagebetalingen af  

 lånet et år efter det tidspunkt, hvor uddannelsen afsluttes eller afbrydes.
Administrationen varetages af Hypotekbanken.
Hypotekbanken kan bestemme,  

 at tilbagebetalingen skal begynde på et tidligere tidspunkt, hvis låntager  

 ikke længere kan anses for at være studieaktiv.
 I garantierklæringen er angivet et forventet afslutningstidspunkt, som  

 pengeinstituttet retter sig efter.
 Hvis der er udstedt flere garantierklæringer, retter pengeinstituttet sig  

 efter det forventede afslutningstidspunkt i den sidst udstedte erklæring.  

 Hvis låntager ikke har afsluttet uddannelsen på det forventede tidspunkt, kan  

 Hypotekbanken fastsætte et nyt, hvis låntager retter henvendelse herom med  

 dokumentation for stadig at være under uddannelse.
 Aftale om tilbagebetalingen skal inden tilbagebetalingstidspunktet indgås  

 skriftligt mellem låntager og pengeinstitut på en formular, der er  

 forhåndsgodkendt af Hypotekbanken.
Tilbagebetalingen skal ske med passende rater i forhold til gældens  

 størrelse og inden for garantiperioden.
Garantien ophører senest 15 år efter,  

 at uddannelsen er afsluttet eller afbrudt, men kan forlænges af  

 Hypotekbanken, når omstændighederne taler for det.
Pengeinstituttet kan træffe afgørelse om at udsætte indgåelsen af en  

 aftale om tilbagebetaling, hvis låntager på grund af arbejdsløshed, sygdom,  

 fødsel eller værnepligt ikke kan indgå en tilbagebetalingsordning.
Låntager  

 skal rette henvendelse herom til pengeinstituttet med dokumentation for det  

 pågældende forhold.
Hvis låntager ikke kan overholde en allerede indgået  

 tilbagebetalingsordning, kan en midlertidig nedsættelse af ydelsen eller en  

 midlertidig udsættelse med betalingen ligeledes aftales direkte med det  

 pågældende pengeinstitut uden henvendelse herom til Hypotekbanken.
Indgår  

 låntager ikke aftale om tilbagebetaling, eller betaler låntager ikke  

 ydelserne til tiden, forfalder gælden til betaling, og pengeinstituttet kan  

 forlange lånet indfriet af Hypotekbanken.
Låntager kan efter ansøgning og på visse betingelser få tilskud til  

 afvikling af lånet.
Ansøgning skal være Hypotekbanken i hænde senest den 5.  

 januar forud for tilskudsårets begyndelse.
Tilskudsåret går fra 1. april til  

 31. marts.
Tilskud tildeles for et år ad gangen.
 Ansøgningsskema med nærmere oplysning om ordningen, herunder om  

 betingelserne for tildeling af tilskud, fås i alle pengeinstitutter fra  

 begyndelsen af november forud for tilskudsåret.
Lån 1 Lån 1 er statslån, der er udbetalt i støtteårene 1970/71 til 1974/75.
 Tilbagebetalingen begynder normalt et år efter uddannelsen er ophørt.  

 Tilbagebetalingen sker med kvartalsvise ydelser og principielt over 10 år.
Forrentningen begynder normalt fra det tidspunkt, den uddannelsessøgende  

 ikke længere anses for berettiget til at opnå uddannelsesstøtte, herunder  

 statsgaranti for lån i pengeinstitutter.
Forrentningen er diskontoen + en  

 procent om året.
Renten var 1. august 1992 10 1/2 procent.
Der beregnes  

 rentes-rente.
 SUstyrelsen kan give udsættelse med tilbagebetalingen eller lempe i  

 tilbagebetalingsvilkårene, hvis låntageren ikke kan overholde den fastsatte  

 afviklingsordning på grund af dokumenteret fortsat uddannelse, arbejdsløshed,  

 sygdom, fødsel, værnepligt, store afdragsbyrder på anden studiegæld eller  

 andre særlige omstændigheder.
Lån 3 Lån 3, der af Ungdommens Uddannelsesfonds midler sidste gang blev tildelt  

 i støtteåret 1969/70, er rentefri.
Tilbagebetalingen begynder normalt et år efter uddannelsens afslutning  

 eller afbrydelse.
Tilbagebetalingen sker med halvårlige ydelser.
Der gælder  

 samme regler om udsættelse med tilbagebetaling som for lån 1.
7. Administrationen af SU SUstyrelsen Styrelsen for Statens Uddannelsstøtte, til daglig forkortet SUstyrelsen,  

 er en styrelse under Undervisnings- og Forskningsministeriet.
SUstyrelsen  

 administrerer statens uddannelsstøtte til uddannelsessøgende.
Styrelsen bor Danasvej 30, 1780 København V.
 Telefon 31 21 46 66.
 Styrelsen er åben for personlig henvendelse kl. 12-15. Telefontiden er kl.  

 10-15.
På styrelsens servicetelefon - 33 25 11 55 - kan man døgnet rundt taste  

 sig ind på generelle oplysninger om SU.
Direkte telefonforbindelse med en  

 sektion eller medarbejder i styrelsen kan man få ved fra en trykknaptelefon  

 at taste 31 21 20 55 + lokalnummer.
Uddannelsesinstitutionens opgaver De enkelte uddannelsesinstitutioner bistår styrelsen i forbindelse med  

 støttetildelingen.
Retningslinierne for uddannelsesinstitutionernes opgaver  

 m.v. er fastlagt i vejledning om uddannelsesinstitutionernes opgaver ved  

 tildeling af statens uddannelsesstøtte.
Uddannelsesinstitutionens væsentligste opgaver er at modtage og behandle  

 ansøgninger, at informere og vejlede de uddannelssøgende og at give  

 meddelelser videre til styrelsen.
Uddannelsesstedet afgør spørgsmålet om  

 studieaktivitet.
Uddannelsesinstitutionen tager også stilling til anmodning  

 om forsinkelsesklip og giver dispensation til unge under 20 år med hensyn til  

 stipendiesats.
Forespørgsler om støttetildelingen m.v. skal rettes til  

 uddannelsesinstitutionen.
Afgørelser, der træffes af institutionen, kan  

 indklages for Styrelsen for Statens Uddannelsesstøtte.
Det gælder dog ikke  

 afgørelser om dispensation vedrørende stipendiesats til unge under 20 år,  

 hvor institutionen træffer den endelige administrative afgørelse.
Først når  

 styrelsens afgørelse foreligger, kan sagen indbringes for Ankenævnet for  

 Uddannelsesstøtten.
Ankenævnet for Uddannelsesstøtten Afgørelser, der er truffet af Styrelsen for Statens Uddannelsesstøtte om kan indbringes for Ankenævnet for Uddannelsesstøtten, der træffer den  

 endelige administrative afgørelse.
 Nævnet består af en formand, der skal opfylde de almindelige betingelser  

 for at kunne blive dommer, og to andre medlemmer.
 Undervisningsministeren beskikker medlemmerne for et tidsrum af fire år.  

 Ministeren har fastsat en forretningsorden for ankenævnets virksomhed.
Ankenævnets adresse er Frederiksholms kanal 21, 1220 København K.
 Telefon 33 92 53 00.
Fristen for at indbringe en afgørelse for ankenævnet er fire uger efter  

 meddelelsen af afgørelsen.
Bliver firsten overskredet, kan ankenævnet indtil  

 seks måneder efter meddelelsen af afgørelsen se bort fra overskridelsen, når  

 denne af særlige grunde er undskyldelig.
 Det er kun den, som afgørelsen vedrører, der kan få sagen behandlet i  

 ankenævnet.
Den kommunale ligningsmyndighed Klager over forældrenes indkomstgrundlag, (se side 38) fastsat af  

 skattemyndighederne, indgives til den kommunale ligningsmyndighed i  

 forældrenes ligningskommune senest 4 uger efter, at meddelelsen om  

 indkomstgrundlaget er modtaget.
Kongeriget Danmarks Hypotekbank og Finansforvaltning Hypotekbanken administrerer statens garantiforpligtelser for de  

 statsgaranterede studielån i pengeinstitutter.
Hypotekbankens adresse er Landgreven 4, 1301 København K, Telefon 33 92 80 00.
Rådet for Uddannelsesstøtten Undervisningsministeren har nedsat et råd, Rådet for Uddannelsstøtten, der  

 har til opgave at rådgive ministeren i spørgsmål om uddannelsesstøtten.  

 Medlemmerne beskikkes for et tidsrum af 4 år.
Rådets adresse er Danasvej 30 1780 København V.
8. Bilagsdel Bilag 1.
 Bekendtgørelse nr. 621 af 10. juni 1992 af lov om uddannelsesstøtte.
