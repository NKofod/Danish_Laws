Skriftlig fremsættelse (25. januar 2006) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov  

 om  

 kommuners  

 og regioners anvendelse af fast ejendom og løsøre til brug for reklamering  

 for  

 andre (Lovforslag nr.
L 136).
Lovforslaget giver kommuner og regioner adgang til at bruge  

 fast ejendom og løsøre, der anvendes til løsning af såkaldte fakultative  

 opgaver, til reklamering for andre.
Fakultative opgaver er opgaver, som  

 kommunalbestyrelsen henholdsvis regionsrådet kan varetage, men ikke er  

 forpligtet til at varetage.
Det indebærer, at f.eks. idrætsanlæg,  

 forsamlingshuse,  

 vandrerhjem og kulturhuse kan anvendes til brug for reklamering for andre.
Fast ejendom og løsøre, som overvejende anvendes med henblik  

 på løsning af opgaver, som kommunalbestyrelsen henholdsvis regionsrådet er  

 forpligtet til at varetage (obligatoriske opgaver) kan ikke anvendes til brug  

 for reklamering for andre.
Obligatoriske opgaver omfatter tillige  

 behandlingen  

 af sager, hvori kommunalbestyrelsen eller regionsrådet har truffet eller vil  

 træffe afgørelse som forvaltningsmyndighed (afgørelsessager). Opsætning af  

 reklameskilte på f.eks. rådhuset eller kommunale socialkontorer vil således  

 ikke være lovligt.
Lovforslaget giver en bredere adgang til reklamefinansiering  

 ved brug af køretøjer, der ikke overvejende anvendes til personbefordring,  

 end  

 andet løsøre.
Køretøjer, der ikke overvejende anvendes til personbefordring,  

 kan således anvendes til reklamefinansiering, uanset om disse køretøjer  

 anvendes  

 som led i løsning af en obligatorisk opgave.
Det bliver lovligt at sælge  

 reklameplads på kommunens renovationsbiler og køretøjer, der anvendes til  

 kommunens vejvæsen, idet disse ikke overvejede anvendes til personbefordring.  

 Derimod bliver det ikke lovligt at reklamere på køretøjer, der anvendes til  

 ambulancekørsel, eller køretøjer, der anvendes af den kommunale hjemmehjælp.
 KL`s bestyrelse har den 25. november 2005 tilsluttet sig  

 principperne bag det foreliggende lovforslag.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 hurtige  

 og velvillige behandling.
