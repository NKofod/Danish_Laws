Nr BTL 132 Betænkning over Forslag til lov om inkassovirksomhed   

 Nr L 132 1996-97, 1. samling Afgivet af Retsudvalget Afgivet: 19970417 Udvalget har behandlet lovforslaget i nogle møder og har herunder stillet spørgsmål til justitsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Advokatfirmaet ADVONORD, Dansk Inkassobrancheforening, Danske Finansieringsselskabers Forening, Finansrådet, Realkreditrådet, Ret & Råd og Sørensen, Kurt Kløve, Solrød Strand.
 Der er af justitsministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets og Enhedslistens medlemmer) lovforslaget til  

vedtagelse med det af justitsministeren stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til vedtagelse med de under nr. 1 og 2 stillede  

 ændringsforslag.
 Et andet mindretal (Enhedslistens medlem af udvalget) indstiller  

 lovforslaget til vedtagelse uændret.
Ændringsforslag Til § 11Af et mindretal (FP):
 1) Efter 1. pkt. indsættes som nyt punktum:
»Der kan endvidere rettes personlig henvendelse til skyldneren, jf.  

 dog § 12, inden den i § 10, stk. 3, nævnte frist er udløbet.« Til § 12 2) Stk. 1 og 2 udgår, og i stedet indsættes  

 som stk. 1:
»På steder, hvortil der ikke er almindelig adgang, må personlig  

 henvendelse til skyldneren uden forudgående anmodning herom kun ske på  

 hverdage, bortset fra juleaftensdag, nytårsaftensdag og grundlovsdag, og kun  

 i tidsrummet mellem kl. 08.00 og kl. 21.00.« Stk. 3-5 bliver herefter stk. 2-4.
 Af justitsministeren, tiltrådt af et flertal (S, V, KF, SF,  

 RV og CD):
 3) Stk. 2 affattes således:
»Stk. 2. Personlig henvendelse til skyldneren uden  

 forudgående anmodning herom, jf. stk. 1, må kun ske på hverdage, herunder  

 lørdage, bortset fra juleaftensdag, nytårsaftensdag og grundlovsdag, og må  

 kun ske i tidsrummet mellem kl. 8.00 og kl. 21.00, lørdage dog kun i  

 tidsrummet mellem kl. 8.00 og kl. 16.00.« Bemærkninger Til nr. 1 og 2 Med ændringsforslagene sikres det, at inkassofirmaet kun  

 behøver at sende en skrivelse til skyldneren, og at inkassofirmaet kan rette  

 hurtig henvendelse til skyldneren, hvis der f.eks. er risiko for, at denne  

 vil benytte fristen i § 10, stk. 3, til at skaffe eventuelle værdier af  

 vejen.
Ved at fjerne den foreslåede varslingsskrivelse i § 12, stk. 1, hvor  

 sted og det omtrentlige tidspunkt for besøget skal angives, er der endvidere  

 større sandsynlighed for at træffe skyldneren hjemme. Ændringsforslaget til §  

 12 giver endvidere inkassofirmaet mulighed for at rette henvendelse til  

 skyldneren om lørdagen.
 Til nr. 3 Ved ændringsforslaget åbnes der mulighed for, at uanmodet  

 personlig henvendelse til skyldnere også kan ske på lørdage (medmindre den  

 pågældende lørdag falder på en helligdag eller juleaftensdag, nytårsaftensdag  

 eller grundlovsdag). Efter ændringsforslaget kan uanmodet henvendelse om  

 lørdagen dog kun ske indtil kl. 16.00.
Hvis et inkassobureaus første uanmodede henvendelse til skyldneren sker en  

 lørdag, skal henvendelsen, ligesom hvis den første henvendelse sker på andre  

 hverdage, være varslet skriftligt på forhånd, jf. lovforslagets § 12, stk. 1.  

 Træffes skyldneren ikke ved den varslede henvendelse, kan fornyede  

 henvendelser ske uden forudgående varsel, jf. § 12, stk. 1, 4. pkt.
Efter  

 ændringsforslaget vil også sådanne fornyede henvendelser kunne ske på  

 lørdage.
Dorte Bennedsen (S) Erling Christensen (S) Holger Graversen (S) Per  

 Kaalund (S) Helen Jørgensen (S) Margrete Auken (SF) nfmd.
Bjørn Elmquist  

 (RV) fmd.
Helge Bo Jensen (EL) Sonja Albrink (CD) Birthe Rønn Hornbech  

 (V) Inge Dahl-Sørensen (V) Svend Aage Jensby (V) Erling Oxdam (V) Helge Adam  

 Møller (KF) John Vinther (KF) Gitte Seeberg (KF) Tom Behnke (FP) Dansk Folkeparti havde ikke medlemmer i udvalget.
