 I medfør af §§ 3, 4 b, 6 og 6 b i lov om radiokommunikation, jf.  

 lovbekendtgørelse nr. 297 af 22. april 1992, som ændret ved lov nr. 470 af  

 12. juni 1996 om ændring af lov om radiokommunikation, fastsættes:
Certifikater § 1.  Med baggrund i bl.a. det internationale  

 radioreglement (Geneve 1994), artikel 55 og 56, om prøver til opnåelse af  

 certifikater for betjening af radioanlæg i maritime radiotjenester kan  

 følgende certifikater udstedes af Søfartsstyrelsen hhv.
Telestyrelsen efter  

 bestået prøve aflagt over for de respektive myndigheder, jf. dog § 18, stk.  

 4:
 Stk. 2.  GMDSS er forkortelsen for »Global Maritime  

 Distress and Safety System« (det globale nød- og sikkerhedssystem for  

 søfarten).
 Stk. 3.  Udformningen af certifikater, som er nævnt i  

 stk. 1, nr. 1, fastsættes af Telestyrelsen, efter indstilling fra  

 Søfartsstyrelsen.
 Stk. 4.  Certifikater udstedes kun til ansøgere, der er  

 fyldt 15 år.
 Stk. 5.  Prøve kan tidligst aflægges 3 måneder før,  

 ansøgeren fylder 15 år.
Stk. 6.  Telestyrelsen kan, med henblik på opfyldelse af  

 betingelserne i bilag 1, nr. 1, jf. § 12, stk. 1-2, for betjening af  

 radioanlæg i bekendtgørelse om oprettelse og drift af radioanlæg i maritime  

 radiotjenester og luftfartsradiotjenester, anerkende udenlandske  

 certifikater, som kan sidestilles med certifikater udstedt af Telestyrelsen.  

 Det er en forudsætning for anerkendelsen, at certifikatet er gyldigt i  

 henhold til de bestemmelser, den udenlandske myndighed har udstedt  

 certifikatet efter.
Udenlandske certifikater udstedt i overensstemmelse med  

 CEPT rekommandationerne T/R 31-03 E, annex 1, om generelt certifikat som  

 radiooperatør i GMDSS (GOC) og annex 2, om begrænset certifikat som  

 radiooperatør i GMDSS (ROC), T/R 31-04 E om certifikat til betjening af  

 maritime VHFradioanlæg (SRC) eller T/R 31-05 E om certifikat til betjening af  

 maritime MF-, HF- og VHF-radioanlæg (LRC), er gyldige til brug i danske skibe  

 uden yderligere anerkendelse af Telestyrelsen, hvis de er gyldige i henhold  

 til § 11 eller § 13.
Generelt certifikat som radiooperatør i GMDSS (GOC) § 2.  For udstedelse af generelt certifikat som  

 radiooperatør i GMDSS (GOC) stilles krav om:
 Stk. 2.  Ansøgere med radiotelegrafistcertifikat udstedt  

 i henhold til tidligere gældende bestemmelser eller generelt certifikat som  

 radiotelefonist kan i overensstemmelse med CEPT rekommandation T/R 31-03 E,  

 annex 3, indtil den 31. januar 1997 få udstedt et generelt certifikat som  

 radiooperatør i GMDSS (GOC) efter bestået tillægsprøve.
 Stk. 3.  Ved tillægsprøven eksamineres i henhold til  

 kravene i stk. 1, dog fortrinsvis i de emner, der omfatter GMDSS, DSC-anlæg,  

 satellitkommunikationsanlæg, radiotelexanlæg, herunder NAVTEX-anlæg,  

 nødradiopejlsendere og radartranspondere.
Begrænset certifikat som radiooperatør i GMDSS (ROC) § 3.  For udstedelse af begrænset certifikat som  

 radiooperatør i GMDSS (ROC) stilles krav om:
 Stk. 2.  Ansøgere med radiotelegrafistcertifikat udstedt  

 i henhold til tidligere gældende bestemmelser eller radiotelefonistcertifikat  

 kan i overensstemmelse med CEPT rekommandation 31-03 E, annex 3, indtil den  

 31. januar 1997 få udstedt et begrænset certifikat som radiooperatør i GMDSS  

 (ROC) efter bestået tillægsprøve.
 Stk. 3.  Ved tillægsprøven eksamineres i henhold til  

 kravene i stk. 1, dog fortrinsvis i de emner, der omfatter GMDSS, DSC-anlæg,  

 nødradiopejlsendere og radartranspondere.
Generelt certifikat som radiotelefonist (GEN) § 4.  For udstedelse af generelt certifikat som  

 radiotelefonist (GEN) stilles krav om:
 Stk. 2.  Udstedelse af generelt certifikat som  

 radiotelefonist ophører pr. 31. januar 1997.
Certifikat til betjening af maritime MF-, HF- og VHF-radioanlæg  

 (LRC) § 5.  For udstedelse af certifikat til betjening af  

 maritime MF-, HF- og VHF-radioanlæg (LRC) stilles krav om:
 Stk. 2.  Certifikat til betjening af maritime MF-, HF-  

 og VHF-radioanlæg (LRC) kan forsynes med påtegning om, at det også er gyldigt  

 til betjening af satellitkommunikationsanlæg.
 Stk. 3.  For at erhverve et certifikat til betjening af  

 maritime MF-, HF- og VHF-radioanlæg (LRC) med påtegning skal bestås en  

 tillægsprøve, der stiller krav om:
Certifikat til betjening af maritime VHF-radioanlæg (SRC) § 6.  For udstedelse af certifikat til betjening af  

 maritime VHF-radio anlæg (SRC) stilles krav om:
Begrænset certifikat som radiotelefonist (BEG) § 7.  For udstedelse af begrænset certifikat som  

 radiotelefonist (BEG) stilles krav om:
 Stk. 2.  Begrænset certifikat som radiotelefonist er  

 forsynet med påtegning om, at det kun er gyldigt til betjening af MF- og  

 VHF-radiotelefonanlæg eller af VHF-radiotelefonanlæg alene.
Stk. 3.  Det begrænsede certifikat som radiotelefonist  

 til betjening af MF- og VHF-radiotelefonanlæg kan forsynes med påtegning om,  

 at det også er gyldigt til betjening af HF-radiotelefonanlæg.
For at erhverve  

 et begrænset certifikat til betjening af MF-, HF- og VHF-radiotelefonanlæg  

 skal bestås en prøve, der svarer til prøven for opnåelse af generelt  

 certifikat som radiotelefonist, jf. § 4, med undtagelse af bestemmelserne om  

 radiotelex- og NAVTEX-anlæg.
 Stk. 4.  Udstedelse af begrænset certifikat som  

 radiotelefonist til MF- og VHF-radioanlæg samt begrænset certifikat som  

 radiotelefonist til MF-, HF- og VHF-radioanlæg ophører pr. 31. januar 1997.
Aflæggelse af prøve § 8.  Ansøgning om aflæggelse af prøve indgives til  

 Søfartsstyrelsen hhv.
Telestyrelsen, jf. § 1, stk. 1, nr. 1 og 2. Ved  

 ansøgning om aflæggelse af prøve anvendes en af Søfartsstyrelsen hhv.  

 Telestyrelsen udarbejdet blanket.
Ansøgningen vedlægges et pasfoto.
Stk. 2.  Sted og tidspunkt for prøvens afholdelse  

 bestemmes af Søfartsstyrelsen hhv.
Telestyrelsen.
 Stk. 3.  Det er en betingelse for aflæggelse af prøve,  

 at ansøgeren afgiver løfte om at overholde bestemmelsen om tavshedspligt i  

 det internationale radioreglement samt foreviser gyldig legitimation.
 Stk. 4.  For personer, der aflægger prøver som led i en  

 navigatøruddannelse på skoler under Søfartsstyrelsen, kan Søfartsstyrelsen  

 fastsætte andre administrative regler end de i stk. 1, 2 og 3 anførte.
 § 9.  De enkelte prøver, som er nævnt i § 1, stk. 1,  

 nr. 1, afholdes med en mundtlig del og en praktisk del.
 Stk. 2.  De enkelte prøver, som er nævnt i § 1, stk. 1,  

 nr. 2, afholdes som skriftlige prøver.
 Stk. 3.  Telestyrelsen kan i særlige tilfælde, hvor det  

 eksempelvis på grund af blindhed eller ordblindhed vil være enten umuligt  

 eller meget vanskeligt for den pågældende at aflægge en skriftlig prøve,  

 afholde den enkelte prøve i stk. 2 som en mundtlig prøve med en praktisk del.
Stk. 4.  Uanset stk. 1 afholdes prøven for erhvervelse  

 af generelt certifikat som radiooperatør i GMDSS (GOC) som en mundtlig prøve  

 med en praktisk del samt en skriftlig prøve.
Søfartsstyrelsen kan i særlige  

 tilfælde, hvor Søfartsstyrelsen vurderer, at hensynet til ansøgerens  

 erhvervsmæssige forhold tilsiger, at ansøgeren ikke bør afvente den næste  

 skriftlige prøve, afholde prøven som en udvidet mundtlig prøve med en  

 praktisk del.
Søfartsstyrelsen kan endvidere i særlige tilfælde svarende til  

 det i stk. 3 anførte afholde prøven som en udvidet mundtlig prøve med en  

 praktisk del.
 Stk. 5.  Ved de praktiske prøver, som ikke er et led i  

 en navigatøruddannelse hos Søfartsstyrelsen, og som indeholder en praktisk  

 del, påhviler det ansøgeren at sikre, at der til brug for prøvens  

 gennemførelse forefindes tidssvarende og driftsklare radioanlæg af de  

 kategorier, som prøven omfatter.
 Stk. 6.  Mundtlige og praktiske prøver er offentlige.
Bedømmelse § 10.  Ved prøven anvendes karaktererne  

 »Bestået« og »Ikke-bestået«.
Bedømmelsen foretages af  

 Søfartsstyrelsens hhv.
Telestyrelsens censor.
Hvis der medvirker en  

 eksaminator, deltager denne i bedømmelsen.
I tilfælde af uenighed om  

 bedømmelsen er censors bedømmelse endeligt afgørende.
 Stk. 2.  Ved de prøver, hvor forberedelsen har fundet  

 sted gennem en skole, anvendes normalt en eksaminator fra den pågældende  

 skole.
 Stk. 3.  Hvis der ved prøven medvirker en eksaminator,  

 skal denne være i besiddelse af kundskaber svarende mindst til de krav, som  

 prøven skal dokumentere opfyldt.
 Stk. 4.  For prøver aflagt i henhold til § 1, stk. 1,  

 nr. 2, litra b, foretages bedømmelsen alene af Telestyrelsens censor.
Certifikaters gyldighed § 11.  Generelt certifikat som radiooperatør i GMDSS  

 (GOC) mister gyldigheden til indehaverens betjening af radioanlæg i  

 GMDSS-skibe, Stk. 2.  Det påhviler certifikatindehaveren at  

 fremskaffe dokumentation for udført tjeneste med betjening af radioanlæg i  

 GMDSS-skibe eller Telestyrelsens vurdering i det enkelte tilfælde af arbejde,  

 som ønskes sidestillet hermed.
 Stk. 3.  Et generelt certifikat som radiooperatør i  

 GMDSS (GOC), som i henhold til stk. 1 mister gyldigheden til indehaverens  

 betjening af radioanlæg i GMDSS-skibe, bevarer dog i GMDSS-skibe samme  

 gyldighed som et begrænset certifikat som radiooperatør i GMDSS (ROC).
 Stk. 4.  Gyldigheden kan generhverves ved at indehaveren  

 af det pågældende certifikat består en fornyelsesprøve efter §§ 8 og 9.
 Stk. 5.  Ved fornyelsesprøven eksamineres i henhold til  

 kravene i § 2, stk. 1, dog fortrinsvis i de emner, der er anført under nr. 2,  

 litra a og c, nr. 3, nr. 5, litra a, og nr. 7.
 Stk. 6.  Fornyelsen gives i form af et nyt certifikat.
§ 12.  Radiotelegrafistcertifikat udstedt i henhold  

 til tidligere gældende bestemmelser mister gyldigheden til indehaverens  

 betjening af radiotelegrafstationer i skibe, Stk. 2.  Gyldigheden kan generhverves ved, at  

 indehaveren af det pågældende certifikat over for Telestyrelsen består en  

 fornyelsesprøve i følgende fag:
 Stk. 3.  I fagene aftelegrafering og høremodtagning  

 aflægges prøven i klart sprog med en hastighed af mindst 100 tegn pr. minut.
 Stk. 4.  Fornyelsen gives i form af en påtegning i  

 certifikatet.
 Stk. 5.  Det påhviler certifikatindehaveren at  

 fremskaffe dokumentation for udført telegrafisttjeneste på en skibs- eller  

 kystradiostation.
 § 13.  Andre end de i §§ 11 og 12 nævnte certifikater  

 har ubegrænset gyldighed.
§ 14.  Uanset bestemmelserne i §§ 11-13 kan  

 Søfartsstyrelsen hhv.
Telestyrelsen efter begrundet formodning om, at en  

 indehaver af et gyldigt certifikat ikke længere er i besiddelse af de  

 kundskaber, der blev krævet ved den oprindelige prøve, foranledige  

 indehaveren af certifikatet indkaldt til fornyet prøve.
Gebyrer § 15.  Søfartsstyrelsen opkræver gebyrer fastsat af  

 Erhvervsministeriet for aflæggelse af prøver og udstedelse af de i § 1, stk.  

 1, nr. 1, nævnte certifikater.
Gebyrerne dækker de omkostninger, der er  

 forbundet med prøveafholdelse og certifikatudstedelse.
 Stk. 2.  Telestyrelsen opkræver gebyrer fastsat af  

 Forskningsministeriet for aflæggelse af prøver og udstedelse af de i § 1,  

 stk. 1, nr. 2, nævnte certifikater samt for godkendelse af udenlandske  

 certifikater i henhold til § 1, stk. 6. Gebyrerne dækker de omkostninger, der  

 er forbundet med prøveafholdelse, certifikatudstedelse samt den  

 forholdsmæssige andel af omkostningerne ved denne bekendtgørelses  

 administration, der vedrører de i dette stykke nævnte certifikater.
 Tilbagekaldelse m.v.
 § 16.  Søfartsstyrelsen, jf. § 1, stk. 1, nr. 1, hhv.  

 Telestyrelsen, jf. § 1, stk. 1, nr. 2, kan tilbagekalde et certifikat, hvis  

 indehaveren ikke møder op og består en fornyet prøve efter § 14.
 Stk. 2.  Telestyrelsen kan foranledige tilbagekaldelse  

 af et certifikat, jf. § 1, stk. 1, nr. 1, hhv. tilbagekalde et certifikat,  

 jf. § 1, stk. 1, nr. 2, eller tilbagekalde anerkendelsen af et certifikat,  

 jf. § 1, stk. 6, hvis indehaveren groft eller gentagne gange overtræder  

 bestemmelserne om tavshedspligt eller om radioanlægs betjening og benyttelse  

 i bekendtgørelse om oprettelse og drift af radioanlæg i maritime  

 radiotjenester og luftfartsradiotjenester.
 Stk. 3.  Telestyrelsen kan tilbagekalde anerkendelsen af  

 et udenlandsk certifikat, hvis Telestyrelsen har begrundet formodning om, at  

 indehaveren af det anerkendte certifikat ikke længere er i besiddelse af de  

 kundskaber, der i Danmark stilles til indehavere af tilsvarende certifikater.
Klage § 17.  Afgørelser truffet af Søfartsstyrelsen hhv.  

 Telestyrelsen kan påklages til Teleklagenævnet, jf. § 6 c i lov om  

 radiokommunikation.
 Stk. 2.  Teleklagenævnet opkræver gebyrer fastsat af  

 Forskningsministeriet for sager, der behandles ved nævnet.
 Ikrafttræden m.m.
 § 18.  Bekendtgørelsen træder i kraft den 1. januar  

 1997.
 Stk. 2.  Bekendtgørelse nr. 542 af 22. juni 1992 om  

 certifikater for betjening af radioanlæg i den maritime radiotjeneste  

 ophæves.
 Stk. 3.  Certifikater udstedt i medfør af hidtil  

 gældende bestemmelser forbliver gældende i overensstemmelse med nærværende  

 bekendtgørelse.
