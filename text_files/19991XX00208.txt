Skriftlig fremsættelse (16. december 1999) Undervisningsministeren (Margrethe Vestager):
 Herved tillader jeg mig for Folketinget at  

 fremsætte:
 Forslag til lov om folkehøjskoler, efterskoler,  

 husholdningsskoler og håndarbejdsskoler (frie kostskoler).
(Lovforslag nr.
L 160).
I mere end 150 år har staten ydet støtte til  

 frie kostskoler.
Folkehøjskolerne var den første kostskoleform,  

 der modtog støtte.
Senere fik efterskoler, husholdningsskoler og  

 håndarbejdsskoler også offentlig støtte.
Gennem lovgivning  

 har staten fastlagt rammerne for støtten og overladt til skolerne selv  

 at bestemme de ideer og holdninger, som den enkelte skole præger  

 undervisningen og samværet med.
Lovforslaget ligger i forlængelse  

 af denne frihedstradition.
I december 1997 fremsatte min forgænger en  

 redegørelse til Folketinget om folkehøjskolerne.
Under  

 drøftelserne i  Folketinget i januar 1998 var der tilslutning til, at  

 der blev nedsat et udvalg, der skulle drøfte højskolernes  

 vilkår.
Udvalget afleverede i april 1999 en rapport med forslag til  

 ændrede vilkår.
Med dette lovforslag har jeg ønsket at følge  

 højskoleudvalgets forslag i så stor udstrækning som  

 muligt, så folkehøjskolerne, efterskolerne, husholdningsskolerne  

 og håndarbejdsskolerne kan få vilkår, der gør det  

 muligt at fortsætte det folkelige oplysningsarbejdet i de kommende  

 år på nye tiders betingelser.
Lovforslaget indebærer, at  

 der også fremover vil være en bevilling til nedsættelse af  

 egenbetalingen på kurser af 12 ugers varighed og derover for  

 folkehøjskoler samt husholdnings- og håndarbejdsskoler.
Desuden  

 vil der på de årlige finanslove blive afsat en særlig  

 pulje, som disse skoler kan anvende til individuel nedsættelse af  

 elevbetalingen med henblik på en mere målrettet elevrekruttering.
Lovforslaget  fastholder, at skolernes hovedsigte er  

 folkelig oplysning.
I lovforslaget præciseres, at enkelte fag eller  

 faggrupper kan have en fremtrædende plads, men aldrig på  

 bekostning af den almene oplysning.
Den brede almene oplysning skal  

 således udgøre mindst halvdelen af den enkelte elevs  

 undervisningstid.
Som noget nyt foreslås, at en fri kostskole skal  

 formulere sit eget værdigrundlag og bygge virksomheden på dette.  

 Desuden rummer forslaget en række ændringer, der gør  

 lovgrundlaget mere tidssvarende.
I de kommende år står samfundet over for store  

 ændringer og udfordringer.
Det er derfor vigtigt, at mennesker kan  

 få styrket deres erkendelse og lyst og evne til at deltage aktivt i  

 familie-, arbejds-, samfunds- og kulturlivet samt virke for mellemfolkelig  

 forståelse.
Gennem et ophold på en fri kostskole er det  

 hensigten, at deltagerne får styrket deres personlige, almene og  

 faglige kompetencer, så de kan rustes til at imødekomme  

 vidensamfundets krav og til deltagelse i den demokratiske udvikling.
 I det jeg henviser til lovforslaget med tilhørende  

 bemærkninger, tillader jeg mig at anbefale lovforslaget til hurtigt og  

 velvillig behandling i det høje Ting.
