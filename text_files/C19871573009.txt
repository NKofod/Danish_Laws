 Sundhedsstyrelsen har behandlet 3 henvendelser om tilladelse til forsøg  

 med telefax og andre former for datatransmissionsudstyr i forbindelse med  

 overførsel af recepter til apoteket.
 Det drejer sig om følgende 3 typer forsøg:
Telefaxkommunikation A.
Overførsel af recepter fra receptudsteder til apotek.
B.
Overførsel af recepter fra apoteksudsalg til apotek.
Anden datakommunikation C.
Overførsel af recepter fra receptudsteders mikrodatamat til apotek.
Gennemførelsen af disse typer forsøg forudsætter dispensation fra visse  

 bestemmelser i Sundhedsstyrelsens bekendtgørelse om rekvirering og udlevering  

 af lægemidler.
Det gælder bl.a. bestemmelsen om, at recepter skal være  

 underskrevet af receptudstederen.
 På indeværende tidspunkt har Sundhedsstyrelsen givet tilladelse til, at de  

 to nævnte telefaxforsøg gennemføres, hvorimod en endelig stillingtagen til et  

 forsøg af sidstnævnte type afventer supplerende oplysninger fra ansøgeren.
 Sundhedsstyrelsen er bekendt med, at også andre apoteker overvejer at  

 igangsætte forsøg - først og fremmest med telefax.
 Med udgangspunkt i de ovenfor nævnte to sager vil Sundhedsstyrelsen derfor  

 orientere om, hvilke generelle krav styrelsen agter at stille til forsøg -  

 specielt forsøg med telefax.
 Samtidig vil Sundhedsstyrelsen benytte anledningen til kort at redegøre  

 for, hvilke opgaver Sundhedsstyrelsen iøvrigt varetager i forbindelse med  

 andre former for forsøgsvirksomhed på apoteksområdet.
 Generelt om forsøg med ændret receptekspedition.
Forsøg med nye rutiner for receptekspedition, som indebærer, at en eller  

 flere bestemmelser i gældende regler (sædvanligvis bekendtgørelse om  

 rekvirering og udlevering af lægemidler) ikke kan efterleves, skal forelægges  

 Sundhedsstyrelsen, forinden forsøget kan iværksættes.
I andre tilfælde, hvor  

 apoteket er i tvivl om hvorvidt forsøget nødvendiggør en dispensation fra  

 gældende regler, må Sundhedsstyrelsen også anbefale, at apoteket forinden  

 forelægger spørgsmålet for Sundhedsstyrelsen.
 Henvendelsen skal indeholde følgende oplysninger:
 1. Formålet med forsøget.
2. En detaljeret beskrivelse af de ændrede rutiner,  

 som ønskes afprøvet, og af hvorledes apoteket hermed mener at kunne  

 opretholde den nødvendige sikkerhed i receptekspeditionen.
Såfremt der til  

 opretholdelsen af sikkerheden anvendes EDB eller andre former for teknisk  

 udstyr, skal tillige beskrives de sikkerhedssystemer, som er indbygget i  

 udstyret (adgangskontrol, sikkerhed i dataoverførsel, modtagerkontrol m.m.).
 3. En forsøgsplan, som omfatter oplysninger om,  

 hvorledes forsøget ønskes tilrettelagt, hvilke parter som deltager i  

 forsøget, forsøgsperiodens længde og hvorledes forsøget tænkes evalueret,  

 mens forsøget er i gang og efter afslutning af forsøgsperioden.
 Sundhedsstyrelsen vil stille krav om at modtage en redegørelse for de  

 opnåede resultater, vurderet i relation til udgangspunktet for forsøget  

 (forsøgets problemstillinger). I redegørelsen skal specielt indgå en  

 vurdering af de forhold, som vedrører sikkerheden i receptekspeditionen.
Det skal understreges, at Sundhedsstyrelsens godkendelse alene vedrører  

 forhold, der har betydning for sikkerheden i receptekspeditionen.
Der tages  

 således ikke stilling til eventuelle yderligere forhold, som der, med  

 udgangspunkt i samarbejdsaftalen mellem Danmarks Apotekerforening, Dansk  

 Farmaceutforening og Danske Apoteksteknikeres Forening eller med udgangspunkt  

 i den aftale om apotekets udvikling, som er indgået mellem Danmarks  

 Apotekerforening og Dansk Farmaceutforening, vil blive lagt vægt på af  

 organisationerne, jfr. nedenfor.
 Særligt vedrørende forsøg med telefax.
 Sundhedsstyrelsen har indtil videre begrænset forsøgene således, at de  

 ikke omfatter recepter på lægemidler, som er kopieringspligtige i henhold til  

 § 5 i Sundhedsstyrelsens bekendtgørelse om rekvirering og udlevering af  

 lægemidler.
 I et forsøg, hvor telefax anvendes til overførsel af recepter fra  

 receptudsteder til apotek, har Sundhedsstyrelsen endvidere begrænset  

 recepternes gyldighed til kun at omfatte een udlevering.
 I tilfælde, hvor telefax anvendes til oversendelse af recepter fra udsalg  

 til apotek med henblik på ekspedition der og senere udlevering fra udsalg, er  

 stillet krav om, at telefaxkopier efterfølgende sammenholdes med  

 originalrecepten, eller, i tilfælde af flergangsrecepter, en kopi heraf.
 Sundhedsstyrelsens godkendelse af forsøg set i relation til aftalen  

  mellem Danmarks Apotekerforening og Dansk Farmaceutforening om  apotekets  

 udvikling.
I henhold til punkt 10 i en handlingsplan til realisering af ovennævnte  

 udviklingsaftale skal der iværksættes en række initiativer til forsøg  

 vedrørende farmaceutens kontrolopgaver og disses sammenhæng med andre  

 farmaceutopgaver.
I henhold til aftalen skal der nedsættes et sekretariat,  

 som bl.a. skal medvirke ved opstilling af rammer for forsøgsprojekterne.  

 Endvidere er tidligere på året nedsat en følgegruppe, hvori Danmarks  

 Apotekerforening, Dansk Farmaceutforening, Danske Apoteksteknikeres Forening,  

 Danmarks farmaceutiske Højskole og Sundhedsstyrelsen er repræsenteret.
 Sundhedsstyrelsens opgave i denne gruppe er dels at bidrage til, at  

 rammerne for forsøgsvirksomhed udformes således, at nødvendige dispensationer  

 fra gældende regler efterfølgende kan forventes givet dels at forbedre  

 Sundhedsstyrelsens viden i almindelighed om aktuelle forsøgsplaner.
 Derimod er det ikke Sundhedsstyrelsens opgave i gruppen på forhånd at  

 anerkende eller autorisere bestemte former for farmaceutopgaver, som ikke er  

 i overensstemmelse med/er omfattet af gældende regler.
 Initiativer taget af ovennævnte følgegruppe eller forsøgssekretariat og  

 Sundhedsstyrelsens behandling af dispensationsansøgninger kan således ikke  

 erstatte hinanden, men udgør hver især et grundlag for forsøgsarbejdet.
 P.D.V.
