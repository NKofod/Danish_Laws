Fremsat den 16. december 2004 af  

 Anne Grete Holmsgaard (SF),  

 Anne Baastrup (SF) og Aage Frandsen (SF) Forslag til folketingsbeslutning om  

 en undersøgelse af de omkostninger samfundet påføres på grund af vold mod  

 kvinder Folketinget opfordrer regeringen til snarest at iværksætte en  

 undersøgelse af de omkostninger, vold mod kvinder påfører samfundet.
Bemærkninger til forslaget Tal fra den seneste undersøgelse af mænds vold mod kvinder (Det  

 Nationale Voldsobservatorium, november 2004) har fastslået, at omkring 64.000  

 kvinder årligt udsættes for en eller anden form for vold eller trusler om  

 vold.
I perioden 1995-2003 er der i alle aldersgrupper sket en  

 stigning i antallet af skadestuekontakter på grund af voldsskader og/eller  

 undersøgelser i forbindelse med politianmeldt vold.
I både 2003 og 2004 har  

 godt 5.000 kvinder således været i kontakt med en skadestue på grund af vold.  

 I  

 1995 var tallet »kun« 4.000. Det kan være en reel stigning, men årsagen til  

 stigningen kan også være, at flere kvinder indrømmer, at deres skader skyldes  

 vold.
Ud over de psykiske, fysiske og økonomiske konsekvenser, som  

 volden har for kvinderne, medfører volden imidlertid også en række  

 omkostninger  

 for samfundet: udgifter til behandlingssystemet, til politiefterforskning og  

 til  

 førtidspension samt udgifter til krisecentre og lignende.
Det er påvist, at  

 vold er en væsentlig årsag til akutte og kroniske helbredsproblemer blandt  

 kvinder, og dette forhold medfører nødvendigvis en række omkostninger for  

 samfundet.
Det nuværende estimat af samfundsomkostningerne bygger imidlertid  

 på  

 undersøgelser fra bl.a.
USA og Sverige og kan altså ikke uden videre tages  

 til  

 indtægt for en dansk virkelighed.
Det Nationale Voldsobservatoriums netop færdiggjorte  

 undersøgelse bringer os et skridt nærmere en realistisk vurdering af voldens  

 omfang.
I forlængelse heraf vil det efter forslagsstillernes opfattelse være  

 naturligt også at iværksætte en undersøgelse, der kan dokumentere omfanget af  

 de udgifter, som vold mod kvinder påfører samfundet.
Forslagsstillerne finder  

 det vigtigt at få et realistisk og veldokumenteret billede af voldens  

 omkostninger.
Det er nødvendigt for i fremtiden at kunne afsætte midler til  

 bekæmpelse af volden, der står i rimeligt mål med voldens omkostninger.
 Undersøgelsen bør som et minimum inkludere:
  

 	  

 samfundets omkostninger ved tabte arbejdsdage,   

 	  

 udgifter for sundhedsvæsenet,   

 	  

 udgifter til psykolog/krisehjælp betalt af det offentlige,   

 	  

 udgifter til sociale indsatser fra kommuner samt efterfølgende  

 udbetaling af kontanthjælp,   

 	  

 udgifter til driften af centre for voldtægtsofre,   

 	  

 udgifter til drift af krisecentre,   

 	  

 udgifter til diverse pensioner  

 (førtidspension etc.), som er kommet til udbetaling på grund af voldens  

 følger,   

 	  

 udgifter til politiet.
Skriftlig fremsættelse Anne Grete Holmsgaard  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en undersøgelse af de omkostninger, samfundet påføres  

 på grund af vold mod kvinder.
(Beslutningsforslag nr.
B 97).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
