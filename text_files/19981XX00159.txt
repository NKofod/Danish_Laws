Skriftlig fremsættelse (9. december  

 1998) Indenrigsministeren Herved tillader jeg mig for Folketinget at  

 fremsætte:
 Forslag til lov om ændring af lov om beskatning  

 til kommunerne af faste ejendomme. (Loft over grundskyldpromillen for  

 produktionsjord).
(Lovforslag nr.
L 133).
 Lovforslaget er en udmøntning af pkt. 12.6 i  

 aftalen af 25. november 1998 om finansloven for 1999. Det nævnte punkt  

 lyder således:
»12.6. Primærkommunal grundskyld på  

 produktionsjord I 1999 og 2000 indføres der loft over den  

 primærkommunale grundskyld på produktionsjord på 8  

 promille.« Lovforslaget indebærer i overensstemmelse med  

 finanslovsaftalens ordlyd, at den kommunale grundskyld af landbrugets  

 produktionsjord og af skovbrugsejendomme nedsættes med 220 mio. kr. i  

 hvert af årene 1999 og 2000.
 Kommunerne kompenseres dog for nedsættelsen gennem  

 tilskud fra statskassen.
 Lovforslaget skal notificeres for Europa-Kommissionen.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale forslaget  

 til hurtig og velvillig behandling i det høje Ting.
