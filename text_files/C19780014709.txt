 Almindelige regler om kriminalregisteret.
 § 1.  Rigspolitichefen fører ved benyttelse af  

 elektronisk databehandling et centralt kriminalregister i overensstemmelse  

 med reglerne i cirkulæret.
 Stk. 2.  Kriminalregisteret består af et register over  

 afgørelser m.v. i kriminelle sager (afgørelsesregisteret) til brug i  

 strafferetsplejen og til udstedelse af straffeattester og et internt  

 arbejdsregister for politiet (efterforskningsregisteret).
 § 2.  I afgørelsesregisteret må kun optages de i  

 kapitel II nævnte afgørelser.
Stk. 2.  I efterforskningsregisteret må kun optages  

 oplysninger af politimæssig betydning.
De nærmere regler herom fastsættes af  

 rigspolitichefen med justitsministerens godkendelse.
§ 3.  Forinden oplysninger optages i  

 kriminalregisteret, skal der foretages den efter forholdene nødvendige  

 kontrol til sikring af, at der ikke registreres urigtige eller vildledende  

 oplysninger.
Oplysninger, der viser sig urigtige eller vildledende, skal  

 snarest muligt slettes eller berigtiges.
 Afgørelsesregisterets indhold.
 § 4.  I registeret optages følgende afgørelser i  

 straffesager, herunder straffesager behandlet i den borgerlige- eller  

 militære retsplejes former:
 § 5.  Udenlandske afgørelser truffet i de nordiske  

 lande eller lande, der er medlem af Europarådet, optages efter samme  

 retningslinier som danske afgørelser, såfremt kriminalregisteret får  

 underretning derom.
 Stk. 2.  Andre udenlandske afgørelser optages i det  

 omfang, hvori de af rigspolitichefen efter procesmåden og strafudmålingen  

 skønnes at kunne sidestilles med danske afgørelser.
 § 6.  Såfremt en afgørelse, som efter § 4 eller § 5 er  

 optaget i registeret, ved anke eller genoptagelse ændres, således at den  

 endelige afgørelse ikke skal optages i dette, slettes tilførslen i  

 registeret.
 § 7.  Afgørelser, som efter § 4 eller § 5 er optaget i  

 registeret, suppleres med tilførsler vedrørende følgende afgørelser:
 § 8.  I afgørelsesregisteret slettes en afgørelse, når  

 der er forløbet 10 år fra det seneste af følgende tidspunkter:
 Stk. 2.  Personer, der er fyldt 70 år, kan altid slettes  

 af afgørelsesregisteret.
 Stk. 3.  Når registeret underrettes om, at en  

 registreret er død, slettes den pågældende af registeret senest 2 år efter  

 dødsfaldet.
 Indberetning til kriminalregisteret.
 § 9.  Vedkommende dommer eller justitssekretær  

 foretager indberetning af rettens afgørelser i følgende tilfælde:
Stk. 2.  Indberetning sker på en af justitsministeriet  

 godkendt blanket P 338 B, P 438 eller P 638 C, som vedlægges domsudskriften  

 til anklagemyndigheden.
Indberetningen sammenholdes med domsudskrift og  

 sagens øvrige akter af politiet (auditøren) på det sted, hvor tiltale er  

 rejst.
 § 10.  Vedkommende auditør foretager indberetning om  

 afgørelser i militære straffesager, hvorved der uden dom pålægges straf af  

 hæfte samt supplerende tilførsler hertil som nævnt i § 7.
 Stk. 2.  Iøvrigt foretager auditøren indberetning om  

 afgørelser i militære straffesager efter tilsvarende regler, som gælder for  

 politiet.
 § 11.  Direktoratet for kriminalforsorgen foretager  

 indberetning til kriminalregisteret om:
 Indberetning sker ved indsendelse af en genpart af afgørelsen.
 Stk. 2.  Kriminalforsorgens anstalter og arresthuse  

 foretager dagligt indberetning til kriminalregisteret om:
 Indberetning sker på en særlig blanket.
 § 12.  Kriminalforsorgens anstalter og arresthuse  

 foretager indberetning til kriminalregisteret om:
Stk. 2.  Indberetning efter stk. 1 sker på særlige  

 blanketter.
Indberetningen skal være kriminalregisteret i hænde senest 2  

 dage, før løsladelse sker, eller udgang påbegyndes, eller det midlertidige  

 fravær finder sted.
Hvis dette i særligt hastende tilfælde ikke er muligt,  

 skal der ske forudgående telefonisk indberetning til kriminalregisteret.
Stk. 3.  Vender en indsat ikke rettidigt tilbage til  

 anstalten eller arresthuset, foretager vedkommende anstalt eller arresthus  

 straks indberetning til kriminalregisteret herom, medmindre den indsatte  

 begæres efterlyst.
Indberetning sker telefonisk, dog kan blanket DfK 37  

 anvendes.
 Stk. 4.  De i stk. 3 nævnte regler om indberetning  

 finder tilsvarende anvendelse ved den indsattes forsinkede tilbagekomst til  

 anstalten eller arresthuset.
 § 13.  Politiet foretager indberetning til  

 kriminalregisteret efter regler fastsat af rigspolitichefen.
 Udskrifter m.v. af kriminalregisteret.
 § 14.  Rigspolitichefen udsteder efter begæring  

 fuldstændige udskrifter af kriminalregisteret til:
 Stk. 2.  Rigspolitichefen udsteder efter begæring de i  

 stk. 1 nævnte udskrifter til udenlandsk politi, anklagemyndighed og domstole  

 i lande, der ikke er medlemmer af Europarådet, til brug for offentlige  

 straffesager i udlandet, såfremt det i det enkelte tilfælde ikke skønnes  

 betænkeligt.
 § 15.  Rigspolitichefen udsteder efter begæring  

 straffeattester til offentlig brug, som indeholder alle de i § 4, § 5 og § 7  

 nævnte afgørelser til:
 § 16.  Rigspolitichefen udsteder efter begæring  

 straffeattester, som indeholder de i stk. 2 nævnte tilførsler til  

 afgørelsesregisteret, til:
/ Stk. 2.  I attesterne optages de tilførsler, som skal  

 oplyses på de i § 20 nævnte attester.
For tilførsler vedrørende overtrædelser  

 af straffelovens §§ 171-173, § 191, §§ 276-289 samt overtrædelser af  

 lovgivningen om euforiserende stoffer gælder følgende særlige frister:
 Stk. 3.  I straffeattester, der udstedes til de i stk.  

 1, nr. 1-2, nævnte myndigheder, optages endvidere tilførsler vedrørende  

 overtrædelser af §§ 216-218, § 222, § 224, jfr. §§ 216-218 og § 222, § 225 og  

 § 232 inden for de i stk. 2, nævnte frister.
 § 17.  Rigspolitichefen udsteder efter begæring  

 udskrifter af afgørelsesregisteret, i hvilke der alene optages tilførsler  

 svarende til indholdet af de i § 20 nævnte straffeattester, til vedkommende  

 myndigheder i Europarådets medlemslande til brug for sager om arbejds- eller  

 opholdstilladelse og sager om erhvervelse af statsborgerret.
 § 18.  Når en straffeattest rekvireres i medfør af §  

 15, § 16 eller § 17, skal vedkommende myndighed anføre, til hvilket formål og  

 i henhold til hvilken bestemmelse attesten rekvireres.
 § 19.  For mandlige domfældte mellem 17 og 32 år  

 underretter kriminalregisteret 1. udskrivningskreds - styrelsen for civil  

 værnepligt - om afgørelser, hvorved:
 § 20.  Politiet udsteder for personer, der er fyldt 18  

 år, efter de pågældendes ansøgning straffeattester, i hvilke der alene  

 optages tilførsler til afgørelsesregisteret vedrørende overtrædelse af  

 borgerlig straffelov og lovgivningen om euforiserende stoffer med følgende  

 begrænsninger:
 Stk. 2.  De i stk. 1 nævnte tilførsler medtages ikke,  

 såfremt vedkommende straffebestemmelse senere er ophævet.
 § 21.  Ansøgning om udstedelse af straffeattest i  

 medfør af § 20 indgives til politiet.
 Stk. 2.  Ved ansøgningen benyttes blanket P 366, der  

 skal være påført ansøgerens personnummer, den adresse, hvortil  

 straffeattesten ønskes sendt, samt ansøgerens personlige underskrift.  

 Personnummerbevis eller andet legitimationspapir, der er udstedt af en  

 offentlig myndighed, hvoraf ansøgerens personnummer fremgår, skal forevises  

 ved ansøgningens indgivelse.
Stk. 3.  Såfremt det af kriminalregisteret fremgår, at  

 der ingen tilførsler skal ske til straffeattesten, udfærdiges denne af den  

 politimester (politidirektøren i København), hvortil ansøgning er indgivet.
I  

 modsat fald udstedes straffeattesten af rigspolitichefen.
Meddelelse af oplysninger til offentlige  

 myndigheder om § 22.  Der må ikke til brug for sager om ansættelse i  

 stillinger gives oplysninger om strafforfølgning på anden måde end ved  

 udskrift af kriminalregisteret efter reglerne i kap.
IV, jfr. dog § 24, stk.  

 4 og stk. 6.
§ 23.  I andre sager må der, bortset fra de i stk. 2  

 nævnte tilfælde, ikke - ved udskrift af kriminalregisteret eller på anden  

 måde - gives oplysning om afsluttet strafforfølgning, som vedkommende  

 myndighed ikke kan få kundskab om ved udskrift af kriminalregisteret efter  

 reglerne i kap.
IV.
 Stk. 2.  Vedkommende politimester (politidirektøren i  

 København) kan dog i særlige tilfælde til brug for offentlige myndigheder  

 give oplysning om afsluttet strafforfølgning og tilførsler til  

 kriminalregisteret, som efter de for vedkommende område gældende  

 lovbestemmelser eller efter sagens natur skønnes at burde tillægges væsentlig  

 betydning for sagens afgørelse.
Stk. 3.  Ved afgørelsen af, om der efter stk. 2 skal  

 gives oplysning om strafforfølgning, skal der lægges vægt på, om der er  

 nærmere sammenhæng mellem det strafbare forhold og det spørgsmål, som skal  

 afgøres, jfr. herved grundsætningen i straffelovens §§ 78-79. Der skal  

 endvidere lægges vægt på, hvor lang tid der er forløbet, siden det strafbare  

 forhold er begået.
Såfremt der er forløbet mere end 5 år, siden det strafbare  

 forhold er pådømt, skal der i almindelighed ikke gives oplysning herom,  

 medmindre forholdets grovhed måtte tilsige dette.
Der bør udvises særlig  

 tilbageholdenhed med hensyn til oplysning om henlagte sager.
Stk. 4.  Såfremt der efter stk. 2 gives oplysning om  

 strafforfølgning, bør sagens akter i almindelighed vedlægges til den  

 pågældende myndigheds gennemsyn.
Til kommunalbestyrelser, sociale udvalg,  

 nævn, kommissioner og andre kollegiale myndigheder bør oplysning om  

 strafforfølgning enten gives ved at vedlægge en kort redegørelse for de  

 pågældende sagers nærmere omstændigheder, eller ved at give en repræsentant  

 for vedkommende myndighed lejlighed til at gennemse akterne under  

 forudsætning af, at de oplysninger, som akterne indeholder, herunder  

 oplysninger om navne, ikke videregives i videre omfang end påkrævet af hensyn  

 til den afgørelse, der skal træffes i sagen.
 § 24.  Politiet vedlægger i sager om indfødsret efter  

 begæring en fuldstændig udskrift af kriminalregisteret.
Stk. 2.  Politiet vedlægger i sager om  

 adoptionsbevilling efter begæring fuldstændig udskrift af  

 afgørelsesregisteret og giver oplysning om strafforfølgning, som ikke er  

 optaget i afgørelsesregisteret.
Oplysning om tilførsler til  

 efterforskningsregisteret må dog ikke meddeles ved vedlæggelse af en udskrift  

 af dette register, men i form af en erklæring om, i hvilket omfang politiet  

 ud over de i afgørelsesregisteret indeholdte oplysninger måtte være bekendt  

 med strafforfølgning og tilførsler til efterforskningsregisteret, som skønnes  

 at kunne tillægges betydning for sagen.
 Stk. 3.  Politiet giver efter begæring til direktoratet  

 for vejtransport eller anden offentlig myndighed til brug for sager om  

 meddelelse eller tilbagekaldelse af tilladelser eller bevillinger til  

 erhvervsmæssig godstransport og personbefordring ad landevej oplysning om  

 tilførsler til kriminalregisteret om overtrædelser af færdselsloven begået af  

 vedkommende personer.
 Stk. 4.  Politiet giver efter begæring til  

 generaldirektoratet for DSB for så vidt angår personer, der søger ansættelse  

 som lokomotivfører, og som direkte skal beskæftiges med togfremførelse,  

 oplysning om strafforfølgning og tilførsler til efterforskningsregisteret  

 vedrørende overtrædelse af færdselslovens § 53 og § 54, enhver frakendelse  

 eller administrativ inddragelse af retten til at føre motordrevet køretøj,  

 samt vedrørende forhold, som i øvrigt kan være af betydning ved bedømmelse af  

 vedkommendes egnethed som lokomotivfører.
 Stk. 5.  Politiet giver efter begæring til  

 luftfartsdirektoratet til brug for sager om udstedelse og besiddelse af  

 luftfartscertifikat tilsvarende oplysninger som nævnt i stk. 4, herunder om  

 forhold, som iøvrigt kan være af betydning ved bedømmelse af vedkommendes  

 egnethed som fører af luftfartøj.
 Stk. 6.  Politiet giver efter begæring til direktoratet  

 for toldvæsenet oplysning om, hvorvidt der mod personer, der agtes ansat som  

 toldbetjente, verserer statsadvokatsager.
 Kriminalstatistik.
 § 25.  De i kriminalregisteret indeholdte oplysninger  

 danner grundlag for maskinelt udskrevne statistiske oplysninger.
 § 26.  Politikredsene udarbejder årlige statistiske  

 oversigter over anmeldelser samt bøder og andre økonomiske sanktioner.
Stk. 2.  Indberetning sker inden den 1. februar til  

 Danmarks Statistik.
Der benyttes en af justitsministeriet godkendt blanket P  

 173. Genpart af indberetningen sendes til vedkommende statsadvokat og  

 rigspolitichefen.
 Gennemførelsesbestemmelser.
§ 27.  Rigspolitichefen fastsætter nærmere  

 bestemmelser om kriminalregisterets opbygning og drift, herunder om  

 udsletning, samt bestemmelser om meddelelse af oplysninger og udskrifter af  

 kriminalregisteret i medfør af kapitel IV.
Bestemmelser af væsentlig  

 betydning skal forelægges justitsministeriet til godkendelse.
 Stk. 2.  Rigspolitichefen kan fastsætte bestemmelser om  

 meddelelse af statistiske oplysninger på grundlag af de i kriminalregisteret  

 indeholdte oplysninger.
Ikrafttrædelses og overgangsbestemmelser m. v.
§ 28.  Cirkulæret træder i kraft den 1. november 1978,  

 bortset fra kap.
VI, som træder i kraft den 1. januar 1979, og § 9, som  

 træder i kraft efter justitsministeriets nærmere bestemmelse.
 Stk. 2.  §§ 3-5, § 8, § 12, afsnit IV, V og VII i  

 justitsministeriets cirkulære nr. 273 af 5. december 1962 om strafferegistre  

 og kriminalstatistik m. v., som senest er ændret ved cirkulære nr. 63 af 27.  

 marts 1974, ophæves den 1. november 1978.
 Stk. 3.  § 9, stk. 2, § 13 og afsnit VI i det i stk. 2  

 nævnte cirkulære ophæves den 1. januar 1979.
 Stk. 4.  Det i stk. 2 nævnte cirkulære opretholdes for  

 Færøernes vedkommende.
 § 29.  De i politikredsene hidtil førte straffekort  

 (blanket P 36) indsendes til rigspolitichefen efter dennes nærmere  

 bestemmelse.
 Justitsministeriet, den 30. august 1978.
 P.M.V.
