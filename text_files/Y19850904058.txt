 Udtalt, at udgifter vedrørende etablering af børnepasning i  

 forbindelse med varetagelse af kommunale hverv for et medlem, der har valgt  

 at modtage det faste vederlag, ikke kan ligestilles med de ydelser, der af  

 kommunens kasse kan godtgøres efter § 16, stk. 6, i lov om kommunernes  

 styrelse, om erstatning for dokumenteret tabt arbejdsfortjeneste.
 Endvidere udtalt, at ovennævnte udgift til børnepasning, der er  

 etableret i forbindelse med varetagelse af et konkret kommunalt hverv, kan  

 godtgøres som en udgift, der er afholdt i forbindelse med hvervets  

 varetagelse, på samme måde som f.eks. befordringsudgifter i forbindelse med  

 kommunale hverv jfr. styrelseslovens § 16, stk. 8.
 Dette gælder, uanset om et medlem har valgt at modtage det faste  

 vederlag for medlemskab af kommunalbestyrelsen eller erstatning for tabt  

 arbejdsfortjeneste.
 I skrivelse af 19. marts 1985 har De påny rettet henvendelse hertil  

 vedrørende spørgsmålet om, hvorvidt Århus byråd har mulighed for at godtgøre  

 Dem de udgifter, som De har til etablering af børnepasning i forbindelse med  

 Deres varetagelse af hvervet som byrådsmedlem i Århus.
Indenrigsministeriet besvarede den 25. februar 1985 Deres tidligere  

 henvendelse således, at erstatning fra kommunens kasse for udgifter  

 vedrørende etablering af børnepasning i forbindelse med varetagelsen af det  

 kommunale hverv forudsætter, at medlemmet i stedet for det faste vederlag har  

 valgt at modtage erstatning for tabt arbejdsfortjeneste, jfr. § 16, stk. 1 og  

 6, i den kommunale styrelseslov.
De havde valgt at modtage det faste  

 vederlag.
 Indenrigsministeriet har nu foretaget en fornyet vurdering af det af Dem  

 rejste spørgsmål.
Indenrigsministeeriet finder herefter, at de omhandlede udgifter  

 vedrørende etablering af børnepasning ikke kan ligestilles med de ydelser,  

 der af kommunens kasse kan godtgøres efter bestemmelsen i den kommunale  

 styrelseslov § 16, stk. 6, om erstatning for dokumenteret tabt  

 arbejdsfortjeneste.
Dokumenterede udgifter vedrørende nødvendig børnepasning,  

 der er etableret i forbindelse med varetagelse af et konkret kommunalt hverv,  

 kan derimod godtgøres som en udgift, der er afholdt i forbindelse med  

 hvervets varetagelse, på samme måde som f.eks. befordringsudgifter i  

 forbindelse med kommunale hverv, jfr. styrelseslovens § 16, stk. 8. Dette  

 gælder, uanset om et medlem har valgt at modtage det faste vederlag for  

 medlemskab af kommunalbestyrelsen eller erstatning for tabt  

 arbejdsfortjeneste.
 Indenrigsministeriet har underrettet Århus byråd og tilsynsrådet for Århus  

 amt om foranstående.
Med venlig hilsen Britta Schall Holberg Indenrigsministeriets afgørelser og udtalelser om kommunale forhold 1985  

 5.1.
