Nr BTL 50 Betænkning over Forslag til lov om bemyndigelse til optagelse af statslån  

 i udlandet   

 Nr L 50 1987-88, 1. samling Afgivet af Finansudvalget Afgivet: 19871118 Udvalget har behandlet lovforslaget, og et flertal (udvalget med undtagelse af Fremskridtspartiets medlem af udvalget) indstiller lovforslaget til vedtagelse uændret.
Et mindretal (Fremskridtspartiets medlem af udvalget) indstiller forslaget til forkastelse med følgende bemærkninger:
Lovforslaget er en fortsættelse af den politik, som gennem de sidste små 20 år har gjort Danmark til det land i verden, som skylder flest penge væk, målt i forhold til indbyggertal.
Ikke alene er det uforsvarligt i forhold til Danmarks nuværende økonomiske situation, men forslaget lægger også endnu en hindring på vejen for vores børn og børnebørn.
Det bliver dem, der skal trælle for at tilbagebetale den gæld, som vi opbygger i disse år.
Regeringen argumenterer for, at man har behov for at få tilført valuta til afdrag på den øvrige gæld til udlandet, og at man derfor er nødt til at optage nye lån.
Forholdet er imidlertid det, at hvis landet skal komme ud af problemerne med gæld og betalingsbalanceunderskud, så er der kun eön vej frem, og det er en forøget eksport.
Når man i stedet for at forøge eksporten, optager nye lån, så har det en direkte landsskadelig effekt, og derfor stemmer Fremskridtspartiet imod.
Fremskridtspartiet er ikke stolte, når vi har fået ret i vore spådomme fra 70'erne, om at økonomien ville gå skævt i 80'erne.
Derfor skal vi også begrænse vores spådom om 90'erne til at sige, at medmindre låntagningen og rekordbeskatningen bliver standset inden udgangen af 80'erne, så vil 90'erne byde på økonomiske problemer langt ud over, hvad det danske samfund hidtil har oplevet.
Baadsgaard (S) Helle Degn (S) Henning Rasmussen (S) Erling Olsen (S) nfmd.
Erik B.
Smith (S) Nørgaard Sørensen (S) Ingerlise Koefoed (SF) Jes Lunde (SF) Henning Andersen (KF) Annelise Gotfredsen (KF) Bo Kristensen (KF) Ivar Hansen (V) fmd.
Skrumsager Skau (V) Arne Melchior (CD) Behnke (FP) Glønborg (KRF) Bilgrav-Nielsen (RV) Partiet FK havde ikke medlemmer i udvalget.
