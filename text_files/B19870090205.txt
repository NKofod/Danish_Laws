 I henhold til § 40 i bekendtgørelse nr. 337 af 21. maj 1987 af lov om  

 frikommuner meddeles:
 § 1.  Undervisningsministeriet har den 8. december  

 1987 godkendt frikommuneregulativ nr. 11 for Fredensborg-Humlebæk Kommune om  

 større frihed til at gennemføre »ikke-skemalagte aktiviteter«.
 Stk. 2.  Der fastsættes følgende bestemmelser for  

 Fredensborg-Humlebæk Kommune: Undervisningen i en klasse kan midlertidigt  

 indstilles i et timetal svarende til 20 skoledage årligt på 1.-7. klassetrin,  

 40 skoledage årligt på 8. klassetrin og 60 skoledage årligt på 9. klassetrin  

 med henblik på elevernes deltagelse i lejrskoleophold, skolerejser,  

 udsendelse i praktik, forældredage, featureuger og lignende.
 § 2.  Følgende bestemmelser gælder ikke i  

 Fredensborg-Humlebæk Kommune: § 13, stk. 3 i lovbekendtgørelse nr. 541 af 21.  

 august 1986.
 § 3.  Regulativet træder i kraft den 1. februar 1988  

 og bortfalder den 31. juli 1993.
 Stk. 2.  Det i § 1 nævnte frikommuneregulativ vil være  

 fremlagt de samme steder som kommunalbestyrelsens mødedagsordener, jf. lov om  

 kommunernes styrelse § 8, stk. 4.
Undervisningsministeriet den 8. december 1987 P.M.V.
