Skattemæssig beh. af  

 mælkekvoter Reference: EBL § 5, stk. 3 og stk. 4, LV 1997, E.E.3.7.2.
 På given foranledning har Told- og Skattestyrelsen udarbejdet en  

 beskrivelse af den skattemæssige behandling af mælkekvoter.  

 Baggrunden er, at mælkekvoter fra og med 98-vurderingen ikke  

 vurderingsmæssigt anses for at være en del af  

 ejendomsværdien.
 Køb/salg af en mælkekvote sammen med en fast ejendom.
 Købes en mælkekvote sammen med en fast ejendom, indgår  

 kvotens værdi i overdragelsessummen for den faste ejendom og dermed som  

 en del af købers anskaffelsessum efter ejendomsavancebeskatningsloven.  

 Tilsvarende indgår værdien også i sælgers  

 afståelsessum og dermed i den fortjeneste, der opgøres efter  

 ejendomsavancebeskatningsloven.
 Den del af anskaffelsessummen, der vedrører mælkekvoten, kan  

 ikke afskrives som et selvstændigt aktiv.
Mælkekvoter har hidtil indgået i den ejendomsværdi  

 (vurderingsmæssige værdi), der skal anvendes ved fordeling af  

 anskaffelsessummen på de enkelte aktiver i forbindelse med  

 fastsættelsen af købers afskrivningsgrundlag jf.
TfS-1995-903 I nogle tilfælde antages mælkekvoten at påvirke  

 (forhøje) værdien af ejendommens driftsbygninger og dermed  

 forhøjes afskrivningsgrundlaget også.  I disse situationer kan  

 der indirekte "afskrives" på mælkekvoten.
 Fra og med 98- vurderingen indgår mælkekvoterne ikke i  

 vurderingen, og der vil efter de gældende regler ikke være  

 mulighed for indirekte afskrivning herpå.
Separat køb/salg af en mælkekvote Købes en mælkekvote separat kan der ikke afskrives på  

 mælkekvotens anskaffelsessum, og denne kan heller ikke på anden  

 måde fradrages ved indkomstopgørelsen.
Tilsvarende er vederlaget  

 for afståelsen skattefrit for sælger.
 Begrundelsen er, at der er tale om afståelse af et formuegode.  

 Vederlag herfor er skattefri for sælgeren og ikke fradrags- eller  

 afskrivningsberettiget for køberen jf. statsskattelovens § 5 a.
Tildeles en (separat) mælkekvote vederlagsfrit skal modtageren  

 beskattes af kvotens værdi i handel og vandel, hvis kvoten  

 medfører en stigning i ejendommens værdi. (Det er typisk  

 tilfældet ved tildeling til en landmand, der ikke hidtil har produceret  

 mælk fra sin ejendom.) Begrundelsen er, at der er tale om et formuegode af pengeværdi, jf.  

 statsskattelovens § 4.
 Separat køb/salg af en mælkekvote har derimod indflydelse  

 på opgørelsen af en evt. ejendomsavance ved en  

 efterfølgende afståelse af den faste ejendom.
 Køb af en mælkekvote:
 Ved et senere salg af ejendommen (incl. mælkekvote) kan  

 anskaffelsessummen for mælkekvoten tillægges ejendommens  

 anskaffelsessum (det år, hvor ejendommen sælges). Det samme  

 gælder det beløb, der er blevet beskattet ved en vederlagsfri  

 tildeling, jf. ejendomsavancebeskatningslovens § 5, stk. 3.  Er ejendommen  

 omfattet af ejendomsavancebeskatningslovens § 5 A forhøjes den  

 regulerede anskaffelsessum i det år, hvor mælkekvoten erhverves.
(Resultat: Avancen ved salget af ejendommen reduceres, idet der  

 efterfølgende gives fradrag for udgiften til køb af  

 mælkekvoten.) Salg af en mælkekvote:
 Ved et senere salg af ejendommen (mælkekvoten er frasolgt inden  

 ejendommen sælges) nedsættes ejendommens anskaffelsessum med det  

 vederlag, der er modtaget for afståelsen af mælkekvoten.  

 Nedsættelsen sker i det år, hvor ejendommen afstås, jf.  

 ejendomsavancebeskatningslovens § 5, stk. 4. Er ejendommen omfattet af  

 ejendomsavancebeskatningslovens § 5 A, sker nedsættelsen i ejendommens  

 anskaffelsessum i det år, hvor mælkekvoten afstås.
