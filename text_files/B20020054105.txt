Bekendtgørelse om ikrafttræden af lov om ændring af lov om  

  

 tjenestemandspension (Pensionsrettigheder i relation til  

  

 statslig ansættelse i de andre nordiske lande m.v.) I medfør af § 2 i lov nr. 333 af 16. maj 2001 om  

 ændring af lov om tjenestemandspension (Pensionsrettigheder i relation til  

 statslig ansættelse i de andre nordiske lande m.v.) fastsættes:
 § 1.  

  

 Lov  

 nr. 333 af 16. maj 2001 om ændring af lov om tjenestemandspension  

 (Pensionsrettigheder i relation til statslig ansættelse i de andre nordiske  

 lande m.v.) træder i kraft den 4. juli 2002.
 § 2.  

  

 Lovens  

 § 1, nr. 1 og 2, har virkning for personer, der har pensionsrettigheder  

 fra ansættelse i stillinger, der er omfattet af overenskomst af 1. juni 2001  

 mellem Danmark, Finland, Island, Norge og Sverige om samordning af  

 pensionsrettigheder ifølge statslige pensionsordninger, og som ved  

 overenskomstens ikrafttræden den 1. marts 2002 endnu ikke er bevilget  

 pension.
Stk. 2.  

  

 Personer,  

 som den 28. februar 2002 har haft ansættelse i flere lande i stillinger  

 omfattet af overenskomsten af 18. december 1973 mellem Danmark, Finland,  

 Norge  

 og Sverige om samordning af pensionsrettigheder ifølge statslige  

 pensionsordninger  

 som ændret senest ved protokol af 28. juni 1990 har ret til at vælge at få  

 deres pension beregnet efter den hidtidige overenskomst, medmindre andet  

 følger  

 af Rådets forordning (EF) nr. 1408/71 om anvendelse af de sociale  

 sikringsordninger  

 på arbejdstagere, selvstændige erhvervsdrivende og deres familiemedlemmer,  

 der  

 flytter inden for fællesskabet.
Denne ret gælder i en periode på 5 år regnet  

 fra 1. marts 2002 og under forudsætning af, at pensionering i denne periode  

 sker fra ansættelse i en stilling, der er omfattet af en statslig  

 pensionsordning i Danmark, Finland, Norge eller Sverige.
