Ved kgl.
Resolution af 5. Marts 1947 har Danmark ratificeret den paa den  

 internationale Sundhedskonference i New York i Sommeren 1946 vedtagne  

 Protokol angaaende Det internationale Sundhedskontor i Paris.
 Protokollen er saalydende:
 De Regeringer, der har underskrevet nærværende Protokol, er indbyrdes  

 blevet enige om, at l'Office International d'Hygiene Publique's Arbejde og  

 Funktioner, som defineret i den i Rom den 9. December 1907 underskrevne  

 Overenskomst, skal udføres af Verdens-Sundhedsorganisationen eller dennes  

 Interimskommission, og at de med Forbehold af eksisterende internationale  

 Forpligtelser vil træffe de fornødne Foranstaltninger til Gennemførelse af  

 dette.
 Artikel 2.
 Deltagerne i denne Protokol er yderligere blevet indbyrdes enige om, at  

 fra den Dato, da Protokollen træder i Kraft, skal de Funktioner og Arbejder,  

 der er overdraget Kontoret ved de internationale Overenskomster, som er  

 opført i Bilag 1, udføres af Organisationen eller dennes Interimskommission.
 Artikel 3.
Overenskomsten af 1907 bringes til Ophør, og Kontoret ophæves, naar alle  

 Deltagere i Overenskomsten er blevet enige herom.
Det er underforstaaet, at  

 enhver Regering, som er Deltager i Overenskomsten af 1907, ved at underskrive  

 denne Protokol har samtykket i Ophævelsen af 1907-Overenskomsten.
 Artikel 4.
 Deltagerne i denne Protokol er yderligere blevet enige om, at dersom alle  

 Deltagerne i 1907-Overenskomsten ikke har indvilget i dens Ophør inden 15.  

 November 1949, vil de i Overensstemmelse med Overenskomstens Artikel 8 opsige  

 Overenskomsten.
 Artikel 5.
 Enhver Regering, som er Deltager i 1907-Overenskomsten, men som ikke har  

 underskrevet nærværende Protokol, kan til enhver Tid tiltræde Protokollen ved  

 at indsende et Tiltrædelsesdokument til De forenede Nationers  

 Generalsekretær, som vil give Meddelelse om Tiltrædelsen til alle de  

 Regeringer, der har underskrevet eller tiltraadt Protokollen.
 Artikel 6.
 Regeringer kan tiltræde denne Protokol:
 Ratifikation foregaar ved Deponering af et formelt Ratifikationsdokument  

 hos De forenede nationers Generalsekretær.
 Artikel 7.
 Denne Protokol træder i Kraft, naar tyve Regeringer, der er Deltagere i  

 1907-Overenskomsten, har tiltraadt Protokollen.
Til Bekræftelse har de behørigt bemyndigede Repræsentanter for de  

 respektive Regeringer underskrevet denne Protokol, som er udfærdiget på  

 Engelsk og Fransk, hvis Tekster skal have samme Gyldighed, i eet  

 Originaleksemplar, som er deponeret hos De forenede Nationers  

 Generalsekretær.
Bekræftede Genparter tilstilles af Generalsekretæren i De  

 forenede Nationer hver af de underskrivende eller tiltrædende Regeringer samt  

 enhver anden Regering, som paa det Tidspunkt, da Protokollen underskrives, er  

 Deltager i 1907-Overenskomsten.
Generalsekretæren vil saa snart som muligt  

 meddele hver af Deltagerne i denne Protokol Datoen for dens Ikrafttræden.
 Underskrevet i New York den 22. Juli 1946.
 BILAG I.
 1. International Sundhedskonvention af 21. Juni 1926.
 2. Konvention til Ændring af Den internationale  

 Sundhedskonvention af 21. Juni 1926 underskrevet den 31. Oktober 1938.
 3. International Sundhedskonvention af 1944 til  

 Ændring af Den internationale Sundhedskonvention af 21. Juni 1926.
 4. Protokol til Forlængelse af Den internationale  

 Sundhedskonvention af 1944 (aabnet for Underskrift den 23. April 1946, traadt  

 i kraft den 30. April 1946).
 5. International Sundhedskonvention for Luftfarten af  

 12. April 1933.
 6. International Sundhedskonvention for Luftfarten,  

 1944, til Ændring af Den internationale Sundhedskonvention for Luftfarten af  

 12. April 1933.
 7. Protokol til Forlængelse af Den internationale  

 Sundhedskonvention for Luftfarten, 1944 (aabnet for Underskrift den 23. April  

 1946, traadt i Kraft den 30. April 1946).
 8. International Overenskomst om den Hjælp, der skal  

 ydes Sømænd i Handelsflaaderne ved Behandling af Kønssygdomme, Bryssel den 1.  

 December 1924.
 9. Konvention om Handel med Opium og Narkotica, Geneve  

 den 19. Februar 1925.
 10. Konvention om Begrænsning af Fabrikation og  

 Kontrol med Fordelingen af Narkotica, Geneve den 13. Juli 1931.
 11. Konvention vedrørende Antidifteri-Serum, Paris den  

 1. August 1930.
 12. International Konvention om gensidig Beskyttelse  

 mod Dengue Feber, Athen den 25. Juli 1934.
 13. International Konvention om Afskaffelse af  

 Sundhedspas, Paris den 22. December 1934.
 14. International Overenskomst om Afskaffelse af  

 Konsulatsvisering af Sundhedspas, Paris den 22. December 1934.
 15. International Overenskomst vedrørende Transport af  

 Lig, Berlin den 10. Februar 1937.
 Danmarks Ratifikationsdokument vedrørende foranstaaende Protokol er den  

 21. April 1947 deponeret hos De Forenede Nationers Generalsekretær.
 Hvilket herved bringes til almindelig Kundskab, idet tilføjes, at  

 Protokollen ifølge Meddelelse fra Verdens-Sundhedsorganisationens  

 Interimskommission er traadt i Kraft den 19. November 1947 efter at være  

 blevet ratificeret eller tiltraadt af 20 af de i Rom-Overenskomsten af 1907  

 deltagende Stater.
 Indenrigsministeriet, den 15. Juni 1948.
J.
Smørum.
/T.
Wedel-Heinen.
