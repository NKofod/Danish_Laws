 Den i Paris den 8. februar 1957 undertegnede overenskomst  

 mellem Danmark og Frankrig til undgåelse af dobbeltbeskatning m.v. er  

 affattet som følger:
 Overenskomst mellem Danmark og Frankrig om undgåelse af dobbeltbeskatning  

 og fastsættelse af regler om gensidig bistand med hensyn til skatter af  

 indkomst og formue.
 Hans Majestæt Kongen af Danmark og Præsidenten for Den Franske Republik  

 har i ønsket om at undgå dobbeltbeskatning med hensyn til skatter af indkomst  

 og formue og at træffe en ordning vedrørende visse spørgsmål af skattemæssig  

 karakter besluttet at indgå en overenskomst og har til dette formål til deres  

 befuldmægtigede udnævnt:
 Hans Majestæt Kongen af Danmark:
Ejnar WÆRUM, Danmarks Ambassadør i Frankrig; Præsidenten for Den Franske Republik:
Louis JOXE, Frankrigs Ambassadør, Direktør for Udenrigsministeriet; som efter at have udvekslet deres fuldmagter, der blev fundet i god og  

 behørig form, er blevet enige om følgende bestemmelser:
 Artikel 1.
 1. De skatter, som omfattes af nærværende  

 overenskomst, er:
1 grad - Indkomstskat til staten; 2 grad - Formueskat til staten; 3 grad - Indkomstskat til den fælleskommunale udligningsfond; 4 grad - Formueskat til den fælleskommunale udligningsfond; 5 grad - Kommunal indkomstskat.
1 grad - Indkomstskat af fysiske personer (taxe proportionelle og surtaxe  

 progressive); 2 grad - Selskabsskat.
 2. Nærværende overenskomst skal finde tilsvarende  

 anvendelse på alle andre skatter og afgifter af lignende karakter, som efter  

 at nærværende overenskomst er underskrevet måtte blive pålagt af nogen af de  

 to kontraherende stater eller i et område, til hvilket nærværende  

 overenskomst måtte være blevet udvidet i overensstemmelse med bestemmelserne  

 i artikel 26.
 3. Der er enighed om, at de to landes kompetente  

 myndigheder vil træde i forbindelse med hinanden, for så vidt der i nogen af  

 staternes skattelovgivning måtte blive indført ændringer, som væsentlig  

 forandrer naturen eller karakteren af de i afsnit 1 i nærværende artikel  

 omhandlede skatter.
 Artikel 2.
 Ved anvendelsen af nærværende overenskomst skal:
1. Udtrykket "Frankrig", når det anvendes i  

 geografisk betydning, kun omfatte det egentlige Frankrig og de oversøiske  

 departementer (Guadeloupe,Guyane, Martinique, Reunion), men ikke Algier og  

 andre områder henhørende til Den Franske Union; Udtrykket "Danmark", anvendt i samme betydning, omfatte  

 Kongeriget Danmark med undtagelse af Færøerne og Grønland; 2. Udtrykket "person" betyde:
 3. Udtrykket "fast driftssted" betyde sædet  

 for den virkelige ledelse, filialer, fabrikker eller andre varige anlæg, hvor  

 foretagendets virksomhed helt eller delvis udøves.
Det omfatter et agentur, for så vidt agenten har og sædvanligvis udøver en  

 generalfuldmagt til at forhandle om og afslutte kontrakter på foretagendets  

 vegne.
Som udstyret med en sådan fuldmagt skal særlig den agent anses, som  

 har et lager til rådighed og sædvanligvis af dette leverer produkter eller  

 varer, som han sælger og leverer direkte til kunderne uden forudgående  

 forhandling med foretagendet.
 Der er enighed om at:
 4. En fysisk person har sit skatteretlige domicil på  

 det sted, hvor han har sin faste bopæl, dette udtryk forstået som centrum for  

 den pågældendes livsinteresser, det vil sige det sted, med hvilket han har de  

 stærkeste personlige forbindelser.
Såfremt det ikke er muligt at fastslå domicilet i henhold til foranstående  

 stykke, skal en fysisk person anses for at have sit domicil i den af de to  

 stater, hvor han sædvanligvis opholder sig.
I tilfælde af ophold af lige lang  

 varighed i de to stater skal vedkommende anses for at have sit domicil i den  

 af de to stater, hvor han er statsborger; hvis han er statsborger i begge  

 stater, eller hvis han ikke er statsborger i nogen af dem, skal de højeste  

 administrative myndigheder i de to stater træffe aftale.
Hvor en juridisk person eller en sammenslutning af personer, som ikke  

 udgør en juridisk person, har sit skatteretlige domicil afgøres i henhold til  

 skattelovgivningen i hver af de to stater.
Hvis der herefter foreligger  

 domicil i begge stater, er det stedet, hvor den virkelige ledelse har sit  

 sæde, som er afgørende.
 5. Udtrykket "kompetent myndighed" eller  

 "kompetente myndigheder" betyder for så vidt angår Frankrig,  

 Generaldirektøren for Skattevæsenet eller hans behørigt befuldmægtigede  

 repræsentant, og for så vidt angår Danmark, finansministeren eller hans  

 behørigt befuldmægtigede repræsentant.
 Artikel 3.
 Indtægter af fast ejendom, herunder fortjeneste ved landbrugsvirksomhed og  

 skovdrift, beskattes alene i den stat, hvor den faste ejendom er beliggende.
 Artikel 4.
 1. Fortjeneste, indvundet af foretagender, der driver  

 industri-, mine-, handels- eller finansvirksomhed, beskattes alene i den  

 stat, på hvis territorium der er et fast driftssted.
 2. Når et foretagende har faste driftssteder i begge  

 de kontraherende stater,kan hver stat alene beskatte den indkomst, som  

 hidrører fra virksomhed, udøvet af de faste driftssteder, der ligger på dens  

 territorium.
3. Den indkomst, som beskattes, kan ikke overstige den  

 fortjeneste ved industri-, mine-, handels- eller finansvirksomhed, som er  

 indtjent af det faste driftssted, herunder i givet fald indbefattet indtægter  

 eller fordele, som indirekte er opnået af dette driftssted eller som måtte  

 være ydet eller tilstået andre enten ved forhøjelse eller nedsættelse af  

 købs- eller salgspriser eller på en hvilken som helst anden måde.
En  

 forholdsmæssig andel af hovedsædets generalomkostninger skal fradrages i de  

 forskellige driftssteders driftsoverskud.
 4. I påkommende tilfælde vil de kompetente myndigheder  

 i de to kontraherende stater, i mangel af fyldestgørende regnskab, hvoraf det  

 nøjagtigt og klart fremgår, hvilken fortjeneste der kan henføres til faste  

 driftssteder, beliggende på deres respektive territorier, træffe aftale om  

 fastsættelsen af regler for beregningen (beskatningsgrundlaget).
 Artikel 5.
 1. Når et foretagende i en af de to stater på grund af  

 sin deltagelse i ledelse eller kapital i et foretagende i den anden stat,  

 over for sidstnævnte i deres kommercielle eller finansielle forbindelser  

 fastsætter eller pålægger vilkår,som afviger fra dem, som ville være blevet  

 fastsat i forhold til et uafhængigt foretagende, kan enhver fortjeneste, som  

 et af disse foretagenders regnskaber normalt skulle udvise, men som på den  

 anførte måde er overført til det andet foretagende, medregnes til det  

 førstnævnte foretagendes skattepligtige indkomst.
 2. Et foretagende skal anses for at deltage i ledelse  

 eller i kapital i et andet foretagende, navnlig når de samme personer direkte  

 eller indirekte deltager i ledelse eller i kapital i begge foretagender.
 Artikel 6.
 1. Uanset artikel 4 i nærværende overenskomst er  

 fortjeneste, som et foretagende i en af de to kontraherende stater opnår ved  

 skibs- eller luftfart, fritaget for beskatning i den anden kontraherende  

 stat.
 2. Fra den dag at regne, da nærværende overenskomst  

 træder i kraft, og sålænge den er gældende, skal de bestemmelser, der ved den  

 den 28. februar 1930 stedfundne noteveksling mellem Frankrig og Danmark er  

 vedtaget med hensyn til beskatning af fortjeneste ved skibsfart, ikke finde  

 anvendelse.
 Artikel 7.
1. Et selskab, som har sit skatteretlige domicil i  

 Danmark, skal i Frankrig kun svare "taxe proportionelle" af indtægt  

 af løs kapital på de i artiklerne 109-2 og 1674 i "Code General des  

 Impots" fastsatte betingelser, såfremt det i Frankrig har et fast  

 driftssted i den i artikel 2 fastsatte betydning.
Den indkomst, der beskattes  

 i medfør af artikel 109-2, skal ikke kunne overstige den gennem et fast  

 driftssted i Frankrig indvundne samlede indtægt eller fortjeneste, opgjort i  

 overensstemmelse med reglerne i artiklerne 4 og 5 i nærværende overenskomst.
 2. Et selskab, som har sit skatteretlige domicil i  

 Danmark, skal ikke i Frankrig svare "taxe proportionelle" af  

 indtægt af løs kapital som følge af sin deltagelse i ledelse eller kapital i  

 et selskab, som har sit skatteretlige domicil i Frankrig eller som følge af  

 nogensomhelst anden forbindelse med dette selskab; men den fortjeneste, som  

 er udloddet af sidstnævnte selskab, og som er undergivet "taxe  

 proportionelle", for så vidt angår indtægt af løs kapital,skal i givet  

 fald ved påligningen af skat forhøjes med enhver fortjeneste eller fordel,  

 som det førstnævnte selskab indirekte måtte have opnået hos sidstnævnte  

 selskab, under de betingelser, som er fastsat i artiklerne 4 og 5.
 Artikel 8.
 Indtægter af værdipapirer og indtægter,der kan sidestilles hermed (udbytte  

 af aktier, stifterandele, gælds- og kommanditistbeviser og obligationer), er  

 kun skattepligtige i den stat, på hvis territorium den til indkomsten  

 berettigede har sit skatteretlige domicil.
 Hvis lovgivningen i den stat, hvorfra indtægterne udredes, indeholder  

 hjemmel for beskatning ved kilden af disse indtægter, er anvendelsen af den i  

 denne artikels første stykke fastsatte bestemmelse om beskatningen betinget  

 af, at det er dokumenteret over for skattemyndigheden i denne stat på den  

 måde, som er aftalt mellem de kompetente myndigheder i de to stater, at den  

 berettigede har sit domicil i den anden stat, og at han kontrolleres af  

 skattemyndighederne der.
 Hvis den dokumentation, som er foreskrevet ovenfor, ikke er præsteret af  

 den berettigede, inden indtægten oppebæres, vil skat opkrævet ved kilden ikke  

 kunne kræves tilbagebetalt.
 Artikel 9.
1. Skat af indtægt af lån, deponerede beløb, beløb på  

 konti og alle andre fordringer skal kun opkræves i den stat, hvor  

 fordringshaveren har sit skatteretlige domicil.
Den stat, på hvis territorium  

 skyldneren har sit skatteretlige domicil, vil i givet fald give afkald på at  

 anvende sin skat ved kilden på betingelse af, at det på den i artikel 8  

 fastsatte måde godtgøres, at fordringshaveren har sit skatteretlige domicil i  

 den anden stat og kontrolleres af denne stats skattemyndigheder.
 2. Hvis fordringshaveren har faste driftssteder i  

 begge stater, og et af disse driftssteder yder et lån eller foretager en  

 deponering, skal skatten dog opkræves i den af de to stater, på hvis  

 territorium dette driftssted er beliggende.
 Artikel 10.
 1. Royalties, som betales for brugen af faste  

 ejendomme eller udnyttelsen af miner, stenbrud eller andre naturkilder,  

 beskattes alene i den af de to kontraherende stater, hvor de faste ejendomme,  

 minerne, stenbruddene eller de andre naturkilder er beliggende.
 2. Indtægter af ophavsrettigheder såvel som indtægter  

 eller royalties, hidrørende fra salget af eller overladelsen af ret til at  

 udnytte patenter, varemærker, hemmelige metoder og formler, som betales i en  

 af de to kontraherende stater til en person, som har sit skatteretlige  

 domicil i den anden stat, er fritaget for beskatning i førstnævnte stat på  

 betingelse af, at denne person ikke udøver sin virksomhed gennem et fast  

 driftssted der.
 3. Ordet "royalty", således som det anvendes  

 i nærværende artikels afsnit 2, skal forstås som omfattende indtægterne ved  

 udleje af film.
 4. Hvis en royalty er større end den reelle og normale  

 værdi af de rettigheder, for hvilke den betales, skal den fritagelse, der er  

 fastsat i nærværende artikels afsnit 2, kun gælde den del af denne royalty,  

 som svarer til den reelle og normale værdi.
 Artikel 11.
 Tantieme, mødegodtgørelse og andet vederlag til medlemmer af bestyrelser  

 og repræsentantskaber i aktieselskaber beskattes i den af de to stater, hvor  

 selskabet har sit skatteretlige domicil, under forbehold af anvendelsen af  

 artiklerne 14 og 15, for så vidt angår vederlag, oppebåret af vedkommende i  

 anden egenskab.
 Artikel 12.
 Vederlag, som staten, amterne (les departements), kommunerne eller andre  

 offentligretlige juridiske personer, behørigt oprettet i overensstemmelse med  

 de kontraherende staters interne lovgivning, udbetaler som vederlag for  

 aktuelle eller tidligere tjeneste- eller arbejdsydelser i form af løn,  

 pension, honorar eller andre ydelser, beskattes alene i den stat, hvor  

 skyldneren hører hjemme.
 Artikel 13.
 Private pensioner og livrenter, der hidrører fra en af de kontraherende  

 stater og udbetales til personer, der har deres skatteretlige domicil i den  

 anden stat, er fritaget for beskatning i den første stat.
 Artikel 14.
 1. Under forbehold af bestemmelserne i artikel 12 skal  

 løn, honorarer og andre lignende vederlag kun beskattes i den stat, på hvis  

 territorium den personlige virksomhed udøves, hvorved disse indkomster er  

 indtjent.
 2. Ved anvendelsen af foranstående paragraf skal det  

 ikke anses som udøvelse af en personlig virksomhed i en af de to stater, at  

 en lønmodtager, som er ansat i et foretagende i den ene stat, på den anden  

 stats territorium udfører et midlertidigt arbejde, når dette kun kræver et  

 ophold, der er mindre end tolv måneder; det skal dog være en betingelse, at  

 vedkommendes løn fortsat afholdes og udbetales af det nævnte foretagende.
 I tilfælde, hvor arbejdets varighed har oversteget i alt tolv måneder, kan  

 den stat, på hvis territorium arbejdet er udført, kræve skat af det samlede  

 vederlag, lønmodtageren har modtaget for den virksomhed, som han siden  

 arbejdets påbegyndelse har udøvet på det nævnte territorium.
 Artikel 15.
 1. Indtægt ved udøvelse af et liberalt erhverv og al  

 anden arbejdsindtægt i almindelighed end den, som omhandles i artiklerne 11,  

 12, 13 og 14 i nærværende overenskomst, beskattes alene i den stat, hvor den  

 personlige virksomhed udøves.
 2. Ved anvendelsen af foregående afsnit anses den  

 personlige virksomhed kun for udøvet i en af de to stater, hvis den har et  

 fast tilknytningspunkt i denne stat.
 3.Som liberale erhverv i nærværende artikels betydning anses navnlig  

 videnskabelig, kunstnerisk, litterær, undervisende eller pædagogisk  

 virksomhed såvel som virksomhed som læge, sagfører, arkitekt eller ingeniør.
 Artikel 16.
 Professorer, lærere og lignende fra en af de to kontraherende stater, som  

 for et tidsrum af højst 2 år tager ophold på den anden stats territorium for  

 at give undervisning ved et universitet, et gymnasium, en højere skole eller  

 en hvilkensomhelst anden skole eller undervisningsanstalt, er fritaget for  

 beskatning i denne sidstnævnte stat af vederlag, som de modtager for deres  

 undervisning i nævnte tidsrum.
 Artikel 17.
 Studerende og uddannelsessøgende fra en af de to kontraherende stater, som  

 opholder sig i den anden stat udelukkende af studiehensyn eller for at opnå  

 erhvervsmæssig uddannelse, er ikke undergivet nogen beskatning fra den  

 sidstnævnte stats side for så vidt angår den understøttelse, som de modtager  

 fra udlandet.
 Artikel 18.
 Indtægter, som ikke er omtalt i de foregående artikler, beskattes alene i  

 den stat, hvor den til indkomsten berettigede har sit skatteretlige domicil.
 Artikel 19.
 1. Under forbehold af anvendelsen af bestemmelserne i  

 artiklerne 8 og 9 skal indtægter, som i henhold til nærværende overenskomst  

 er skattepligtige i en af de to stater, ikke kunne beskattes i den anden  

 stat, ej heller i form af beskatning ved kilden.
 Såfremt en person, som har sin bopæl i en af de to stater, tager bopæl i  

 den anden stat, er vedkommende for så vidt angår indtægter, for hvilke  

 bopælen i henhold til nærværende overenskomst er afgørende, skattepligtig i  

 den førstnævnte stat af den del af disse indtægter, som han har erhvervet  

 eller opnået inden bopælsforlægningen, og i den anden stat af den del af  

 indtægterne, som han har erhvervet eller opnået efter tidspunktet for  

 bopælsforlægningen.
 2. Hver af de to stater bevarer retten til at beregne  

 de direkte skatter vedrørende de dele af indkomst eller af formue, hvis  

 beskatning er den forbeholdt, efter den skattesats, der svarer til den  

 skattepligtiges samlede indkomst eller samlede formue.
 Artikel 20.
 1. Ordinære formueskatter af den i artikel 1  

 omhandlede art kan kun udskrives af den stat, som ifølge bestemmelserne i  

 nærværende overenskomst har beskatningsretten til indtægt, som hidrører fra  

 den pågældende formue.
 2. Al formue, som efter sin natur almindeligvis ikke  

 afkaster indtægt, er kun skattepligtig i den stat, hvor ejeren har sin bopæl.  

 Værdien af indbo er dog skattepligtig i den stat, hvor det hjem, som indboet  

 hører til, befinder sig.
 Artikel 21.
 1. Statsborgere og selskaber eller andre  

 sammenslutninger i en af de to kontraherende stater skal i den anden stat  

 ikke være undergivet andre eller højere skatter end de, som påhviler  

 statsborgere og selskaber eller andre sammenslutninger i sidstnævnte stat.
 2. I særdeleshed skal statsborgere fra en af de to  

 kontraherende stater, som beskattes på den anden stats territorium, under  

 samme betingelser som statsborgere i denne sidstnævnte stat, nyde de  

 fritagelser, nedslag i beregningsgrundlaget, fradrag og nedsættelser i  

 skatter og afgifter, som tilstås familieforsørgere.
 3. Udtrykket "statsborgere" betyder:
 Artikel 22.
 Dansk lovgivnings bestemmelser om beskatning af uafsluttede dødsboer  

 finder ikke anvendelse, for så vidt arvingerne i kraft af nærværende  

 overenskomsts bestemmelser beskattes direkte i Frankrig af indtægter eller  

 formue, hidrørende fra boet.
 Artikel 23.
 De to kontraherende stater vil udveksle de oplysninger af skattemæssig  

 karakter, som de har til rådighed,og som kan være nyttige for den anden stat  

 for at sikre behørig påligning og opkrævning af de skatter, der omhandles i  

 nærværende overenskomst, og anvendelsen af de vedrørende disse skatter  

 gældende lovbestemmelser, som tager sigte på at forhindre skattesvig.
 Oplysninger, udvekslet på denne måde, skal holdes hemmelige og må ikke  

 meddeles til andre personer end de, som er beskæftigede med påligning og  

 opkrævning af de skatter, der omhandles i nærværende overenskomst.
 Bestemmelserne i denne artikel skal ikke i noget tilfælde kunne anses for  

 at pålægge nogen af de to kontraherende stater pligt til at meddele den anden  

 stat andre oplysninger end de, som den med hjemmel i sin egen  

 skattelovgivning kan opnå, eller oplysninger, hvis meddelelse ville medføre  

 krænkelse af en industriel, kommerciel eller faglig hemmelighed.
 Bestemmelserne skal heller ikke kunne anses for at pålægge nogen af de to  

 kontraherende stater pligt til at foretage forvaltningsakter, som ikke er i  

 overensstemmelse med dens forskrifter eller praksis.
 Bistand vil ligeledes kunne nægtes, såfremt den stat, overfor hvem  

 anmodningen er fremsat, mener, at denne er af en sådan karakter, at den kan  

 medføre fare for dens suverænitet eller sikkerhed eller være skadelig for  

 dens almindelige interesser.
Udveksling af oplysninger skal finde sted ex officio eller efter begæring  

 i det enkelte tilfælde.
De to kontraherende staters kompetente myndigheder  

 vil træffe aftale om udfærdigelse af en fortegnelse over de oplysninger, der  

 skal meddeles ex officio.
 Hvis den stat, som modtager oplysningerne, bliver opmærksom på, at de ikke  

 stemmer med de faktiske forhold, skal den kompetente myndighed i denne stat,  

 såfremt den skønner, at sådan forholdsregel er mulig og er af interesse for  

 den anden stat, snarest muligt tilbagesende de modtagne dokumenter til den  

 kompetente myndighed i den anden stat under angivelse af grundene til  

 tilbagesendelsen eller gøre den bekendt med de kendsgerninger, som måtte være  

 konstateret desangående.
 Artikel 24.
 1. De kontraherende stater forpligter sig til at yde  

 hinanden hjælp og bistand ved inddrivelsen af de skatter, som omfattes af  

 nærværende overenskomst, tilligemed renter, omkostninger og tillæg til  

 skatterne samt bøder, som ikke har strafferetlig karakter.
 2. Begæring, som fremsættes i dette øjemed, skal være  

 ledsaget af de dokumenter, som ifølge den begærende stats lovgivning er  

 nødvendige til godtgørelse af, at det beløb, der skal inddrives, er endeligt  

 fastsat.
3. På grundlag af disse dokumenter foretages i den  

 stat, til hvilken begæringen er rettet, meddelelser og forholdsregler i  

 henseende til opkrævning og inddrivelse i overensstemmelse med de love, der  

 gælder for inddrivelse og opkrævning af dennes egne skatter.
I særdeleshed  

 skal inddrivelsesforanstaltninger foretages i den form, der er fastsat i  

 lovgivningen i denne stat.
 4. Skattekrav, som skal inddrives, anses ikke som  

 privilegerede fordringer i den stat, til hvilken begæringen er rettet.
5. For så vidt angår skattekrav, som endnu kan  

 påklages, kan den stat, hvem kravet tilkommer, for at sikre sine rettigheder  

 anmode den anden stat om for skyldneren at forkynde en stævning eller en  

 begæring om opkrævning.
Indsigelser mod denne forkyndelse kan kun fremsættes  

 overfor den kompetente myndighed i den stat, som har fremsat begæringen.
 Artikel 25.
1. Enhver skatteyder, som godtgør, at  

 foranstaltninger, trufne af de to kontraherende staters skattemyndigheder for  

 ham har medført en dobbeltbeskatning med hensyn til de skatter, som omhandles  

 i nærværende overenskomst, kan rette henvendelse enten til de kompetente  

 myndigheder i den stat, på hvis territorium han har sit skatteretlige  

 domicil, eller til myndighederne i den anden stat.
Hvis denne henvendelse  

 anses for velbegrundet, træffer de to staters kompetente myndigheder aftale  

 om på rimelig måde at undgå dobbeltbeskatning.
 2. De to kontraherende staters kompetente myndigheder  

 kan ligeledes træffe aftale for at undgå dobbeltbeskatning i tilfælde, som  

 ikke omhandles i nærværende overenskomst såvel som i tilfælde, hvor  

 fortolkningen eller anvendelsen af nærværende overenskomst måtte give  

 anledning til vanskeligheder eller tvivl.
 Artikel 26.
 1. Bestemmelserne i nærværende overenskomst skal kunne  

 udvides enten helt eller delvis, med de ændringer, som eventuelt måtte anses  

 for nødvendige, til ethvert territorium, hvis internationale forbindelser  

 varetages af en af de to stater, og som opkræver skatter af samme karakter  

 som dem, der omhandles i denne overenskomst.
 2. De i afsnit 1 i nærværende artikel fastsatte  

 udvidelser skal finde sted ved udveksling mellem de to kontraherende stater  

 ad diplomatisk vej af noter, som angiver det eller de territorier, på hvilke  

 de omhandlede bestemmelser skal finde anvendelse, og nærmere fastsætter  

 betingelserne for denne udvidelse.
 De ved den nævnte noteveksling udvidede bestemmelser skal helt eller  

 delvis eller med de eventuelt nødvendige ændringer finde anvendelse på det  

 eller de angivne territorier fra og med den dag eller de dage at regne, som  

 angives i noterne.
3. Efter forløbet af et tidsrum af et år, regnet fra  

 det tidspunkt, da en udvidelse i henhold til afsnit 1 og 2 i nærværende  

 artikel har fået virkning, skal enhver af de kontraherende stater nårsomhelst  

 ved skriftlig opsigelse meddelt den anden kontraherende stat ad diplomatisk  

 vej kunne bringe anvendelsen af bestemmelserne til ophør for så vidt angår et  

 hvilketsomhelst af de områder, til hvilket de måtte være udvidet.
I dette  

 tilfælde skal bestemmelserne ophøre at være gældende i det pågældende  

 territorium fra og med den 1. januar, som følger efter opsigelsens dato;  

 dette skal dog ikke berøre gyldigheden af de omhandlede bestemmelser i  

 Danmark eller Frankrig eller i ethvert andet territorium, til hvilket de  

 måtte være udvidet og som ikke er nævnt i meddelelsen om opsigelse.
 4. Når overenskomstens bestemmelser ophører at have  

 gyldighed mellem Danmark og Frankrig, skal disse bestemmelser ligeledes  

 ophøre at have gyldighed i ethvert territorium, til hvilket de er blevet  

 udvidet i kraft af nærværende artikel, medmindre andet udtrykkeligt er blevet  

 aftalt mellem de kontraherende stater.
 5.Ved anvendelsen af nærværende overenskomst i ethvert territorium, til  

 hvilket den er blevet udvidet, skal overenskomsten, hver gang den henviser  

 til Danmark eller til Frankrig, anses for ligeledes at henvise til nævnte  

 territorium.
 Artikel 27.
1. Nærværende overenskomst er affattet i det danske og  

 det franske sprog, således at de to tekster har lige gyldighed.
Den skal  

 ratificeres og ratifikationsdokumenterne skal udveksles i København snarest  

 muligt.
 2. Overenskomsten træder i kraft ved udvekslingen af  

 ratifikationsdokumenterne, således at den første gang har virkning:
 De i artikel 23 omhandlede oplysninger skal, for så vidt de udveksles ex  

 officio, meddeles i det omfang, hvori de måtte være disponible, medens  

 overenskomsten har gyldighed.
 Artikel 28.
 Nærværende overenskomst forbliver i kraft uden tidsbegrænsning.
Efter den 1. januar 1960 skal dog hver af de to kontraherende stater i  

 løbet af hvert års første seks måneder skriftligt og ad diplomatisk vej kunne  

 meddele den anden stat, at den agter at bringe nærværende overenskomst til  

 ophør.
I så fald skal overenskomsten ophøre at have virkning fra den 1.  

 januar i det år, der følger efter datoen for opsigelsen, således at  

 overenskomstens virkning begrænser sig til:
 Til bekræftelse herpå..........
E.
Wærum/J.O.
Krag.
