Nr BTL 50 Betænkning over Forslag til lov om ændring af lov om plantenyheder   

 Nr L 50 1995-96, 1. samling Afgivet af Landbrugs- og Fiskeriudvalget Afgivet: 19951206 Udvalget har behandlet lovforslaget i nogle møder og har herunder stillet  

 spørgsmål til landbrugs- og fiskeriministeren, som denne har besvaret  

 skriftligt.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse uændret.
 Et flertal inden for flertallet (Venstres, Det Konservative Folkepartis,  

 Socialistisk Folkepartis og Fremskridtspartis medlemmer) lægger vægt på, at  

 udmøntningen af Rådsforordningen af 27. juli 1994 om sortsbeskyttelse  

 administreres så lempeligt som muligt inden for forordningens rammer.
For så vidt angår spørgsmålet om afgift på egen udsæd, skal flertallet  

 henvise til behandlingen i Folketinget den 24. maj 1994 om samme emne.
Her  

 sagde daværende landbrugsminister Bjørn Westh følgende om spørgsmålet:  

 »Jeg kan dog love, at når der skal laves gennemførelsesbestemmelser  

 eller tilforordning, vil vi rejse problemet og arbejde for, at vi virkelig  

 når frem til en afgift, der er til at leve med for landmændene, og  

 udgangspunktet er, at den skal være under 50 pct. af det, der i dag er  

 kendt«, jf.
Folketingstidende 1993-94, forhandlingerne spalte 11854, 4.  

 afsnit.
 Flertallet finder, at disse synspunkter også skal være gældende i tilfælde  

 af, at landbrugs- og fiskeriministeren indfører en licensafgift på egen udsæd  

 for landbrugsafgrøder i de danske regler.
 Et mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Erling Christensen (S) Peter Christensen (S) Eva Fatum (S) Erik Mortensen  

 (S) Frederik Nørgaard (S) Kristen Touborg (SF) nfmd.
Vibeke Peschardt (RV)  

 Bent Hindrup Andersen (EL) Ole Vagn Christensen (S) Christian Mejdahl (V)  

 Bodil Thrane (V) Mariann Fischer Boel (V) fmd.
Kim Mouritsen (V) Lene  

 Espersen (KF) Henning Grove (KF) Peder Sønderby (V) Niels Højland (FP) Centrum-Demokraterne og Dansk Folkeparti havde ikke medlemmer i udvalget.
