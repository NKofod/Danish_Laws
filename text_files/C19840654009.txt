 Under de nugældende regler betaler statsinstitutioner, der producerer  

 ydelser til eget brug, normalt kun moms af de varer m.v., der indkøbes til  

 brug for denne produktion, men ikke af de medgåede lønudgifter.
 Derimod skal private virksomheder - også ved udbud af varer og  

 tjenesteydelser til statsinstitutioner indregne moms af såvel indkøbte  

 materialer m.v. som af de lønudgifter, der medgår ved de pågældende varers  

 eller tjenesteydelsers fremstilling.
 For at imødegå denne konkurrencemæssige skævhed og etablere incitament til  

 for statsinstitutioner at anvende privat produktion ved fremstilling af  

 ydelser til institutionernes brug fastsættes nedenstående regler:
§ 1 Statsinstitutioner, bortset fra statsvirksomheder, skal fra finansåret  

 1985 ved udarbejdelse af bidrag til finanslovforslag budgettere  

 driftsudgifter og anlægsudgifter uden medtagelse af udgifter til  

 ikke-fradragsberettiget købsmoms.
Tilskud budgetteres også uden medtagelse af  

 udgifter til ikke-fradragsberettiget købsmoms i det omfang, tilskuddene  

 anvendes til varer og tjenesteydelser til institutioner, hvis driftsbudget er  

 optaget på bevillingslov med fuld kontospecifikation i Anm.
I.
 Statsinstitutionernes faktiske udgifter til ikke-fradragsberettiget  

 købsmoms refunderes fra en under § 23. Finansministeriet opført moms-reserve  

 og opføres efterfølgende - via særskilte budgetposter på hovedkontoniveau -  

 på institutionernes bidrag til forslag til lov om tillægsbevilling.
§ 2 Den budget- og personalemæssige fordel, statsinstitutioner kan opnå ved at  

 oveføre fremstilling af ydelser til eget brug til privat produktion, når  

 denne - eksklusive udgifter til købsmoms - er billigere end den hidtidige  

 egenproduktion, tilfalder de pågældende statsinstitutioner selv.
 Budget- og personalemæssige forbedringer som følge af overgang til privat  

 produktion af ydelser til statsinstitutioners eget brug må dog ikke anvendes  

 på de under § 3, stk. 1, anførte områder.
§ 3 Varer og tjenesteydelser, der indkøbes af statsinstitutioner til brug for  

 produktion, som i henhold til merværdiafgiftsloven, tekstanmærkning på  

 finansloven eller anden hjemmel kan afhændes uden opkrævning af salgsmoms, og  

 som afhændes i konkurrence med private enheder, er ikke omfattet af de  

 ændrede regler vedrørende udgifter til ikke-fradragsberettiget købsmoms.  

 Udgifterne til den omhandlede kategori af ikke-fradragsberettiget købsmoms  

 skal derfor fortsat konteres på de relevante standard- og bevillingskonti.
 Stk. 2.  Udgifter til ikke-fradragsberettiget købsmoms i  

 forbindelse med de formål, der er anført i § 16, stk. 3 i  

 merværdiafgiftsloven (Lbkg. 369 af 1. juli 1982), kan heller ikke refunderes.  

 Også disse udgifter skal derfor fortsat konteres på de relevante standard og  

 bevillingskonti.
§ 4 Finansministeriet fastlægger de nærmere procedurer i forbindelse med  

 overgangen til de ændrede retningslinjer for budgettering af og bevillinger  

 til udgifter til ikke-fradragsberettiget købsmoms.
§ 5 Den regnskabsmæssige registrering af udgifter til ikke-fradragsberettiget  

 købsmoms skal som følge af den ved nærværende cirkulære indførte nyordning  

 fra 1. januar 1985 foregå på tilskudskonti på hovedkontoniveau.
Der skal for  

 hver relevant hovedkonto oprettes en ny bevillingskonto, 55.01. Kontoen  

 anvendes til registrering af udgifter til ikke-fradragsberettiget købsmoms i  

 tilknytning til både drift, anlæg og de af nyordningen omfattede tilskud Finansministeriet (statens regnskabsdirektoret) fastlægger de nærmere  

 retningslinier i forbindelse med registreringen af udgifter til  

 ikke-fradragsberettiget købsmoms fra 1985.
