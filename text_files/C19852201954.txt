 Den praktiske prøve:
Prøven omfatter opvarmning, grundtræning og tekniske/praktiske færdigheder  

 i to emner - herunder specialdiscipliner.
Der afsættes 20 minutter pr.  

 eksaminand.
 Opvarmning: Der vises et alsidigt opvarmningsprogram (helst til musik) af  

 ca. 7 minutters varighed.
 Grundtræning:
Der vises et grundtræningsprogram.
Eksaminanden vælger selv, hvilken type  

 program.
Blandt mulighederne kan nævnes forskellige typer  

 muskelstyrketræning, muskeludholdenhedstræning og konditionstræning.
 Opvarmnings og grundtræningsprogram bør være udarbejdet af eleven selv  

 (evt. i gruppe). Før forevisningen kan der foreligge en synopsis over form og  

 indhold.
 Emner:
Udfra undervisningens form og indhold viser eksaminanden tekniske/  

 praktiske færdigheder indenfor emnearbejdet f.eks. forskelle og ligheder  

 mellem baghåndsslag i badminton/skumtennis.
Vinteridræt kan evt. forevises  

 ved anvendelse af rulleski og/eller - skøjter.
Forevisningen kan støttes ved  

 en kort skriftlig eller mundtlig redegørelse.
 Specialdiscipliner: Nedenstående er eksempler.
 Atletik: Eksaminanden skal vise tre discipliner efter eget valg.
 Boldspil:
(badminton, basketball, fodbold, håndbold og volleyball m.fl.) Eksaminanden skal vise tre forskellige tekniske færdigheder efter eget  

 valg og/eller i en spilsituation demonstrere anvendelse af den tekniske  

 færdighed og forståelse for spillet.
 Redskabsgymnastik:
 Eksaminanden skal vise tre forskellige øvelser med brug af forskellige  

 redskaber.
 Rytmisk gymnastik/kreativ dans:
 Eksaminanden skal vise et varieret program til musik af 3-6 min. varighed.  

 Programmet kan være selvstændigt udarbejdet (evt. i gruppe) og kan støttes  

 med en synopsis over musikvalg, indhold og evt. ide.
 Svømning:
Eksaminanden skal vise to forskellige svømmearter samt et praktisk element  

 i livredning.
Under udførelsen af svømmearterne skal indgå både start og  

 vending.
Udspring og synkrosvømning kan erstatte en svømmeart hver.
 Orientering:
 Eksaminanden skal vise færdigheder i to løbeformer, der praktisk placeres  

 så aktivitetsforløbet kan iagttages i terrænet.
 Eleven vælger selv to emner - herunder specialdiscipliner - blandt de  

 emner/discipliner, der er blevet undervist i mindst 12 timer.
 Den teoreriske prøve:
 Forberedelsestid ca. 20 minutter.
 Hjælpemidler:
 I forberedelseslokalet skal efter samråd mellem lærer og eksaminander  

 anbringes litteratur, som læreren i sin undervisning har forelagt  

 eksaminanderne i årets løb.
I forberedelsestiden må udover den nævnte litteratur anvendes udleveret  

 materiale, som danner grundlag for eksaminationen, eksaminandens lærebøger,  

 rapporter, forsøgsresultater og egne notater.
Under eksaminationen må  

 medbringes udleveret materiale, som danner grundlag for eksaminationen,  

 rapporter og forsøgsresultater, samt noter udarbejdet i forberedelsestiden.  

 Eksaminationen bør tilrettelægges således, at den eksperimentelle side af  

 faget og sammenhængen mellem teori og praksis tilgodeses.
 Ved tilrettelæggelsen og afviklingen af eksamen må der tages hensyn til  

 den form, undervisningen har haft f.eks. kobling mellem teori og praktik og  

 til de praktiske forhold med halplads etc.
Den samlede eksaminationstid er 40 min. pr. elev, der kan fordeles under  

 hensyntagen til ovenstående forhold.
Censor skal inden eksamens begyndelse  

 gøres bekendt med de øvelser, eksaminanden har valgt.
Samtidig må det påses, at hver enkelt eksaminand enten ved nummer eller på  

 anden måde tydeligt kan identificeres af censor.
Ved eksamination i boldspil  

 skal der være så mange deltagere til rådighed, at et realistisk spilforløb  

 kan gennemføres.
Direktoratet for gymnasieskolerne og højere forberedelseseksamen P.d.v.
