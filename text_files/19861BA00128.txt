Nr BSF 128 Forslag til folketingsbeslutning om ændring af tjenestemandspensionsloven Fremsat af Carsten Andersen (SF) Agerschou (SF) Ingerlise Koefoed (SF) Thoft (SF) den 30. januar 1987 Folketinget opfordrer regeringen til i indeværende folketingssamling at fremsætte ændringsforslag til tjenestemandspensionslovgivningen, hvorefter børnepensionerne forhøjes i forhold til den forringelse, som nedsættelse af personfradraget for børn har betydet for enkebørnene.
BEMÆRKNINGER TIL FORSLAGET Efter de hidtil gældende regler er størrelsen af personfradraget ikke afhængig af skatteyderens alder bortset fra de særlige personfradrag for pensionister.
Som led i skattereformen er personfradraget i 1987 for børn og unge under 18 år fastsat til 18.800 kr.
Fra og med 1988 reguleres personfradraget for børn og unge under 18 år med udgangspunkt i et 1987-beløb på 17.000 kr.
For personer over 18 år udgør personfradraget i 1987 til staten 27.100 kr. og til kommunen 21.200 kr. eller i gennemsnit 23.800 kr.
Personfradraget for børn og unge er fastsat under hensyn til den særlige børnefamilieydelse på 5.000 kr. pr. barn under 18 år.
Børnefamilieydelsen er skattefri og udbetales uden hensyn til forsørgerens indkomstforhold.
For enkebørn efter en eller to tjenestemænd vil det forringede personfradrag betyde, at barnet ved en pension på 20.000 kr.
årligt kommer til at betale 1.202 kr., ved 30.000 kr. og 40.000 kr. 3.402 kr. i skat, penge som barnet ikke skulle betale, såfremt det ville have haft samme personfradrag som voksne.
Det er oplyst, at børnefamilieydelsen kompenserer for det forringede personfradrag, men alt andet lige stiller skattereformen enkebørn efter tjenestemænd relativt ringere end øvrige børn, et forhold, som forslaget vil rette op på.
