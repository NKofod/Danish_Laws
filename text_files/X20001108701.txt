Nyt om arbejdsskader - anerkendelse af  

 arbejdsbetingede hørelidelser BAGGRUND Arbejdsskadestyrelsen modtager hvert år mange  

 anmeldelser om arbejdsbetingede  hørelidelser, som er opstået  

 efter langvarig udsættelse for støj på arbejdspladsen.
 Mange af de anmeldte tilfælde bliver anerkendt, men  

 der er også tilfælde, som vi må afvise, fordi  

 hørenedsættelsen skyldes andre forhold end arbejdsmæssig  

 støjpåvirkning, for eksempel DLA hereditaria (arveligt betinget  

 hørenedsættelse).
 KOMMENTAR:
 Vurderingen af, om en hørelidelse kan anerkendes  

 sker på et helt objektivt grundlag, idet omfanget af en  

 hørenedsættelse kan måles.
Målingerne indtegnes i et audiogram.
Normalkurven  

 over hørelsen for en yngre person vil næsten altid være  

 stort set vandret, hvorimod normalkurven over hørelsen for personer  

 over 60-65 år vil have en faldende tendens i diskantområdet fra  

 2000 - 3000 Hz mod 8000 Hz (de høje toner).
Ved stærk støj ødelægges  

 hørenerverne i det indre øre.
Det går først ud  

 over de nerver, der ligger netop i diskantområdet, typisk omkring 4000  

 Hz.
Når vi vurderer, om en hørelidelse kan anerkendes,  

 sammenligner vi kurven med den skadelidtes hørelse med normalkurven  

 for personer på samme alder.
Herved kan vi adskille den  

 støjbetingede skade fra den aldersbetingede  

 hørenedsættelse.
 Hvis en hørekurve har en nedsættelse i  

 basområdet, det vil sige en stigende tendens fra 250 Hz mod 1000 Hz,  

  kan vi se, at nedsættelsen skyldes andre forhold end den  

 arbejdsmæssige støjudsættelse.
En arbejdsmæssig støjudsættelse vil  

 normalt påvirke begge ører lige meget.
Hvis der er forskel  

 på hørelsen mellem højre og venstre øre  

 (asymmetri), må det antages, at en del af høregenerne skyldes  

 andre forhold end den arbejdsmæssige støjudsættelse.
 Endeligt vil en arveligt betinget  

 hørenedsættelse fremtræde med et brat fald i kurven fra  

 1000  - 2000 Hz mod 2000 - 3000 Hz, det vil sige, at vi også kan  

 adskille en arveligt betinget hørenedsættelse fra en  

 støjbetinget hørenedsættelse.
 Hvis en eller flere af disse faktorer (konkurrerende  

 forhold) spiller ind, vil hørenedsættelsen blive anerkendt med  

 forbehold  for den del af hørenedsættelsen, som ikke skyldes den  

 arbejdsmæssige støjudsættelse.
 Den del af hørenedsættelsen, som ikke skyldes  

 arbejdsmæssig støjudsættelse, vil også spille ind i  

 forbindelse med udmålingen af godtgørelsen for varigt  

 mén, fordi der er dokumentation for, at hørnedsættelsen  

 ikke alene skyldes de arbejdsmæssige forhold.
 I forbindelse med udmålingen af størrelsen af  

 det varige mén ser vi også på den skadelidtes evne til at  

 opfatte tale i forskellige situationer, fordi det er  

 funktionsnedsættelsen, vi erstatter.
 Yderligere oplysninger kan fås hos konsulent  

 Annemette Thorsteinsson (3917 7821) og fuldmægtig Carsten Willumsen  

  (3917 7888).
Arbejdsskadestyrelsen har nu udgivet en ny vejledning om  

 behandling af anerkendelsesspørgsmålet ved anmeldelser af astma  

 og kronisk bronchitis.
Vejledningen koster 60 kr. inkl. moms.
Den kan  

 købes i Arbejdsskadestyrelsens Information, tlf. 39 17 77 00. Den kan  

 også læses og downloades på vores hjemmeside  

 (www.ask.dk).
