Arbejdsformidlingskontorerne De statsanerkendte arbejdsløshedskasser Direktoratet har den 22. juni 1979 tilskrevet Hjemmeværnskommandoen  

 således:
 »Ved skrivelse af den 2. januar 1979 nr. Ø. 590-004 har  

 Hjemmeværnskommandoen forespurgt direktoratet, hvorvidt der for personel, der  

 udover den normale frivillige tjeneste har påtaget sig en forøget frivillig  

 tjeneste for hvilken der ydes et rådighedsvederlag, skal ske fradrag i  

 dagpengene i tilfælde af arbejdsløshed.
 Det er overfor direktoratet oplyst, at tjenesten typisk falder udenfor den  

 pågældendes sædvanlige arbejdsområde, at den udføres udenfor normal  

 arbejdstid samt at aflønningen sker med et fast beløb uden hensyn til den til  

 arbejdets udførelse medgåede tid.
 I denne anledning skal man meddele, at direktoratet finder, at omhandlede  

 rådighedsvederlag vil kunne henføres under bestemmelsen i direktoratets AK.  

 cirkulære nr. 129/70 af 20. november 1970, II stk. 2, således at den tjeneste  

 der knytter sig til rådighedsvederlaget ikke vil medføre fradrag i dagpengene  

 og derfor ikke skal påføres kontrolkortet.
Såfremt der undtagelsesvist udføres frivillig tjeneste indenfor normal  

 arbejdstid, skal den til arbejdets udførelse medgåede tid påføres  

 kontrolkortet, idet den pågældende da ikke vil være til rådighed for  

 arbejdsmarkedet.« Hvilket herved meddeles.
 P.D.V.
 E.B.
E.
Lambæk fm.
Tilføjelse: AF-kontorerne bedes tilføje gr. nr.
B 534 på AF. cirkulære  

 nr. 177/79 af 18.7. 1979 jr.nr.
D 15-1-1-241/77.
