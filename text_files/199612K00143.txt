Nr LSF 143 Forslag til Lov om ændring af lov om mælk, mælkeprodukter, margarine m.v.  

 (mælkeproduktloven) Fremsat af fødevareministeren (Henrik Dam Kristensen) den 22. januar 1997 Vedtaget ved tredjebehandling den 2. maj 1997 Lov nr. 323 af 14/05/1997 § 1 I lov nr. 342 af 14. maj 1992 om mælk, mælkeprodukter, margarine m.v.  

 (mælkeproduktloven), som ændret ved § 4 i lov nr. 481 af 12. juni 1996,  

 foretages følgende ændringer:
 1. § 10, stk. 3, affattes således:
»Stk. 3. Ministeren for fødevarer, landbrug og fiskeri kan  

 fastsætte regler om anvendelse af kvalitetsmærker og om kvalitetskravene og  

 kontrollen ved anvendelse af mærkerne.« 2. § 22, stk. 4, affattes således:
»Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 Loven træder i kraft den 1. juni 1997.
Oprindeligt fremsat forslag § 1 I lov nr. 342 af 14. maj 1992 om mælk, mælkeprodukter,  

 margarine m.v. (mælkeproduktloven) som ændret ved § 4 i lov nr. 481 af 12. juni 1996, foretages følgende ændring:
 1. § 10, stk. 3, affattes således:
»Stk. 3. Ministeren for fødevarer, landbrug og fiskeri kan  

 fastsætte regler om anvendelse af kvalitetsmærker og om kvalitetskravene og  

 kontrollen ved anvendelse af mærkerne.« 2. § 22, stk. 4, affattes således:
» Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 Loven træder i kraft den 1. juni 1997.
Bemærkninger til lovforslaget Indledning:
Lurmærket, som siden 1911 har været registreret af Ministeriet for  

 Fødevarer, Landbrug og Fiskeri, er i Danmark registreret som et fællesmærke,  

 der garanterer produktets kvalitet og oprindelse.
Lurmærket og en række  

 dertil knyttede vare- og fællesmærker er endvidere registreret i en lang  

 række andre lande.
Mærkerne anvendes i dag kun på smør, ost og  

 mælkekonserves.
 Baggrund:
Som et led i handlingsplanen for afbureaukratisering blev det besluttet at  

 overdrage registreringen af lurmærket og de dertil knyttede mærker til  

 erhvervet.
Overdragelsen skete ved en aftale af 18. april 1991 mellem det  

 daværende Landbrugsministerium og Danske Mejeriers Fællesorganisation (nu  

 Mejeriforeningen) med virkning fra 15. april 1991.
Ministeren for fødevarer, landbrug og fiskeri bevarede i forbindelse med  

 overdragelsen retten til at fastsætte nærmere bestemmelser vedrørende  

 anvendelse af mærkerne.
Endvidere er mærkerne fortsat registreret i  

 Ministeriet for Fødevarer, Landbrug og Fiskeris navn i en række lande, hvori  

 det ikke har været muligt at registrere navneændring uden risiko for  

 fortabelse af retten til mærket.
 I forbindelse med Europakommissionens gennemgang af offentlige  

 kvalitetsmærker i medlemslandene er det blevet påpeget, at administrationen  

 af lurmærket på grund af Fødevareministeriets engagement er at betragte som  

 et offentligt kvalitetsmærke, og at dette derfor skal gøres tilgængeligt for  

 alle producenter i fællesskabet, såfremt deres produkter opfylder de  

 fastsatte kvalitetsparametre.
 En sådan ændring af adgangen til anvendelse af mærkerne vil medføre en så  

 fundamental ændring af mærkernes værdi, at mærkerne i  

 markedsføringssammenhæng gøres værdiløse.
 Indhold:
Det foreslås derfor, at Fødevareministeriets engagement i mærkerne  

 afvikles gennem en ændring af aftalen af 18. april 1991 og at mærkerne derved  

 endeligt overdrages til erhvervet.
Fødevareministeriet vil herefter alene stå  

 som indehaver af mærkerne i de lande, hvor det af juridiske årsager ikke er  

 muligt umiddelbart at foretage et navneskift.
 Økonomiske og administrative konsekvenser for staten og kommunerne  

 Forslaget har ingen økonomiske eller administrative konsekvenser for staten,  

 amtskommuner eller kommuner.
 EU-retlige aspekter Forslaget tilsigter at opfylde  

 fællesskabsrettens regler vedrørende private kvalitetsmærker.
 Erhvervsøkonomiske konsekvenser Forslaget skønnes ikke at have  

 erhvervsøkonomiske konsekvenser.
 Miljømæssige konsekvenser Forslaget har ikke miljømæssige  

 konsekvenser.
 Følgende organisationer er hørt over forslaget:
Danske Mejeriers Fællesorganisation Landbrugsrådet.
Skriftlig fremsættelse (22. januar 1997) Fødevareministeren (Henrik Dam Kristensen):
 Herved har jeg den ære for det høje Folketing at fremsætte:
 Forslag til lov om ændring af lov om mælk, mælkeprodukter, margarine  

 m.v. (mælkeproduktloven).
(Lovforslag nr.
L 143).
 Efter forslaget afvikles Ministeriet for Fødevarer, Landbrug og Fiskeris  

 engagement i Lurmærket, idet dette endeligt overdrages til erhvervet.
 I forbindelse med EU-Kommissionens gennemgang af offentlige  

 kvalitetsmærker i medlemslandene er det blevet påpeget, at administrationen  

 af Lurmærket på grund af ministeriets engagement er at betragte som et  

 offentligt kvalitetsmærke, og at dette derfor skal være tilgængeligt for alle  

 producenter i fællesskabet, såfremt deres produkter opfylder de fastsatte  

 kvalitetsparametre.
 En sådan ændring af adgangen til anvendelsen af mærket vil medføre en så  

 fundamental ændring af mærkets værdi, at de i markedssammenhæng gøres  

 værdiløse.
 Det foreslås derfor, at Fødevareministeriets engagement i Lurmærket  

 afvikles.
 Idet jeg iøvrigt henviser til lovforslaget og de dertil knyttede  

 bemærkninger, anbefaler jeg forslaget til tingets velvillige behandling.
Bilag I dette bilag er (med mindre skrift) indsat den gældende formulering af de bestemmelser, der berøres af forslaget 1. § 10, stk. 3, affattes således:
»Stk. 3. Ministeren for fødevarer, landbrug og fiskeri kan  

 fastsætte regler om anvendelse af kvalitetsmærker og om kvalitetskravene og  

 kontrollen ved anvendelse af mærkerne.« Stk. 3. Landbrugs- og fiskeriministeren kan fastsætte regler om  

 anvendelse af kvalitetsmærker, herunder lurmærket og de dertil knyttede  

 mærker, og om kvalitetskravene og kontrollen ved anvendelsen af mærkerne.
 2. § 22, stk. 4, affattes således:
» Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« Stk. 4. For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
Er overtrædelsen begået af en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges kommunen eller det kommunale fællesskab bødeansvar.
