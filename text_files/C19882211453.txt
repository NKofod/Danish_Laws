 Dette er hæfte nr. 25 i en serie på 28 om reglerne for fagene i gymnasiet.  

 Det indeholder de bestemmelser om samfundsfag, som er fastsat i § 26 i  

 bekendtgørelse af 4. november 1987 om fagene i gymnasiet (* 1) Desuden  

 indeholder hæftet de vejledende retningslinier for faget.
Vejledende retningslinjer Samfundsfag på mellemniveau Undervisningens formål Et hovedmål for undervisningen er at sikre, at eleverne bliver i stand til  

 at forbinde samfundsfaglige argumenter, teorier og metoder med deres egen  

 virkelighed.
 Dette kræver direkte elevmotivation, men også engagement og lyst til  

 fordybelse, da et andet hovedmål for undervisningen er at formidle viden om  

 samfundsbetingede vilkår for det enkelte menneskes handlemuligheder.
 Opfyldelse af disse hovedmål kræver derfor medbestemmelse, diskussion af  

 emnevalg og elevaktivitet i tilrettelæggelsen og gennemførelsen af  

 undervisningen.
Undervisningen skal endvidere være åben over for diskussion og vurdering  

 af den løbende debat om samfundsforhold, således at også de medieskabte  

 erfaringer behandles.
Og således, at det samfundsfaglige perspektiv  

 fastholdes gennem analyse af værdiopfattelser og brug af samfundsfaglig teori  

 og metode.
 Undervisningen - herunder kravet om gennemførelse af et projektarbejde som  

 afslutning på faget - skal sikre eleverne en større forståelse af omverdenen,  

 give dem samfundsfaglig fantasi og således styrke deres muligheder for at  

 fungere som engagerede samfundsborgere.
I faget historie behandles det politiske system, det økonomiske kredsløb  

 og den økonomiske politik i Danmark.
Imidlertid kan læreren ikke gå ud fra,  

 at dette stof er gennemgået, før undervisningen i samfundsfag på mellemniveau  

 begynder.
Derfor vil det være hensigtsmæssigt at inddrage dette stof i det  

 omfang indlæring af fagets obligatoriske dele gør det nødvendigt.
Undervisningens indhold I det efterfølgende er de obligatoriske krav til undervisningen nærmere  

 præciseret.
 Undervisningen omfatter 3 områder, et tværgående projektforløb samt  

 samfundsvidenskabelige teknikker, metoder og teorier.
 Områder:
Socialpsykologi - socialisation, - meningsdannelse og kommunikation.
 Undervisningen omfatter:
 Overførsel og indlæring af værdier, roller og normer.
 Meningsdannelse og kommunikation i såvel den lille gruppe som i samfundet  

 som helhed.
Produktion og fordeling - økonomiske sammenhænge af betydning for udviklingen i levevilkår og  

 livsformer.
 Undervisningen omfatter:
 Produktionsresultatets sammensætning og fordeling.
 Aspekter af den offentlige sektors fordelingspolitiske rolle i forhold til  

 befolkningens levevilkår.
 Eksempler på samspillet mellem teknologi, erhvervsstruktur og livsformer.
 Undervisningen skal omfatte såvel konflikt- som harmoniopfattelser af  

 samfundet.
Politik - Politiske beslutningsprocesser og vilkårene for politisk indflydelse,  

 herunder - partipolitisk adfærd og holdninger, - partier og ideologier.
 Undervisningen omfatter:
 Politiske holdninger og politisk adfærd i forskellige sociale sammenhænge.
 Politiske partier og politiske ideologier belyst ud fra den aktuelle  

 samfundsdebat.
Aktuelle nationale og internationale problemstillinger Undervisningen skal som helhed tage udgangspunkt i aktuelle, danske  

 samfundsforhold og kan perspektiveres med inddragelse af forholdene i andre  

 samfund.
Udadrettede og eksperimentelle aktiviteter Undervisningen skal i  

 perioder være udadrettet.
Den udadrettede aktivitet skal sikre sammenhængen  

 mellem undervisningen på skolen og virkeligheden uden for denne.
 Undervisningen skal i perioder tilrettelægges eksperimentelt f.eks. i  

 forbindelse med den udadrettede aktivitet, rollespil, simuleringer eller  

 lignende.
 Et tværgående projektforløb:
Til projektforløbet anvendes 20-30 undervisningstimer.
Projektet skal  

 vælges med udgangspunkt i et eller flere af områderne a, b og c og afsluttes  

 med et produkt.
Projektforløbets tema vælges af lærer og elever i fællesskab  

 og skal sikre faglig dybde i undervisningen.
Projektet skal derfor ligge som  

 afslutning på faget og give eleverne lejlighed til selvstændigt at arbejde  

 med et tema.
Samfundsvidenskabelige teknikker, metoder og teorier:
 Analyse af tekst- og talmateriale m.v.
 Undervisningen skal inddrage forskellige typer af tekst- og talmateriale  

 fra lærebøger, aviser, tidsskrifter, statistiske publikationer og  

 elektroniske medier.
Præsentation af såvel kvantitative som kvalitative data l Kvantitative og kvalitative data skal indgå i undervisningen enten i form  

 af indsamling og bearbejdning af data eller i form af analyse af foreliggende  

 data - eventuelt ved inddragelse af edb.
Samfundsvidenskabelige teorier Undervisningen skal sikre grundlæggende alsidighed i valg af teorier.  

 Mindst een teori skal gennemgås grundigt, dvs. at eleverne opnår kendskab til  

 teoriens præmisser, de historiske og samfundsmæssige sammenhænge teorien er  

 opstået i samt dens samfundsmæssige konsekvenser.
Undervisningens tilrettelæggelse Afsnittet om Undervisningens indhold beskriver en obligatorisk ramme  

 omkring valgmuligheder med hensyn til emner, stof, undervisningsmetoder og  

 arbejdsformer.
Disse valgmuligheder gør det muligt at tone emnevalget efter  

 valgholdets interesser og giver plads til diskussion samt til inddragelse af  

 den aktuelle samfundsdebat.
 Det er ikke hensigten, at man først skal gennemgå det obligatoriske stof  

 for derefter frit at vælge samfundsfaglige emner, temaer eller problemer.  

 Undervisningen skal tilrettelægges tematisk for at sikre forbindelsen mellem  

 individets sociale erfaringer og samfundet iøvrigt.
 Undervisningen skal også tilrettelægges således, at aktuelle forhold og  

 begivenheder indtager en central plads i arbejdet og belyses dels ud fra  

 elevernes virkelighed dels ud fra fagets problemstillinger.
 Da der i styringen af sociale processer ligger et vigtigt  

 kvalifikationskrav, skal elever og lærer i fællesskab arbejde med forskellige  

 arbejdsformer, så eleverne bliver i stand til at deltage i valget heraf.  

 Endelig skal elever og lærer være opmærksomme på de specielle krav,  

 projektarbejdet og længere gruppearbejde stiller, især med hensyn til  

 problemformulering og arbejdsgang.
 Områder:
Socialpsykologi Undervisningen i socialpsykologi tager udgangspunkt i, hvordan det enkelte  

 menneske påvirkes af - og påvirker - sit sociale miljø.
 Området er personligt vedkommende for eleverne, og egne erfaringer kan  

 derfor kobles til eksisterende viden og teorier indenfor om rådet med henblik  

 på såvel generaliseringer som handlingsperspektiver.
 Det er vigtigt, at undervisningen rækker ud over private iagttagelser og  

 behandler det gennemgående stof på et samfundsfagligt grundlag.
 Uanset på hvilken måde undervisningen tilrettelægges, skal eleverne  

 inddrages aktivt i formuleringen af de problemstillinger, der skal arbejdes  

 med, og emnerne skal belyses fra forskellige synsvinkler.
Undervisningsforløb med socialisation som det centrale tema kan lægge vægt  

 på opdragelse og uddannelse i familie, daginstitutioner, skole og  

 kammeratskabsgruppe.
Man kan lægge vægt på såvel internalisering af normerne  

 som sammenstødene og konflikterne mellem forskellige værdier og normsæt.
 Socialisationen kan også betragtes som udtryk for sammenstød mellem natur  

 og kultur, og resultatet kan diskuteres ud fra begrebet socialkarakter som  

 udtryk for fællestræk ved personlighedsudviklingen hos store  

 befolkningsgrupper på et givet tidspunkt.
 I undervisningen kan der også lægges vægt på, at individets handle- og  

 udviklingsmuligheder varierer med samfundsmæssige uligheder, og derved kan  

 der f.eks. arbejdes med klassespecifik og/eller kønsspecifik socialisation.
 Meningsdannelsen udspringer af socialisationen og kan også knyttes til den  

 lille gruppes interaktion og kommunikation.
 Social perception, behov og motivation og det sociale samspil i den lille  

 gruppe er centrale elementer i undervisningen.
 Der kan lægges vægt på kommunikationsmønstre som understøtter såvel det  

 enkelte individs personlige udvikling som gruppens funktionsevne, og der kan  

 lægges vægt på det sociale netværks betydning.
 Undervisningsforløb, der tager udgangspunkt i holdninger, meninger og  

 adfærd, kobler den lille gruppes kommunikation til massekommunikation og  

 meningsdannelsen i samfundet.
 Det vil være naturligt at lægge vægt på politisk meningsdannelse og  

 politiske ideologier.
Udviklingen i massemediemønstret og i massemediernes funktion kan også  

 knyttes til livsformerne.
Der kan lægges vægt på ændringerne i betingelserne  

 for den offentlige debat og hermed for det enkelte menneskes vilkår for  

 indflydelse.
 Generelt lægger området op til brug af eksperimenter i form af  

 smågruppespil, kommunikationsøvelser m.v. ligesom udadrettet aktivitet i form  

 af interviewundersøgelser, gæstelærerundervisning etc. vil være  

 hensigtsmæssig.
 Området kan behandles ud fra overordnede temaer som f.eks. familie,  

 ungdom, fritid, forbrug eller lignende.
Området omfatter brug af forskellige sider af sociologisk metode, således  

 at både empirisk forankring og socialpsykologiske og sociologiske teorier  

 belyses.
I valg af teorier skal der lægges vægt på præsentation af  

 forskellige opfattelser af hvad socialpsykologien bør beskæftige sig med  

 og/eller på forskellige menneske- og samfundssyn.
Produktion og fordeling Generelt lægger området op til såvel beskrivelse som diskussion af de  

 økonomiske forhold og sammenhænge, der er bestemmende for befolkningens  

 levevilkår og livsformer.
 Undervisningen skal omfatte temaer fra arbejdsmarkedet og den offentlige  

 sektors fordelingspolitiske rolle i forhold til befolkningens levevilkår.
 Temaer fra arbejdsmarkedet kan tage udgangspunkt i løndanneise,  

 kvalifikationsstruktur, arbejdsmiljøforhold, teknologiudvikling eller  

 økonomisk demokrati/overskudsdeling.
 Undervisningen i den offentlige sektors fordelingspolitiske rolle kan  

 f.eks. tage udgangspunkt i erhvervspolitik, socialpolitik, skattepolitik,  

 kulturpolitik eller miljøpolitik.
 Samfundsudviklingen fra landbrugssamfund over industrisamfund til service-  

 og informationssamfund skal inddrages i undervisningen således at udviklingen  

 i teknologi, levevilkår og livsformer sættes i perspektiv.
 Social ulighed, sociale grupper/klasser og velfærdsbegreber vil ku nne  

 belyse konflikt- og harmoniopfattelser af samfundet som helhed.
 Ved at inddrage generelle træk ved samfundsudviklingen, ligheder og  

 forskelle på arbejdsmarkedet, den offentlige sektors fordelingspolitiske  

 rolle, kan man belyse kvantitative og kvalitative sider af levevilkårene.  

 Livsformsbegrebet gør det muligt at forstå, hvordan man i et samfund på en og  

 samme tid lever en meget ensartet tilværelse og alligevel kan have meget  

 forskellig levevis.
Området kan tematisk integreres med gennemgangen af socialpsykologi og  

 politik.
Socialisation og meningsdannelse spiller f.eks. en central rolle for  

 livsformsbegrebet - ligesom levevilkår og livsformer øver indflydelse på  

 politisk adfærd, holdninger, partier og ideologier.
 Endvidere kan danske forhold sammenlignes med udenlandske - eller et  

 emne/tema kan tage udgangspunkt i et andet samfund.
Politik Magt og indflydelse i dansk politik omfatter såvel formelle som uformelle  

 beslutningsprocesser.
Den enkeltes indflydelses- og handlemuligheder er med  

 dette udgangspunkt et centralt tema i undervisningen.
 Vilkårene for politisk indflydelse og politisk adfærd kan f.eks. tage  

 udgangspunkt i:
- indflydelse på egne levevilkår, - indflydelse på fordelingen af levevilkårene i samfundet som helhed, - indflydelse på arbejdsmarkedet, på den enkelte arbejdsplads, - indflydelse på de beslutninger, der berører dagligdagen lokalt og  

 indflydelse på de beslutninger, der berører dagligdagen for forskellige  

 grupper i det danske samfund.
 Undervisningen omfatter individuelle og kollektive indflydelsesveje i  

 samfundet, organisationer, partier og bevægelser.
 Med dette udgangspunkt vil den enkeltes og forskellige gruppers politiske  

 adfærd og holdninger få en central placering.
Undervisningen i politiske holdninger, politisk adfærd og indflydelse kan  

 også tage udgangspunkt i forskellige demokratiopfattelser knyttet til den  

 enkeltes rettigheder i såvel lokalsamfundet, det danske samfund som helhed  

 som andre samfund.
Den enkeltes politiske rettigheder, muligheder og  

 aktivitet kan sammenholdes med levevilkår og livsformer.
 Muligheder og begrænsninger for social forandring ad politisk vej,  

 mediernes rolle i politik, civil ulydighed, terrorisme m.v. kan også  

 inddrages i politikundervisningen.
Kendskab til ideologier og partier danner grundlag for orienteringsevne i  

 det danske politiske system.
Ideologiers og partiers rolle i det danske  

 samfund kan derfor udgøre en ramme om denne del af undervisningen.
 Handle- og indflydelsesmulighederne i dansk politik afhænger også af  

 Danmarks internationale økonomiske, politiske og kulturelle placering.  

 Undervisningen kan derfor perspektiveres ved at inddrage de begrænsninger og  

 handlemuligheder, som Danmarks formelle og uformelle internationale bindinger  

 udgør.
 Tematisering af undervisningen:
 Hvert undervisningsforløb skal bygges op omkring et tema, emne eller  

 problem, der omfatter et eller flere punkter fra de obligatoriske områder.
 Undervisningsforløbene skal tage udgangspunkt i aktuelle danske eller  

 internationale samfundsforhold og kan med fordel være udadrettede og  

 eksperimentelle.
 Det tværgående projektforløb:
Projektforløbet - der er obligatorisk - skal indeholde et fælles  

 grundpensum, der tager udgangspunkt i et eller flere af om - råderne, samt  

 elevprodukter.
Såvel grundpensum som elevprodukter skal opgives til eksamen.  

 Projektets tema vælges af lærer og elever i fællesskab efter grundig  

 diskussion af formål, arbejdsform og indhold.
Projektet skal placeres som  

 afslutning på undervisningen.
 Alle elever skal aflevere et produkt - udarbejdet individuelt eller i  

 grupper - der indgår som en sammenhængende del af holdets  

 undervisningsmateriale i projektarbejdet.
Produktet udarbejdes i undervisningstiden og i elevernes normale  

 forberedelse til timerne.
Produktet kan være skriftligt eller antage andre  

 former.
Hvis produktet ikke er skriftligt skal elevene udarbejde en synopsis,  

 der indeholder teoretiske og metodiske overvejelser.
Samfundsvidenskabelige teknikker, metoder og teorier:
 Analyse af tekst- og talmateriale m.v.
Ved tekstanalyse skal eleverne opnå færdighed i at skelne hovedsynspunkter  

 fra mindre væsentlige forhold.
De skal lære at forstå baggrunden for  

 holdninger og virkelighedsopfattelser så de ikke ukritisk overtager eller  

 afviser forfatterens argumentation.
Færdigheden i behandling af tekster vil  

 sammen med den viden de efterhånden opnår indenfor fagets områder, sætte dem  

 i stand til at karakterisere og forholde sig til en teksts synspunkter og  

 argumentation.
Præsentation af såvel kvantitative som kvalitative data Eleverne skal præsenteres for kvantitative og kvalitative data i  

 undervisningen.
Dette kan ske enten i form af dataindsamling eller  

 databearbejdning i forbindelse med temagennemgangen eller det tværgående  

 projektforløb.
Dataindsamlingsmetoder kan være statistiske tællinger,  

 stikprøver eller observation.
I den forbindelse kan undervisningen berøre  

 interviewteknik, spørgeteknik, observation og deltagende observation samt  

 simulation.
 Gennemgang af databearbejdningsmetoder skal bidrage til evnen til at læse  

 og forstå fremstillinger med talmæssigt indhold og til færdighed i at anvende  

 data i mundtlig og skriftlig fremstilling.
Samfundsvidenskabelige teorier Behandlingen af teoridannelser under fagets områder skal ses i sammenhæng  

 med fagets formål og kravet om alsidighed.
Ved at inddrage teorier skabes der  

 overblik ud over det rent beskrivende plan samtidig med at teoriernes forhold  

 til virkeligheden kan belyses.
Derved får eleverne indsigt i at f.eks.  

 årsagsforklaringer og politiske beslutninger hænger sammen med bestemte måder  

 at tænke på og med ideologiske opfattelser.
Det er ikke nødvendigt, at der  

 læses uddrag af de hovedværker, som teorien er funderet på.
Arbejdet kan  

 udmærket foregå ved hjælp af lærebogsmateriale eller artikelstof, men en  

 grundig behandling kræver mere end at eleverne blot læser om teorien i  

 kortfattede, overfladiske oversigter.
 Skriftlige arbejdsformer:
 Det skriftlige arbejde skal give eleverne mulighed for individuelt eller i  

 grupper at sammenfatte resultater af især projektforløbet.
Det skriftlige arbejde udføres i undervisningstiden.
Det kan dreje sig om  

 mindre øvelsesopgaver i forbindelse med analyse af tekst- og talmateriale, i  

 forbindelse med indsamling, bearbejdning eller vurdering af kvantitative og  

 kvalitative data og i forbindelse med udadrettede eller eksperimentelle  

 aktiviteter.
I forbindelse med projektforløbet udarbejdes et elevprodukt.
Dette produkt  

 kan være en mindre skriftlig rapport, men andre produktformer som f.eks.  

 udstillinger, videooptagelser, avisartikler, radioudsendelser eller  

 teaterforestillinger kan også anvendes.
 I elevernes opgivelser til den mundtlige eksamen indgår elevproduktet fra  

 det tværgående projektforløb.
 Lige muligheder:
I tilrettelæggelsen af undervisningen skal der tages hensyn til elevernes  

 forskellige forudsætninger - herunder forskellene i pigers og drenges  

 interesser og forventninger.
I valget af introduktionstema bør man med  

 udgangspunkt i forskellige elevtypers forudsætninger arbejde hen imod en  

 fælles referenceramme for den efterfølgende undervisning.
Gennem elevmedbestemmelsen kan både pigers og drenges interesser og  

 forventninger imødekommes og ved brug af differentierede arbejds- og  

 produkformer kan der skabes balance mellem de forskellige elevtyper.
Det  

 undervisningsmateriale, der udvælges, skal ikke alene honorere de faglige  

 krav, men også rumme positive identifikationsmuligheder for begge køn,  

 forskellige socialgrupper m.v., således at eleverne lærer at sætte sig ind i  

 andre menneskers vilkår.
 Studieteknik:
Studieteknik indgår som en integreret del af undervisningen.
Gradvis  

 opøves elevernes evne til at bearbejde tekst, tal- og andet materiale på  

 redegørelses-, analyse- og vurderingsniveau.
I denne træning indgår  

 notatteknik og træning i at forberede og bearbejde undervisningsmateriale  

 hensigtsmæssigt.
 Arbejdet med skriftlig fremstilling udgør en væsentlig del af opøvelsen i  

 færdigheder i iagttagelse og analyse samt sprogbehandling.
 Gennem deltagelsen i valg af emner og undervisningsform opøves evnen til  

 at overskue og deltage i beslutningsprocesser, evnen til at vurdere  

 undervisningen som social proces og evnen til at kunne styre sociale  

 processer.
 Eksamen:
 Til eksamen opgives:
- ca. 150 sider lærebogsstof, inklusive tekst og talmateriale m.v. således  

 at om råderne a, b og c er ligeligt repræsenterede, - ca. 75 sider materiale i tilknytning til projektforløbet inklusive  

 elevproduktet.
Kravet om at alle 3 områder skal være ligeligt repræsenteret i  

 opgivelserne sikrer en faglig bredde.
Opgivelserne skal ordnes efter tema.  

 Det vil være en fordel for såvel eksaminandens eksamenslæsning som  

 eksaminationsmulighederne, at der eksisterer så stor sammenhæng i  

 opgivelserne som muligt.
Det må dog ikke føre til, at der opgives for meget.
 Eleverne skal i forberedelsestiden have adgang til det produkt, de har  

 lavet i projektforløbet, enten i form af produktet som sådan: skriftlige  

 opgaver, lysbilledshows, plancher m.v. eller - hvis dette ikke kan lade sig  

 gøre - i form af en skriftlig synopsis i relation til produktet.
I tilknytning til eksamensspørgsmålet skal der indgå materiale, der ikke  

 er benyttet i undervisningen.
Eksamensspørgsmålene opdeles i underspørgsmål  

 med stigende sværhedsgrad.
Der bør åbnes mulighed for at eleverne kan  

 demonstrere overblik over centrale temaer og evne til selvstændig  

 perspektivering.
De opgivne temaer, herunder det tværgående projektforløb,  

 skal indgå i eksaminationen med nogenlunde samme andel som de udgør af  

 opgivelserne.
For at sikre rimeligt ensartede vilkår for eleverne anbefales  

 det, at spørgsmålene gøres ret brede og bygges tematisk op.
De kan omfatte  

 stof fra såvel temaer som det tværgående projektforløb.
Samfundsfag på højt niveau Undervisningens indhold I dette afsnit er de obligatoriske krav til undervisningen nærmere  

 præciseret.
Undervisningen omfatter fire hovedområder, samfundsvidenskabelige  

 teknikker, metoder og teorier samt et tværgående projektforløb.
 Hovedområder:
Sociologi med socialpsykologi - socialisation og meningsdannelse, - udviklingen i livsformer og levevilkår i det danske samfund.
 Undervisningen omfatter:
 Overførsel og indlæring af værdier, roller og normer såvel i den primære  

 som den sekundære socialisationsproces.
 Interaktion, kommunikation og meningsdannelse.
 Udviklingen i levevilkår og livsformer, herunder såvel de materielle som  

 de ideologiske aspekter heraf.
 Sammenhæng og modsætninger skal fremstå klart, og undervisningen skal  

 omfatte såvel individ-, gruppe- og samfundsniveau som harmoni- og  

 konfliktopfattelser af samfundet.
Økonomi - arbejdsmarked og erhvervsudvikling, - økonomiske sammenhænge, økonomisk politik og økonomisk teori, - Danmarks placering i international økonomi.
 Undervisningen omfatter:
 Arbejdsmarkedets organisationer, overenskomster og det offentliges rolle  

 på arbejdsmarkedet.
 Udviklingen i arbejdsstyrke, erhvervsstruktur- og teknologi.
 Centrale økonomiske sammenhænge herunder samspillet mellem den private og  

 den offentlige sektor - finans-, penge-, indkomst- og strukturpolitik samt  

 økonomiske teorier.
 Danmarks internationale økonomiske placering, herunder handels- og  

 valutapolitik samt betydningen af internationalt økonomisk samarbejde og  

 internationale økonomiske relationer.
I undervisningen inddrages en konkret virksomhed, branche, institution  

 eller teknologisk nydannelse.
Samspillet mellem international økonomi,  

 teknologi, arbejdsmarked og økonomisk styring skal fremgå tydeligt.
Politik - det danske politiske system, - politiske ideologier og demokratiopfattelser.
 Undervisningen omfatter:
 Politiske beslutningsprocesser og indflydelsesveje i dansk politik,  

 herunder politiske partier, interesseorganisationer, bevægelser m.v.
 Konflikt- og samarbejdsmønstre i dansk politik.
 Centrale politiske ideologier samt demokratiopfattelser.
 Undervisningen i demokratiopfattelser kan såvel knyttes til gennemgangen  

 af dansk politik som til gennemgangen af politiske ideologier eller fremmede  

 politiske systemer.
 Samspillet mellem livsformer, arbejdsmarked og økonomi og det politiske  

 beslutningssystem skal fremgå tydeligt.
International politik - dansk udenrigspolitik, - konflikt- og samarbejdsmønstre regionalt og internationalt.
 Undervisningen omfatter:
 Indre og ydre vilkår for og konsekvenser af Danmarks udenrigspolitik med  

 inddragelse af såvel de sikkerhedspolitiske som de udenrigsøkonomiske  

 aspekter - herunder Danmarks deltagelse i det vesteuropæiske samarbejde.
 Konflikt- og samarbejdsmønstre såvel på det internationale som på det  

 regionale niveau belyst ved et eller flere konkrete eksempler, således at  

 øst-vest og nord-syd forholdet inddrages.
 Samspillet mellem politiske og økonomiske elementer i international  

 politik skal fremgå tydeligt.
 Et tværgående projektforløb:
Til projektforløbet anvendes ca. 40 undervisningstimer i 3.g.
Projektet  

 skal tilrettelægges på tværs af mindst to af hovedområderne og afsluttes med  

 et produkt.
Projektforløbets fælles tema vælges af lærer og elever i  

 fællesskab og skal sikre faglig dybde i undervisningen.
I forløbet udarbejder  

 eleverne individuelt eller i grupper et produkt som skal fremlægges til  

 evaluering på holdet.
Samfundsvidenskabelige teknikker, metoder og teorier:
 Undervisningen omfatter:
 Analyse af tekst- og talmateriale m.v.
 Undervisningen skal inddrage forskellige typer af tekst- og talmateriale  

 fra lærebøger, aviser, tidsskrifter, statistiske publikationer og  

 elektroniske medier.
Indsamling og bearbejdning af såvel kvantitative som kvalitative data Såvel kvalitative som kvantitative dataindsamlingsmetoder skal indgå i  

 elevernes opgave- eller rapportskrivning.
 Mindst een dataindsamlingsmetode afprøves i praksis.
Teorier fra alle fire hovedområder Undervisningen skal sikre grundlæggende alsidighed i valg af teorier.
Eleverne skal opnå kendskab til teoriernes præmisser, de historiske og  

 samfundsmæssige sammenhænge, teorierne er opstået i samt teoriernes  

 samfundsmæssige konsekvenser.
Desuden skal eleverne kunne sammenligne teorier  

 og forholde sig kritisk til dem.
Det må derfor forudsættes, at eleverne læser  

 mere udførlige fremstillinger eller andet materiale om teorierne.
 Selvstændig opgaveskrivning:
 Undervisningen omfatter ud over de skriftlige studentereksamensopgaver  

 forskellige rapporteringsformer, der skal træne eleverne i  

 problemformulering, emneafgrænsning, materialesøgning, -indsamling,  

 -bearbejdning, disponering og evne til at drage konklusioner.
Udadrettede og eksperimentelle aktiviteter:
Undervisningen skal i perioder være udadrettet.
Den udadrettede aktivitet  

 skal sikre sammenhæng mellem undervisningen på skolen og virkeligheden uden  

 for skolen samt fremme elevernes færdigheder i iagttagelse, dataindsamling og  

 databearbejdning.
 Undervisningen skal i perioder tilrettelægges eksperimentelt f.eks. i  

 forbindelse med den udadrettede aktivitet, rollespil, simuleringer eller  

 lignende.
 Edb:
Edb skal inddrages i undervisningen.
Edb kan integreres i samfundsfag i  

 forbindelse med undervisningen i teori og metode, ved behandling af konkrete  

 edb-systemer, ved databearbejdning, informationssøgning, simuleringer og ved  

 behandlingen af samspillet mellem teknologi, samfund, gruppe og individ.
Undervisningens tilrettelæggelse Afsnittet om Undervisningens indhold beskriver en obligatorisk ramme  

 omkring valgmuligheder med hensyn til emner, stof, undervisningsmetoder og  

 arbejdsformer.
Disse valgmuligheder gør det muligt at tage nye emner og  

 metoder op i undervisningen og giver plads til at følge med i den aktuelle  

 samfundsdebat.
Det er ikke hensigten at man først skal gennemgå det obligatoriske stof  

 for derefter frit at vælge samfundsfaglige emner, temaer eller problemer.
En  

 stor del af de emner, temaer eller problemer, som et hold vælger at  

 beskæftige sig med, vil falde helt eller delvist sammen med et eller flere af  

 de nævnte obligatoriske om råder eller vil kunne ses som et supplement til  

 eller en forlængelse af dem.
Et konkret undervisningsforløb kan altså både  

 indeholde dele som er obligatoriske, og dele som ikke er det.
 Undervisningen skal tilrettelægges således, at aktuelle forhold og  

 begivenheder indtager en naturlig plads i arbejdet og belyses og drøftes ud  

 fra fagets problemstillinger.
 Eleverne skal stifte bekendtskab med forskellige arbejdsformer så de  

 bliver i stand til at deltage i valget heraf.
Læreren kan ikke uden videre gå ud fra, at eleverne behersker de  

 forskellige arbejdsformer på forhånd.
Det er derfor vigtigt at elever og  

 lærer i fællesskab arbejder hermed, også fordi der i styringen af sociale  

 processer ligger et vigtigt kvalifikationskrav.
Endelig skal elever og lærer  

 være opmærksomme på de specielle krav projektarbejde og længerevarende  

 gruppearbejde stiller, især med hensyn til problemformulering og arbejdsgang.
 Hovedområder:
Sociologi med socialpsykologi Undervisningen kan tilrettelægges såvel inden for hovedområdets rammer som  

 med inddragelse af dele af de øvrige hovedområder.
 Det vil være naturligt at arbejde emneorienteret eller med mindre  

 projektarbejder, der f.eks. integrerer samfundsvidenskabelig teori og metode  

 og som er udadrettet.
Undervisningen kan imidlertid også især i begyndelsen af det toårige  

 forløb holde sig forholdsvis snævert til centrale dele af det sociologiske  

 hovedområde.
Uanset på hvilken måde undervisningen tilrettelægges, skal det  

 sikres, at emnerne belyses fra forskellige synsvinkler, gerne med  

 udgangspunkt i, at eleverne aktivt inddrages i formuleringen af de  

 problemstillinger, der skal arbejdes med.
Undervisningsforløb med socialisation som det centrale tema kan lægge vægt  

 på opdragelse og uddannelse i familie, daginstitutioner, skole og  

 kammeratskabsgruppe.
Man kan lægge vægt på såvel internalisering af normerne  

 som sammenstødene og konflikterne mellem forskellige værdier og normsæt.  

 Socialisationen kan også betragtes som udtryk for sammenstød mellem natur og  

 kultur.
Resultatet kan diskuteres ud fra begrebet socialkarakter, som udtryk  

 for fællestræk ved personlighedsudviklingen hos store befolkningsgrupper på  

 et givet tidspunkt.
 I undervisningen kan der også lægges vægt på, at individets handle- og  

 udviklingsmuligheder varierer med samfundsmæssige uligheder, og derved kan  

 der f.eks. arbejdes med klassespecifik eller kønsspecifik socialisation.
Meningsdannelsen udspringer af socialisationen og kan også knyttes til den  

 lille gruppes interaktion og kommunikation.
Opfattelsen af andre individer,  

 opfyldelsen af behov, holdninger og holdningsændringer og kulturbetingede  

 konflikter vil være naturlige emner i undervisningsforløb, der lægger vægt på  

 meningsdannelsen, ligesom bevidsthed og politisk meningsdannelse naturligt  

 vil føre over i - eller være afledt af - gennemgangen af politiske  

 ideologier.
I arbejdet med livsformer og levevilkår knytter den materielle side sig  

 til arbejdslivet og de rammer det sætter for familie, fritid m.v., mens den  

 ideologiske side dels er det ideunivers, der er et resultat af  

 socialisationen, dels referenceramme for tolkninger af udefra kommende  

 indtryk.
Livsformsbegrebet gør det muligt at forstå, hvorledes forskellige  

 grupper med ensartede levevilkår alligevel indretter deres liv på forskellig  

 måde.
 Denne del af det sociologiske hovedområde vil hensigtsmæssigt kunne  

 knyttes til arbejdsmarkedsforhold, teknologiudvikling, økonomisk politik og  

 den politiske fordeling af goderne.
 Man kan også forestille sig, at danske forhold sammenlignes med  

 udenlandske, eller at et emne tager udgangspunkt i et andet samfunds forhold  

 - som et oplagt eksempel kan nævnes minoriteter, indvandrere,  

 kultursammenstød og lignende - ligesom emner med udgangspunkt i  

 subkulturteorier med fordel kan tage udgangspunkt i samfund med større  

 kontraster end det danske.
 Hovedområdet lægger op til integreret brug af forskellige sider af  

 sociologisk metode og man kan ikke forestille sig områder gennemgået uden  

 såvel empirisk forankring som inddragelse af sociologiske teorier.
 I løbet af undervisningen præsenteres eleverne for sociologiske og  

 socialpsykologiske teorier, der tager udgangspunkt i forskellige opfattelser  

 af hvad sociologien bør beskæftige sig med og/eller i forskellige menneske-  

 eller samfundssyn.
Økonomi Undervisningen kan tilrettelægges inden for hovedområdets rammer eller som  

 emne/projektarbejde.
Det er vanskeligt at forestille sig alle dele af den  

 egentlige nationaløkonomi dækket alene i form af en række elementer knyttet  

 til et antal forskellige emner.
Derfor kan det være en fordel, at man i en  

 periode alene beskæftiger sig med det økonomiske hovedområde.
Økonomien danner sammen med de politiske stofområder en væsentlig del af  

 grundlaget for at forstå, - hvem der har indflydelse på beslutningerne i samfundet (f.eks.  

 virksomheder, organisationer), - hvilke vilkår beslutningstagerne har (f.eks. internationale bindinger,  

 parlamentariske konstellationer og traditioner på arbejdsmarkedet), - hvilke gennemslagsmuligheder de politiske beslutninger har og - hvilke interessemæssig og holdningsmæssig baggrund de  

 politiske/økonomiske indgreb har.
 Det økonomiske hovedområde udgør derfor et så væsentligt element i  

 forståelsen af det materielle grundlag for samfundsudviklingen, at man ikke  

 kan forestille sig ret mange emner, som ikke kræver, at det økonomiske  

 hovedområde bidrager til overblik og forståelse.
Undervisningen i arbejdsmarked og erhvervsudvikling skal belyse de  

 grundlæggende økonomiske strukturer på arbejdsmarkedet samt den indflydelse  

 arbejdsmarkedet har på beslutninger i samfundet.
Undervisningen omfatter  

 derfor dels udviklingen i arbejdsstyrke, erhvervsstruktur og teknologi, dels  

 organisationerne på arbejdsmarkedet, overenskomstsystemet samt det  

 offentliges rolle på arbejdsmarkedet.
Dette om råde er velegnet til at indgå som aspekt i dele af undervisningen  

 i de øvrige hovedområder, f.eks. konflikt- og samarbejdsmønstre i dansk  

 politisk samt levevilkår og livsformer.
Endvidere kan udadrettet aktivitet  

 indgå naturligt her.
 Den teknologiske udvikling skal indgå i undervisningen som et selvstændigt  

 undervisningsforløb eller som et aspekt i dele af den øvrige undervisning,  

 jfr. afsnittet om edb.
Undervisningen omfatter desuden centrale økonomiske sammenhænge, dvs. det  

 økonomiske kredsløb, samspillet mellem den private og den offentlige sektor  

 samt beskrivelse af de strukturproblemer, der præger dansk økonomi som f.eks.  

 arbejdsløshed, betalingsbalanceproblemer, gælds- og fordelingsproblemer.
I  

 den forbindelse vil det være naturligt at gennemgå de økonomiske  

 styringsmidler finans-, penge-, indkomst- og strukturpolitik.
Økonomiske teorier som f.eks. keynesianisme, liberale og marxistiske  

 økonomiske teorier, økonomiske udviklingsteorier samt teorier om  

 international arbejdsdeling kan gennemgas enten i form af en ren  

 teorigennemgang og/eller ved at sætte teorierne ind i deres samfundsmæssige,  

 idehistoriske sammenhæng i forbindelse med gennemgangen af hovedområdets  

 øvrige dele.
Keynesianismen vil naturligt indgå som een af de økonomiske  

 teorier.
 Undervisningen omfatter også Danmarks internationale økonomiske placering.  

 I den forbindelse indgår Danmarks handels- og valutapolitik i gennemgangen af  

 internationalt økonomisk samarbejde og internationale økonomiske relationer.  

 Dette kan ske i forbindelse med emner som f.eks. valuta, landbrugs- og  

 handelssamarbejdet i EF, samarbejdet i OECD eller Danmarks placering i  

 forholdet EF, USA, Japan.
Det er væsentligt, at udviklingen i Danmarks økonomi relateres til  

 udviklingen i international økonomi strukturelt og konjunkturmæssigt f.eks.  

 ved at berøre det internationale valutasystem, gældsproblemet, den økonomiske  

 verdensorden og internationale konjunkturer.
Dansk økonomi kan også  

 sammenlignes med et andet lands økonomi og/eller dansk økonomis afhængighed  

 af internationale udviklingstendenser kan afdækkes.
Danmarks internationale  

 økonomiske placering kan med fordel kombineres med gennemgangen af emner fra  

 international politik.
Politik Undervisningen i det danske politiske system skal omfatte  

 beslutningsprocesser og indflydelsesveje i dansk politik.
Politiske partier,  

 interesseorganisationer, bevægelser samt magt og indflydelse skal indgå som  

 elementer heri.
I gennemgangen af beslutningsprocesser er det vigtigt at inddrage  

 overvejelser om den formelle og reelle magtfordeling i det danske samfund,  

 f.eks. i forbindelse med interesseorganisationer og korporatisme,  

 bureaukratisk magt samt stats- og demokratiopfattelser.
Desuden kan man  

 inddrage formelle og reelle internationale bindinger for udformningen af  

 dansk politik.
 Konflikt- og samarbejdsmønstre i dansk politik kan belyses f.eks. ved  

 statsmagtens rolle på arbejdsmarkedet, partisystemets udvikling,  

 regeringskonstellationer, vælgeradfærd, udviklingen i klassestrukturen, de  

 politiske ideologier mm.
Undervisningen i politiske ideologier knyttes traditionelt til emner eller  

 forløb om politiske partier.
Men politiske ideologier kan ligesåvel ses som  

 grundlag for forskellige samfundsvidenskabelige teoridannelser eller som  

 grundlag for forskellige menneske- og samfundsopfattelser.
På denne baggrund vil undervisningen i politiske ideologier kunne  

 indplaceres i alle fagets hovedområder og samtidig udgøre et væsentligt  

 aspekt i elevernes arbejde med forskellige tekst- og materialetyper.  

 Undervisningen i demokratiopfattelser knytter sig naturligt til de politiske  

 ideologier og kan såvel belyses ud fra det politiske system i Danmark som  

 fremmede politiske systemer f.eks.
USA eller USSR.
International politik Undervisningen i dansk udenrigspolitik skal omfatte såvel  

 sikkerhedspolitik som udenrigsøkonomisk politik.
Undervisningen kan tage  

 udgangspunkt i enten de indre faktorers betydning - herunder den  

 udenrigspolitiske beslutningsproces - eller i de ydre vilkår, der bestemmer  

 Danmarks handlemuligheder.
Det økonomiske og politiske samarbejde mellem de  

 vesteuropæiske lande skal have en central placering i undervisningen.  

 Undervisningen i konfliktmønstre i det internationale system belyses ved  

 eksempler fra såvel det internationale niveau som det regionale niveau.
På  

 samme måde kan samarbejdsmønstre belyses med eksempler som samarbejdet i  

 internationale organisationer og som vilkårene for regionalt samarbejde i den  

 tredje verden.
Det er væsentligt, at eleverne bibringes en forståelse af samspillet  

 mellem politiske og økonomiske elementer i international politik.
I den  

 forbindelse kan også ikke statslige aktørers rolle inddrages.
 Dele af undervisningen i international politik kan med fordel forbinde det  

 internationale og det nationale niveau ved inddragelse f.eks. af et  

 småstatsteoretisk perspektiv.
 Andre teoridannelser, der kan inddrages i undervisningen er beslutnings-  

 og kriseteorier, teorier om international og regional integration samt  

 konfliktteorier - herunder spilteorier.
 Det tværgående projektforløb:
 Projektforløbet, der er obligatorisk, adskiller sig fra andre  

 emnelæsninger eller projekter ved at der foruden et grundpensum bestående af  

 en fælles teoretisk/empirisk referenceramme - skal indgå elevprodukter, og  

 ved at såvel elevprodukter som grundpensum skal opgives til eksamen.
Lærer og elever vælger i fællesskab et overordnet emne på tværs af mindst  

 to af hovedområderne.
Projektforløbet læses normalt i begyndelsen af 3.g, og  

 der anvendes ca. 40 undervisningstimer hertil.
Alle elever skal aflevere et produkt, der indgår som en del af holdets  

 undervisningsmateriale.
Produktet laves normalt i grupper og udarbejdes i  

 undervisningstiden og i elevernes normale forberedelse til timerne.
Såvel  

 arbejdsprocessen som det færdige produkt indgår i den mundtlige og den  

 skriftlige årskarakter.
Til eksamen opgives projektforløbet, svarende til ca. 100 sider anvendt  

 undervisningsmateriale inklusive elevproduktet.
Produktet vil normalt være  

 skriftligt, men kan også antage andre former, jfr. afsnittet om skriftlige  

 arbejdsformer.
Samfundsvidenskabelige teknikker, metoder og teorier:
 Analyse af tekst- og talmateriale m.v.
Ved tekstanalyse skal eleverne opnå færdighed i at skelne hovedsynspunkter  

 fra mindre væsentlige forhold.
De skal lære at forstå baggrunden for  

 holdninger og virkelighedsopfattelser så de ikke ukritisk overtager eller  

 afviser forfatterens argumentation.
Færdigheden i behandling af tekster vil  

 sammen med den viden de efterhånden opnår inden for fagets hovedområder,  

 sætte dem i stand til at karakterisere og forholde sig til en teksts  

 synspunkter og argumentation.
Litteratursøgning skal opøve eleverne i informationssøgning,  

 systematisering og udvælgelse.
Litteratursøgning kan foretages ved hjælp af  

 biblioteker, databaser og andet offentligt tilgængeligt materiale.
Indsamling og bearbejdning af såvel kvantitative som kvalitative data Eleverne skal opnå kendskab til dataindsamlingsmetoder ved empiriske  

 undersøgelser, herunder validitet, reliabilitet og præcision.
Dataindsamlingsmetoder kan være statistiske tællinger, stikprøver og  

 observation.
Undervisningen kan omfatte interviewteknik, spørgeteknik,  

 observation og deltagende observation samt simulation.
Undervisningen kan  

 omfatte metoder til beskrivelse af en produktionsproces og/eller en  

 arbejdsplads, f.eks. i forbindelse med analyse af teknologi niveauet.  

 Kendskab til databearbejdningsmetoder bidrager til evnen til at læse og  

 forstå fremstillinger med talmæssigt indhold og til færdighed i at anvende  

 data i mundtlig og skriftlig fremstilling.
Teorier fra alle fire hovedområder Behandlingen af teoridannelser under fagets hovedområder skal ses i  

 sammenhæng med fagets formål og kravet om alsidighed.
Ved at inddrage teorier  

 skabes der overblik ud over det rent beskrivende plan samtidig med at  

 teoriernes forhold til virkeligheden kan belyses.
Derved får eleverne indsigt  

 i at f.eks. årsagsforklaringer og politiske beslutninger hænger sammen med  

 bestemte måder at tænke på og med ideologiske opfattelser.
Det er ikke nødvendigt, at der læses uddrag af de hovedværker, som teorien  

 er funderet på.
Arbejdet kan udmærket foregå ved hjælp af lærebogsmateriale  

 eller artikelstof, men det er ikke tilstrækkeligt, at eleverne blot i brede  

 vendinger hører om eller i kortfattede, overfladiske oversigter læser om  

 teorien.
Det kan være en fordel at en vis sammenhæng mellem de forskellige  

 hovedområders teoridannelse bidrager til dybere forståelse.
Det forudsættes  

 derfor ikke, at man i hvert hovedområde gennemarbejder teorier, der ikke  

 tidligere er behandlet i undervisningen.
Undervisningen på tværs af hovedområderne:
Undervisningen skal i perioder organiseres på tværs af hovedområderne.
For  

 at sikre den faglige sammenhæng mellem hovedområderne kan det være  

 hensigtsmæssigt at lade undervisningen være emneorienteret eller  

 problemorienteret.
Dette udelukker ikke, at undervisningen i kortere eller  

 længere perioder kan tilrettelægges inden for det enkelte hovedom råde, jfr.  

 afsnittet Undervisningens tilrettelæggelse.
 Valg af materiale:
Valget af undervisningsmateriale skal medvirke til sikring af en  

 grundlæggende alsidighed i undervisningen.
Det vil ofte være hensigtsmæssigt  

 at stille eleverne over for modstående synspunkter, der muliggør  

 sammenligning og analyse.
 I det samlede undervisningsforløb skal eleverne arbejde med forskellige  

 typer af undervisningsmateriale i såvel bearbejdet form f.eks. i lærebøger  

 som i mere ubearbejdet form hentet fra aviser, tidsskrifter, statistiske  

 publikationer, elektroniske medier o.l.
 Sammenhæng og progression:
 Der skal i samspillet mellem de obligatoriske områder og det øvrige  

 stofvalg skabes sammenhæng og progression i det toårige undervisningsforløb.
 Mange samfundsfaglige problemstillinger er komplekse og nye for eleverne.  

 Progressionen i undervisningen bør derfor overvejes grundigt i relation til  

 elevernes forudsætninger, til emneområder og teorier og til metoder og  

 teknikker.
Historiske og fremtidsorienterede aspekter:
I de enkelte undervisningsforløb må læreren sikre, at såvel det historiske  

 som det fremtidsorienterede perspektiv fastholdes for eleverne.  

 Undervisningsforløb om f.eks. familien kan omfatte tidligere tiders  

 familiemønstre, nutidens familie og udviklingstendenser i familiens struktur  

 og funktioner i informationssamfundet.
Undervisningsforløb om 80,ernes  

 økonomiske balanceproblemer kan ligeledes perspektiveres ved inddragelse af  

 den økonomiske udvikling i Danmark efter 1945 og prognoser for den økonomiske  

 udvikling i Danmark i 90'erne.
Og undervisningsforløb om i- og u-lande kan  

 trække tråde tilbage til koloniseringen og udviklingstendenser frem mod år  

 2000 for forskellige typer af u-lande.
 Kendskab til forholdene i andre lande:
Det er vigtigt for en undervisning, der skal lægge hovedvægten på danske  

 samfundsforhold, at undervisningen løbende perspektiveres med inddragelse af  

 forholdene i andre samfund.
Denne perspektivering kan opnås ved  

 undervisningsforløb om økonomiske, politiske og sociale forhold i andre  

 samfund som f.eks. et u-land eller et østeuropæisk samfund.
Men  

 perspektiveringen kan ligeledes opnås ved tematiske sammenligninger.
F.eks.  

 kan den første økonomiske politik i Danmark sammenholdes med den økonomiske  

 politik i andre lande som England, Frankrig og USA: familieforhold,  

 ungdomsproblemer, mediepolitik og arbejdsmarkedsforhold i Danmark kan på  

 samme måde sammenlignes med tilsvarende samfundsspørgsmål i andre lande.
 Eksperimentelle aktiviteter:
 Kravet om eksperimentelle aktiviteter kan dels opfyldes i forbindelse med  

 de udadrettede aktiviteter, dels ved egentlige eksperimenter i klassen.
Samtlige 4 hovedområder giver mulighed for at arbejde med eksperimenter  

 både af pædagogiske og faglige grunde.
Der kan arbejdes med rollespil,  

 simulationsspil, edb-baserede modeller, små-gruppe eksperimenter og forsøg  

 med observation.
Det er vigtigt, at eleverne både ved gennemgangen af  

 eksperimentets forudsætninger, ved analyse af forsøgsbetingelser og senere  

 ved tolkningen af forsøget bliver opmærksomme på eksperimenternes stærke og  

 svage sider.
 Udadrettede aktiviteter:
Udadrettede aktiviteter indgår som en naturlig del af undervisningen.  

 Dette kan ske ved inddragelse af gæstelærere, virksomheds-, organisations- og  

 institutionsbesøg, ved praktikophold, flerdagesekskursioner til et  

 lokalområde og ved studierejser i udlandet.
Den udadrettede aktivitet skal  

 sikre sammenhæng mellem den boglige undervisning og virkeligheden uden for  

 skolen samt fremme elevernes færdigheder i iagttagelse, dataindsamling og  

 databearbejdning.
Undervisningen i både økonomi, sociologi og politik vil ofte med fordel  

 kunne inddrage konkrete aktiviteter i samarbejde med omgivelserne.
Fordelene  

 er især knyttet til den praktiske forankring, der herved kan opnås af fagets  

 generelle og teoretiske stof.
Virksomhedsbesøg, f.eks. knyttet til undervisningen i  

 arbejdsmarkedsforhold, kan benyttes inden for de fleste brancher.
Blandt  

 nogle af de områder af faget, der i denne forbindelse kan benyttes og  

 underbygges, kan nævnes produktionsforhold, teknologi, virksomhedsstruktur,  

 organisationsforhold samt socialisering til arbejdslivets normer og rolier.
I  

 tilknytning til økonomiundervisningen kan det f.eks. være virksomhedsbesøg,  

 lønsystemer, lønpolitik, eksport- og importforhold, investeringer,  

 planlægning og konjunkturudsigter.
I forbindelse med det mere politisk  

 orienterede stof kan der være muligheder som f.eks virksomhedens betydning  

 for lokalsamfundet og samspillet mellem politiske beslutninger og  

 virksomhedsøkonomiske forhold.
 Praktikophold på virksomheder og institutioner kan benyttes i form af både  

 individuel praktik og praktik i smågrupper.
 Edb:
Der kan peges på en række temaer og områder, hvor edb naturligt kan  

 integreres i undervisningen.
De nævnte eksempler på edb's inddragelse i  

 undervisningen udgør kun et idekatalog.
Det er op til den enkelte lærer og  

 det enkelte hold i samarbejde at vælge, hvordan og i hvilket omfang edb  

 naturiigt kan integreres i undervisningen.
Formalisering Formaliseringsproblemet rejser spørgsmålet om anvendelse af kvantitative  

 og ikke kvantitative data.
Nogle samfundsfaglige problemstillinger kan let  

 kvantificeres, f.eks. valgresultater og valgprognoser.
Men det er et  

 spørgsmål om f.eks. økonomiske sammenhænge er så forudsigelige og  

 overskuelige, at de kan indarbejdes i økonometriske modeller.
Anvendelsen af  

 datamaten understreger behovet for overvejelser om modellers validitet,  

 reliabilitet og præcision.
Konkrete edb-systemer Både i forbindelse med de udadrettede aktiviteter og i undervisningen  

 hjemme på skolen vil eleverne støde på konkrete edb systemer.
Der kan være  

 tale om administrative systemer eller processtyringssystemer eller generelle  

 datamatiske værktøjer.
Databearbejdning Behandling, grafisk og typografisk præsentation af numeriske data.
Rene  

 beregningsopgaver af de typer, som normalt forekommer i samfundsfag, kan  

 udføres ved hjælp af regneark.
Der findes også programmer, som udfører meget  

 specialiserede opgaver som f.eks. spørgeskemaprogrammer.
Informationssøgning Anvendelse af interne og eksterne databaser vil være naturligt i  

 samfundsfagsundervisningen.
Der findes disketter med større eller mindre  

 mængder af informationer om forskellige forhold som landbrugs- og  

 industristatistik, økonomisk-statistiske oplysninger, opinionsundersøgelser  

 og valgresultater mm.
Informationssøgning via telefonnettet i bibliografiske  

 databaser og faktuelle databaser kan ligeledes benyttes.
Simuleringer En række samfundsvidenskabelige modeller findes i udgaver, som er  

 tilpasset skolens maskiner.
Der findes f.eks. drifts- og nationaløkonomiske  

 modeller, valgprognosemodeller, beslutningsmodeller og personlighedstest.
Samspillet mellem teknologi, samfund, gruppe og individ En række eksempler kan vise, hvordan samspillet mellem teknologi, samfund,  

 gruppe og individ kan indgå i samfundsfagsundervisningen:
 - Den teknologiske udviklings betydning for forholdet mellem i- og  

 u-lande, for forholdet mellem øst og vest samt for forholdet mellem  

 Vesteuropa, USA/Japan.
 - Den teknologiske udviklings betydning for kvalifikationsstrukturen på  

 det danske arbejdsmarked.
 - Politisk styring af den teknologiske udvikling i Danmark.
 - Edb-teknologiens indflydelse på den enkelte virksomheds eller  

 institutions grupperelationer.
 - Familiens funktion i det højteknologiske samfund.
 - Styring og kontrol af det enkelte menneske.
 - Fremmedgørelse og personlighedsudvikling i informationssamfundet.
 Skriftlige arbejdsformer:
Det skriftlige arbejde giver eleverne mulighed for individuelt og i  

 grupper at sammenfatte og anvende viden om samfundsforhold,  

 samfundsvidenskabelig teori og metode.
Det udgør samtidig en væsentlig del af  

 elevernes opøvelse af færdigheder i iagttagelse og analyse samt  

 sprogbehandling.
Det er vigtigt, at eleverne i det toårige forløb ikke alene trænes i de  

 opgavetyper, der anvendes ved den skriftlige studentereksamen.
Ca. halvdelen  

 af det skriftlige arbejde skal afsættes til, at eleverne opnår færdighed i  

 funktionelle rapporteringsformer.
Ved funktionelle rapporteringsformer  

 forstås opgaver, der inddrager konkret, funktionsbestemt sprogbehandling som  

 f.eks. notater, mødereferater, artikler, læserbreve, konstruktioner af  

 spørgeskemaer m.v.
 Desuden skal eleverne trænes i selvstændig opgaveskrivning  

 (problemformulering, emneafgrænsning, materialesøgning, -indsamling og  

 -bearbejdning, disponering og evne til at drage konklusioner).
Det skriftlige arbejde kan derfor antage meget forskellige former i  

 forskellige undervisningsforløb.
Til emnelæsning eller kursuspræget  

 disciplingennemgang kan knyttes større eller mindre hjemmeopgaver.
Sådanne  

 opgaver kan være led i systematisk træning i behandling af tekst- og  

 talmateriale, ligesom de emnemæssigt forudsættes knyttet til den løbende  

 undervisnings stofområder og derved bidrager til elevernes overblik over  

 disse.
I tilknytning til projektarbejdsformer indgår skriftlige  

 arbejdsopgaver som en selvstændig del af såvel proces som produkt.
Her vil  

 elevernes færdighed i materiale-opsøgning og -bearbejdning kunne udvikles.
En  

 del af de udadrettede aktiviteter i undervisningen vil omfatte forskellige  

 rapporteringsformer.
Normalt vil det færdige produkt have form af en  

 skriftlig opgave, men andre produktformer kan inddrages, f.eks. udstillinger,  

 videooptagelser, avisartikler, radioudsendelser eller teaterforestillinger.  

 Til sådanne produktformer bør knyttes en skriftlig oversigt over metodiske og  

 teoretiske overvejelser samt en konklusion.
 Uanset hvilken opgavetype der anvendes, skal der arbejdes bevidst med den  

 sproglige udformning, således at opgavebesvarelsen formidler den opnåede  

 indsigt klart og nuanceret.
En del af det skriftlige arbejde vil blive udført i selve  

 undervisningstiden.
Det drejer sig især om rapporter, skriftligt arbejde i  

 forbindelse med udadrettede aktiviteter og det tværgående projektforløb.  

 Bilagene til studentereksamensopgaverne i samfundsfag vil som regel indgå som  

 materiale i et undervisningsforløb.
Det skriftlige arbejde med besvarelsen af  

 denne type opgaver vil således naturligt indgå som en del af elevernes  

 normale forberedelse til timerne.
På denne måde afløses en del af det  

 skriftlige hjemmearbejde i den normale forberedelsestid.
 I elevernes opgivelser til den mundtlige eksamen skal indgå produktet fra  

 det tværgående projektforløb. Øvrige rapporteringsprodukter kan helt eller  

 delvist indgå i eksamensopgivelserne som erstatning for 10-15 pct. af pensum.
Det må tilrådes at arbejdet med de første hjemmeopgaver begyndes i timerne  

 under lærervejledning.
Det må frarådes at eleverne stilles overfor hele  

 studentereksamensopgaver i begyndelsen af forløbet.
Noget sådant kan kun  

 fremkalde overfladiske besvarelser, idet elevernes muligheder for at  

 gennemarbejde problemstillinger endnu kun eksisterer i begrænset omfang.
Det  

 må i almindelighed frarådes at anvende studentereksamensopgaver emnemæssigt  

 løsrevet fra den løbende undervisning og dermed skille en del af det samlede  

 arbejde ud som ren eksamenslæsning.
 Lige muligheder:
I tilrettelæggelsen af undervisningen skal der tages hensyn til elevernes  

 forskellige forudsætninger - herunder forskellene i pigers og drenges  

 interesser og forventninger.
I valget af introduktionsprojekt bør man med  

 udgangspunkt i forskellige elevtypers forudsætninger arbejde henimod en  

 fælles referenceramme for den efterfølgende undervisning.
Gennem elevmedbestemmelse kan både pigers og drenges interesser og  

 forventninger imødekommes og ved brug af differentierede arbejds- og  

 produktformer kan der skabes balance mellem de forskellige elevtyper.
Det  

 undervisningsmateriale, der udvælges, skal ikke alene tilgodese forskellige  

 elevinteresser og honorere de faglige krav, men også rumme positive  

 identifikationsmuligheder for begge køn, forskellige socialgrupper m.v.,  

 således at eleverne lærer at sætte sig ind i andre menneskers vilkår.
 Studieteknik:
Studieteknik indgår som en integreret del af undervisningen.
Gradvis  

 opøves elevernes evne til at bearbejde tekst-, tal- og andet materiale på  

 redergørelses-, analyse- og vurderingsniveau. (Se afsnittet  

 Samfundsvidenskabelige teknikker, metoder og teorier). I denne træning indgår  

 notatteknik og træning i at forberede og bearbejde undervisningsmateriale  

 hensigtsmæssigt.
Eleverne trænes i tilegnelse af teoretisk stof og anvendelse af dette på  

 empirisk materiale - enten i form af tekster, tal m.v. eller i form af  

 materiale indsamlet gennem udadrettede aktiviteter.
Herved styrkes elevernes  

 færdigheder i iagttagelse, dataindsamling og databearbejdning.
 Gennem elevindflydelse på valg af emner og undervisningsstof opøves evnen  

 til at overskue og deltage i beslutningsprocesser, evnen til at vurdere  

 undervisningen som social proces og evnen til at styre sociale processer.
 Det tværgående projektforløb og den større skriftlige opgave indgår som et  

 væsentligt led i træningen i at arbejde individuelt og i grupper.
I arbejdet med skriftlig fremstilling trænes eleverne i  

 problemformulering, emneafgrænsning, materialesøgning, indsamling- og  

 bearbejdning, disponering og konklusion.
Denne træning udgør en betydelig del  

 af opøvelsen af færdigheder i iagttagelse og analyse samt sprogbehandling.
 Gennem arbejdet med såvel skriftlige studentereksamensopgaver som  

 funktionelle rapporteringsformer trænes eleverne i at kommunikere skriftligt  

 i abstrakte og i konkrete, funktionsbestemte kommunikationssammenhænge.
Den større skriftlige opgave i 3.g I 3.g kan eleverne vælge at skrive den større skriftlige opgave i  

 samfundsfag på højt niveau.
Formålet med opgaven er at give eleverne  

 lejlighed til at arbejde selvstændigt og dybtgående med et selvvalgt  

 emneområde belyst ved hjælp af samfundsfaglig teknik, metode og teori samt at  

 udvikle deres evne til individuel, selvstændig opgaveskrivning.
Det kan være hensigtsmæssigt at inddrage mulighederne for opgaveskrivning  

 allerede i forbindelse med planlægningen af undervisningen i det toårige  

 forløb, idet arbejdet med opgaveområder som ligger i forlængelse af holdets  

 stofområder, kan påbegynde på grundlag af et vist fagligt overblik.
Valg af  

 område kan således ske i forlængelse af det tværfaglige projektforløb, hvor  

 problemformulering gennemgås og prøves i undervisningen.
Det skal dog  

 understreges, at indsamlede oplysninger og litteratur til opgaven ikke må  

 være behandlet udtømmende i undervisningen.
Eleven kan frit vælge sit område, hvis dette kan behandles ud fra en  

 samfundsfaglig synsvinkel, dvs. ved hjælp af samfundsfagligteknik, metode og  

 teori.
Da en del områder imidlertid også indeholder elementer fra  

 tilgrænsende fag, er det væsentligt, at eleven på et tidligt tidspunkt  

 diskuterer, om opgaven skal skrives i samfundsfag og i bekræftende fald,  

 hvilke centrale samfundsfaglige elementer, der indgår i det valgte område.
 Opgaven skal udarbejdes individuelt, men der er mulighed for, at flere  

 elever kan arbejde inden for samme område.
Det er nyttigt, at læreren og eleven drøfter områdevalget på et tidligt  

 tidspunkt, for den støtte som læreren vil kunne give under opgavearbejdet,  

 afhænger bl.a. af deres indsigt i forskellige emner.
Materialet til opgaven  

 kan være af meget forskellig art: fra bøger og tidsskrifter med beskrivende,  

 debatterende og teoretisk indhold, over tekster og statistik til oplysninger  

 som eleven selv indsamler.
Ofte vil eleven allerede når området vælges, have  

 nogle forestillinger om i hvilket omfang opgaven kan bygges på læsestof eller  

 på oplysninger han eller hun selv fremskaffer.
 Arbejdsprocesser:
 Efter valget af området begynder det egentlige arbejde som afsluttes med  

 opgaveskrivningen i opgaveugen.
 Arbejdet indebærer:
- at der skaffes overblik over området, - at der skaffes relevant materiale på biblioteker eller indsamles  

 oplysninger (f.eks. ved samtaler med personer som kan bidrage til at belyse  

 området), - at området skal afgrænses så det bliver overkommeligt.
Hvis man har et  

 stort materiale, betyder det også at man hurtigt skal koncentrere sig om at  

 læse det væsentligste, - at der under læsningen skal tages notater med sidehenvisninger til det  

 væsentlige, og - at der skal opstilles en oversigt over hvad der skal beskrives og  

 forklares nærmere i opgaven.
Det er ikke sikkert at arbejdet skal udføres i denne rækkefølge.
Det er  

 mere sandsynligt at de forskellige sider af arbejdet kommer til at foregå  

 sideløbende.
Arbejdsprocessen afhænger af den type opgave eleven vælger at skrive.
Der  

 kan bruges eksisterende litteratur, og der kan indhentes oplysninger gennem  

 interviews eller observationer.
Den sidste type er meget tidkrævende, og det  

 vil næppe være overkommeligt hvis opgaven alene baseres på interviews eller  

 observationer.
Når området er valgt, er det af hensyn til den begrænsede tid vigtigt at  

 læreren i hele arbejdsprocessen holdes/holder sig orienteret om elevens  

 læsning og i det hele taget benyttes som rådgiver.
Det er en fordel at der  

 afleveres en skriftlig oversigt over det materiale der er indsamlet, samt om  

 de tanker eleven har gjort sig om afgrænsning, litteratur, problemstilling og  

 disposition.
Det betyder både at eleven tvinger sig selv til at overveje  

 tingene grundigt, og at diskussioner med læreren giver større udbytte.
At  

 læreren har kunnet følge arbejdet er også vigtigt fordi han/hun både skal  

 formulere opgaven og være med til at bedømme besvarelsen.
 Vejledningsperiodens længde er 4 uger.
 Opgavens formulering:
 Opgaven formuleres endeligt af læreren umiddelbart før opgaveugen.
 Opgaven formuleres således, at der skal besvares 3-4 spørgsmål.  

 Sværhedsgraden vil normalt være stigende fra første til sidste spørgsmål.  

 Opgaven skal rumme følgende sværhedsgrader: redegørelse, analyse og  

 vurdering.
Opgaveformuleringen skal være mundret og i videst mulig omfang i  

 overensstemmelse med de typer af spørgsmål eleven kender fra rapport- og  

 opgaveskrivning i samfundsfag.
Opgaveformuleringen skal være så detaljeret at den i rimeligt  

 omfang støtter elevens strukturering af stoffet uden at binde til et fastlagt  

 skema.
Iøvrigt er elevens besvarelse af opgaven vurderet ud fra  

 opgaveformuleringen det primære vurderingsgrundlag for censor.
Det er derfor  

 vigtigt, at det klart fremgår hvad opgavestilleren vil have eleven til at  

 gøre.
I tilfælde hvor eleven selv fremskaffer oplysninger, skal der  

 formuleres spørgsmål i tilknytning til arbejdsprocessen.
Læreren og eleven  

 skal i alle tilfælde diskutere den færdige opgavetitel grundigt igennem.
 Opgavens udformning:
Opgaven skal have både et indledende og et afsluttende afsnit.
I  

 indledningen beskrives arbejdet med opgaven, både arbejdet med at finde  

 anvendeligt materiale og den problemstilling og de hypoteser, som man ud fra  

 den givne titel ønsker at behandle i besvarelsen.
 Formålet er.:
- at man bedre skal kunne udvælge den del af stoffet der er relevant for besvarelsen, p at man bedre kan behandle og  

 disponere stoffet og - at man gør det klart for læseren hvordan emnet opfattes, og hvilken  

 sammenhæng man ser i den måde opgaven disponeres på.
Besvarelsen skal inddeles i et passende antal hoved- og underafsnit med  

 overskrifter.
Opgavens opbygning vil ofte være indeholdt i  

 spørgsmålsformuleringen: men hvis den fraviges bør det fremgår af  

 indledningen.
 I besvarelsens afslutning skal dens hovedpunkter sammenfattes i en  

 besvarelse af den rejste problemstilling, og man ser her kritisk på opgavens  

 indhold og sit arbejde med den.
Besvarelsen skal, som historie- og danskopgaven, rumme både  

 litteraturoversigt og kildehenvisninger.
Hvis eleven har brugt interviews  

 eller observationer, bør skemaer ved lægges i et særligt afsnit med bilag.  

 Her hører større tabeller også hjemme.
Det er ikke tilstrækkeligt blot at  

 nævne bøger der har været til rådighed.
Det skal klart angives hvilket  

 materiale de enkelte afsnit bygger på, og hvis en kilde direkte citeres skal  

 dette også angives.
 Opgaven må fylde 10-15 maskinskrevne sider, excl. tabeller,  

 bilagsmateriale m.v.
 Bedømmelse af opgaven:
Opgaven skal vurderes som en helhed.
Det er generelt elevens evne til at  

 sætte sig ind i et stofområde og på overskuelig vis formidle den opnåede  

 indsigt der skal vurderes.
Metodisk fremgangsmåde og dækkende metodedrøftelse  

 i forbindelse med den studerendes egen fremskaffelse af empirisk materiale  

 kan udmærket vurderes højt, selv om de metodiske undersøgelsesresultater er  

 ufuldstændige.
 Der vil blive lagt vægt på:
 - om det redegørende plan er referatpræget og/eller bygger på en enkelt  

 eller et par lettilgængelige fremstillinger, eller om der selvstændigt  

 udvælges fra og bearbejdes et forholdsvist stort og/eller vanskeligt  

 materiale.
- om der på det analyserende niveau tages argumenteret stilling til  

 problemformuleringen og det anvendte materiale, - om der findes et vurderende niveau, hvor der anvendes et  

 fagligt-metodisk vurderingsgrundlag, - om besvarelsen disponeres sådan at afsnittene har et rimeligt omfang i  

 forhold til opgavens titel, - om der benyttes et materiale der på en rimelig måde kan belyse opgavens  

 problemstilling - om besvarelsen er forsynet med overskuelig indholdsfortegnelse,  

 litteraturliste og kildehenvisninger og - om den sproglige udformning af besvarelsen formidler den opnåede indsigt  

 klart og nuanceret.
Eksamen Til den mundtlige eksamen opgives:
- ca. 300 sider lærebogsstof, således at alle fire hovedområder er  

 repræsenteret, - i tilknytning hertil tekst, tal- og andet samfundsfagligt materiale  

 svarende ti 1 ca. 100 sider, - ca. 100 sider materiale i tilknytning til det tværgående projektforløb  

 inklusive elevproduktet.
Det kan i praksis være vanskeligt at skelne mellem lærebogsstof og tekst-  

 og talmateriale.
Lærebøger kan indeholde meget illustrerende og supplerende  

 materiale, og kopieret supplerende materiale kan være af lærebogsagtig  

 karakter.
Opgivelserne fra lærebøger kan uanset indholdets forskelligartethed  

 anføres som lærebogsstof sammen med det supplerende stof, som har karakter af  

 generel beskrivelse af samfundsforhold, teoridannelse og metodeovervejelser.
Kravet om, at alle hovedområder skal være repræsenteret i opgivelserne,  

 sikrer en faglig bredde.
Uanset om opgivelserne ordnes efter hovedområde  

 eller emne, vil det være en fordel for såvel eksaminandens eksamenslæsning  

 som eksaminationsmulighederne, at der eksisterer så stor sammenhæng mellem de  

 opgivne stofområder som muligt.
Det må dog ikke føre til, at der opgives for  

 meget.
I tilknytning til eksamensspørgsmålet skal der indgå materiale, der ikke  

 er benyttet i undervisningen.
Eksamensspørgsmålene opdeles i underspøgsmål  

 med stigende sværhedsgrad.
Der bør åbnes mulighed for, at eleverne kan  

 demonstrere overblik over centrale stofområder og evne til selvstændig  

 perspektivering.
De opgivne stofområder, herunder det tværgående  

 projektforløb, skal indgå i eksaminationen med nogenlunde samme andel, som de  

 udgør af opgivelserne.
For at sikre rimeligt ensartede vilkår for eleverne  

 anbefales det, at spørgsmålene gøres ret brede.
De kan udmærket omfatte stof  

 fra flere emner eller hovedområder og det tværgående projektforløb.
Den skriftlige eksamen består af mindst et opgavesæt som skal besvares med  

 udgangspunkt i udleveret materiale med tilknyttede spørgsmål.
Det betyder, at  

 der til et opgavesæt altid hører tekst-, tal- og billedmateriale eller  

 lignende.
En skriftlig eksamen vil således afprøve elevernes færdigheder i  

 materialebehandling.
Dog kan der godt i et opgavesæt forekom me spørgsmål,  

 som ikke direkte kan besvares på grundlag af det udleverede materiale, men  

 som forudsætter overblik over samfundsforhold og samfundsfaglig teori og  

 metode.
En væsentlig del af den skriftlige eksamen vil ligge inden for de  

 obligatoriske hovedom råder.
Et overblik over de centrale stofområder vil  

 således være en forudsætning for besvarelsen.
På den anden side kan en del af  

 den skriftlige eksamen omfatte emner som ikke hører til inden for de  

 obligatoriske områder.
I det omfang noget sådant er tilfældet, skal  

 besvarelsen kunne baseres på det udleverede materiale, færdighed i  

 materialebehandling og kendskab til metode og teori.
