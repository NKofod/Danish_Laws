 Den 1. maj 1985 undertegnedes i Jakarta en overenskomst mellem Danmark og  

 Indonesien, i medfør af hvilken den danske regering yder Indonesien et  

 statslån på 120 millioner kroner.
 Ifølge overenskomsten, som trådte i kraft på datoen for undertegnelsen, er  

 lånet rentefrit og skal, efter en afdragsfri periode på 7 år, tilbagebetales  

 i 35 halvårlige rater a 3.333.333 kroner, første gang den 1. april 1992,  

 sidste gang den 1. april 2009. Herudover skal betales en slutrate på  

 3.333.345 kroner den 1. oktober 2009.
 Lånet er aftalt anvendt til finansiering af udstyr og tjenesteydelser til  

 en sukkerfabrik på Muna-øen ved det sydøstlige Sulawezi samt vandforsyning  

 til 50 mindre bysamfund i provinsen West Java.
