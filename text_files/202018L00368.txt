Ændringsforslag stillet den 9. december 2020 Ændringsforslag til 3. behandling af Forslag til lov om undersøgelse af visse forhold vedrørende Forsvarets Efterretningstjeneste [af justitsministeren (Nick Hækkerup)]:
Til § 7 Af Eva Flyvholm (EL):
 1) Paragraffen affattes således:
»§ 7. Enhver er efter anmodning fra undersøgelseskommissionen forpligtet til at afgive forklaring for kommissionen som vidne, jf. dog § 8.« [Udeladelse af særlig begrænsning af undersøgelseskommissionens adgang til at afhøre vidner] Til § 22 2) I stk. 3, 2. pkt., indsættes efter »Folketingets Udvalg vedrørende Efterretningstjenesterne«: »og Tilsynet med Efterretningstjenesterne«.
[Lovfæstelse af ret for Tilsynet med Efterretningstjenesterne til indsigt i undersøgelseskommissionens beretning] Bemærkninger Til nr. 1 Ændringsforslag nr. 1 har til formål at ensrette lovforslaget til den ordning, der er fastlagt i lov om undersøgelseskommissioner.
Det foreslås således, at lovforslagets § 7 affattes i overensstemmelse med § 11 i lov om undersøgelseskommissioner, således at enhver efter anmodning fra undersøgelseskommissionen vil være forpligtet til at afgive forklaring for kommissionen som vidne, jf. dog lovforslagets § 8. Det vil indebære, at den særlige begrænsning af undersøgelseskommissionens adgang til at afhøre vidner, jf. lovforslagets § 7, vil udgå.
Til nr. 2 Det foreslås med ændringsforslag nr. 2, at det eksplicit skal fremgå af lovforslagets § 22, stk. 3, at Tilsynet med Efterretningstjenesterne har ret til indsigt i alle dele af undersøgelseskommissionens beretning.
