Kendelse fra Pressenævnet i sag nr.  

 60/1998 Danfoss A/S har ved kommunikationsdirektør  Sune  

  Salling-Mortensen klaget til Pressenævnet over en artikel bragt i  

 Jyllands-Posten den 10. juli 1998, idet firmaet finder, at god presseskik er  

 tilsidesat.
Firmaet har endvidere klaget over, at bladet har afvist at bringe  

 et genmæle.
 Artiklen havde overskriften "Danske virksomheder satser  

 helt på euroen" og bl.a. følgende indhold:
 "Flere af Danmarks største virksomheder vil nu  

 satse fuldt og helt på euroen som hovedvaluta i stedet for de Trods det  

 danske ØMU-forbehold vil både Danfoss og Coloplast lægge  

 massivt pres på leverandørerne danske kroner.
og tilbyde dem kun at handle og betale regninger i den  

 fælles EU-valuta.
Også kunderne kan få fakturaer i euro, og  

 de to koncerner planlægger at låne, investere og afgive  

 regnskaber i euro.
Det samme gør Danisco, når 11 EU-lande fra  

 nytår lader deres valutaer smelte sammen.
Årsregnskab i euro Også Danmarks største industrivirksomhed,  

 Danfoss, planlægger at gøre euroen til hovedvaluta og tilbyde  

 leverandører at betale i den fælles EU-valuta.
"Vi håber, at hele Danmark tager euroen til sig og  

 opfører sig som om, at euroen er landets egentlige valuta.
Vi  

 overvejer at lave årsregnskab i euro, men må stadig lave et i  

 danske kroner på grund af lovgivningen", siger  

 kommunikationsdirektør i Danfoss,  Sune  Salling-Mortensen." Klageren har den 10. juli 1998 over for bladet  

 krævet følgende genmæle bragt:
 "Morgenavisen Jyllands-Posten skriver fredag den 10. juli  

 i Erhverv & Økonomi under overskriften "Danske virksomheder satser  

 helt på euroen":
"Trods det danske ØMU-forbehold vil både  

 Danfoss og Coloplast lægge massivt pres på leverandørerne  

 og tilbyde dem kun at handle og betale regninger i den fælles  

 EU-valuta." Dette er faktuelt forkert, idet Danfoss aldrig har givet  

 udtryk for at ville "lægge massivt pres på leverandørerne"  

 endsige "tilbyde dem kun at handle og betale regninger i den fælles  

 EU-valuta".
Tværtimod.
Danfoss er derimod indstillet på at  

 imødekomme de kunder og leverandører, der helt af eget  

 ønske vil benytte den fælles EU-valuta ved afregning.
Med venlig hilsen Danfoss A/S Sune  Salling-Mortensen Kommunikationsdirektør" Det fremgår af sagen, at det amerikanske  

 nyhedsbureau Bloomberg havde skrevet følgende i et telegram:
"Danish Firms Adopting Euro Increase Push to Join EMU Denmark will face growing pressure to join Europe's  

 Economic and Monetary Union as some of the country's largest companies plan  

 to adopt the euro as their main currency instead of kroner.
To reduce foreign exchange risk, Coloplast A/S, Denmarks  

 largest medical supplies company, and Danfoss A/S, the country's biggest  

 industrial company, will ask customers and suppliers to transact business in  

 the single currency that 11 European nations will adopt." Klageren har anført, at ingen i virksomheden nogen  

 sinde har udtalt, at firmaet vil "lægge massivt pres på  

 leverandørerne og tilbyde dem kun at handle og betale regninger i den  

 fælles EU-valuta", og at ingen har fremsat ytringer, der blot  

 tilnærmelsesvis kunne muliggøre en sådan udlægning,  

 samt at der ikke er belæg for denne oplysning i det telegram fra det  

 amerikanske bureau Bloomberg, der dannede grundlag for artiklen.
 Klageren har videre anført, at journalisten dagen  

 før, artiklen blev bragt, i to telefonsamtaler blev gjort bekendt med,  

 at virksomheden vil tilbyde afregning i Euro for de kunder og  

 leverandører, der selv måtte ønske det, hvilket er noget  

 ganske andet.
 Klageren har til støtte for klagen over  

 overtrædelse af god presseskik anført, at bladet på eget  

 initiativ burde have korrigeret de faktisk forkerte oplysninger.
 Klageren har til støtte for kravet om genmæle  

 anført, at den urigtige oplysning kan have en ikke uvæsentlig  

 negativ indflydelse på forholdet til kunder og leverandører, og  

 at bladet derfor bør pålægges at bringe det ønskede  

 genmæle.
 Klageren har endelig anført, at man ikke under  

 forløbet har ændret sin opfattelse over for bladet, og at  

 klageren derfor måtte afslå tilbudet om en "præciserende  

 artikel".
Bladet har i en udtalelse anført, at klageren over  

 for journalisten bekræftede, at udtalelser af Danfoss-direktør  

  Jørgen  M.  Clausen   i et telegram fra det amerikanske bureau  

 Bloomberg var gengivet korrekt.
Dog tilføjede klageren, at ordet "ask"  

 i artiklen efter hans opfattelse burde erstattes af encourage eller tilbyde,  

 når det gælder Danfoss.
 Bladet har herudover anført, at klagerens  

 sagsfremstilling på afgørende punkter er urigtig, idet klageren  

 under den sidste samtale med journalisten dagen før artiklens  

 offentliggørelse bad om fire rettelser, der alle blev foretaget,  

 før artiklen blev trykt.
Bladet har videre anført, at det den 10. juli 1998  

 blev aftalt, at bladet skulle bringe en præciserede artikel, hvori det  

 understreges, at klageren ikke vil lægge pres på  

 leverandørerne for at få dem til at handle og gøre  

 forretninger i euro.
Efter at klageren havde fået artiklen læst  

 op, ønskede klageren alligevel ikke denne løsning.
 Bladet har yderligere anført, at  

 hændelsesforløbet viser, at klageren har fortrudt det tidligere  

 begivenhedsforløb og vil benytte genmælereglerne til at  

 korrigere sine egne tidligere udtalelser.
 I sagens behandling har følgende  

 nævnsmedlemmer deltaget: Axel Kierkegaard, Finn Rowold, Ulrik Holmstrup  

 og Preben Sørensen.
 Pressenævnet udtaler:
Pressenævnet bemærker indledningsvis, at  

 medierne efter de vejledende regler for god presseskik skal foretage  

 berigtigelse af urigtige meddelelser.
Sådan berigtigelse skal finde  

 sted på redaktionens eget initiativ, hvis og så snart kendskab  

 til fejl af betydning i de bragte meddelelser indgår.  

 Pressenævnet har imidlertid ikke mulighed for at pålægge et  

 medie at foretage en berigtigelse.
 Pressenævnet finder, at der hverken i telegrammet  

 fra Bloomberg eller i samtalerne med klageren, som gengivet af bladet, er  

 grundlag for artiklens angivelse af, at klageren vil "lægge massivt  

 pres på leverandørerne". Dette må derfor anses for at  

 være en forkert faktisk oplysning.
 Da oplysningen er egnet til at påføre  

 klageren økonomisk eller anden skade af betydning, er klageren  

 berettiget til det krævede genmæle.
 Pressenævnet bemærker i den forbindelse, at  

 klagerens afvisning af den tilbudte opfølgende artikel ikke  

 indebærer, at klageren herefter er afskåret fra at kræve et  

 genmæle.
Det er Pressenævnets opfattelse, at bladet burde  

 have foretaget berigtigelse heraf på eget initiativ.
Da dette ikke  

 skete har bladet på dette punkt tilsidesat god presseskik, og  

 nævnet udtaler sin kritik.
 I medfør af medieansvarslovens § 49  

 pålægges det herefter den ansvarshavende redaktør af  

 Jyllands-Posten i overensstemmelse med medieansvarslovens § 39 at  

 offentliggøre følgende:
 "Pressenævnet har pålagt Jyllands-Posten at  

 bringe følgende genmæle.
 Morgenavisen Jyllands-Posten skriver fredag den 10. juli i  

 Erhverv & Økonomi under overskriften "Danske virksomheder satser  

 helt på euroen":
"Trods det danske ØMU-forbehold vil både  

 Danfoss og Coloplast lægge massivt pres på leverandørerne  

 og tilbyde dem kun at handle og betale regninger i den fælles  

 EU-valuta." Dette er faktuelt forkert, idet Danfoss aldrig har givet  

 udtryk for at ville "lægge massivt pres på leverandørerne"  

 endsige "tilbyde dem kun at handle og betale regninger i den fælles  

 EU-valuta".
Tværtimod.
Danfoss er derimod indstillet på at  

 imødekomme de kunder og leverandører, der helt af eget  

 ønske vil benytte den fælles EU-valuta ved afregning.
Med venlig hilsen Danfoss A/S Sune  Salling-Mortensen Kommunikationsdirektør" Afsagt den 2. september 1998.
