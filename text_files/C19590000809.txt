 Som bekendt optages i Ministerialtidende i henhold til § 5 i lov af 25.  

 juni 1870 foruden cirkulærer fra ministerier til andre myndigheder også  

 administrative enkeltafgørelser af almindelig interesse.
Denne adgang benyttes imidlertid i alt for ringe omfang af de fleste  

 ministerier.
Da udgiveren ikke har adgang til materialet og derfor ikke - som  

 ved de trykte udfærdigelser - er i stand til selv at skønne over, hvad der  

 bør optages, skal man anmode ministerierne om at være opmærksom på, at  

 enkeltafgørelser af almindelig interesse i langt højere grad end nu sendes  

 til optagelse i Ministerialtidende.
Man må lægge afgørende vægt på, at Ministerialtidende så vidt muligt  

 bringer samtlige enkeltafgørelser af almindelig interesse.
Det vil øge  

 Ministerialtidendes værdi for både statsmyndigheder og advokater, at man har  

 disse afgørelser samlet eet sted, uanset om man i enkelte tilfælde bør  

 fortsætte med at underrette andre interesserede myndigheder om afgørelsen.  

 Offentliggørelse i Ministerialtidende kan formentlig heller ikke erstatte,  

 men kun supplere offentliggørelse i fagblade o. lign.
Det beror naturligvis på et skøn, hvad der bør optages.
Optages bør  

 afgørelser, der kan være vejledende for underordnede myndigheder og advokater  

 eller andre interesserede ved behandling af lignende sager, og som bør kunne  

 citeres i kommenterede lovudgaver, håndbøger, formularbøger m.v. samt optages  

 i fagkartoteker såsom politiets landsarbejdskartotek.
Endvidere må det være  

 en selvfølge, at afgørelser, som på initiativ af ministeriets egne  

 tjenestemænd sendes til andre lovsamlinger eller til fagskrifter, såsom  

 »Fuldmægtigtigen«, »Politiet«, »Advokatbladet«  

 m.v., også optages i Mnisterialtidende.
Dog bør kun afgørelser af principiel  

 betydning indsendes.
 I anledning af den stedfundne samordning af Lov- og Ministerialtidende og  

 den af Schultz' forlag hidtil udgivne lovsamling »Love og  

 Anordninger« henledes specielt opmærksomheden på, at afgørelser, der  

 hidtil har været indsendt til optagelse i »Love og Anordninger's  

 afdeling B, skal sendes til Ministerialtidende, såfremt afgørelsen er dateret  

 efter 1. januar 1959.
 Anmodning til Ministerialtidende om optagelse kan fremsendes enten i form  

 af en genpart af den skrivelse, hvorved afgørelsen er truffet (udgiveren vil  

 da automatisk udelade navne på de personer m.v., som afgørelsen vedrører),  

 eller i form af et kort referat af afgørelsens indhold, jfr. f.eks.  

 skrivelser i Ministerialtidende nr. 151 af 17. august 1956 og 187 af 30.  

 oktober 1956; denne form bør foretrækkes, navnlig ved længere skrivelser,  

 samt når disse også indeholder stof uden principiel betydning.
 Da Ministerialtidende udkommer med et nummer hver måned indeholdende de i  

 den foregående måned udsendte cirkulærer og trufne afgørelser af almindelig  

 interesse, og da man af hensyn til brugerne må lægge megen vægt på at  

 overholde den kronologiske rækkefølge, henstilles det, at anmodning om  

 optagelse sendes samtidig med, at den pågældende skrivelse om sagens  

 afgørelse afgår eller i hvert fald således, at anmodningen kan være udgiveren  

 i hænde senest de første dage i den følgende måned.
 Anmodning om optagelse af enkeltafgørelser stiles til udgiveren af  

 Ministerialtidende, Statsministeriet, Slotsholmsgade 10; manuskripter til  

 cirkulærer og andre trykte udfærdigelser bedes - for ikke at sinke  

 ekspeditionen - som hidtil sendt direkte til Lov- og Ministerialtidendes  

 trykkeri.
 Statsministeriet, den 21. januar 1959.
H.C.
Hansen.
/F.
Grage.
 (Til samtlige ministerier og styrelser).
