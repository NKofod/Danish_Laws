Nr BSF 21 Forslag til folketingsbeslutning om statslån til iværksættere Fremsat af Rahbæk Møller (SF) Tommy Dinesen (SF) Gade (SF) Lilli  

 Gyldenkilde (SF) Jes Lunde (SF) Jens Thoft (SF) den 12. november 1992 Folketinget opfordrer regeringen til at fremsætte lovforslag om en låneordning for iværksættere efter følgende retningslinjer:
 1) Lånene skal have delvis karakter af egenkapital, idet de fyldestgøres  

 efter anden gæld i tilfælde af konkurs.
 2) Lånene skal kunne ydes med op til 25 pct. af investeringsbehovet under  

 forudsætning af, at iværksætteren selv har skaffet 15 pct.
 3) Lånene skal kun kunne ydes til iværksættelse samt til udvidelse inden  

 for 2 år efter iværksættelsen.
 4) Lånene skal være 20-årige, og de første 10 år skal være afdragsfri.
 5) Renten skal være nul pct. de første to år, 2 pct. det tredje år, 3 pct.  

 det fjerde år, 5 pct. det femte år og derefter markedsrenten.
 6) Långivning forudsætter en grundig projektvurdering.
 7) Låneansøgning skal kunne indgives gennem iværksætterens eget  

 pengeinstitut.
Bemærkninger til forslaget Almindelige bemærkninger En gennemgang af iværksættervilkår i 6 lande (Sverige, Danmark, Norge,  

 Holland, Tyskland og Frankrig) viser, at Danmark har en af de mindst  

 udbyggede iværksætterpolitikker.
Bortset fra iværksætterydelsen, som i sin  

 nuværende udformning alene henvender sig til langtidsledige, og nogle mindre  

 ordninger til højteknologiske iværksættere findes der ingen ordninger til at  

 hjælpe iværksættere med at komme over de startvanskeligheder, der  

 nødvendigvis vil være ved ethvert iværksætterprojekt.
Der eksisterer i  

 praksis ingen hjælp til den brede gruppe af almindelige iværksættere.
Specielt har Danmark i modsætning til de øvrige lande ingen ordning, der  

 letter adgangen til kapital.
Problemet forværres af, at der stort set heller  

 ikke findes ventureselskaber bortset fra Dansk Udviklingsfinansiering, som  

 alene henvender sig til en lille gruppe højteknologiske iværksættere.
Modsætningen til Danmark er Tyskland, som har en række veludbyggede  

 ordninger og som følge heraf også har den højeste iværksætterfrekvens.
Det  

 foreslås derfor at kopiere en af de tyske ordninger, nemlig de såkaldte  

 Eigenkapitalhilfe-lån.
De pågældende lån er beskrevet i teksten i beslutningsforslaget, og  

 beskrivelsen vil ikke blive gentaget her.
Der er dog grund til at bemærke, at  

 lånebevillingen forudsætter en projektvurdering, hvis detaljeringsgrad er  

 afhængig af projektets størrelse.
I øvrigt foreslås det, at administrationen  

 bygger på de tyske erfaringer.
Hvis det i Danmark, som det har været  

 tilfældet i Tyskland, lykkes at opbygge respekt om kvaliteten af  

 projektvurderingen, må de pågældende lån forventes at have som sideeffekt, at  

 institutionelle investorer i højere grad vil gå ind med venturekapital, fordi  

 de kan læne sig op ad den projektvurdering, som låneadministrationen  

 foretager.
Det er netop den forholdsvis arbejdskrævende projektvurdering, der  

 holder de institutionelle investorer fra at gå mere aktivt ind på  

 venturemarkedet.
Beslutningsforslaget skal ses i sammenhæng med det samtidig fremsatte  

 forslag nr.
B 22 om oprettelse af en reorganiseringsfond.
 Beslutningsforslaget er i øvrigt en genfremsættelse af det i  

 folketingsåret 1991-92 fremsatte B 35, se Folketingstidende 1991-92,  

 forhandlingerne sp. 3557 og sp. 5312 samt tillæg A sp. 3481.
