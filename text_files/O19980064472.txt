Resumé I december måned 1997  

 foretog inspektionschefen inspektion af Statsfængslet i Jyderup.
 Et besøgslokales  

 stand og rengøringsstandarden på en afdeling gav anledning til kritik.  

 Inspektionschefen påpegede endvidere nogle forhold vedrørende de  

 overordentligt  

 forskellige indkvarteringsforhold i fængslet.
Ombudsmandsinstitutionen  

 modtog rapportmateriale og notater for nærmere angivne perioder om anvendelse  

 af håndjern og magt, om anbringelse i enrum, om disciplinærsager og nægtelse  

 af  

 besøg.
Gennemgangen heraf gav på nogle punkter anledning til kritik. (J.nr.  

 1997-3100-629).
Inspektion af  

 Statsfængslet i Jyderup Den 24. august 1998 afgav inspektionschefen følgende rapport  

 til Statsfængslet i Jyderup og Direktoratet for Kriminalforsorgen:
"  

  

 1. Indledning ...
Som et led i inspektionsvirksomheden foretog jeg og tre af  

 embedets øvrige medarbejdere den 10. december 1997 inspektion af  

 Statsfængslet  

 i Jyderup.
Til stede under inspektionen var bl.a. fængselsinspektør (A),  

 overvagtmester (B), fg. kontorleder (C), beskæftigelsesleder (D) og  

 forsorgsleder (E). I forbindelse med inspektionen modtog jeg rapportmateriale  

 til gennemgang, jf. nærmere pkt. 7 nedenfor.
Ombudsmanden har ikke tidligere  

 foretaget inspektion af Statsfængslet i Jyderup.
Inspektionen den 10. december 1997 bestod af en indledende  

 samtale med ledelsen, samtale med samarbejdsudvalget, samtale med  

 talsmændene,  

 rundgang i fængslet, samtale med indsatte der havde anmodet herom, og en  

 afsluttende samtale med ledelsen.
De indsatte har efterfølgende modtaget  

 særskilte  

 breve om behandlingen af de klagepunkter som de fremførte.
I tilslutning til  

 inspektionen udarbejdede jeg ·  

  

 	  

 et notat af 8. januar 1998 om iagttagelser  

 under rundgang i fængslet, ·  

  

 	  

 et referat af 8. januar 1998 af det indledende  

 møde med ledelsen, ·  

  

 	  

 et referat af 8. januar 1998 af samtale med  

 samarbejdsudvalget og ·  

  

 	  

 et referat af 8. januar 1998 af samtale med  

 talsmændene og ledelsens bemærkninger hertil under det afsluttende møde.
Med brev af 9. januar 1998 sendte jeg det nævnte materiale  

 til fængslet idet jeg bad om at modtage eventuelle bemærkninger eller  

 tilføjelser inden en måned.
Referat af samtale med talsmændene blev samme dag  

 sendt til fællestalsmanden.
Jeg modtog herefter brev af 6. februar 1998 med  

 fængslets bemærkninger der er indarbejdet i rapporten.
 Denne rapport har i foreløbig udgave været sendt til  

 Direktoratet for Kriminalforsorgen og statsfængslet for at myndighederne  

 kunne  

 få lejlighed til at fremkomme med eventuelle yderligere bemærkninger om  

 retlige  

 og faktiske forhold som rapporten måtte give anledning til.  

 Statsfængslet fremkom med yderligere  

 bemærkninger i brev af 30. juli 1998, og direktoratet fremkom med yderligere  

 bemærkninger i brev af 3. august 1998. Bemærkningerne er indarbejdet i denne  

 endelige rapport.
 2. Bygningsmæssige forhold  

 mv.
2.1. Bygningerne Statsfængslet i Jyderup er et åbent fængsel.
Det blev taget  

 i brug den 1. marts 1988. Bygningerne blev opført i 1910-15 til fabriksdrift  

 for De Danske Sprængstoffabrikker.
Sidst i 1970'erne blev fabriksbygningerne  

 ombygget til en efterskole med plads til 150 unge.
Umiddelbart inden der  

 blev etableret fængsel, fungerede bygningerne som flygtningecenter.  

 Statsfængslet  

 har en kapacitet på 109 pladser, der er fordelt på tre afdelinger:
 I afdeling A (blå-rød)  

  

 er der 18 pladser på enmandsstuer og 24  

 pladser på tomandsstuer.
 I afdeling B (gul-grøn)  

  

 er der 34 pladser på enmandsstuer og 12  

 pladser på tomandsstuer.
 Afdeling C  

  

 består af 21 pladser på tre- og  

 firemandsstuer; i spidsbelastningssituationer kan der være op til fem på en  

 stue.
 På afdeling A og B er stuerne på 19 kvm. inkl. bad og forgang.  

 På afdeling C er stuerne på 24 kvm. til 4 max. 5 personer og på 18 kvm. til 3  

 max. 4 personer.
Fængselsinspektør Hans Jørgen Engbo oplyste at fængslet  

 ikke finder at afdeling C er tilfredsstillende.
Der kan være op til fem  

 indsatte  

 på en stue i spidsbelastningsperioderne.
Det er indsatte med korte domme der  

 anbringes på disse stuer.
Det kan knibe lidt med rengøringen på stuerne, og  

 det  

 er ind imellem nødvendigt at holde møde om rengøringen.
Der er ikke større  

 uoverensstemmelser mellem de indsatte.
Når der ikke er fuldt belæg tyndes  

 der ud på tre- og fire-mandsstuerne i C-afdelingen.
2.2.  

 Firkanten/Afdeling  

 A og B Her er hovedvagten beliggende.
Om natten er der to oppegående  

 vagter.
På kontoret kan der bl.a. udleveres billardkugler, dartpile, bat og  

 bolde til bordtennis.
2.2.1. Stuerne Stuerne er indrettet til en eller to personer.
Ca. 40% af de  

 indsatte på afdelingerne A og B bor på tomandsstuer.
Fængslet er opmærksom på  

 at det principielt er i strid med reglerne om at en indsat skal have adgang  

 til at have sin egen stue; men der vil næppe blive ændret herpå.
2.2.2. Tomandsstuerne Stuerne består af lille gang med 'tekøkken' og skabe.
En  

 stue er typisk møbleret med to stole, et bord, to senge, skrivebord med  

 hylder  

 og køleskab.
Der er et badeværelse med toilet, brus, spejl og vask.
Til stuen  

 hører et fælleskøkken (stue nr. 5 blev besigtiget).
2.2.3. Enmandsstuerne Enestuerne er typisk indrettet med de indsattes egne møbler.  

 Der er eget bad og toilet, en lille gang med tekøkken, skuffer og køleskab.  

 De  

 besigtigede stuer bar i høj grad præg af hjemlig hygge.
Der er et pænt og  

 rent  

 toilet.
Generelt var enmandsstuerne meget pænere renholdt, end de stuer der i  

 øvrigt blev besigtiget. (Stue nr. 13, 16 og 17 blev besigtiget).
2.2.4 Afdelingskøkken Hver afdeling har sit eget køkken.
Der er således et køkken  

 til blå, rød, gul og grøn afdeling.
På hvert køkken er der plads til 20-25 personer.
Køkkenerne  

 har opvaskemaskine, 2 x 2 kogeplader, to ovne, mikroovn, skabe, små  

 spiseborde,  

 stole, sofagruppe og tv.
 På gult køkken er der endvidere en læderhjørnesofa købt af  

 de indsatte.
 Stuerne og fællesrum på afdeling A og B fremstod særdeles  

 pæne, og de enestuer der blev besigtiget var indrettet så de mindede om et  

 almindeligt hjem.
2.3  

 Afdeling C Ved indgangen til afdeling C er der personalekontor.
Der er  

 to vinduer i kontoret, men der er meget mørkt, fordi der er en høj bygning  

 tæt  

 op ad vinduerne.
Det blev oplyst at Arbejdstilsynet under rundgang i fængslet  

 ikke har fundet anledning til at gøre indsigelse mod lysforholdene.
På  

 personalekontoret  

 er der et medicinskab.
Der er en boks for hver indsat, hvor der er anført  

 ugedag.
Det kontrolleres at de indsatte tager medicinen straks efter at den  

 er  

 blevet udleveret.
I tilknytning til kontoret er der indrettet et mindre rum  

 med  

 soveplads til vagten.
2.3.1 Køkken/opholdsstue Køkken/opholdsstue består af en lang skabsvæg, to ovne,  

 mikroovn, tre komfurer, opvaskemaskine og køleskab.
Der er et spisebord med  

 stole, en sofagruppe og tv.
Rummet er meget mørkt.
Der er et dobbeltvindue og  

 otte ovenlysvinduer med matte glas.
Rummet trænger til at blive malet, men  

 var  

 ellers rimeligt pænt.
2.3.2. Toiletter Der er to toiletter med håndvask og tre håndvaske udenfor  

 toiletterne.
Der var ikke opsat rensevæske.
Toiletterne var temmelig beskidte  

 og slet vedligeholdte.
På anden sal er der to toiletter af nogenlunde samme stand  

 som toiletterne på første sal.
Spejlet var faldet ned, en lampe var i  

 stykker,  

 dørpumpen var i stykker og der var ikke rensevæske til sprøjter.
 Det er beklageligt at der ikke var opsat rensevæske på  

 toiletterne.
I overvagtmesterens notat af 12. december 1997 er det  

 oplyst at den lampe og det spejle der manglede er udskiftet eller repareret  

 og  

 at samtlige dørpumper i afdeling C efterset.
Det fremgår endvidere af notatet  

 at begge rum incl. vinduer vil blive malet.
 Jeg foretager mig ikke mere vedrørende disse forhold idet  

 jeg går ud fra at foranstaltningerne er gennemført.
 Jeg går ud fra at rensevæske nu er opsat på toiletterne, og  

 jeg foretager ikke videre vedrørende dette forhold.
2.3.3. Besøgsrum Besøgsrummet fremstod meget lidt indbydende.
Der stod en  

 briks med en skumgummimadras der var istykker.
Der var endvidere bord, en  

 stol  

 uden ryghynde, lampe i loftet og røgalarm.
Alt inventaret var meget slidt,  

 og der var huller i væggene.
Ledelsen oplyste at der straks vil blive gjort  

 noget for at gøre besøgslokalet mere besøgsvenligt.
Fra besøgslokalet er der  

 adgang til toilet og vask.
 Efter § 15, stk. 1, i cirkulære af 18. december 1980 med  

 senere ændringer, om de indsattes adgang til brevveksling og besøg mv. skal  

 besøgslokaler så vidt muligt være indrettet på en sådan måde at der skabes en  

 naturlig og venlig besøgsatmosfære.
 I overvagtmesterens notat af 12. december 1997 er det oplyst  

 at besøgsrummet vil blive malet, og at der vil ske udskiftning af sofabord,  

 madras til seng og loftslampe samt at der vil komme hynder i hvilestol,  

 papirkurv og gardiner.
 Det er naturligvis beklageligt at besøgslokalet og  

 inventaret i lokalet var i så dårlig stand som det var tilfældet.
 Jeg går ud fra at lokalet nu er istandsat mv. på en sådan  

 måde at der er skabt 'en naturlig og venlig besøgsatmosfære'. Jeg foretager  

 ikke videre vedrørende besøgsrummet.
2.3.4. Stuerne Stuerne er indrettet til tre max. fire personer eller fire  

 max. fem personer.
På tremandsstuerne er der et vindue og linoleumsgulv.
Stuerne  

 var møbleret med tre senge, heraf mindst en køjeseng, tre små skabe, et bord  

 med tre stole, lampe over bordet, et lysstofrør, vifte i loftet, et køleskab,  

 en fryser og en røgalarm tilsluttet centralt anlæg.
Firemandsstuerne var møbleret på tilsvarende måde.
Her var  

 der blot en eller to køjesenge og en eller to enkeltmandssenge samt fem skabe  

 og fire eller fem stole.
Enkelte af stuerne har to vinduer bl.a. stue nr.  

 109.
Stue nr. 105 til nr. 110 blev besigtiget.
Alle stuerne  

 fremstod meget lidt rene.
Bl.a. var stue 106, der er en tremandsstue, og stue  

 nr. 108 der er en firemandsstue, meget beskidte og nussede.
Stue nr. 110 er en firemandsstue.
Skabene er skæve, væggene  

 er hullede og der var meget nusset.
En af de indsatte oplyste at sengene for  

 så vidt er gode nok, hvis madrasserne ikke er for slidte.
 Fængselsinspektøren har i brev af 6. februar 1998 oplyst at  

 der straks efter inspektionen er blevet taget følgende initiativer:
Den ledende overvagtmester gennemgik den 12. december 1997  

 afdelingen sammen med afdelingspersonalet og udarbejdede på grundlag heraf en  

 detaljeret liste over det akutte behov for udbedring af mangler mv.
Udbedring  

 af manglerne forventedes at være tilendebragt inden udgangen af marts 1998.  

 Det  

 ville dog afhænge af belægningsgraden idet malerarbejde mv. kræver at en stue  

 ad gangen holdes lukket.
 Der er foretaget ekstra rengøring.
Afdelingspersonalet vil føre skærpet kontrol såvel med  

 gangmændenes rengøring af fællesarealerne som med orden og renholdelse på  

 belægningsstuerne, som beboerne på stuerne har ansvaret for.
Hvis de indsatte  

 ikke efterkommer personalets anvisninger om rengøring mv., vil personalet  

 indgive rapport til overvagtmesteren med henblik på at der indledes  

 disciplinærsager.
 Den ledende overvagtmester og kontorlederen vil løbende  

 inspicere afdelingen med henblik på at støtte afdelingspersonalet i  

 bestræbelserne på at fastholde en tilfredsstillende orden og renholdelse samt  

 at kontrollere bygningen og dens inventar.
Det er naturligvis beklageligt at der var en så dårlig rengøringsstandard  

 på alle stuerne som det var tilfældet.
Ligeledes er det utilfredsstillende at  

 inventaret var så nedslidt som det var tilfældet.
Jeg beder fængslet oplyse om de planlagte udbedringer nu er  

 gennemført.
Jeg tager det oplyste om den skærpede kontrol med rengøringen mv.  

 til efterretning, og jeg går ud fra at rengøringsstandarden på afdelingen  

 herefter er blevet væsentligt bedre.
Jeg foretager ikke videre vedrørende  

 dette  

 forhold.
Fællestalsmanden oplyste at Statsfængslet i Jyderup efter  

 hans opfattelse har de bedste og de værste indkvarteringsforhold.
Der er en  

 hel del tomandsstuer, hvor man kan være anbragt i op til 3/4 år.
Det værste  

 er  

 afdeling C, hvor der kan sidde op til fem indsatte på en stue.
Nogle indsatte  

 har ikke kunnet klare at sidde så mange sammen, hvilket har bevirket at de er  

 bortgået fra fængslet.
Hvis man bliver uvenner med andre indsatte på sin  

 stue,  

 må man meddele det til vagten.
Han sørger så for at man bliver noteret på en  

 liste vedrørende ønske om omrokering.
Der kan gå nogen tid, inden man får  

 mulighed for at flytte stue.
Man kan være anbragt på en fleremandsstue i op  

 til  

 tre måneder.
Fængslet har også enmandsstuer.
Det er nogle gode stuer på ca.  

 16  

 kvm., med eget lille 'tekøkken' og eget toilet og bad.
Fængslet har oplyst at der har været planer om at udvide den  

 åbne fængselskapicitet med 25 pladser.
Når den åbne kapacitet til sin tid  

 igen  

 skulle nedbringes til normal størrelse var det tanken at lade den nye  

 afdeling  

 bestå og i stedet nedlægge den nuværende afdeling C.
Fængslet har senere  

 oplyst  

 at Direktoratet for Kriminalforsorgen har opgivet denne plan til fordel for  

 andre løsninger på kriminalforsorgens aktuelle kapacitetsproblemer.
Fængselsinspektøren har efter modtagelse af den foreløbige  

 rapport i skrivelse af 30. juli 1998 oplyst: 'at afdeling C ved fængslets  

 etablering i 1989 blev indrettet som hæfteafdeling.
Da fængslets  

 hæftekapacitet den 1. april 1990 blev konverteret til fængselskapacitet,  

 indgik det i aftalen herom med direktoratet, at 3- og 4-mandsstuerne skulle  

 belægges med indsatte med forventede faktiske opholdstider på højst ca. 3  

 måneder.' Direktoratet for Kriminalforsorgen har efter modtagelsen af  

 den foreløbige rapport i skrivelse af 3. august 1998 oplyst: 'at det i  

 forbindelse med vedtagelsen af lov nr. 350 af 23. maj 1997 (voldspakke 2) er  

 skønnet, at strafskærpelsen for den alvorlige voldskriminalitet vil medføre  

 et  

 øget pladsbehov i Kriminalforsorgens lukkede institutioner på ca. 20-25  

 pladser.
Efter diverse undersøgelser er det nu planen, at der skal opføres en  

 ny lukket fængselsafdeling ved Statsfængslet i Jyderup, og man er i gang med  

 at erhverve en ejendom til brug herfor.
Der er endnu ikke taget stilling til  

 den endelige udformning af eller de nærmere retningslinier for afdelingen,  

 som  

 er en ny type fængselsafdeling.
Afdelingen forventes at stå færdig om ca. 2-3  

 år.
I forbindelse med ovennævnte drøftelser overvejede man på et  

 tidspunkt at oprette 25 midlertidige åbne pladser ved Statsfængslet i  

 Jyderup,  

 indtil den nye fængselsafdeling kunne stå færdig.
Denne idé forlod man dog  

 igen  

 omkring årsskiftet 1997/98, da den kapacitetsmæssige situation talte imod  

 behov  

 for yderligere åben kapacitet.
Direktoratets overvejelser har således ikke været nærmere  

 knyttet til afdeling C i Statsfængslet i Jyderup (i modsætning til  

 statsfængslets egne - og naturlige - overvejelser), men til betragtninger  

 over  

 aktuelle kapacitetsmæssige behov.' Indkvarteringsforholdene i Statsfængslet i Jyderup er  

 overordentligt forskellige.
De bedste enmandsstuer har som nævnt ovenfor nærmest  

 karakter af et almindeligt hjem.
Der er en rummelig stue der kan møbleres med  

 den indsattes egen møbler.
Der er eget toilet og bad.
I en forgang er der et  

 lille tekøkken.
Firemandsstuerne i afdeling C er klart utilfredsstillende -  

 også når der bortses fra den utilstrækkelige rengøring og istandsættelse som  

 er  

 omtalt ovenfor.
Tremandsstuerne er også utilfredsstillende.
 Udover selve karakteristikken af stuerne i afdeling C er det  

 efter min opfattelse et væsentligt problem at der i det samme statsfængsel  

 bydes de indsatte så vidt forskellige afsoningsforhold som der er tale om i  

 Statsfængslet i Jyderup.  

 Selvom der af  

 Direktoratet for Kriminalforsorgen er fastsat nogle retningslinier for  

 hvorledes  

 3- og 4-mandsstuerne skal belægges, er det i den forbindelse betænkeligt at  

 det  

 er overladt til fængselsledelsen - inden for disse rammer - at beslutte hvor  

 de  

 indsatte skal udstå deres straf.
 Jeg anmoder Direktoratet for Kriminalforsorgen om en  

 udtalelse om det her påpegede forhold.
 2.4. Øvrige rum mv.
2.4.1. 'Isolationsrummet' 'Isolationsrummet' er beliggende i afdeling A og B.
Ledelsen  

 oplyste at rummet er godkendt til midlertidig ophold indtil viderebringelse  

 kan finde sted.
Det benyttes til kortvarigt ophold, f.eks. til at indsatte  

 kan  

 sove der natten over hvis de kommer beruset hjem, og der ikke er grundlag for  

 at de skal anbringes i detention.
Hvis de er så berusede at de bør anbringes  

 i  

 detention, kontaktes lægen.
De pågældende bliver tilset ca. hver halve time  

 under opholdet.
Rummet bliver endvidere brugt som forhørscelle i forbindelse  

 med en indsats voldsomme adfærd, og til  

 enrumsanbringelse.
Det bliver brugt som forhørscelle ca. 50-60 gange om  

 året.
Rummet er indrettet med en briks, en lampe på væggen, udsug og et  

 kaldeapparat.  

 Kaldeapparatet blev afprøvet og det virkede.
Der er endvidere en radiator på  

 væggen under loftet.
Radiatoren er beskyttet med et gitter.
 Ledelsen oplyste at rummet blev godkendt i 1991, og at der  

 på det tidspunkt var et fastboltet bord, men det er blevet fjernet.
Der er toilet lige udenfor døren.
Toilettet var temmelig beskidt.
Under inspektionen af 'isolationsrummet' rejste jeg  

 spørgsmål om behovet for at også væglampen blev sikret med et gitter eller  

 lignende.
Jeg beder oplyst om der er foretaget noget i den anledning.
 Under inspektionen fik jeg udleveret kopi af Direktoratet  

 for Kriminalforsorgens godkendelse af 12. juli 1991 af at fængslet indtil  

 videre anvender isolationsstuen i overensstemmelse med den foreliggende  

 personaleinstruks, selv om indretningen ikke opfylder kravene i § 1 i  

 direktoratets cirkulære af 3. maj 1977 om udstyr af indsattes opholdsrum og  

 om  

 udlevering af linned, toiletartikler mv.
Jeg går ud fra at det er hensigten at der skal ske en  

 endelig godkendelse af stuen til anvendelse til isolation.
Jeg beder oplyst  

 hvad der sker vedrørende dette spørgsmål.
 Jeg går ud fra at fængslet er opmærksom på behovet for  

 rengøring af toilettet.
2.4.2. Produktionskøkkenet Produktionskøkkenet er en arbejdsplads for de indsatte hvor  

 der produceres dybfrost mad.
Der er flisegulv, stålborde, håndvask, køleskab  

 og flere fryserum med alarmklokke.
Køkkenchefen oplyste at man køber færdigt  

 pålæg og pakker det.
Der laves pålægsposer med 14 forskellige varianter.
Det  

 er vigtigt at poserne datomærkes.
Det har tidligere været et problem.
Når  

 fængslet modtager den færdige pålæg, er denne allerede pakket med f.eks. to  

 skiver rullepølse i en pakke.
Efter pakning opbevares pålægsposerne i en  

 pålægsfryser.
Der er endvidere en fryser til fersk kød og særkost.
Der er et  

 kølerum til tilbehør til tørkost, bl.a. surt og sild.
Det hele fremstod i god  

 stand, pænt og rent.
I et andet lokale bliver den varme mad produceret.
Det  

 er et stort køkken med stålborde, store kogeplader, ovne og opvaskemaskiner.  

 Det hele var også her rent, pænt og velholdt.
Der er store frysere med  

 forskellige blæsetyper, således at der kan ske hurtig nedfrysning.
Det tager  

 ca. 90 min. at nå fra 60  

 °  

  

 varmt mad  

 til minus 5  

 °  

. Når nedfrysningen er sket, bliver maden  

 pakket og lagt i lagerfryser.
Der er store udsugningsrør og god belysning.  

 Der bliver hentet mad tre gange om ugen, og der er en rampe til aflæsning.  

 Der  

 er omklædningsrum for personalet.
2.4.3. Smedeværkstedet Værkmesteren oplyste at der højst kan være 12 indsatte i værkstedet  

 ad gangen.
For tiden er der syv indsatte beskæftiget.
Den største kunde er  

 Direktoratet for Kriminalforsorgen, men der laves også arbejde for f.eks.  

 skoler.
Der kan være tale om fremstilling af grill, porte og stort set al  

 reparationsarbejde indenfor metalfaget.
Der er flisegulv, afskærmet vagtrum  

 og  

 kontor.
2.4.4. Fritidsrum Fritidsrummet blev taget i brug i foråret 1993. Umiddelbart  

 efter indgangen til fritidsrummet er der et stort område med træningsmaskiner  

 som man kunne se var flittigt benyttet.
Hovedparten af maskinerne er blevet  

 fremstillet af de indsatte der arbejder i værkstedet.
Der gives introduktion  

 i  

 brug af træningsmaskinerne.
Der er herudover en håndboldbane og  

 basketballkurve.  

 Alt fremstod meget flot og godt vedligeholdt.
Der  

 er et solarium som kan benyttes for 9,00 kr.  

 pr. halve time.
Prisen dækker udskiftning af rør.
Solariet er flittigt brugt.  

 Der er ikke opsyn af personalet.
Når der spilles fodbold og badminton kan  

 der være personale tilstede, f.eks. når de indsatte spiller med i  

 turneringer.  

 Der er to billardborde og et dartspil.
Billardbordene bar præg af brug, men  

 var ikke nedslidte.
 I forbindelse med fritidsrummet er der to toiletter og  

 håndvask.
Der er et særskilt hobbylokale hvor der er åbent to gange om  

 ugen.
For tiden er der undervisning i maling.
Fængslet har ansat en timelærer  

 udefra.
Møblerne i hobbyrummet er lidt sammensatte, men der er pænt og ikke  

 nedslidt.
Fritidsrummet var særdeles pænt og veludstyret.
Det er meget  

 positivt at der er flere muligheder for at dyrke sportslige aktiviteter.
2.4.5. Undervisningslokaler Der er et særskilt lokale til undervisning.
Der er fire  

 computere, en tavle og skriveborde samt en reol med undervisningsmateriale.  

 Der er undervisning nogle timer om ugen.
For tiden deltager seks indsatte i  

 undervisning.
2.4.6. Vaskefaciliteter I vaskeriet er der seks vaskemaskiner, to tørretumblere og  

 en centrifuge.
Der er et stort bord, tøjkurve, en håndvask og grønlige  

 fliser på væggen og fliser på gulvet.
Gulvet var lidt nusset.
Som led i  

 depotdriften vasker de indsatte fængslets tøj og i fritiden vasker de deres  

 eget tøj, sengetøj og håndklæder mv.
Der stilles gratis vaskepulver og  

 skyllemiddel til rådighed.
Ved siden af vaskeriet er der en opholdsstue for  

 de  

 indsatte i depotdriften.
Det fremstod beskidt og koldt.
Der er borde, stole  

 og  

 køleskab.
På første sal er der ved at blive indrettet museum.
 Jeg går ud fra at fængslet er opmærksom på behovet for  

 rengøring de nævnte steder.
2.4.7. Andet Lægeværelse Lægeværelset består af to rum med håndvask og spejl; det  

 bageste rum med briks.
Købmand Købmanden har åbent mandag og torsdag fra kl. 16.30-18.00 og  

 lørdag fra kl. 10.00-11.00. De indsatte får tur efter almindelig køprincip,  

 og  

 fængslets personale er ikke til stede, mens der er åbent.
Der var et bredt  

 sortiment af varer.
Tilknyttet købmandsbutikken var der et lagerlokale til  

 flasker osv.
På enkelte pålægspakker var datoen for sidste salgsdag netop  

 overskredet.  

 Forretningen fremstod iøvrigt pæn, ren og ordentlig.
Ledelsen oplyste at  

 købmanden imødekommer specielle ønsker, og at han medtager friske kødvarer og  

 grøntsager fra gang til gang.
Legestue Der er indrettet en legestue med kuglerum og lidt blandet  

 legetøj.
Det  

 er et pænt stort rum med  

 bord, to stole og lysstofrør.
Der var ikke ryddet op og gjort rent.
Rummet  

 bliver også brugt til børn, når forældrene ønsker at være alene.
Efterfølgende har statsfængslet oplyst at rummet er blevet  

 midertidigt lukket efter den ledende overvagtmesters bestemmelse da de  

 indsatte  

 og deres besøgende ikke har overholdt de fastsatte regler om rengøring og  

 oprydning i legerummet.
Spørgsmålet om at genåbne rummet vil blive drøftet  

 med  

 talsmændene.
 Jeg beder om oplysning om hvorvidt rummet nu er blevet  

 genåbnet.
2.4.8. Udenomsarealer Fængslets bygninger er omgivet af bl.a. græsplæner.
Der er  

 en legeplads til brug for børn på besøg.
 Udenomsarealerne giver mig ikke anledning til bemærkninger.
3. Arbejde, fritid og  

 undervisning 3.1. Arbejde Beskæftigelseslederen oplyste at en indsat - dagen efter  

 ankomsten - får forelagt hvilke beskæftigelsesmuligheder der er.
Hvis  

 indsatte er langtidssyge, skal det konstateres af lægen for at friholde den  

 pågældende for arbejdspligten.
Beskæftigelseslederen oplyste at fængslet kun har et produktionsværksted,  

 nemlig køkkenet som fremstiller mad til (bl.a.) arresthusene øst for  

 Storebælt.
Herudover er der økonomidrift og produktionsskole hvor der laves  

 forskellige projekter.
Der er 67 arbejdspladser samt frigang, som ca. 15  

 indsatte i gennemsnit har.
Alle der ønsker at arbejde kan tilbydes arbejde,  

 men det er ikke alle der ønsker det.
Talsmændene oplyste at beskæftigelsen i fængslet kan bestå i  

 at arbejde i produktionskøkkenet, at arbejde i et af depoterne, at arbejde  

 som  

 gangmand eller at arbejde i værkstedet.
Der er arbejdspligt, men ledelsen  

 følger den ikke, da der ikke er tilstrækkeligt med arbejdspladser.
Ca. 20  

 pct.  

 arbejder ikke.
Typisk fordi de ikke er tilstrækkeligt motiveret.
Ledelsen oplyste hertil at alle der ønsker beskæftigelse kan  

 få tilbudt noget sådant.
Det kan være at den indsatte ikke er enig med  

 ledelsen  

 i at den beskæftigelse man bliver tilbudt, er et meningsfyldt arbejde, men  

 man  

 kan blive tilbudt et arbejde hvis man ønsker det.
 De indsatte er timelønnede, dog har nogle få en produktionsløn.
Kostpengene er pr. uge 318,00 kr.
Førtidspensionister har  

 mulighed for at få udbetalt sygedagpenge på 526,75 kr. pr. uge, hvilket beløb  

 er inkl. kostpenge.
Som gangmand tjener man ca. 650,00 - 700,00 kr. pr. uge  

 inkl. kostpenge.
 Fængselsinspektøren oplyste at reglerne formentlig meget  

 snart vil blive ændret, således at de der modtager førtidspension ikke  

 længere kan få sygedagpenge, men må arbejde hvis de ønsker et større beløb  

 end det beløb, der er afsat til kostpenge.
3.2. Fritid Ledelsen oplyste at der er en del aktiviteter for de  

 indsatte, hvor personalet deltager.
Der er svømning hver lørdag.
Der  

 arrangeres  

 ture til kommunebiblioteket.
Om torsdagen er der mulighed for at tage i  

 banken.  

 Der er banko hver mandag hvor man kører til det lokale forsamlingshus.
For  

 tiden deltager syv indsatte og en funktionær i bankospil.
Hvis man vinder får  

 man præmierne med til fængslet, hvis det er alkohol, får man det med næste  

 gang man skal på udgang.
Der er ialt ca. 300 engangsture om året.
 Aktiviteterne skal foregå i Vestsjællands Amt, ellers  

 skal man søge om dispensation, f.eks. ved besøg på Louisiana.
3.3.  

 Undervisning Fællestalsmanden oplyste at indsatte i fængslet kan modtage  

 undervisning i enkeltfag i dansk og matematik på 9. og 10. klasses niveau.  

 Meget undervisning foregår imidlertid udenfor fængslet.
Der burde efter hans  

 opfattelse gives udgang til uddannelse og ret til udgang i weekenderne på et  

 tidligere tidspunkt, end der nu er mulighed for.
Som følge af at indsatte med  

 lange domme sættes i et åbent fængsel som Statsfængslet i Jyderup, kan der  

 være  

 indsatte der skal være i fængslet i 1-1½ år før de har ret til weekendudgang.
Ledelsen oplyste at man er enig med de indsatte i at der i  

 visse tilfælde bør være mulighed for udgang til uddannelse på et tidligere  

 tidspunkt, end de nugældende regler åbner mulighed for.
De langtidsdømte har  

 et  

 problem med hensyn til uddannelse.
Tidligere var det holdningen at al  

 uddannelse i de åbne fængsler skulle ske uden for fængslet, og der blev i  

 konsekvens  

 heraf nedlagt skoler i flere åbne fængsler.
Det har medført et problem for de  

 langtidsdømte idet de først kan få frigang til undervisning sidst i  

 afsoningsforløbet.  

 Spørgsmålet har været rejst over for direktoratet.
Direktoratet har i brev af  

 4. januar 1994 til fængslet oplyst at en afklaring af problemstillingen bør  

 afvente Straffelovrådets og den efterfølgende politiske behandling af  

 betænkningen  

 om en straffuldbyrdelseslov.
Beskæftigelseslederen oplyste i tilslutning hertil at  

 Statsfængslet i Jyderup ikke kan tilbyde kompetencegivende uddannelser, kun  

 specialundervisning.
Der tilbydes 'værkstedsundervisning' 4 timer om ugen og  

 læsetræning  

 mv., men det er vanskeligt at etablere egentlig klasseundervisning.
Fængslet  

 har foreslået Direktoratet for Kriminalforsorgen at der etableres et  

 samarbejde  

 mellem fængslet og de omkringliggende arresthuse, således at der kan  

 ansættes en lærer på fuld tid.
Direktoratet har ikke været afvisende overfor  

 dette forslag, men overvejelserne er endnu ikke afsluttet.
Fængslet har  

 kendskab til at statsfængslerne på Kragskovhede og Søbysøgård er med i et  

 sådant samarbejde.
 Jeg beder Direktoratet for Kriminalforsorgen underrette mig  

 om resultatet af disse overvejelser.
 Det oplyste om arbejde, fritid og undervisning giver mig i  

 øvrigt ikke anledning til bemærkninger.
 4. Lægebetjening mv.
Fængslet har en læge tilknyttet i 6 timer om ugen.
Herudover  

 er der en sygeplejerske 24 timer om ugen.
Der er tale om en entrepriseaftale  

 med kommunens hjemmepleje, hvilket ikke svarer til ordninger andre steder  

 hvor  

 sygeplejesker er ansat af fængslerne.
Endvidere er der en psykiater ansat i 3  

 timer om ugen.
5. Belæg 5.1. Sammensætning Statsfængslet modtager mandlige dømte fra Vestsjællands Amt  

 og politikredsene i Næstved og Køge.
Dømte fra Storkøbenhavn og det øvrige  

 Sjælland kan anbringes i fængslet hvis særlige familiemæssige eller andre  

 personlige forhold taler for anbringelse i nærheden af bopælen.
5.2. Svage indsatte Indsatte der er dømt for sexkriminalitet kan risikere af de  

 andre indsatte på samme afdeling at blive bedt om at vise domsudskrift, hvis  

 de andre indsatte har mistanke om at den indsatte er dømt for en  

 sexkriminalitet.
Fængslet har en 'chikanegruppe' der tager ud og taler med  

 indsatte der er dømt for sexkriminalitet, og som er visiteret til  

 Statsfængslet  

 i Jyderup.
Der er nu af direktoratet etableret en ordning hvorefter alle  

 disse  

 indsatte skal visiteres via Anstalten ved Herstedvester.
Det kan have den  

 negative betydning at der fokuseres mere på dem når de kommer til  

 Statsfængslet i Jyderup derfra.
Selv om de ved hvad der kan vente dem inden  

 de  

 kommer, vælger nogle alligevel at afsone i fængslet, men det betyder meget at  

 de er bevidste om hvad de kan vente fra de andre indsattes side.
5.3. Rockere Fængslet har ikke rockere som indsatte længere.
Derimod er  

 der indsatte der har tilknytning til rockere.
Som andre indsatte overføres de  

 kun til andre anstalter, hvis de på grund af deres adfærd ikke kan være i  

 statsfængslet.  

 Det er efter fængslets  

 opfattelse et problem at fængslet ikke fra politiet får tilstrækkelige  

 informationer om rockertilknytningsforhold, men at fængslet ofte selv ved en  

 tilfældighed finder ud af det.
6. Andre forhold 6.1. Forplejning,  

 købmandsbutikken Statsfængslet har selvforplejning, således at de indsatte  

 selv er ansvarlige for indkøb og tilberedning af alle måltider.
Selvforplejningen fungerer godt.
Nogle modtager mad udefra,  

 nogle laver mad i madgrupper, men der er også indsatte som ind imellem må  

 nøjes med havregryn mv. på grund af gældsforpligtelser.
De der er med i madgrupper kan få økonomien til at hænge  

 nogenlunde sammen.
Hvis man ikke er med i en madgruppe kan det være  

 vanskeligt  

 at leve for det beløb, man får i kostpenge eller løn i fængslet.
Hvis man  

 skal  

 købe alt i købmandsbutikken ville det ikke være muligt at få økonomien til at  

 hænge sammen.
Ledelsen henviste til at man må være opmærksom på at der  

 efter Forbrugerstyrelsens beregninger, som kostbeløbet i fængslerne mv. er  

 fastsat  

 efter, kun indgår beløb til dækning af almindelige basisvarer.
Kaffe, kager,  

 cigaretter osv. hører således ikke ind under kostbeløbet.
Der holdes møde  

 mindst en gang i kvartalet om købmandsbutikken, hvor talsmændene,  

 repræsentanter  

 for personalet og købmanden deltager.
Købmandsordningen fungerer udemærket.
De priser der er i  

 butikken svarer til almindelige købmandspriser og altså ikke  

 discountbutikspriser.
Det betyder at de indsatte ofte køber madvarer udenfor  

 fængslet og tager det med ind i fængslet.
De indsatte kan også få varer ind  

 fra  

 familie mv. i forbindelse med besøg.
Talsmændene oplyste at der har været store problemer med at  

 få købmandsbutikken til at løbe rundt.
Der er netop kommet en ny forpagter.  

 Det  

 går nogenlunde.
Inden den nye forpagter tiltrådte var der udarbejdet et  

 projekt mellem de ansatte og indsatte, således at disse i fællesskab kunne  

 drive butikken.
Man ville derved kunne købe større mængder og billigere  

 produkter.  

 Det var fængslets ide, og fængslet havde forventet at modtage en tilladelse  

 fra  

 Direktoratet for Kriminalforsorgen.
Fængslet havde således købt den tidligere  

 forpagters varelager.
Direktoratet for Kriminalforsorgen havde imidlertid  

 afslået at tillade en sådan ordning.
 Jeg beder om en kopi af afslaget og om direktoratets  

 eventuelle yderligere bemærkninger.
6.2. Mad udefra Indsatte må højst have en indkøbspose med madvarer med ind i  

 fængslet efter udgang.
Personalet ser posen med madvarer igennem.
Når  

 besøgende  

 medbringer madvarer bliver disse ligeledes undersøgt.
De indsatte handler med  

 varerne, der er således 'gangkøbmænd'. En del af de varer der bliver handlet  

 med, købes også i fængslets forretning.
Der har eksisteret en pizzaordning.  

 Hjem-Is kommer ind på fængslets område hver tirsdag.
6.3. Kontakt med sociale  

 myndigheder Forsorgslederen Daniel Wegener oplyste at samarbejdet kan  

 være problematisk med mange kommuner, herunder Københavns Kommune.
Nogle  

 kommuner vil ikke bruge penge på 'deres' indsatte før løsladelsen (f.eks. til  

 revalidering).
6.4. Tv-ordning De indsatte har mulighed for at have deres eget fjernsyn på  

 stuerne.
De betaler selv licens.
Fængslet har intet at gøre med det.
Fængslet  

 har fjernsyn i opholdsstuerne og betaler for disse.
6.5. Telefon Talsmændene oplyste at de indsatte kan ringe som de vil fra  

 korttelefoner.
Mange af de indsatte har egen telefon og har i den forbindelse  

 oprettet almindelig privat telefonabonnement hos TeleDanmark.
TeleDanmark vil  

 have forudbetaling.
Hvis regningen ikke bliver betalt, bliver telefonen  

 lukket.
På afdeling C er der for mange på hver stue til at hver indsat kan  

 have  

 egen telefon.
Der er opsat mønttelefon der kan aflåses.
Der er ønske om at mobiltelefoner bliver tilladt i fængslet.  

 Det finder ledelsen ubetænkeligt, men direktoratet har svaret afvisende på  

 talsmandsgruppens henvendelse herom.
De indsatte har ofte brug for telefon  

 når  

 de bevæger sig udenfor fængslet.
Det er derfor et stort ønske i det mindste  

 at  

 have mulighed for at få en mobiltelefon opbevaret i depot, medtage batteriet  

 på  

 sin stue til opladning og kun anvende mobiltelefonen, når man er på udgang,  

 herunder frigang.
Baggrunden for dette ønske er at ikke alle har et fast  

 udgangssted.
Ledelsen oplyste at det er muligt at få opbevaret en mobiltelefon  

 i depot og få den udleveret, når man skal på almindelig weekend-udgang.  

 Ledelsen har derimod ikke mulighed for i forbindelse med frigang hver dag til  

 uddannelse eller arbejde at udlevere en mobiltelefon til den indsatte og  

 senere på dagen modtage den til opbevaring.
Grunden hertil er at fængslet ved  

 opbevaring af mobiltelefonerne har ansvar for de pågældende telefoner og skal  

 sikre at de er til stede samt at der ikke sker dem noget.
Fængselsinspektøren har efter modtagelse af den foreløbige  

 rapport oplyst at: 'fængslet nu har opsat et antal aflåselige skabe til udlån  

 til besøgende med henblik på opbevaring af mobiltelefoner og andre ejendele,  

 som ikke tillades medbragt under besøg.
Disse skabe kan også udlånes til  

 indsatte, som i forbindelse med frigang ønsker at opbevare mobiltelefoner.  

 Talsmændene  

 har erklæret sig fuldt tilfredse med denne løsning.' Jeg har ingen bemærkninger til det forhold at fængslet kun  

 vil udlevere mobiltelefoner der opbevares i depot i forbindelse med den  

 indsattes weekend-udgang og ikke i forbindelse med frigang hver dag til  

 uddannelse eller arbejde.
6.6. Besøg Talsmændene oplyste at fængslet har en særdeles god  

 besøgsordning.
De indsatte må modtage besøg på stuerne.
En indsat kan højst  

 have fire besøgende ad gangen.
Børnene tæller ikke med.
Ved besøg på  

 fleremandsstuer må man aftale sig frem.
Der fungerer det ikke optimalt.
De  

 besøgende  

 kan færdes alle steder i fængslet, hvor den indsatte legalt kan opholde sig.  

 Der er sandkasse og legeplads for børnene, og mange børn opdager slet ikke at  

 det er et fængsel, de er på besøg i.
En af talsmændene oplyste at fængslet er begyndt at foretage  

 ekstraoptællinger i forbindelse med besøg.
Det kan give problemer når man  

 har sin kæreste eller kone på besøg, idet der bliver banket på døren som  

 umiddelbart herefter bliver åbnet.
Ledelsen oplyste at baggrunden for ekstraoptællinger er at  

 fængslet har iagttaget en stigning i alkoholindsmugling.
Ledelsen er enig i  

 at  

 almindelig god adfærd selvfølgelig skal iagttages, hvilket indebærer at  

 personalet efter at have banket på døren må vente og høre om der bliver  

 svaret,  

 før den pågældende går ind.
 Jeg er enig med ledelsen i denne fremgangsmåde, og jeg går  

 ud fra at ledelsen har orienteret personalet herom.
 6.7. Tøjvask mv.
 Da fængslet har selvforvaltning skal de indsatte selv  

 anskaffe og vedligeholde privat tøj, fritidstøj, artikler til personlig  

 hygiejne,  

 visse sygeplejeartikler og diverse personlige småartikler.
6.8. Talsmandsordning Hver afdeling har sin talsmand.
Der er således en talsmand  

 for hver af afdelingerne rød, blå, gul og grøn samt en talsmand for  

 C-afdelingen.
Der er tillige valgt en fællestalsmand og en suppleant for ham.
Det blev oplyst at det kan være svært at få en talsmand fra  

 C-afdelingen da de indsatte på C-afdelingen typisk ikke er i fængslet i  

 længere  

 tid.
Hvis der ikke er valgt en talsmand på afdeling C, varetages  

 talsmandsopgaverne normalt af fællestalsmanden.
6.9. Tildeling af stue  

 efter ophold i strafcelle Fællestalsmanden oplyste at man i tilfælde af en disciplinærsag  

 hvor man bliver overført til en strafcelle i et arresthus, kan risikere at  

 skulle flytte ind på en anden stue, når man vender tilbage til fængslet.
Det  

 kan betyde at man bliver 'skubbet bagud i systemet', således at man igen skal  

 på en stue med mange indsatte.
Ledelsen oplyste at når en indsat som bor på en stue med  

 flere indsatte skal i strafcelle i et arresthus, skal den indsattes effekter  

 pakkes sammen.
Når den indsatte vender tilbage til fængslet, kan hans plads  

 være optaget af en anden indsat.
Hvis den pågældende kun har været i  

 strafcelle  

 i 3-5 dage, vil han ikke miste sin ret til at komme tilbage til den samme  

 stue.  

 Indsatte på enmandsstuer får stuen igen, når vedkommende vender tilbage til  

 fængslet.
Det er ikke mange disciplinærsager der fører til anbringelse i  

 strafcelle i et arresthus.
 Fængslets fremgangsmåde giver mig ikke anledning til  

 bemærkninger.
 6.10.  

 Euforiserende  

 stoffer mv.
Overvagtmesteren oplyste at forekomsten af stoffer svinger.  

 Der er en vis beslaglæggelse f.eks. i forbindelse med visitationer.
Det er nu  

 modsat tidligere mest rygeherion, de indsatte bruger.
Der er en hel del  

 brugere  

 af hash.
Disciplinært skrides der ind over for hashrygning/besiddelse efter  

 en skala.
For så vidt angår hårdere stoffer sker der kun overførsel hvis der  

 er  

 tale om en utilrådelig adfærd, og fængslet er på dette punkt mildere end  

 flere  

 andre fængsler.
I efteråret 1997 havde der været en del alkohol indbragt i  

 fængslet hvilket havde medført en øget kontrol.
Der findes et såkaldt  

 'kratluskerhold'. Der er sket en optrapning med hensyn til optælling i  

 forbindelse med besøg hvor afdelingerne aflåses under optællingen.
Alkohol er  

 efter overvagtmesterens opfattelse farligere for de indsattes adfærd end  

 hash.
Der er en del der har domme som er relateret til alkohol.
På spørgsmål om nedtrapning blev det oplyst at der sker  

 metadonnedtrapning, og at der samarbejdes med misbrugscentret.
En  

 metadonvedligeholdelse fortsættes i fængslet.
Er der tale om en tidligere  

 misbruger der har været stoffri, men er faldet i kan der iværksættes  

 fenemalnedtrapning som understøttende behandling.
 Sygeplejersken tager sig af afvikling af restmedicin.
Talsmændene oplyste at der ikke er noget problem med hårde  

 stoffer på tidspunktet for inspektionen.
Det forekommer i beskedent omfang,  

 men  

 stofmisbrugerne holder lav profil.
Der er for tiden ingen stærke fanger.
Der  

 er  

 derimod positive stærke indsatte, forstået på den måde at nogle indsatte får  

 andre indsatte til at trappe deres stofmisbrug ned og får dem til at spise  

 almindelig mad.
Der er ialt ca. 20 stofmisbrugere blandt de indsatte.
 Der er en del hash i fængslet.
Der bliver ikke lavet hjemmebryg - dertil er det for let at  

 få fat i rigtig spiritus.
Der er flere der er gået sammen i en gruppe for at  

 stoppe mængden af den spiritus der kommer ind i fængslet.
Efter fællestalsmandens opfattelse er der et misforhold  

 mellem disciplinærstraffen for hash og spiritus.
Besiddelse af  

 1 g  

 hash og 2 cl spiritus bliver takseret  

 ens.
Dette uanset at besiddelse af spiritus uden for fængslet ikke er  

 strafbart.
 I betragtning af den beskedne mængde hash der er tale om og  

 idet jeg går ud fra at der er tale om hash til eget brug, finder jeg ikke  

 anledning til at foretage noget.
6.11. Fordeling af de  

 indsatte Fællestalsmanden oplyste at den måde hvorpå indsatte  

 fordeles har undret talsmændene.
Der er velfungerende indsatte, og der er  

 dårligt fungerende indsatte.
De velfungerende indsatte er trætte af at blive  

 brugt som en slags 'ulønnede socialarbejdere'. Langtidsindsatte ønsker at der  

 bliver oprettet en særlig afdeling for dem.
Det er et temmeligt massivt ønske, og det er ved flere  

 lejligheder blevet forelagt for ledelsen.
Ledelsen har imidlertid tiet ønsket  

 ihjel.
Ledelsen oplyste at der ikke er noget bestemt  

 fordelingsprincip, bortset fra at indsatte med korte opholdstider bliver  

 placeret  

 i C-afdelingen.
Når personer kommer til fængslet med mere end tre måneders  

 forventet opholdstid bliver de placeret på tomandsstue med mulighed for at  

 blive noteret på venteliste til enestue.
Anmodning om flytning til en anden  

 ligeartet stue - evt. ved bytning - imødekommes normalt.
Ledelsen oplyste at  

 det er et problem at etablere et særligt afsnit for indsatte med lange domme,  

 idet det derved kan blive vanskeligt at udnytte kapaciteten optimalt.
 Det oplyste giver mig ikke anledning til bemærkninger.
6.12. Disciplinærstraf Fællestalsmanden oplyste at det er de indsattes fornemmelse  

 at man i forbindelse med disciplinærstraf ofte straffer ved at indskrænke  

 udgangsmulighederne, selv om forseelsen intet har med udgangsmisbrug at gøre.  

 Han kom med et konkret eksempel på en sag der den samme dag var blevet  

 forelagt  

 for ledelsen.
 Ledelsen bekræftede at man netop havde modtaget den pågældende  

 sag, og at den vil blive behandlet af fængslet.
Fængslet har i brev af 19. december 1997 oplyst at  

 overvagtmesteren på grundlag af en fornyet samtale med den indsatte,  

 overvejede  

 sagen igen med det resultat at udgangskarantænen blev ophævet.
Den indsatte  

 frafaldt herefter klagen.
 Jeg beder om fængslets bemærkninger til det oplyste om at  

 fængslet i forbindelse med disciplinærstraf ofte straffer ved at indskrænke  

 udgangsmulighederne, selv om forseelsen intet har med udgangsmisbrug at gøre.
6.13. Manglende  

 retssikkerhed Fællestalsmanden oplyste at det overordnede problem er  

 manglende retssikkerhed.
Han mener det er klart betænkeligt at reglerne for  

 afsoning mv. hovedsageligt kun findes i cirkulærer og ikke i egentlig  

 lovgivning, og at det er de samme myndigheder, dvs.
Direktoratet for  

 Kriminalforsorgen der udarbejder cirkulærerne og træffer afgørelserne.
Der er  

 ofte uenighed mellem direktoratet og de indsatte om fortolkning af  

 cirkulærerne.
Vedrørende det forhold at de regler der regulerer indsattes  

 ophold i fængslerne hovedsagligt findes i cirkulærer, er jeg for så vidt enig  

 med fællestalsmanden i at der kan være særlige problemer.
Allerede under  

 henvisning til at der er en straffuldbyrdelseslov under forberedelse,  

 foretager jeg mig imidlertid ikke noget.
7. Gennemgang af rapporter Ved starten af inspektionen bad jeg om at modtage kopi af  

 fængslets rapporter for perioden fra den 1. december 1996 til den 1. december  

 1997 vedrørende:
·  

  

 	  

 anvendelse af håndjern ·  

  

 	  

 magtanvendelse og ·  

  

 	  

 anbringelse i enrum Jeg bad også om notater foretaget i henhold til cirkulæret  

 om indsattes adgang til brevveksling og besøg for perioden for den 1.  

 december  

 1996 til den 1. december 1997 og udskrifter af forhørsprotokoller vedrørende  

 de seneste 40 disciplinærsager uanset resultatet af forhøret.
Ved min gennemgang af det modtagne materiale har jeg navnlig  

 haft opmærksomheden henledt på hvorvidt proceduren i forhold til de gældende  

 regler er blevet fulgt.
Jeg har også været opmærksom på spørgsmålet om  

 overholdelse af reglerne om notatpligt.
Min gennemgang giver anledning til  

 følgende bemærkninger:
7.1.  

 Anvendelse  

 af håndjern Jeg har modtaget kopi af i alt 23 rapporter om anvendelse af  

 håndjern.
De dækker perioden fra den 21. december 1996 til den 13. oktober  

 1997.
I forbindelse med min gennemgang af disciplinærsagerne  

 fremgår det af rapport af 28. november 1997 vedrørende A2860 at der blev  

 anvendt håndjern ved indsattes overførsel til lukket anstalt.
Det ser af  

 rapporten ud til at overførslen foregik den 28. november 1997. Af de  

 håndjernsrapporter  

 jeg har modtaget fra fængslet, er der ingen vedrørende dette tilfælde.
 Jeg beder om fængslets bemærkninger til dette.
Ved min gennemgang af håndjernsrapporterne er jeg ikke gået  

 ind i en nærmere vurdering af beslutningen om anvendelse af håndjern i de  

 enkelte tilfælde.
Min opmærksomhed har som nævnt navnlig været henledt på om  

 de fastsatte procedureforskrifter har været overholdt.
Anvendelse af håndjern er reguleret i Direktoratet for  

 Kriminalforsorgens cirkulære af 27. maj 1994. Efter cirkulærets afsnit A, §  

 1, stk. 1, kan indsatte belægges med håndjern under transport hvis det er  

 nødvendigt for at afværge truende vold eller betvinge voldsom modstand,  

 hindre  

 selvmord eller anden selvbeskadigelse eller for at hindre undvigelse.
Af  

 bestemmelsen fremgår det at transport omfatter transport både inden for og  

 uden  

 for fængslet.
 I 20 tilfælde blev håndjern anvendt i forbindelse med transport.  

 Det er disse tilfælde der i første omgang behandles nedenfor.
I tre tilfælde er håndjern anvendt for at afværge truende  

 vold.
I en af disse sager blev håndjern tillige anvendt for at betvinge  

 voldsom  

 modstand og hindre undvigelse og i en anden af disse sager blev håndjern  

 tillige  

 anvendt for at hindre undvigelse.
I fire tilfælde blev håndjern anvendt for at betvinge voldsom  

 modstand.
I en af disse sager blev håndjern tillige anvendt for at hindre  

 selvmord eller anden selvbeskadigelse og hindre undvigelse.
I to sager blev  

 håndjern anvendt for tillige at hindre undvigelse.
I 12 sager blev håndjern anvendt alene for at hindre  

 undvigelse.
I et tilfælde er det ikke oplyst hvorfor håndjern er anvendt.
 Da det kun er i et enkeltstående tilfælde at det ikke er  

 oplyst hvorfor håndjern er anvendt giver det mig ikke anledning til  

 yderligere  

 bemærkninger.
I et af tilfældene blev der anvendt magt i forbindelse med  

 brugen af håndjern.
Der var tale om greb i trøje.
I seks af de 20 tilfælde af  

 brug af håndjern er det uoplyst om der samtidig er anvendt magt.
 Dette er beklageligt.
Cirkulæret om anvendelse af håndjern foreskriver ikke notatpligt  

 med hensyn til begrundelsen for at anvende håndjern.
Ombudsmanden har  

 imidlertid tidligere udtalt at der efter hans opfattelse skal foretages et  

 udførligt notat herom fordi anvendelse af håndjern skal være 'nødvendigt', og  

 fordi der er tale om alvorlige indgreb som forudsætter en konkret vurdering i  

 det enkelte tilfælde af behovet herfor.
Jeg henviser til Folketingets  

 Ombudsmands beretning for året 1990, s. 138, for året 1994, s. 448, for året  

 1995, s. 601, og for året 1996, s. 383-384, om inspektioner af henholdsvis  

 Statsfængslet i Horsens, Københavns Fængsler, Statsfængslet i Ringe og  

 Anstalten ved Herstedvester.
Der er i fem tilfælde i rapporten under dennes punkt 1  

 nærmere redegjort for hvorfor det skønnedes nødvendigt at anvende håndjern.
I  

 to tilfælde er det under punkt 10 i rapporten nærmere uddybet hvorfor  

 anvendelse af håndjern var nødvendigt.
I 12 tilfælde er det ikke nærmere  

 konkretiseret hvorfor det var nødvendigt at anvende håndjern.
I et tilfælde  

 er der alene henvist til en rapport.
Der er ikke i dette tilfælde vedhæftet  

 en  

 rapport.
Det har derfor ikke været muligt for mig at efterprøve begrundelsen  

 for anvendelse af håndjern i denne sag.
 Det er beklageligt at der i 12 tilfælde ikke er givet en  

 nærmere beskrivelse af årsagen til anvendelsen af håndjern.
 Det er anstaltens vagthavende leder eller den han bemyndiger  

 dertil, der har kompetencen til at træffe bestemmelse om anvendelse af  

 håndjern (cirkulærets § 2). Hvis forholdene ikke tillader at man afventer  

 vedkommendes afgørelse, træffes bestemmelsen dog af den tilstedeværende  

 funktionær som er ansvarlig for det pågældende tjenesteområde (bestemmelsens  

 2. punktum).
Beslutningerne om anvendelse af håndjern er truffet af en  

 funktionær eller af overvagtmesteren, f.eks. i form af en  

 forhåndsgodkendelse.  

 Overvagtmesteren har gennemset 12 af rapporterne.
En rapport er gennemset af  

 den vagthavende.
I de fleste tilfælde er gennemsynet sket umiddelbart efter  

 anvendelsen  

 af håndjern.
I seks tilfælde er rapporten hverken gennemset af  

 overvagtmesteren  

 eller af fængelsinspektøren før den 21. november 1997 i forbindelse med at  

 fængselsinspektøren gennemgik alle håndjernsrapporterne.
I et tilfælde er  

 der ikke taget kopi af rapportens side 2 (håndjernsrapport af 17. juni 1997).
 Jeg beder om kopi af den manglende side 2.
 Efter cirkulærets § 3 skal der ske lægetilsyn hvis der er  

 mistanke om sygdom, herunder om tilskadekomst hos den indsatte i forbindelse  

 med anvendelse af håndjern, eller i tilfælde hvor den indsatte selv begærer  

 lægehjælp.
Personalet har i ingen af tilfældene skønnet at lægehjælp  

 var nødvendigt.
I seks tilfælde er der ikke svaret på spørgsmålet om  

 lægehjælp er skønnet nødvendigt eller unødvendigt.
Varigheden af anvendelsen af håndjern har i tre tilfælde  

 været under en halv time, i otte tilfælde mellem en halv til en hel time og i  

 syv tilfælde en time eller derover.
Varigheden har højst været 1 time og 35  

 minutter.
I et tilfælde er starttidspunktet ikke anført.
I et tilfælde er det  

 ikke muligt at efterprøve varigheden da side 2 mangler, jf. ovenfor.
 Dette giver mig ikke anledning til yderligere bemærkninger  

 idet det alene er et enkeltstående tilfælde hvor varigheden af anvendelsen af  

 håndjern ikke fremgår af rapporten.
 Efter cirkulærets afsnit B, § 4, stk. 1, kan indsatte  

 belægges med håndjern hvis den indsatte nægter at lade sig visitere i  

 nødvendigt omfang, og visitationen ikke kan gennemføres uden betydelig  

 magtanvendelse.  

 Kan visitationen fortsat ikke gennemføres uden betydelig magtanvendelse kan  

 anvendelsen af håndjern opretholdes, dog højst i 3 timer.
I et tilfælde (håndjernsrapport af 20. februar 1997) var  

 anvendelse af håndjern sket i forbindelse med visitation.
Håndjern blev  

 anvendt  

 fordi indsatte forsøgte at bortskaffe effekter og optrådte voldsomt overfor  

 personalet.
Der blev anvendt magt og lægetilsyn blev skønnet nødvendigt.  

 Varigheden  

 af anvendelse af håndjern var 20 minutter.
Indsatte blev tilset af en  

 sygeplejeske  

 50 minutter efter anvendelsens ophør og igen en halv time senere.
Indsatte  

 blev efter sygeplejerskens anvisning tilset af læge på skadestuen i  

 Kalundborg inden overførsel til arresthus.
 Efter § 4, stk. 2, må håndjern kun anvendes når andre lempeligere  

 midler har været forsøgt eller åbenbart vil være utilstrækkelige.
 Det er beklageligt at det ikke af rapporten fremgår hvordan personalet  

 har forsøgt at afværge brugen af håndjern.
 Efter cirkulærets afsnit C, § 8, stk. 1, kan indsatte ligeledes  

 belægges med håndjern hvis betingelserne for anbringelse i sikringscelle  

 foreligger - en sådan celle er ikke til rådighed i statsfængslet.
 Efter Justitsministeriets cirkulære af 27. maj 1994 om  

 anvendelse af observationcelle, sikringscelle, fiksering mv. i  

 Kriminalforsorgens  

 anstalter og arresthuse afsnit II, § 8, stk. 1, kan anbringelse i  

 sikringscelle  

 kun finde sted såfremt det skønnes nødvendigt for at afværge truende vold,  

 betvinge voldsom modstand eller hindre selvmord eller anden selvbeskadigelse.
 Efter § 8, stk. 2, må anbringelse i sikringscelle kun anvendes,  

 når forholdene gør det absolut påkrævet, og når andre lempeligere midler,  

 herunder udelukkelse fra fællesskab eller anbringelse i observationscelle har  

 været forsøgt eller åbenbart vil være utilstrækkelige.
I to tilfælde (håndjernsrapport af 14. februar 1997 og af  

 11. maj 1997) var anvendelse af håndjern sket i stedet for anbringelse i  

 sikringscelle.
Anvendelsen blev i begge tilfælde forsøgt afværget ved  

 samtale.  

 Der blev anvendt magt i begge tilfælde ved armsnoningsgreb og i det ene  

 tilfælde tillige ved hold på ben.
I det ene tilfælde er det ikke oplyst om  

 lægetilsyn  

 er skønnet nødvendigt.
I det andet tilfælde er lægetilsyn skønnet nødvendigt.
 Det er beklageligt at det ikke af rapporten fremgår om  

 lægetilsyn er foretaget og i bekræftende fald hvornår.
I begge tilfælde var anvendelsen af håndjern påkrævet for at  

 betvinge voldsom modstand.
I det ene tilfælde tillige for at hindre  

 undvigelse.  

 I det ene tilfælde er der i stedet for en nærmere beskrivelse henvist til  

 vedlagte rapport.
Efter cirkulærets § 21 træffes bestemmelse om anbringelse og  

 eventuel anvendelse af håndjern af anstaltslederen eller den han bemyndiger  

 dertil.
Den vagthavende leder skal så hurtigt som muligt underrettes om  

 anvendelsen af håndjern.
I det ene tilfælde er der sket underretning til overvagtmesteren  

 15 minutter efter anvendelsen.
I det andet tilfælde fremgår det ikke at der  

 er  

 sket underretning.
 Det er beklageligt at der enten ikke er sket underretning  

 eller at der ikke er gjort notat herom herunder om tidspunktet for  

 underretningen.
 Varigheden af anvendelse af håndjern var i det ene tilfælde  

 1 time og 40 minutter og i det andet tilfælde 2 timer og 45 minutter.
 Min gennemgang af håndjernsrapporterne giver mig ikke  

 anledning til yderligere bemærkninger end anført ovenfor.
7.2. Magtanvendelse Jeg har modtaget en rapport om magtanvendelse.
 Anvendelse af magt er reguleret i Direktoratet for  

 Kriminalforsorgens cirkulære af 15. april 1988, med senere ændringer, om  

 magtanvendelse over for indsatte.
Betingelserne for at anvende magt er angivet i cirkulærets  

 §§ 2 og 3. Efter § 2 kan magt anvendes hvis øjeblikkelig indskriden er  

 nødvendig, f.eks. for at afværge personlig overlast eller hindre undvigelse.  

 Efter § 3 kan magt anvendes hvis det er nødvendigt af andre årsager, f.eks.  

 for at gennemføre personalets anvisninger om opholdssted.
Magtanvendelse  

 efter  

 § 2 kan omfatte håndkraft, brug af stav og tåregas af godkendt type (§ 2,  

 stk.  

 2), mens magtanvendelse efter § 3 kun kan omfatte brug af håndkraft (§ 3,  

 stk. 2). Al magtanvendelse forudsætter at mindre indgribende foranstaltninger  

 forgæves har været anvendt eller åbenbart vil være uanvendelige (§ 4).
 I det foreliggende tilfælde blev der anvendt magt for at  

 gennemføre flytning fra en lokalitet til en anden (cirkulærets § 3, stk. 1,  

 nr.  

 4). Magtanvendelsen bestod i at indsatte blev taget i et fast tag i venstre  

 arm  

 og ført til stue 1. Magtanvendelsen er forsøgt undgået ved samtale med den  

 indsatte.
Kompetencen til at beslutte anvendelse af magt ligger hos  

 institutionens vagthavende leder, der dog for så vidt angår magtanvendelse  

 efter reglerne i cirkulærets § 3 kan delegere kompetencen til andre.
Hvis  

 forholdene ved anvendelse af magt efter § 2 ikke tillader at man afventer den  

 vagthavende leders afgørelse, kan beslutning om at anvende magt træffes af  

 den  

 tilstedeværende funktionær som er ansvarlig for området.
Den vagthavende  

 leder  

 skal i så fald normalt underrettes omgående.
Der er ikke pligt til  

 underretning ved anvendelse af magt efter § 3.
 Der er i det konkrete tilfælde givet underretning om  

 magtanvendelsen til overvagtmesteren og rapporten er tillige underskrevet af  

 inspektøren.
 Magtanvendelsescirkulærets § 8 om lægetilsyn svarer til  

 reglerne herom i hånd-jernscirkulæret, jf. ovenfor under punkt 7.1., side 30.
 Der blev ikke foretaget lægetilsyn, men lægen blev  

 orienteret om episoden samt tilkaldt i anden anledning, på grund af indsattes  

 ønske om læge på grund af smerter efter hospitalsophold.
 Min gennemgang af rapporten giver mig ikke anledning til  

 bemærkninger.
7.3. Anbringelse i enrum Jeg har modtaget materiale vedrørende i alt syv tilfælde af  

 enrumsanbringelser som har fundet sted i perioden fra den 21. december 1996  

 til den 24. juli 1997. I seks tilfælde var der tale om tvangsmæssig  

 anbringelse og i et tilfælde frivillig enrumsanbringelse.
Det er kun de  

 tvangsmæssige enrumsanbringelser der bliver behandlet nedenfor.
 Reglerne om enrumsanbringelse findes i cirkulære af 14.  

 september 1978, med senere ændringer, om adgangen til at anbringe indsatte i  

 enrum.
 Betingelserne for tvangsmæssigt at anbringe en indsat i  

 enrum findes i cirkulærets § 2, stk. 2, der har følgende indhold:
'... anbringelse i enrum (kan) kun finde sted, såfremt det findes nødvendigt for at forebygge  

 undvigelse, det findes nødvendigt for at forebygge  

 voldsom adfærd, det findes påkrævet for at hindre fortsat  

 strafbar virksomhed, herunder brug af euforiserende stoffer, den indsatte udviser en sådan grov eller  

 gentagen utilladelig adfærd, som gør fortsat ophold i fællesskab åbenbart  

 uforsvalig, den indsatte modsætter sig  

 foranstaltninger, der er nødvendige af sikkerhedshensyn, den indsatte modsætter sig  

 foranstaltninger, der er påkrævet for at gennemføre en almindelig  

 sundhedskontrol  

 eller forebygge smittefare, den indsatte nægter at påtage sig  

 beskæftigelse i institutionen efter denne bestemmelse, det på baggrund af konkrete  

 omstændigheder findes nødvendigt i tilfælde, hvor den indsatte skal afgive  

 urinprøve.' Efter cirkulærets § 2, stk. 3, er der endvidere følgende  

 adgang til foreløbig tvangsmæssig enrumsanbringelse:
'Hvis der på grundlag af de foreliggende oplysninger eller  

 under hensyn til den udviste adfærd er begrundet formodning om, at den  

 indsatte  

 opfylder betingelserne for anbringelse i enrum eller for overførsel til  

 lukket  

 anstalt, kan der - mens sagens omstændigheder søges klarlagt - ske foreløbig  

 anbringelse i enrum, indtil beslutning i henhold til § 3, stk. 1, kan  

 træffes.' Fem af de seks tvangsmæssige enrumsanbringelser er sket som  

 foreløbige anbringelser efter § 2, stk. 3.
 Tre tilfælde af foreløbig tvangsmæssig enrumsanbringelse  

 skete med henvisning til § 2, stk. 2, nr. 2, et tilfælde for at forebygge  

 undvigelse/bortgang (§ 2, stk. 1, nr, 1) og et tilfælde på grund af beruselse  

 og derved uegnet til fællesskab (§ 2, stk. 1, nr. 4).
 I et tilfælde var anbringelse absolut nødvendig på grund af  

 beruselse på 2,86 promille.
I to af rapporterne (indsat nr.
A 2610 og C 2773) mangler  

 der kopi af rapporternes bagside.
Det er derfor ikke muligt at efterprøve de  

 pågældende enrumsanbringelser for så vidt angår de punkter der skulle have  

 været udfyldt der.
 Jeg beder om at modtage kopi af de manglende sider i  

 rapporterne.
Efter cirkulærets § 3, stk. 1, er det institutionens leder  

 eller den han bemyndiger dertil som har kompetencen til at træffe afgørelse  

 om  

 egentlig tvangsmæssig enrumsanbringelse.
For så vidt angår foreløbig  

 enrumsanbringelse efter § 2, stk. 3, er det ikke anført, hvem der har  

 kompetence  

 til at træffe en sådan beslutning.
En afklaring af kompetencespørgsmålet  

 afventer for tiden gennemførelsen af en lov om fuldbyrdelse af straf mv.
Jeg  

 henviser  

 til Folketingets Ombudsmands beretning for året 1993, s. 398ff, 1994, s.  

 540ff  

 og 1995, s. 654. På den baggrund foretager jeg mig ikke noget vedrørende  

 kompetencespørgsmålet for så vidt angår enrumsanbringelser i denne rapport.
 Proceduren ved foreløbig tvangsmæssig anbringelse i enrum  

 efter § 2, stk. 2, jf. § 2, stk. 3, findes i § 2, stk. 4, der har følgende  

 indhold:
'Den indsatte skal snarest muligt orienteres om begrundelsen  

 for den foreløbige anbringelse og have lejlighed til at udtale sig.' For at det er muligt at efterprøve om denne bestemmelse er  

 iagttaget må der efter min opfattelse gøres notat om begrundelsen for  

 anbringelsen  

 og om at den pågældende er vejledt om muligheden for at udtale sig.
Det  

 fremgår  

 ikke af de udleverede rapporter om der er forholdt i overensstemmelse med  

 enrumscirkulærets § 2, stk. 4.
 Jeg beder fængslet om at oplyse nærmere om proceduren ved de  

 foreløbige enrumsanbringelser og vedlægge eventuelle notater herom.
Efter cirkulærets § 3, stk. 2, skal en sag vedrørende iværksat  

 foreløbig anbringelse fremmes mest muligt.
En af de foreløbige anbringelser  

 varede under en time, en anbringelse varede ca. en time og en anbringelse var  

 iværksat sidst på eftermiddagen den ene dag og blev ophævet om formiddagen  

 den  

 følgende dag.
Ved en foreløbig anbringelse er der anført dato men ikke  

 klokkeslet for ophør af anbringelsen og ved en foreløbig anbringelse er det  

 ikke angivet hvornår anbringelsen er ophørt.
 Direktoratet for Kriminalforsorgen har i cirkulærskrivelse  

 af 19. april 1991 præciseret at dato og klokkeslet for ophør af  

 enrumsanbringelsen  

 skal noteres.
 Det er beklageligt at tidspunktet for ophør af anbringelsen  

 ikke er noteret i de to rapporter.
 Proceduren ved anbringelse i enrum efter § 2, stk. 2. er  

 fastsat i cirkulærets § 3, stk. 3-7, der lyder sådan:
 '  

  

 Stk. 3.  

  

 Enrumsanbringelse i henhold til § 2, stk. 2, forudsætter, at den indsatte i  

 fornødent omfang er gjort bekendt med de foreliggende indberetninger og  

 eventuelle afhøringer samt har haft lejlighed til at udtale sig.
 Stk. 4.  

  

 Den indsatte skal altid gøres bekendt  

 med begrundelsen for, at han anbringes i enrum.
 Stk. 5.  

  

 Alle afhøringer skal overværes af en af  

 institutionens funktionærer.
Stk. 6.  

  

 Om bestemmelsen gøres notat, der skal  

 indeholde en gengivelse af det indberettede og eventuelle forklaringer.
Den  

 afhørte skal have lejlighed til at godkende gengivelsen af sin forklaring, og  

 det skal anføres, om godkendelse er sket.
Notatet skal endvidere indeholde en  

 udførlig begrundelse for, at anbringelsen er anset for påkrævet.
Stk. 7.  

  

 Den indsatte skal efter anmodning have  

 udleveret udskrift af notatet.
Oplysninger kan udelades i det omfang,  

 hensynet  

 til institutionens sikkerhed eller til enkeltpersoner klart tilsiger det.' Der er kun et tilfælde af egentlig enrumsanbringelse.
Det  

 fremgår af rapporten at anbringelse absolut var nødvendig på grund af  

 beruselse på 2,86 promille.
Det fremgår ikke af rapporten at den indsatte har  

 haft lejlighed til at udtale sig eller at der i øvrigt er forholdt i  

 overensstemmelse med enrumscirkulærets § 3, stk. 3 og 4.
 I betragtning af promillens størrelse foretager jeg ikke  

 noget vedrørende dette forhold.
 Min gennemgang af materialet vedrørende anbringelse i enrum  

 giver mig ikke anledning til bemærkninger ud over de ovenfor anførte.
7.4. Disciplinærsager Jeg har modtaget kopi af forhørsprotokollen vedrørende i alt  

 41 forhør som er afholdt i perioden fra den 13. oktober 1997 til den 8.  

 december 1997. Ved min gennemgang er jeg ikke gået ind i en nærmere vurdering  

 af baggrunden for indberetningerne (som jeg ikke har været i besiddelse af)  

 og af de afgørelser der er truffet efter forhørene.
Jeg har endvidere  

 modtaget  

 kopi af 20 afgørelser til forhørsprotokollen (fortrykte blanketter der er  

 udfyldt) hvor der ikke er foretaget forhør.
16 af de 41 sager endte med disciplinærstraf (strafcelle  

 eller bøde). I en af disse sager blev der tillige truffet beslutning om  

 konfiskation.
Otte af de 16 sager endte med ubetinget strafcelle fra fire  

 dage  

 til ubetinget strafcelle i 28 dage.
I fire af sagerne fik den indsatte  

 tillige  

 udgangskarantæne og i en af sagerne blev der foretaget konfiskation.
Otte sager endte med bøde der alle var på 25 kr.
I en af  

 bødesagerne blev der tillige truffet afgørelse om at tilbagetrække indsattes  

 frigang i tre måneder.
I en bødesag blev der givet en kraftig advarsel og i  

 to  

 bødesager blev der givet pålæg om at læse den 'blå bog'.
Af de resterende 25 sager der endte med andet end idømmelse  

 af en disciplinærstraf var reaktionen i otte sager udgangskarantæne.
I en af  

 disse (nr. 250) blev der tillige givet en advarsel.
I to sager blev der givet  

 advarsel og i en af disse sager skete der tillige konfiskation.
I en sag  

 ville  

 der blive trukket en time ved næste udgang.
I fire sager gav forhøret ikke  

 anledning  

 til sanktion.
I en sag blev der foretaget konfiskation.
I en sag blev  

 vilkår for udstationering ændret til fængselsvilkår.
I en sag blev  

 personsøger  

 henlagt på depot indtil løsladelse.
I to sager blev indsatte overført til  

 lukket fængsel og i begge sager blev tilladelse til udgang tillige  

 tilbagekaldt.
I en sag blev indsatte overført til arresthus.
I fire sager (nr. 246, 247, 248 og 251) blev den indsatte  

 anbragt i forhørscelle uden for fængslet.
Det fremgår ikke af de rapporter,  

 jeg  

 har modtaget hvad der herefter er sket.
 Jeg beder fængslet underrette mig herom.
I to af de 20 afgørelser til forhørprotokollen har indsatte  

 ønsket afholdt forhør i sagen.
I ti sager er der hverken sat kryds i den  

 rubrik  

 vedrørende ønske om afholdelse af forhør eller i den rubrik vedrørende  

 erkendelse  

 af forseelsen og vedtagelse af bøde uden forhør.
Jeg går ud fra at de  

 pågældende  

 ti der alle har underskrevet afgørelsen erkender forseelsen.
I de to tilfælde hvor forhør ønskes, henholdsvis nr.
C 2921  

 og nr.
A 2733, har jeg ved min gennemgang af de modtagne forhørsprotokoller  

 ikke kunnet konstatere at der har været afholdt forhør vedrørende de  

 pågældendes forseelser.
Jeg beder om fængslets bemærkninger hertil.
Reglerne om gennemførelse af disciplinærsager over for  

 indsatte findes i cirkulære af 10. marts 1976, med senere ændringer, om  

 anvendelse og fuldbyrdelse af disciplinærstraf over for indsatte og om  

 disciplinærsagers gennemførelse og i vejledning af 5. december 1995 om  

 behandling af sager om disciplinærstraf m.v. i Kriminalforsorgens anstalter  

 og  

 arresthusene.
Gennemgangen nedenfor har koncentreret sig om overholdelse af  

 procedurereglerne i dette cirkulære og vejledningen og inddrager alle  

 disciplinæresagerne, uanset om reaktionen har været en disciplinærstraf  

 (efter disciplinærstrafcirkulæret) eller en anden foranstaltning (efter andre  

 bestemmelser).
 Hvis der er begrundet formodning om at en indsat har overtrådt  

 bestemmelser der må antages at medføre disciplinærstraf af strafcelle kan han  

 midlertidigt anbringes i forhørscelle hvis det er nødvendigt af hensyn til  

 undersøgelsens gennemførelse (cirkulærets § 6, stk. 1). Er beslutningen  

 truffet af andre end institutionens leder skal denne snarest underrettes  

 herom  

 (samme bestemmelses 2. punktum). Den indsatte skal snarest muligt orienteres  

 om  

 begrundelsen for anbringelse i forhørscelle og have lejlighed til at udtale  

 sig (stk. 2). Den tid som den indsatte har været i forhørscelle skal  

 fradrages  

 i udståelsen af strafcelle (stk. 3).
I sag nr. 255 havde den indsatte forud for forhøret været anbragt  

 i isolationsstue da det ikke havde været muligt at finde en plads hvor  

 indsatte kunne forhørscelleanbringes.
Sagen endte med strafcelle i 14 dage.
 I et tilfælde som det foreliggende hvor fængslet ønsker at  

 anbringe indsatte i en forhørscelle, men i stedet anbringer indsatte i  

 isolationsstue  

 da det ikke er muligt at finde en plads hvor indsatte kunne  

 forhørscelleanbringes, er det min opfattelse at de procedureregler der gælder  

 for anbringelse i forhørscelle under alle omstændigheder skal iagttages.  

 Dette indebærer at disciplinærcirkulærets § 6 skal iagttages.
Forhørsprotokollen indeholder ikke oplysning om at institutionens  

 leder er underrettet, og hvornår det i givet fald er sket.
Det fremgår heller  

 ikke af protokollen at § 6, stk. 2, er iagttaget.
 Jeg beder fængslet om oplysning om hvilken procedure der  

 følges i relation til iagttagelse af procedurebestemmelserne i § 6.
 Det er institutionens leder, eller den han bemyndiger til på  

 sit ansvar at udøve den, der har kompetencen til at træffe afgørelse i  

 disciplinærsager (fuldbyrdelsesbekendtgørelsens § 34, stk. 1).
 Alle de gennemgåede afhøringer og afgørelser er foretaget af  

 overvagtmestre som er tillagt kompetencen, jf. statsfængslets  

 personaleinstruks  

 punkt B-23-b.
Disciplinærsager skal behandles så hurtigt som muligt  

 (cirkulærets § 7, stk. 2). I de fleste tilfælde er sagen behandlet den samme  

 dag eller dagen efter indberetningen.
I fire tilfælde er forhør foretaget to  

 dage efter indberetningen, i fire tilfælde tre dage efter indberetningen, i  

 tre  

 tilfælde fem dage efter indberetningen, i et tilfælde seks dage efter  

 indberetningen og i to tilfælde syv dage efter indberetningen.
I fem tilfælde  

 er der gået længere tid efter indberetningen da indsattes forseelse har været  

 bortgang.
Der er i disse tilfælde blevet afholdt forhør få dage efter  

 pågældende er vendt tilbage til fængslet eller anholdt.
 Dette giver mig ikke anledning til bemærkninger.
 Proceduren ved behandling af disciplinærsager findes i  

 cirkulærets §§ 8 og 9. Cirkulærets § 8 lyder således:
 'Disciplinærsager om ikendelse af bøder kan gennemføres uden  

 den indsattes tilstedeværelse, dersom overtrædelsen umiddelbart har kunnet  

 konstateres, eller sagens omstændigheder i øvrigt må anses for fuldt  

 klarlagt.  

 I så fald skal den indsatte skriftligt underrettes om, hvilken afgørelse der  

 agtes truffet og om adgangen til at udtale sig i sagen.
Stk. 2.  

  

 Gennemførelse af sagen uden den  

 indsattes tilstedeværelse forudsætter, at han ikke ønsker at udtale sig i  

 sagen.
Hvis han ønsker at få lejlighed hertil, gennemføres disciplinærsagen  

 efter reglerne i § 9.
Stk. 3.  

  

 Om disciplinærsagens gennemførelse gøres  

 notat i en særlig protokol.
Notatet skal indeholde en gengivelse af det  

 indberettede, oplysning om, hvilke bestemmelser der er overtrådt og oplysning  

 om afgørelsen.
I notatet skal det anføres, at den indsatte er underrettet om  

 adgangen til at udtale sig.' I 18 sager hvor der ikke er afholdt forhør (14 af disse  

 vedrører udeblivelse fra optælling) blev disciplinærsagen afgjort ved  

 indsattes skriftlige erkendelse af forseelsen.
Det fremgår ikke af de  

 blanketter der er anvendt at den indsatte har fået skriftlig underretning om  

 adgangen til at udtale sig i sagen, cirkulærets § 8, stk. 1.
 Jeg beder om nærmere oplysning om der er givet den indsatte  

 skriftlig underretning efter § 8, stk. 1.
Efter § 8, stk. 3, skal der gøres notat om disciplinærsagens  

 gennemførelse i en særlig protokol.
Efter vejledningens punkt 10 kan kravet  

 om  

 særlig protokol opfyldes ved anvendelse af ringbind under forudsætning af, at  

 der sker fortløbende paginering.
Hvis en side ikke udfyldes helt, bør det  

 markeres  

 med en lodret streg fra sidste sætning og siden ud.
 Ud fra det materiale jeg har modtaget kan jeg ikke se at der  

 er ført en særlig protokol over de disciplinærsager hvor forseelsen erkendes.
 Jeg beder fængslet om nærmere at redegøre for hvordan  

 protokollen over disciplinærsager føres.
 De 41 sager hvor der har været afholdt forhør er behandlet  

 efter disciplinærstraf-cirkulærets § 9, der har følgende indhold:
 'I diciplinærsager i øvrigt gøres den indsatte bekendt med,  

 hvad der er indberettet, og orienteres i hovedtræk om, hvad der måtte være  

 fremkommet  

 under eventuelle afhøringer i sagen.
 Stk. 2.  

  

 Afgørelsen træffes under den indsattes  

 tilstedeværelse, efter at han har haft lejlighed til at udtale sig.
 Stk. 3.  

  

 Alle afhøringer skal overværes af en af  

 institutionens funktionærer.
Stk. 4.  

  

 Om disciplinærsagens gennemførelse gøres  

 notat i en særlig protokol.
Notatet skal indeholde en gengivelse af det  

 indberettede  

 og de afgivne forklaringer, der skal protokolleres, medens vedkommende er til  

 stede.
Protokollatet søges affattet således, at det kan godkendes af den  

 pågældende.
Notatet skal endvidere indeholde oplysning om, hvilke  

 bestemmelser  

 der anses overtrådt, på hvilket grundlag dette anses for bevist og oplysning  

 om  

 afgørelsen.' De indsatte er i alle tilfælde blevet partshørt i  

 overensstemmelse med § 9, stk. 1. De har alle fået udleveret oplysning om  

 rettigheder  

 og klagevejledning skriftligt.
 Jeg beder fængslet oplyse om der tillige bliver givet en  

 mundtlig vejledning om den indsattes rettigheder inden forhørets begyndelse.
Efter vejledningens punkt 10 skal det med angivelse af navn  

 og titel fremgå hvem derhar udarbejdet indberetningen.
I 23 af de 41 sager  

 fremgår det ikke hvem der har udarbejdet indberetningen.
Det er beklageligt at det ikke i alle sagerne er angivet  

 hvem der har udarbejdet indberetningen.
Jeg går ud fra at fængslet fremover  

 vil  

 sørge for at det sker.
Efter § 9, stk. 2, skal afgørelsen træffes under den  

 indsattes 'tilstedeværelse'. I fire tilfælde (sag nr. 252, 254, 267 og 273)  

 er  

 forhøret foregået som telefonforhør uden den pågældendes fysiske  

 tilstedeværelse.
Af rapporterne ser det ud til at de pågældende er blevet  

 bekendt med afgørelsen på samme måde som hvis de havde været fysisk til  

 stede.
 Jeg beder om Direktoratet for Kriminalforsorgens  

 bemærkninger til denne fremgangsmåde.
Efter § 9, stk. 3, skal afhøringerne overværes af en af  

 institutionens funktionærer.
I to af de 41 sager (nr. 280 og 283) fremgår det  

 ikke at der har været et vidne til stede.
 Jeg går ud fra at der er tale om enkeltstående tilfælde og  

 foretager mig derfor ikke videre.
Efter vejledningens punkt 10 skal det med angivelse af  

 titel og navn fremgå hvem der har fungeret som vidne under forhøret og  

 indholdet af protokollen skal søges affattet således at det kan godkendes af  

 vidnet.
Vidnets godkendelse bør fremgå af protokollen eventuelt ved dennes  

 underskrift.
Vidnets titel er ikke angivet i afhøringsrapporterne og ingen af  

 afhøringsrapporterne er underskrevet af det vidne der har overværet forhøret.  

 Det fremgår heller ikke af rapporten at vidnet har godkendt indholdet af  

 protokollen.
 Det er beklageligt at der ikke er forholdt i  

 overensstemmelse med vejledningens punkt 10.
Efter § 9, stk. 4, 1. punktum gøres der om disciplinærsagens  

 gennemførelse notat i en særlig protokol.
Jeg henviser til det der er nævnt  

 ovenfor om særlig protokol.
 Jeg beder fængslet om nærmere at redegøre for hvordan protokollen  

 for disciplinærsager føres i sager hvor der har været afholdt forhør.
I alle tilfælde på nær seks har den indsatte godkendt forhøret  

 i overensstemmelse med § 9, stk. 4, 3. pkt.
I de seks tilfælde ser det ikke  

 ud  

 til at indsatte er blevet forespurgt om protokollatet kunne godkendes.
 Det er beklageligt at det ikke i alle tilfælde fremgår om  

 protokollatet kan godkendes.
Efter § 9, stk. 4, sidste punktum, skal det oplyses hvilke  

 bestemmelser der anses for overtrådt.
Af vejledningens punkt 9 fremgår det at  

 der skal være notat om hvilke bestemmelser, der anses for overtrådt med  

 angivelse af loven, bekendtgørelsen eller cirkulæret, samt ved præcis  

 angivelse af §, stk., litra eller nr. etc.
 I 16 sager er der enten ikke henvist til noget  

 hjemmelsgrundlag eller alene henvist til at fuldbyrdelsesbekendtgørelsen  

 eller udgangscirkulæret er overtrådt uden angivelse af hvilke bestemmelser i  

 bekendtgørelsen eller cirkulæret der er overtrådt.
 Det er beklageligt at fængslet ikke i alle  

 disciplinærsagerne nøjagtigt har angivet hvilken bestemmelse der er  

 overtrådt.
 Jeg går ud fra at fængslet i fremtiden vil være opmærksom på  

 dette forhold, og jeg foretager mig derfor ikke mere i den anledning.
 Efter vejledningens punkt 9 skal der tillige angives præcis  

 hjemmel for den reaktion (straf), som disciplinærsagen resulterer i (lov,  

 bekendtgørelse, cirkulære, §, stk., litra eller nr. etc.).
I ni sager er der alene henvist til  

 fuldbyrdelsesbekendtgørelsen uden nærmere angivelse af hvilken bestemmelse  

 der  

 er tale om.
I to tilfælde hvor der er givet den indsatte en advarsel er der  

 henvist til fuldbyrdelsesbekendtgørelsens § 33 og i et tilfælde hvor der er  

 givet en advarsel er der henvist til fuldbyrdelsesbekendtgørelsens § 30. I  

 fuldbyrdelsesbekendtgørelsens § 36, stk. 2, er det bestemt, at der, når  

 omstændighederne taler derfor, i stedet for ikendelse af disciplinærstraf kan  

 tildeles en advarsel.
Ombudsmanden har tidligere udtalt (Folketingets  

 Ombudsmands beretning for året 1995, s. 610, og for 1996, s. 396) at § 33  

 giver hjemmel for ikendelse af disciplinærstraf, som ifølge  

 disciplinærstrafcirkulærets § 1 alene kan omfatte bøde eller strafcelle.
Det  

 er  

 derfor forkert at anvende § 33 når der anvendes en anden reaktion end  

 disciplinærstraf, f.eks. advarsel.
Der bør i stedet i advarselstilfældene  

 henvises til bekendtgørelsens § 36, stk. 2.
 Det er beklageligt at fængslet ikke præcist har angivet  

 hvilken hjemmel der er gældende for sanktionen i alle sagerne.
 Jeg går ud fra at fængslet i fremtiden vil være opmærksom på  

 dette forhold, og foretager mig derfor ikke mere.
Kravet om oplysning om, på hvilket grundlag overtrædelsen er  

 anset for bevist, er overholdt i alle sagerne.
Der er ligeledes givet  

 klagevejledning i alle sagerne, jf. fuldbyrdelsesbekendtgørelsens § 28, stk.  

 2,  

 og forvaltningslovens § 25.
Sammen med rapporterne for enrumsanbringelse er vedlagt en  

 rapport hvor der er krydset af i forhørscelle.
Rapporten er ikke medtaget  

 under  

 enrumsanbringelser og erheller ikke medtaget under disciplinærsagerne da den  

 ligger forud for den periode som min undersøgelse har omfattet.
 Min gennemgang af forhørsrapporterne giver mig ikke anledning  

 til yderligere bemærkninger end anført ovenfor.
7.5. Brevveksling og besøg Ledelsen oplyste i forbindelse med inspektionen at der ikke  

 var sager om kontrol med de indsattes brevveksling.
Der var i perioden fra  

 den  

 10. januar 1997 til den 24. november 1997 fem sager vedrørende nægtelse af  

 besøg af bestemte personer.
 Reglerne om besøg af bestemte personer er fastsat i cirkulære  

 af 18. december 1980 om de indsattes adgang til brevveksling og besøg mv. med  

 senere ændringer. § 12, stk. 2-4, der har følgende indhold:
 '  

  

 Stk. 2.  

  

 Besøg af  

 bestemte personer kan forbydes af institutionens leder, hvis der søges  

 opretholdt en tilknytning, der hidrører fra studiebesøg og lignende.  

 Tilsvarende  

 gælder, såfremt tilknytningen i det væsentlige hidrører fra fælles  

 anstaltsophold.
 Stk. 3.  

  

 Besøg af bestemte personer kan i øvrigt  

 forbydes af institutionens leder, såfremt det i det enkelte tilfælde skønnes  

 påkrævet af ordens- og sikkerhedshensyn eller for at forebygge strafbart  

 forhold.
Stk. 4.  

  

 Såfremt besøg nægtes, skal der ske  

 fornødent notat med oplysning om grunden hertil.' En af sagerne vedrørte en tilladelse til besøg.
I de fire  

 andre sager blev besøg af bestemte personer nægtet.
Der er i alle fire sager  

 lavet notat om grunden til at besøg af den pågældende person nægtedes.
 Med hensyn til kompetencen fremgår det af de breve som jeg  

 har modtaget at beslutningen om nægtelse af besøg af en bestemt person er  

 truffet af overvagtmesteren.
 Jeg anmoder fængslet om en udtalelse om dette forhold.
8. Opfølgning Jeg beder om at fængslet sender de udtalelser som jeg har  

 bedt om gennem Direktoratet for Kriminalforsorgen, som jeg ligeledes beder om  

 en udtalelse.
