 I et hertil indsendt Andragende har De og Deres Hustru anholdt om kongelig  

 Konfirmation paa den mellem Dem den 27. Juli 1925 oprettede, hoslagt  

 tilbagefølgende Ægtepagt, i hvilken bl.a. bestemmes, at den Deres og Deres  

 Hustrus Fællesbo nu tilhørende faste Ejendom, Matr.-Nr. 23 ak og Nr. 23 al af  

 Thisted Købstads Markjorder med den til Ejendommen knyttede Fabriksvirksomhed  

 fremtidig skal være Deres Særeje.
 Til en i Sagens Anledning optagen Politirapport har De forklaret, at  

 Grunden til Ægtepagtens Oprettelse er den, at De vil sikre Dem selv Retten  

 over Deres Forretning og den faste Ejendom, saaledes at De ikke, naar Lov om  

 Ægteskabets Retsvirkninger af 18. Marts 1925 træder i Kraft, skal være  

 tvunget til at indhente Deres Hustrus Samtykke til Deres  

 Forretningsdispositioner.
Foranlediget heraf skal man meddele, at det ansøgte ikke kan bevilges, da  

 Bestemmelsen i Ægtepagten om Ejendommens Overførelse til Deres Særeje ikke  

 kan anses tilstrækkelig motiveret ved, hvad De i saa Henseende har anført til  

 Politirapporten.
Man skal i denne Forbindelse henlede Deres Opmærksomhed paa,  

 at De ved i Henhold til § 56 i den nævnte Lov at oprette Ægtepagt, der  

 tinglæses inden den 1. Januar 1926 kan træffe Bestemmelse om, at den  

 nugældende Lovgivnings Regler med de i Paragraffen nævnte Undtagelser ogsaa  

 efter Lovens Ikrafttræden skal være gældende for ordningen af Formueforholdet  

 mellem Dem og Deres Hustru, ved Opretholdelsen af hvilken Ægtepagt der ogsaa  

 opnaas, at Bestemmelsen i Lovens § 18 om, at Samtykke fra Deres Hustru i  

 visse Tilfælde er fornødent til Afhændelse af Deres faste Ejendom, ikke  

 kommer til Anvendelse.
Saadan Ægtepagt, der er gyldig uden kgl.
Konfirmation,  

 er fritaget for Stempel- og anden offentlig Afgift.
 Skrivelse fra Justitsministeriet til N.N. i Thisted Amt.
