Betænkning afgivet af Miljø- og  

 Planlægningsudvalget den 2. maj 2002 Betænkning over Forslag til folketingsbeslutning om at bevare  

 Naturrådet [af Helge Mortensen (S) m.fl.] 1. Ændringsforslag Socialdemokratiets, Socialistisk Folkepartis, Det Radikale  

 Venstres, Enhedslistens og Kristeligt Folkepartis medlemmer af udvalget har  

 stillet 1 ændringsforslag til beslutningsforslaget.
2. Udvalgsarbejdet Beslutningsforslaget blev fremsat den 8. februar 2002 og  

 var til 1. behandling den 11. marts 2002. Beslutningsforslaget blev efter 1.  

 behandling henvist til behandling i Miljø- og  

 Planlægningsudvalget.
Møder Udvalget har behandlet beslutningsforslaget i 7  

 møder.
3. Indstillinger og politiske bemærkninger Et flertal i udvalget (S, SF, RV, EL og KRF) indstiller  

 beslutningsforslaget til vedtagelse med det stillede  

 ændringsforslag.
 Socialdemokratiets, Socialistisk Folkepartis, Det Radikale  

 Venstres, Enhedslistens og Kristeligt Folkepartis medlemmer af udvalget  

 finder, at bevarelsen af Naturrådet er den eneste chance for, at der i  

 Danmark fortsat vil bestå et uvildigt råd, som seriøst  

 arbejder med miljø- og naturbeskyttelse på tværs af alle  

 politiske og organisatoriske grænser og ud fra anerkendte  

 forskningsresultater og modeller.
Siden den første naturfredningslov fra 1917 har  

 Danmark haft en sådan institution, som har forsynet offentligheden og  

 beslutningstagere med kendsgerninger og rådgivning og beriget debatten  

 om miljøhensyn, naturbeskyttelse og ressourceanvendelse.  

 Naturrådet, der har eksisteret i sin nuværende form i 3 år,  

 har i alle årene nydt international respekt og anseelse.
Hvis  

 rådet nedlægges, vil Danmark sammen med Grækenland,  

 Italien, Rumænien og Bulgarien være et af de få  

 europæiske lande, som ikke har et uafhængigt, anerkendt  

 naturråd.
 Derfor vil S, SF, RV, EL og KRF med dette beslutningsforslag søge  

 at videreføre bevillinger til Naturrådets fortsatte eksistens,  

 om end det sker på et lavere niveau, jf. ændringsforslaget.
 Et mindretal i udvalget (V, DF og KF) indstiller  

 beslutningsforslaget til forkastelse.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
4. Ændringsforslag med bemærkninger Ændringsforslag Af	et flertal (S, SF, RV, EL og KRF):
Til teksten 1) Ordene »fortsat, uændret støtte« udgår, og i stedet indsættes: »støtte på 3 mio. kr. årligt«.
Bemærkninger Til nr. 1 Med det formål at støtte Naturrådets  

 fortsatte eksistens   om end på et lavere aktivitetsniveau  

 foreslås en årlig bevilling på 3 mio. kr.
Søren Gade (V)  

  Helga Moos (V)  Eyvind Vesselbo (V) fmd.  

  Jens Vibjerg (V)  Freddie H.
Madsen (DF)  

  Jørn Dohrmann (DF) Helle Sjelle (KF)  

  Lars Barfoed (KF)  Ole M.
Nielsen (KRF)  

 nfmd.  Inger Bierbaum (S)  Nicolai Wammen (S)  

  Pernille Blach Hansen (S)  Svend Auken (S)  

 Torben Hansen (S)  Jørn Jespersen (SF)  

  Elsebeth Gerner Nielsen (RV)  

  Keld Albrechtsen (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende B 69 Bilagsnr.
