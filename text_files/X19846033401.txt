 Et pengeinstitut ændrede renten på en konto trods skriftlig aftale.
 Tilsynet udtalte, at pengeinstituttet handlede i strid med redelig  

 forretningsskik og god bank- og sparekassepraksis.
 Tilsynets skrivelse af 9. juli 1984 vedrørende renteberegning på  

 aktionærkonti.
 Der klagedes over, at en bank forrentede aktinærkonti med Nationalbankens  

 diskonto + 4 pct. til trods for, at klageren ifølge en skriftlig kontrakt med  

 banken skulle have diskontoen + 5 pct.
 Sagen blev af tilsynet forelagt forbrugerombudsmanden, der udtalte, at  

 kontoaftalens beskrivelse af kontoens rentevilkår måtte anses for vildledende  

 og urimeligt mangelfuld og således i strid med markedsføringslovens § 1 og §  

 2, samt at bankens handlemåde fandtes stridende mod god markedsføringsskik.
 Tilsynet udtalte, at bankens påberåbelse af aftalens henvisning til de  

 almindelige forretningsbetingelser som aftaleretligt grundlag for bankens ret  

 til ensidigt at ændre renten i strid med aftalen til skade for kontohaveren  

 efter tilsynets opfattelse var stridende mod bank- og sparekasselovens § 1,  

 stk. 6.
 Tilsynet fandt således, at banken havde handlet i strid med redelig  

 forretningsskik og god bank- og sparekassepraksis ved at have ændret  

 rentesatsen for aktionærkonti som sket.
