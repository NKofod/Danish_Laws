Fremsat den 7. oktober 2004 af Jann Sjursen (KD),  

 Bodil Kornbek (KD),  

 Mogens Nørgård Petersen (KD) og Tove&nbsp  

 ;Videbæk (KD) Forslag til folketingsbeslutning om  

 sikring af hensynet til barnets bedste i forbindelse med  

  

 forældremyndigheds- og samværssager Folketinget opfordrer regeringen til inden udgangen af 2005 at  

 fremsætte de nødvendige lovforslag og administrative forskrifter med henblik  

 på  

 at sikre, at der bliver taget hensyn til barnets bedste i forældremyndigheds-  

 og samværssager, efter følgende punkter:
 1)  

 	  

 Det skal tydeligt  

 fremgå af loven og forskrifter udstedt i henhold til loven, at det er  

 hensynet  

 til barnets bedste, der skal være grundlaget for alle afgørelser om  

 forældremyndighed og samvær.
2)  

 	  

 Et barn, der er i stand  

 til at formulere sine egne synspunkter, skal have ret til frit at udtrykke  

 disse synspunkter i alle forhold, der vedrører barnet.
Barnets synspunkter  

 skal  

 tillægges passende vægt i overensstemmelse med dets alder og modenhed.
3)  

 	  

 Myndighederne må ikke  

 tvinge børn til samvær mod deres vilje.
Ved spørgsmål om anvendelse af  

 tvangsfuldbyrdelse skal der altid indhentes en forudgående børnesagkyndig  

 vurdering, og der skal altid tilkaldes en uvildig person til at varetage  

 barnets tarv under sagen.
Den uvildige person bør så vidt muligt være en, som  

 barnet i forvejen har tillid til.
 4)  

 	  

 Forældre, der er blevet  

 skilt, skal have bedre muligheder for at indgå i støttenetværk med andre  

 forældre.
 5)  

 	  

 Et barn skal i særlige  

 tilfælde have ret til samvær med andre end barnets forældre, når det er til  

 gavn for barnet.
 6)  

 	  

 Forældre med fællesbørn  

 under 16 år skal af hensyn til barnet deltage i et mæglingstilbud, før de kan  

 blive separeret eller skilt, og før de kan rejse en sag om forældreansvar,  

 om,  

 hvor barnet skal bo, eller om samvær.
Bemærkninger til forslaget 1. Formålet med forslaget Formålet med beslutningsforslaget er at sikre, at der i  

 forældremyndigheds- og samværssager altid tages udgangspunkt i det, der er  

 det  

 bedste for det enkelte barn.
De fleste forslag tager udgangspunkt i  

 konfliktfyldte sager ved statsamterne og Civilretsdirektoratet, hvor  

 forældrene  

 hverken er helt eller delvis enige, og hvor der ikke er udsigt til en løsning  

 af stridighederne ved konfliktmægling, børnesagkyndig rådgivning eller andet.
2. Baggrunden for forslaget 2.1. Nye undersøgelser og statistik efter B 61,  

 folketingsåret 2002-03 Forslaget er en delvis genfremsættelse af B 61 fra  

 folketingsåret 2002-03 om sikring af barnets bedste i konfliktfyldte  

 forældremyndigheds- og samværssager, for så vidt angår punkt 1 til 4 i  

 nærværende  

 forslag.
Punkt 5 og 6 er således nye.
Der henvises til Folketingstidende,  

 forhandlingerne s. 3957 og 8497, tillæg A s. 2729 og 2740 og tillæg B s. 505.  

 Efter Folketingets behandling af B 61 er der offentliggjort flere relevante  

 undersøgelser:
 Socialforskningsinstituttet (SFI) offentliggjorde i foråret 2004  

 to undersøgelser om børn og samvær (»Samvær til barnets bedste? Om regler og  

 praksis på samværsområdet« og »Samvær og børns trivsel«). Undersøgelsen af  

 praksis viser, at myndighederne i de konfliktfyldte sager giver  

 samværsforælderen  

 for mange chancer, og at der er behov for et tydeligere børneperspektiv i  

 forvaltningen og en øget synliggørelse af særlig de yngre børn.  

 Forslagsstillerne er opmærksomme på, at Justitsministeriet har sendt  

 undersøgelserne til høring i Civilretsdirektoratet og statsamterne i marts  

 måned.  

 Undersøgelsen om børns trivsel viser, at en tredjedel af børnene oplever  

 problemer omkring samværet, og at der hyppigere opstår konflikter blandt  

 forældre, hvor der er tegn på social udsathed f.eks. på grund af misbrug,  

 vold  

 m.v.
Justitsministeriets Forskningsenheds undersøgelse af  

 fogedretternes praksis (maj 2004) viste, at der ikke bliver igangsat  

 børnesagkyndige undersøgelser i knap 90 pct. af sagerne.
Der er afsagt  

 kendelse  

 om udkørende fogedforretning i 20 sager (i alt 34 udkørende  

 fogedforretninger)  

 ud af 234 kendelser.
I fire sager har fogeden fået ledsagelse af de sociale  

 myndigheder, i fem sager har der været ledsagelse af politiet, mens der i de  

 seks øvrige sager har været ledsagelse af både politiet og de sociale  

 myndigheder.
I de sidste to sager har fogeden fået ledsagelse af andre  

 personer.  

 Det fremgår af undersøgelsen, at der blev gennemført en samtale med 0,2 pct.  

 af  

 børnene op til 5 år, 3,4 pct. af børnene fra 6 til 8 år og 23,2 pct. af  

 børnene  

 fra 9 til 11 år, og 21,3 pct. af børnene fra 12 til 17 år.
Justitsministeriet  

 har sendt undersøgelsen til høring i Den Danske Dommerforening og  

 Dommerfuldmægtigforeningen vedrørende blandt andet spørgsmålet om høring af  

 børn og gennemførelse af børnesagkyndige undersøgelser.
Civilretsdirektoratets statistik for 2003 viser, at færre børn  

 fra 8 år og opefter høres i forhold til 2002, men at der i forhold til de  

 foregående år er tale om en stigning i antallet af børn i denne aldersgruppe,  

 der høres (Statistik 2003, Civilretsdirektoratet, februar 2004). Statistikken  

 viser desuden, at der næsten altid lægges vægt på børnenes mening i de sager,  

 hvor de er blevet hørt.
Det finder forslagsstillerne er meget positivt.
Det  

 fremgår dog af Civilretsdirektoratets statistik for 2003, at der kun blev  

 lagt  

 vægt på barnets mening i 16 pct. af alle de omhandlede sager.
Statsamternes og Civilretsdirektoratets ændrede praksis er dog  

 ikke nået til domstolene, er der noget, der tyder på.
Ifølge Jyllands-Posten  

 den  

 8. marts 2004 mener højesteretsdommer Marianne Højgaard Pedersen, at børns  

 ønsker og behov i højere grad bør indgå i sager om forældremyndighed, der  

 afgøres ved domstolene.
2.2. Opsummering Statsamtsjurister over hele landet har tidligere udtrykt deres  

 bekymring over, at den nye lovgivning og praksis oftest sætter forældrenes  

 rettigheder i centrum.
Det er en kritik, der vedvarende har lydt siden  

 gennemførelsen af lov om forældremyndighed og samvær.
Også FNs  

 Børnerettighedskomité  

 er bekymret over den store vægt på forældrenes rettigheder på bekostning af  

 hensynet til barnets bedste.
Læs mere om statsamternes kritik under de  

 almindelige bemærkninger punkt 2.4 og om kritikken fra FN under de  

 almindelige  

 bemærkninger punkt 6.2.
FNs børnekonvention beskriver samværsretten som barnets ret og  

 kræver hensynet til barnets bedste sat i første række.
Alligevel er  

 hovedreglen  

 om samværsret i den danske lovgivning beskrevet som forældrenes ret, som der  

 kun kan foretages indskrænkninger i, hvis det kan bevises, at samværet skader  

 barnet i alvorlig grad.
Se om børnekonventionen under de almindelige  

 bemærkninger  

 punkt 6.1 og om hensynet til henholdsvis samværsforælderen og barnet under de  

 almindelige bemærkninger punkt 3 og 4.
De høje beviskrav skyldes lovens stærke formodning om, at det  

 generelt er til barnets bedste, at det bevarer kontakten til begge sine  

 forældre, selv om dette ikke er entydigt dokumenteret i forskningen.
Derimod  

 er  

 det dokumenteret, at det er skadeligt for et barn, hvis samværet og forholdet  

 mellem forældrene er konfliktfyldt.
Lovens formodning om, hvad der generelt  

 er  

 det bedste for et barn, er derfor ikke anvendelig i de konfliktfyldte sager.  

 Forslagsstillerne finder det i den forbindelse særdeles positivt, at der nu  

 gennemføres tilbud om konfliktmægling i alle landets statsamter.
Se også de  

 almindelige bemærkninger punkt 5 om, hvad der er det bedste for børn i  

 samværssager.
På trods af intentionerne er der siden ikrafttrædelsen af loven  

 om forældremyndighed og samvær i 1996 ikke sket den tilsigtede lempelse af  

 adgangen til at ophæve eller afslå problematisk samvær.
Tværtimod er der  

 tilsyneladende  ifølge Civilretsdirektoratet selv  sket en  

 stramning ved, at  

 der i højere grad fastsættes overvåget samvær for at sikre samværsretten (for  

 forældrene). Se også de almindelige bemærkninger punkt 7.1.
Det er forslagsstillernes grundlæggende holdning, at forældrene  

 har ansvar for og ret til at bestemme over deres egne børn.
Men denne ret må  

 vige, hvis forældrene skader barnet.
Det er der en potentiel mulighed for,  

 når  

 forældre beslutter sig for at blive skilt.
I nogle samværssager har  

 forældrene  

 to forskellige opfattelser af, hvad der tjener barnet bedst.
Derfor er det  

 nødvendigt, at myndighederne får bedre redskaber til at træffe afgørelser,  

 der  

 tager udgangspunkt i, hvad der er det bedste for det enkelte barn i den  

 konkrete situation, i stedet for at gå ud fra en formodning om, at det også i  

 de konfliktfyldte sager er i barnets interesse at bevare forbindelsen til  

 begge  

 forældre, medmindre andet kan bevises.
Forslagsstillerne mener, at fokus på  

 hele forældremyndigheds- og samværsområdet skal være det, der er det bedste  

 for  

 det individuelle barn.
Det landsdækkende tilbud om konfliktmægling i samværssager må  

 endvidere forventes at reducere antallet af konfliktfyldte sager.
CASA skulle  

 ifølge Civilretsdirektoratet (Statistik 2003, Civilretsdirektoratet, februar  

 2004, side 8) aflevere en evalueringsrapport i midten af 2004 om den  

 landsdækkende ordning med konfliktmægling.
Chikane fra bopælsforælderen er uomtvisteligt en uretfærdighed  

 over for den anden samværsforælder, men selv i disse situationer bør  

 forældrenes rettigheder og konflikter efter forslagsstillernes opfattelse  

 vige  

 til fordel for barnets bedste.
Og i en chikanesituation kan det for barnet  

 være  

 meget belastende at skulle gennemføre samvær med den anden forælder, også  

 selv  

 om der er tale om overvåget samvær.
2.3. Lov  

 om forældremyndighed og samvær 1996 1. januar 1996 blev myndighedsloven ophævet, og i stedet trådte  

 lov om forældremyndighed og samvær i kraft.
Forarbejderne til den nugældende  

 lov præsenterer to (potentielt) modstridende hensyn: hensynet til barnets  

 bedste over for hensynet til samværsforælderens rettigheder.
Det er hensynet  

 til barnets bedste, der skal være det overordnede hensyn, men det sløres af  

 udsagn om rettigheder for samværsforælderen.
2.4. Statsamtsjurister kritiserer lov og  

 praksis Statsamtsjurister har gjort opmærksom på, at det i praksis ofte  

 er forældrenes rettigheder, der er i centrum i samværssager, f.eks. i  

 Ugeskrift  

 for Retsvæsen i 1997 (U 1997 B. 408), hvor kontorchef i Statsamtet Vejle  

 Anders  

 Bille skrev: »Lige fra samværsretten lovteknisk blev indført i 1922, har det  

 været præciseret, at det er en  

  

 ret  

  

 for forældrene, men at den skal fastsættes efter, hvad der skønnes bedst for  

 barnet (barnets tarv). Dette er i samme bestemmelse to hensyn, som ikke altid  

 harmonerer.
Tendensen de seneste år har været, at retten for forældrene  

 kraftigt overskygger hensynet til børnene ( ) Nu antages det at være  

 altafgørende, at barnet bevarer forbindelsen med begge biologiske forældre,  

 næsten uanset hvad.« Denne opfattelse er senere støttet af kontorchef i  

 Statsamtet Nordjylland (for eksempel i rapport fra konference afholdt af  

 Børns  

 Vilkår på Christiansborg den 7. april 2000 side 45 og i tv-udsendelsen »For  

 fars skyld« sendt på DR 1 den 21. marts 2001).
 I Nyhedsbrev nr. 13, februar 2001, fra Civilretsdirektoratet  

 skriver to fuldmægtige ansat ved Statsamtet København, at problemet med de  

 »tunge sager« trænger sig mere og mere på, blandt andet på grund af »den  

 ændrede lovgivning og især praksis på området, hvor samvær i dag stort set  

 altid  

 skal fastsættes, og hvor der i dag er meget ringe mulighed for at afslå  

 samvær«  

 (side 49).
Kontorchef Jesper Thumand fra Statsamtet Århus udtalte i Politiken  

 den 21. maj 2000, at »der skal ualmindelig meget til, at vi nægter samvær, og  

 det skal komme langt ud, før man skrider ind.
Der er ingen tvivl om, at nogle  

 børn ikke har det godt med det.
Men det skal åbenbart ses som en langsigtet  

 proces.
At det er godt at bevare forbindelsen med begge forældre, frem for  

 hvad  

 der er godt for børnene her og nu.« 2.5. Kritik fra ngoer Lovgivningen har mødt kritik fra en lang række af  

 organisationer, heriblandt Børns Vilkår, Red Barnet og Landsforeningen Børn  

 og  

 Samvær.
Organisationerne peger på, at det ikke altid er det, der er barnets  

 bedste, der er i centrum af samværssagerne.
2.6. FNs Børnerettighedskomité FNs Børnerettighedskomité har på baggrund af Danmarks anden  

 periodiske rapport vedrørende opfyldelsen af FNs konvention om barnets  

 rettigheder i juni 2001 udtalt sin bekymring over, at forældrenes rettigheder  

 ofte bliver tillagt større betydning end hensynet til barnets bedste  

 (konventionens  

 artikel 3). Se endvidere de almindelige bemærkninger punkt 6.2.
3. Hensynet til samværsforælderen i  

 samværslovgivningen 3.1. Forældres ret til samvær I lov om forældremyndighed og samvær § 16 står der, at »barnets  

 forbindelse med begge forældre søges bevaret ved, at den, der ikke har barnet  

 boende, har ret til samvær«.
Afgørelser om samværsret kan tvangsfuldbyrdes af  

 fogedretten, jf. retsplejeloven § 536.
3.2. Samvær uanset hidtidig forbindelse Den væsentligste ændring i lovgivningen vedrørende samvær var,  

 at der i videre omfang end hidtil skulle lægges vægt på barnets kontakt med  

 den  

 forælder, barnet ikke bor sammen med, selv om forældrene ikke tidligere havde  

 levet sammen eller kun i kortere tid (lovforslagets bemærkninger side 13,  

 højre  

 spalte, lidt over midten). Kontakten skulle i disse tilfælde ske i takt med  

 barnets alder og udvikling.
Dette understreges også af, at en passus i den  

 tidligere gældende lovgivning udgik: »Ved afgørelsen tages der navnlig hensyn  

 til den pågældendes hidtidige forbindelse med barnet« (myndighedslovens § 24,  

 stk. 2, 2. pkt. § 24 svarer til den gældende forældremyndighedslovs § 17).
 Civilretsdirektoratet skriver side 210 i Nyhedsbrev nr. 13,  

 februar 2001, at det efter forarbejderne til loven ikke giver tilstrækkeligt  

 grundlag for ikke at fastsætte samvær, at et barn ikke viser tegn på savn  

 eller  

 erindring vedrørende den af forældrene, som barnet ikke bor hos.
 I Danmarks anden afrapportering til FNs børnerettighedskomité  

 vedrørende opfyldelsen af børnekonventionen august 1998 skrives der kort og  

 godt om de nye samværsretningslinjer, at de »forbedrer mulighederne for den  

 af  

 forældrene, der ikke har barnet boende, for at være sammen med barnet« (punkt  

 104).
3.3. Overvåget samvær som generelt tilbud Efter de nye  

 regler  

 skal der endvidere i videre omfang end tidligere anvendes overvåget samvær  

 for at  

 modvirke samværschikane og i andre tilfælde for at vænne barnet til den anden  

 forælder (lovforslagets almindelige bemærkninger side 15). Overvåget samvær  

 er  

 nu gennemført som et generelt tilbud over hele landet.
4. Hensynet til barnets bedste i samværslovgivningen 4.1. Bevarelse af forbindelsen til begge  

 forældre Lovens udgangspunkt vedrørende fastsættelse af samvær er en  

 generel formodning om, at børn må antages at have en interesse i at bevare  

 forbindelsen til den forælder, som barnet ikke bor sammen med, jf.  

 forudsætningsvis § 16: »Barnets forbindelse med begge forældre søges bevaret  

 ved, at den, der ikke har barnet boende, har ret til samvær.« Denne  

 formodning  

 giver myndighederne og den forælder, barnet bor hos (bopælsforælderen),  

 bevisbyrden for, at samvær  fastsættelse af samvær og udvidelse af  

 omfang af  

 samvær  i det konkrete tilfælde ikke vil være i overensstemmelse med  

 barnets  

 bedste, jf. § 17. Der skal således foreligge oplysninger, der med vægt taler  

 imod samvær, før der kan meddeles afslag på samvær.
Af forarbejderne fremgår  

 det, at det blandt andet er et højt konfliktniveau mellem forældrene, der kan  

 begrunde et afslag af hensyn til barnets bedste (lovforslagets specielle  

 bemærkninger til § 17).
4.2. Samværsret skal være underordnet barnets  

 bedste På trods af ordlyden i § 16 (forældres ret til samvær) skal  

 afgørelser om samværsret altid træffes ud fra hensynet til barnets bedste.  

 Det  

 fremgår blandt andet af lovens § 17, stk. 1, 2. pkt., at afgørelsen om omfang  

 og udøvelse af samvær skal træffes efter, hvad der er bedst for barnet.
Det  

 samme gælder afgørelser om ændring af samværsaftaler eller -afgørelser,  

 afslag  

 på fastsættelse af samvær eller ophævelse af en aftale eller afgørelse herom,  

 jf. henholdsvis § 17, stk. 2 og 3.
 At det er hensynet til barnets bedste, der  uanset  

 formuleringen af lovens § 16  efter intentionen skal være det bærende  

 hensyn  

 bag lovens bestemmelser om samvær, fremgår af bemærkningerne til lovforslaget  

 til den gældende lov.
 Her står generelt om hensynet til barnet: »  Statsamtet må  

 således ved afgørelsen om samvær tage hensyn til barnets interesse i at have  

 kontakt til begge forældre« (lovforslagets almindelige bemærkninger side 13,  

 højre spalte, lidt over midten). Og »  Statsamtet skal ved afgørelsen af,  

 hvilket  

 omfang et samvær bør have, tage hensyn til, hvad der er bedst for barnet«  

 (lovforslagets almindelige bemærkninger side 13, højre spalte, midten). »  

 Udtrykket »samværsret« i den gældende lov foreslås erstattet med »samvær« for  

 at nedtone rettigheder og pligter i forbindelse med forældrekontakten og  

 dermed  

 fremhæve, at det centrale er at bevare barnets forbindelse med begge  

 forældre«  

 (lovforslagets specielle bemærkninger side 24, venstre spalte, midten).
Om ophævelse af samvær af hensyn til barnets bedste: »  Udvalget  

 foreslår derfor, at statsamtet fremover skal kunne afslå at fastsætte samvær  

 eller ophæve en afgørelse eller aftale herom, hvis det er »påkrævet« af  

 hensyn  

 til barnet.
Selv om ordvalget kunne tyde på det modsatte, er det meningen, at  

 praksis herved skal kunne lempes.
Udvalget har fundet, at kriteriet »påkrævet  

«  

  

 er bedst dækkende for intentionerne,  

 idet der også i fremtiden skal meget til  dog ikke helt så meget som  

 tidligere  

  for at der kan træffes afgørelse om ophævelse af samværet eller gives  

 afslag  

 på at fastsætte samvær« (lovforslagets almindelige bemærkninger side 14,  

 venstre spalte, næstsidste afsnit). »Stk. 3 vedrører afslag på og ophævelse  

 af  

 en aftale eller afgørelse om samvær.
Efter bestemmelsen kræves det, at  

 afslaget  

 eller ophævelsen er påkrævet af hensyn til barnet.
Dette indebærer i forhold  

 til gældende ret en lempelse i adgangen til at træffe afgørelse om ophævelse  

 af  

 samværet« (lovforslagets specielle bemærkninger til § 17 side 24).
5. Hvad er barnets bedste i samværssager? En lang række tidligere undersøgelser har vist, at et godt  

 samarbejdsklima mellem forældrene er helt afgørende for, hvordan  

 (skilsmisse)børn trives (»Samboskab, Ægteskab og Forældrebrud«,  

 Mai Heide Ottosen,  

 Socialforskningsinstituttet, 2000, side 134).
 Når forældre derimod har et dårligt samarbejdsklima, har barnet  

 ikke nødvendigvis gavn af samværet.
Selv om det er en udbredt antagelse, at skilsmissebørn har bedst  

 af at bevare en hyppig kontakt med begge forældre, er dette ikke påvist eller  

 dokumenteret.
De eksisterende resultater er modstridende og umulige at drage  

 entydige konklusioner fra.
Hvorvidt et samvær er positivt for barnet,  

 afhænger  

 af flere faktorer, for eksempel et nært og tæt forhold til den pågældende  

 forælder og konfliktniveauet forældrene imellem (»Hvem beskytter barnet« af  

 Helene Flendt og Lisbet Holst, 2000, side 91).
Statsamterne anerkender da også, at forældrenes konfliktniveau  

 er afgørende for barnets trivsel ved samvær i de tunge sager: »Barnet trives  

 med samværet, uanset om det ene eller det andet bliver resultatet, når blot  

 forældrene accepterer det aftalte/fastsatte samvær og har en rimelig  

 omgangsform  

 med hinanden.
Dette synspunkt støttes af forskellige undersøgelser, der er  

 foretaget på området« (Nyhedsbrev nr. 13, februar 2001, fra  

 Civilretsdirektoratet,  

 side 51).
6. FNs konvention om barnets rettigheder Loven om forældremyndighed og samvær skal fortolkes på en sådan  

 måde, at den er i overensstemmelse med FNs konvention om barnets  

 rettigheder  

 (børnekonventionen).
6.1. Relevante bestemmelser i konventionen Efter konventionens artikel 3, stk. 1, skal hensynet til barnets  

 bedste komme i første række for domstole, forvaltningsmyndigheder og  

 lovgivende  

 organer.
Efter artikel 9, stk. 3, skal deltagerstaterne respektere retten  

 for et barn, der er adskilt fra den ene eller begge forældre, til at  

 opretholde  

 regelmæssig personlig forbindelse og direkte kontakt med begge forældre,  

 undtagen hvis dette strider mod barnets tarv.
Det er værd at bemærke, at det  

 i  

 modsætning til lov om forældremyndighed og samvær § 16 her udtrykkeligt er  

 barnets ret til samvær  ikke forældrenes.
 Et barn skal så vidt muligt have ret til at kende og blive  

 passet af sine forældre, jf. artikel 7, stk. 1.
 Et barn, der er i stand til at formulere sine egne synspunkter,  

 skal ifølge artikel 12, stk. 1, også sikres retten til frit at udtrykke disse  

 synspunkter i alle forhold, der vedrører barnet, ligesom barnets synspunkter  

 skal tillægges passende vægt i overensstemmelse med dets alder og modenhed.
 Staten har efter artikel 19, stk. 1, pligt til at træffe alle  

 passende lovgivningsmæssige og administrative forholdsregler til beskyttelse  

 af  

 barnet mod alle former for fysisk eller psykisk vold, skade eller misbrug,  

 vanrøgt eller forsømmelig behandling, mishandling eller udnyttelse, herunder  

 seksuelt misbrug, medens barnet er i forældrenes, værgens eller andre  

 personers  

 varetægt.
6.2. Kritik fra Børnerettighedskomiteen Børnerettighedskomiteen har på baggrund af Danmarks anden  

 periodiske rapport udtrykt bekymring over, at forældrenes rettigheder oftest  

 vejer tungere end hensynet til barnets bedste (artikel 3). Komiteen opfordrer  

 Danmark til at anstrenge sig for at sikre implementationen af princippet om  

 barnets bedste i love m.v. såvel som i retslige og administrative afgørelser,  

 der vedrører børn (CRC/C/15/Add.151).
Komiteen har tidligere udtalt, at det ifølge komiteen er forkert  

 at sidestille barnets rettigheder med forældrenes.
Barnets bedste kommer  

 først  

 i alle situationer, også hvor barnet er fanget i en kamp mellem forældrene  

 (UNICEF:  

 »Implementation Handbook for the Convention on the Rights of the Child«,  

 1998,  

 side 231).
7. Praksis 7.1. Ingen lempelse i praksis, men mere  

 overvåget samvær Lovens intentioner var en lempelse af adgangen til at ophæve  

 eller give afslag på samvær.
Direktoratet har imidlertid selv konstateret, at  

 der på trods af lovens intentioner  

  

 ikke  

  

 er  

 sket en lempelse i adgangen til at ophæve eller give afslag på samvær:
»Som bekendt fremgår det af forarbejderne til loven, at der  

 skulle ske en lempelse i adgangen til at afslå eller ophæve samvær, hvis det  

 i  

 det enkelte tilfælde må anses for påkrævet af hensyn til barnet.
Det kan  

 f.eks.  

 være tilfældet, hvis samværet på grund af forældrenes indbyrdes forhold vil  

 blive meget konfliktfyldt.
Direktoratet har efter en gennemgang af praksis  

 imidlertid ikke konkrete eksempler, der kan dokumentere, at der er sket en  

 lempelse af adgangen til at afslå eller ophæve samvær.
Dette skal efter  

 Civilretsdirektoratets opfattelse blandt andet ses i sammenhæng med, at  

 overvåget  

 samvær pr. 1. juli 1996 er blevet et generelt offentligt tilbud ( ) Det er  

 således direktoratets vurdering, at der i dag ofte fastsættes samvær med  

 overvågning i sager, hvor samværet tidligere ville være blevet afslået eller  

 ophævet.
Ophævelse og afslag på samvær er meget indgribende afgørelser, og  

 der  

 stilles derfor store krav til begrundelsen herfor (...)« (Skarrildhus 1998).
Ifølge Civilretsdirektoratets statistik for 2001 (juni 2002)  

 udgjorde de tilfælde, hvor statsamtet fastsatte overvågning, i alt 5 pct. af  

 alle  

 de sager, hvor der var samvær.
Dette var stort set som i perioden 1997-2000.  

 I  

 direktoratets samværsstatistik for 2003 (februar 2004) står der, at  

 statsamtet  

 fastsatte overvåget samvær i 16 pct. af de sager, hvor der efter statsamtets  

 afgørelse var samvær.
I 2002 var det tilsvarende tal ifølge statistikken 21  

 pct.
Bemærkninger til forslagets enkelte bestemmelser Ad punkt 1 I børnekonventionen er det barnet, der har en selvstændig ret  

 til at bevare forbindelsen til begge forældre, og ikke som i den danske  

 lovgivning forældrene, jf. børnekonventionens artikel 9, stk. 3.
Hensynet til barnets bedste skal altid gå forud for forældrenes  

 rettigheder.
Dette kommer imidlertid ikke helt klart til udtryk i lovteksten:
§ 16 tilgodeser barnets ret til to forældre ved at give den ikke  

 samboende forælder ret til samvær.
Som nævnt ovenfor under punkt 5 er der dog  

 ikke automatisk lighedstegn mellem barnets bedste og bevarelse af barnets  

 kontakt med begge forældre.
Det bør fremgå af loven.
Det skal desuden  

 præciseres,  

 at forælderens ret til samvær er sekundær i forhold til hensynet til barnets  

 bedste, når der ikke er overensstemmelse mellem forælder- og børneinteresser.  

 Der skal med andre ord kun tilkendes den samværsret, som er til barnets  

 bedste.  

 § 16 giver efter sin nuværende formulering samværsforælderen en  

  

 ret  

  

 til samvær for at bevare barnets  

 forbindelse med begge forældre.
Efter § 12, stk. 2, 2. pkt., og § 13, stk. 1, 2. pkt., skal det  

 i sager vedrørende overførsel af forældremyndighed ved eneforældremyndighed  

 tillægges  

 vægt, om indehaveren af forældremyndighed uden rimelig grund hindrer  

 gennemførelsen af samvær (chikane). Problemet er her, at man for at tilgodese  

 retfærdighedshensyn over for samværsforælderen kommer til at tilsidesætte  

 hensynet  

 til barnets bedste.
På denne måde kommer man alt for let til at straffe  

 chikane  

 ved at straffe barnet.
Desuden er det ikke hensigtsmæssigt at fremhæve ét  

 bestemt problem i lovteksten, når der også er andre aspekter, der bør  

 vurderes  

 ud fra hensynet til barnets bedste.
Formuleringen bør derfor slettes.
Som nævnt i de almindelige bemærkninger afsnit 4.1 er det lovens  

 formodning, at det er i barnets interesse at bevare kontakten til begge  

 forældre.
Denne formodning er dog ikke underbygget af forskningen, når det  

 gælder forældre med et dårligt samarbejdsklima.
Derimod er det fastslået, at  

 et  

 godt samarbejdsklima mellem forældrene er meget afgørende for, hvordan  

 skilsmissebørn trives.
Ad punkt 2 Forslaget er en yderligere præcisering af børnekonventionens  

 bestemmelse om høring af barnet i forhold til tidligere ændringer af loven om  

 forældremyndighed og samvær.
Lovens § 29, stk. 1, giver børn over 12 år ret til at blive hørt  

 i sager om forældremyndighed og samvær.
Børn under 12 år skal høres, hvis  

 barnets modenhed og sagens omstændigheder tilsiger det, jf. § 29, stk. 2.  

 Bestemmelsen er begrundet i ønsket om at præcisere børnekonventionens princip  

 om børns ret til at blive hørt i selve loven (L 3, forslagets almindelige  

 bemærkninger punkt 6 folketingsåret 2000-01).
Forslagsstillerne ønsker en yderligere præcisering af  

 børnekonventionens artikel 12 i lov om forældremyndighed og samvær.
Det  

 indebærer, at der ikke fastsættes noget alderskriterium.
Ifølge  

 børnekonventionens artikel 12, stk. 1, skal  

  

 alle  

  

 børn have ret til frit at udtrykke deres synspunkter i alle forhold, der  

 vedrører dem.
Den eneste betingelse er, at de skal være i stand til at  

 formulere deres egne synspunkter.
Dette gælder særligt i enhver behandling  

 ved  

 dømmende myndighed eller forvaltningsmyndighed af sager, der vedrører barnet,  

 jf. artikel 12, stk. 2.
Desuden skal det i overensstemmelse med konventionen præciseres,  

 at barnets synspunkter skal tillægges passende vægt i overensstemmelse med  

 dets  

 alder og modenhed, jf. artikel 12, stk. 1. Her er heller ikke noget specifikt  

 alderskriterium, men et »tvillingekriterium«: barnets alder og modenhed.  

 Kravene i børnekonventionen er således ikke opfyldt, hvis myndighederne  

 udelukkende lægger vægt på et alderskriterium uden også at inddrage en  

 vurdering af barnets konkrete modenhed.
At barnets synspunkter skal tillægges  

 passende vægt, betyder endvidere, at myndighederne har pligt til at lytte til  

 børns synspunkter og tage dem alvorligt.
Ad punkt 3 Ifølge retsplejelovens § 536 kan bestemmelser om  

 forældremyndighed og udøvelse af samvær fuldbyrdes ved anvendelse af  

 tvangsbøder eller ved umiddelbar magtanvendelse.
I praksis betyder det, at  

 børn  

 kan hentes og afleveres af fogeden  af og til i følgeskab med politiet.  

 Det er  

 voldsomt traumatiserende for et barn at blive transporteret til en forælder  

 under fysisk magtanvendelse af fremmede personer.
Der bør derfor ikke  

 anvendes  

 tvang i de tilfælde, hvor barnet aktivt modsætter sig.
Fogedretten har i dag mulighed for at indhente en forudgående  

 børnesagkyndig erklæring, hvis retten er i tvivl om, hvorvidt magtanvendelsen  

 vil udsætte barnets sjælelige eller legemlige sundhed for alvorlig fare, jf.  

 retsplejelovens § 536, stk. 1, 3. og 4. pkt.
Fogedretten kan også tilkalde en  

 uvildig person, eventuelt en repræsentant for kommunen, til at varetage  

 barnets  

 tarv under sagen, jf. retsplejelovens § 536, stk. 2, 1. pkt.
Lovgivningen har  

 således lagt et stort ansvar over på fogeden, som dog ikke har forudsætninger  

 for at bedømme, hvornår et barns sjælelige eller legemlige sundhed er i  

 alvorlig fare.
Forslagsstillerne ønsker derfor, at der  

  

 altid  

  

 indhentes en forudgående børnesagkyndig erklæring i disse  

 situationer, og at der ligeledes  

  

 altid  

  

 tilkaldes en uvildig person til at varetage barnets tarv under sagen.  

 Forslagsstillerne mener, at denne uvildige person så vidt muligt bør være en,  

 som barnet kender og har tillid til i forvejen.
Det kan f.eks. være en  

 skolelærer eller pædagog.
 En obligatorisk ordning vil også være i bedre overensstemmelse  

 med børnekonventionens artikel 12, stk. 2, som bestemmer, at børn især skal  

 gives mulighed for at udtale sig i enhver behandling ved dømmende myndighed  

 eller forvaltningsmyndighed af sager, der vedrører barnet, enten direkte  

 eller  

 gennem en repræsentant eller et passende organ i overensstemmelse med de i  

 national ret foreskrevne fremgangsmåder.
Ad punkt 4 En amerikansk forløbsundersøgelse af børn i skilsmissefamilier  

 (»Den lykkelige skilsmisse« af Judith S.
Wallerstein m.fl., 2002) forklarer  

 blandt andet, at grunden til de mange forældremyndigheds- og samværstvister  

 er,  

 at forældrene opfatter deres børn som deres personlige redningsplanker.
De  

 føler sig måske ensomme og sårede oven på forholdets sammenbrud og føler  

 ofte,  

 at de kun kan stole på børnenes kærlighed.
Derfor vil de nogle gange kæmpe  

 med  

 næb og kløer for at beholde børnene for sig selv.
Forslagsstillerne ønsker derfor at give forældrene bedre  

 mulighed for at få et socialt netværk efter en skilsmisse.
Dette kan f.eks.  

 ske  

 på initiativ fra et ministerium.
Ad punkt 5 I resten af Norden er der på forskellig måde og i forskellig  

 grad givet børn ret til at have regelmæssigt samvær med andre end deres  

 forældre, når forældrene bliver skilt.
Kun Danmark har endnu ikke indført  

 denne  

 mulighed for barnet.
Forslagsstillerne mener, at Danmark i det mindste bør  

 have  

 regler for slægtningesamvær i tilfælde af den ene forælders død, hvilket både  

 bør omfatte bedsteforældre og stedforældre, som barnet har en særlig tæt  

 kontakt til, og hvor kontakten vil være til gavn for barnet.
Den svenske Föräldrabalk har i kapitel 6, § 15, stk. 3, en  

 generel bestemmelse om, at indehaverne af forældremyndigheden har et ansvar  

 for, at barnets behov for samvær med andre, som står det særlig nær, så vidt  

 muligt tilgodeses.
Bedsteforældre og andre nærtstående kan henvende sig til  

 socialnævnet  

 for at få samvær med barnet, jf.
Föräldrabalkens 6. kapitel, §  

 15 a, stk. 1, 3. pkt.
Socialnævnet afgør  

 herefter, om det vil indbringe sagen for domstolene.
Afgørelsen bygger på en  

 undersøgelse og vurdering af, om det påtænkte samvær vil være til gavn for  

 barnet.
Det er intentionen, at det kun er i specielle tilfælde, Socialnævnet  

 skal gå videre med sagen.
Domstolene afgør herefter, om der foreligger en så  

 nær tilknytning mellem barnet og vedkommende, at barnet har behov for samvær,  

 og hvor meget.
I praksis kommer samvær (umgänge) mest på tale med tidligere  

 plejeforældre, stedforældre eller bedsteforældrene, når den ene af forældrene  

 er døde.
 I islandsk og norsk ret er der mulighed for at få fastsat  

 slægtningesamvær, hvis den ene af forældrene er afgået ved døden.
I Island er der i den islandske børnelov § 47, stk. 3, også  

 mulighed for at få fastsat samvær med et barn, hvis det er umuligt for den  

 ene  

 af forældrene at udøve sine samværspligter over for barnet, og hvor nære  

 slægtninge til den forhindrede kan få samvær.
Der kan for eksempel være tale  

 om  

 en langvarig fængselsstraf uden orlovsmuligheder.
I Norge er det ikke kun slægtninge, der kan anmode om samvær ved  

 dødsfald, men alle med nær tilknytning til barnet.
Norge har herudover givet  

 mulighed for, at bedsteforældre kan få samvær, hvis den ene af forældrene er  

 nægtet samvær, men ønsker, at barnet skal have kontakt til bedsteforældrene.  

 I  

 Norge har det været overvejet, om man skulle udvide andres adgang til samvær,  

 så barnets sociale (sted)forældre og (sted)søskende kunne ses regelmæssigt.  

 Indtil videre er denne mulighed blevet afvist, blandt andet fordi man frygter  

 en endnu mere opsplittet tilværelse for barnet på grund af mangfoldigheden af  

 familiekonstellationer i samfundet.
 Domstolene i Finland kan efter anmodning fra en af forældrene  

 eller på eget initiativ i forbindelse med en afgørelse om forældremyndighed  

 opstille som vilkår, at den, barnet bor hos, skal tillade barnet at besøge  

 bedsteforældre m.v. på en måde, som fastsættes i afgørelsen.
Ad punkt 6 Forslaget er taget fra den norske lovgivning.
Her er formålet  

 med mæglingskravet i forbindelse med separation og skilsmisse at sikre, at  

 forældrene inden separation eller skilsmisse har forsøgt at lave en skriftlig  

 aftale om forældremyndighed og samværsret og om, hvor barnet skal bo fast,  

 hvor  

 der lægges vægt på, hvad der vil være den bedste ordning for barnet (Lov om  

 ekteskap § 26, stk. 1, 2. pkt.). Mægling er frivillig for samboer med fælles  

 børn under 16 år ved samlivsbrud.
I forbindelse med mægling udstedes der en  

 attest, som giver adgang til at rejse en sag om forældremyndighed, om, hvor  

 barnet skal bo, eller om samvær.
En mæglingsattest har gyldighed for en  

 periode  

 af 6 måneder, hvorefter den skal fornyes.
Der kan udstedes mæglingsattest  

 efter  

 3 timer hos mægleren, hvis der ikke er kommet en skriftlig aftale ud af  

 forløbet.
Det samme gælder, hvis den ægtefælle, der ikke har begæret mægling,  

 ikke møder op.
 Kravet om gyldig mæglingsattest, før man kan rejse en sag om  

 forældremyndighed m.v. for forældre med børn under 16 år, findes i Lov om  

 barn  

 og forældre § 51, stk. 1. Formålet er også her at få forældrene til at finde  

 frem til en skriftlig aftale.
 Efter den danske lovgivning skal statsamterne tilbyde forældrene  

 og deres børn børnesagkyndig rådgivning efter lov om forældremyndighed og  

 samvær § 28, stk. 1, hvis der er uenighed om forældremyndighed og samvær.  

 Herudover kan statsamtet tilbyde rådgivningen, hvis der skønnes at være et  

 særligt behov for det, jf. § 28, stk. 2. Denne regel tilsigter at give  

 forældre  

 med fælles forældremyndighed mulighed for at løse deres konflikter uden at  

 ønske den fælles forældremyndighed ophævet.
De norske regler adskiller sig fra de danske regler ved at kræve  

 obligatorisk mægling for forældre med børn under 16 år, ligesom de tilsigter  

 at  

 forebygge senere problemer.
Samtidig lægger de norske regler via  

 mæglingspligten stor vægt på forældrenes ansvar for i god tid selv at finde  

 en  

 løsning på deres problemer.
Skriftlig fremsættelse Jann Sjursen  

  

 (KD):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om sikring af hensynet til barnets bedste i forbindelse  

 med  

  

 forældremyndigheds- og samværssager.
(Beslutningsforslag nr.
B 4).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
