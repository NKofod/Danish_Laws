Fremsat den 18. november 1998 af  

 Bendt Bendtsen (KF), Brian Mikkelsen (KF),  

 Helge Adam Møller (KF),  

 Pernille Sams (KF) og Gitte Seeberg (KF) Forslag til folketingsbeslutning om mulighed for straf for kollektiv deltagelse i  

 lovovertrædelser Justitsministeren opfordres til at lade  

 Straffelovrådet udarbejde et udkast til en lovændring, som i  

 højere grad end nu gør det muligt at straffe kollektiv  

 deltagelse i lovovertrædelser, der munder ud i alvorlige forbrydelser  

 såsom drab, vold, brandstiftelse og hærværk.  

 Straffelovrådet skal undersøge, om det for at opnå dette  

 vil være mest hensigtsmæssigt at justere straffelovgivningens  

 medvirkens- og forsætsbegreber, eller om bestemte former for kollektiv  

 deltagelse i nærmere angivne forbrydelser bør kriminaliseres  

 særskilt.
Straffelovgivningen i lande, der har erfaring med alvorlige  

 former for kollektive forbrydelser, skal inddrages i overvejelserne.
 Ligeledes skal Straffelovrådet overveje, hvordan det  

 angivne mål kan nås, uden at væsentlige  

 retssikkerhedsgarantier krænkes, herunder forskrifterne i artikel 6 i  

 Den Europæiske Menneskerettighedskonvention.
 Straffelovrådets lovudkast skal foreligge inden  

 udgangen af 1999.
Bemærkninger til forslaget + Dansk Kriminalpolitiforening og Dansk Politiforbund havde  

 følgende kommentar til dommene:
+ Forslagsstillerne ønsker denne  

 retstilstand ændret således, at der i en tilsvarende sag i  

 fremtiden vil kunne domfældes.
 Også ved andre kriminalitetsformer, f.eks. vold og  

 groft hærværk, er der behov for, at alle involverede kan  

 straffes, uanset hvem der konkret sparkede offeret, kastede brostenen,  

 etc.
 Når der i dag diskuteres bandekriminalitet, er det  

 svært at lukke øjnene for, at retssystemets muligheder over for  

 disse kriminelle ikke lever op til borgernes rimelige krav på  

 effektivitet, orden og konsekvens.
I brede kredse er der stor frustration over samfundets  

 magtesløshed over for stigende bandekriminalitet, hvor grupper  

 optræder samlet, opildner hinanden til vold, hærværk m.v.,  

 hvorefter sådanne forbrydelser begås   beviseligt   af i hvert  

 fald nogle få i gruppen.
For ofrene bliver forbrydelserne ikke mindre  

 af, at de er begået af en flok uden klarhed over, hvem der gjorde  

 hvad.
 For samfundet er bandekriminalitet tilmed alvorligere end  

 enkeltmandsforbrydelser af blandt andet følgende grunde:
 Banders ustraffede kriminalitet krænker den øvrige  

 befolknings retsbevidsthed og svækker respekten for retssystemet.
 Muligheden for opklaring og strafforfølgning mindskes for hver  

 yderligere deltager i forbrydelsen.
 Banderne skaber frygt i dele af befolkningen for at færdes  

 frit.
Bandens støtte bevirker, at den enkelte deltager foretager  

 handlinger, som vedkommende ikke ville have foretaget, hvis han eller hun  

 havde været alene.
Banden skaber eller forøger således  

 forbrydelsen.
Bander, der ustraffet begår vold, hærværk m.v.,  

 fortsætter typisk med anden kriminalitet, såsom  

 berigelseskriminalitet.
Sådanne bander mangler i udpræget grad  

 respekt for samfundets regler og for andre mennesker.
 På denne baggrund skal det overvejes, hvorledes det  

   retssikkerhedsmæssigt forsvarligt   kan gøres muligt at  

 straffe bandemedlemmer for at være til stede og forholde sig passivt,  

 når andre bandemedlemmer udfører deres kriminalitet.
Problemet var som nævnt ovenfor i centrum under  

 retssagen mod Blekingegadegruppen, som bl.a. stod tiltalt for røveriet  

 af Købmagergades postkontor, hvorunder en politibetjent blev  

 dræbt.
Fire af gruppens syv medlemmer blev tiltalt for drabet på  

 politibetjenten, men de blev alle frifundet, da nævningene ikke mente  

 at have beviser for, hvem i gruppen der affyrede det dræbende skud.
 På grund af de retssikkerhedsmæssige aspekter  

 ved kollektiv straf mener forslagsstillerne, at Straffelovrådets  

 eksperter inden for strafferetten skal vurdere alle aspekter i forbindelse  

 med straf for kollektiv kriminalitet og herefter komme med forslag til,  

 hvordan et lovforslag mest hensigtsmæssigt kan udformes.
Skriftlig fremsættelse Bendt Bendtsen (KF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om mulighed for straf  

 for kollektiv deltagelse i lovovertrædelser.
(Beslutningsforslag nr.
B 51).
