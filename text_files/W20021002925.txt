 Landsskatteretskendelse af 7/2 2002. Udbetalt negativ moms og  

 krav om tilbagebetaling.
 Klagen skyldes, at told- og skatteregionen ikke har anset A A/S  

 for at have drevet momspligtig virksomhed i perioden 1. januar 1997 til 30.  

 juni 2000 og følgelig har afkrævet selskabet tilbagebetaling af den i  

 perioden  

 tidligere udbetalte negative moms.
Det fremgår af sagen, at A A/S (herefter benævnt selskabet) er  

 moderselskab for selskabet B A/S, der driver virksomhed med forhandling af  

 biler.
Hovedaktionæren, C, har oplyst, at selskabet blev momsregistreret i  

 1973, og at selskabet har skiftet navn flere gange, og i 1990 fik det  

 nuværende  

 navn A A/S.
Dette skete i forbindelse med, at han købte  

 bilforhandler-selskabet  

 (herefter benævnt datterselskabet), som selskabet skulle eje.
C har videre oplyst, at den aktivitet, der har været i selskabet  

 fra 1973 primært har været håndværker-aktiviteter, herunder især  

 isoleringsvirksomhed.
Der har været momspligtige aktiviteter i selskabet frem  

 til 1996.
Det fremgår af sagen, at seneste salg med angivet udgående moms  

 fandt sted i 2. kvartal 1996. Selskabet har for årene 1995 og 1996 angivet  

 udgående moms, der svarer til omsætningstal på henholdsvis 10.708 kr. og  

 8.024  

 kr., og efterfølgende har der ikke været angivet udgående moms.
Det er  

 oplyst,  

 at de momsbelagte udgifter, der har været afholdt i selskabet i omhandlede  

 periode, primært  og i hvert fald for 1998, 1999 og 2000 udelukkende  

  har  

 været revisorudgifter.
C har oplyst, at selskabet i de følgende år har forsøgt sig med  

 køb af udlejningsejendomme med erhvervslejemål, men at dette dog er forblevet  

 ved de forberedende handlinger.
Selskabet har ikke været anmeldt til  

 frivillig  

 momsregistrering for udlejning af erhvervsejendomme.
 Pr. 30. juni 2000 har selskabet indgået en leasingaftale med  

 datterselskabet vedrørende udlejning af diverse PC-udstyr.
 I en modregningsmeddelelse af 10. august 2000 fra told- og skatteregionen  

 er angivet, at negativ moms på 4.120 kr. fra perioden 1. januar 2000 til 30.  

 juni 2000 er modregnet i selskabsskat for 1999/00.
 Told- og skatteregionen har ved den påklagede afgørelse ikke  

 anset selskabet for at have drevet momspligtig virksomhed i perioden 1.  

 januar  

 1997 til 30. juni 2000, hvorfor regionen har afkrævet selskabet  

 tilbagebetaling  

 af den for perioden tidligere udbetalte moms, jf. momslovens § 47, stk. 5,  

 med  

 i alt 24.604 kr.
Regionen har herved bl.a. anført, at holdingselskaber helt uden  

 blandede aktiviteter eller servicevirksomhed, ikke kan være momsregistreret  

 og  

 ikke er berettiget til fradrag for indgående moms.
Regionen har henvist til  

 Landsskatterettens kendelse gengivet i TfS 2000.499, samt et notat fra Told-  

 og  

 Skattestyrelsen fra 3. november 1999.
 For så vidt angår den seneste periodes negative moms på 4.120  

 kr. har regionen anført, at denne del er modregnet i selskabsskat, hvorfor  

 det  

 er korrekt, at medtage beløbet.
 Regionen har tilføjet, at selskabet fremtidig vil kunne opnå  

 delvis fradrag for indgående moms, det vil sige skønsmæssigt fradrag for moms  

 vedrørende serviceydelser over for datterselskabet, jf. momslovens § 38 og  

 Told- og Skattestyrelsens notat af 3. november 1999.
 Selskabets repræsentant har over for Landsskatteretten nedlagt  

 påstand om, at selskabet ikke er pligtig til at tilbagebetale den i perioden  

 1.  

 januar 1996 til 30. juni 2000 udbetalte negative moms.
Til støtte for påstanden er bl.a. anført, at  

  

 der ikke kan ske  

 afmeldelse før selskabet har besluttet sin fremtidige aktivitet, at  

  

 TfS 2000.499 LSR  

 på ingen måde er identisk med nærværende sag, idet det i kendelsen omhandlede  

 selskab aldrig kom til at drive momspligtig virksomhed, hvorimod nærværende  

 selskab har drevet momspligtig virksomhed fra sin start i 1973.
at  

  

 der i henhold til  

 Momsvejledningen 1999, s. 250, ikke kan stilles krav om tilbagebetaling af  

 moms  

 i et selskab, der ophører med at drive afgiftspligtig omsætning, medmindre  

 det  

 omtvistede momsbeløb er fratrukket som følge af svig eller misbrug, hvilket  

 ikke er tilfælde i nærværende sag, og at  

  

 sidstnævnte  

 bekræftes af EF-domstolens dom i sag C-110/94.
Videre er det anført, at et moderselskab, der driver aktiviteter  

 via et datterselskab med betydelig momspligtig omsætning, vil kunne lade  

 datterselskabet afholde sine momspligtige udgifter, og derved ville forholdet  

 stort set være neutralt.
Der kunne således også være ydelser til  

 datterselskabet, som kunne faktureres, hvilket ikke er sket alene ud fra en  

 betragtning om, at sådanne bevægelser ville være neutrale i enhver henseende.
 Endvidere er det anført, at Told- og Skattestyrelsens interne  

 meddelelse af 3. november 1999 næppe kan anvendes, idet skrivelsen på s. 3  

 præciserer, at ændringen kun er en skærpelse af den hidtidige praksis på  

 området, og at det er styrelsens opfattelse, at ændringen efter sædvanlig  

 forvaltningspraksis først vil have virkning fra offentliggørelsen i  

 Tidsskrift  

 for Skatter og Afgifter, hvilket må være i november måned 1999 eller senere.
 Det er endvidere anført, at selskabet på intet tidspunkt har  

 vedtaget at ophøre med at drive momspligtig virksomhed, og at den  

 omstændighed,  

 at der ikke har været omsætning i den omhandlede periode er tilfældig, idet  

 selskabet har gjort tiltag vedrørende nye projekter.
Videre er det anført, at i den omhandlede periode, hvor regionen  

 har truffet afgørelse om efteropkrævning, har der været tiltag til  

 forskellige  

 aktiviteter, men udgifterne i forbindelse med disse tiltag har været placeret  

 i  

 datterselskabet.
Han har herved anført, at det har beroet på en tilfældighed,  

 hvor udgifterne er afholdt og fratrukket.
Der er henvist til at man har  

 forsøgt  

 sig med køb af udlejningsejendomme til erhvervslejemål og at der pr. 30. juni  

 2000 er indgået en leasingaftale med datterselskabet, og det er anført at det  

 i  

 øvrigt er hensigten, at der skal påbegyndes momspligtige aktiviteter igen i  

 moderselskabet.
Det er bemærket, at de foretagne fradrag for moms af  

 revisorudgifter i henholdsvis moder- og datterselskab er sket ud fra  

 revisorens  

 opgørelse.
Det er dertil anført, at man formentligt kunne have henført en  

 større andel af revisorudgifterne til datterselskabet, jf. herved at der er  

 tale om sambeskattede selskaber.
Endelig er det anført, at der under alle omstændigheder skal ske  

 reduktion med beløbet på 4.120 kr., idet beløbet ikke er udbetalt.
Selskabet  

 har således betalt áconto-skat og har modtaget tilbagebetaling af for meget  

 betalt skat, men beløbet på 4.120 kr. er ikke udbetalt.
 Landsskatteretten skal  

 udtale:
 Det følger af momslovens § 3, at afgiftspligtige personer er  

 juridiske eller fysiske personer, der driver selvstændig økonomisk  

 virksomhed.  

 Det følger af bemærkningerne til lovbestemmelsen, at bestemmelsens definition  

 af afgiftspligtige personer svarer til direktivets artikel 4, og at udtrykket  

 økonomisk virksomhed er overensstemmende med 6. momsdirektiv.
 Artikel 4 i 6. momsdirektiv 77/388/EØ er sålydende:
stk. 1. Som afgiftspligtig person anses enhver, der  

 selvstændigt og uanset stedet udøver en af de i stk. 2 nævnte former for  

 økonomisk virksomhed uanset formålet med eller resultatet af den pågældende  

 virksomhed. stk. 2. De former for økonomisk virksomhed, der er omhandlet i  

 stk. 1, er alle former for virksomhed som producent, handlende eller  

 tjenesteyder, herunder minedrift og landbrug, samt virksomhed inden for  

 liberale og dermed sidestillede erhverv.
Som økonomisk virksomhed anses  

 blandt  

 andet transaktioner, der omfatter udnyttelse af materielle eller immaterielle  

 goder med henblik på opnåelse af indtægter af en vis varig karakter. Af præmisserne i EF-domstolens dom i sag C-60/90 (Polysar)  

 fremgår:
 ..sjette direktivs artikel 4 skal fortolkes således, at et  

 holdingselskab, hvis formål kun er at besidde kapitalinteresser i andre  

 virksomheder, uden at det direkte eller indirekte griber ind i  

 administrationen  

 af disse virksomheder  bortset fra, hvad er følger af de rettigheder,  

 holdingselskabet har i sin egenskab af aktionær eller selskabsdeltager   

 ikke  

 er merværdiafgiftspligtig og derfor ikke har ret til fradrag i henhold til  

 sjette direktivs artikel 17...
 Henset til formuleringen af artikel 4, stk. 2, i 6. momsdirektiv  

 og præmisserne i EF-domstolens dom i sag C-60/90 (Polysar) finder  

 Landsskatteretten ikke, at selskabet ved alene at besidde en kapitalandel i  

 datterselskabet, kan anses for at have drevet økonomisk virksomhed i henhold  

 til momslovens § 3.
I Momsvejledning afsnit M.6 fremgår, at der som udgangspunkt kun  

 skal stilles krav om tilbagebetaling af allerede udbetalt negativ moms, hvis  

 det burde have stået klart for virksomheden, at den ikke var omfattet af  

 registreringspligten.
Der er herved henvist til EF-domstolens dom i sag  

 C-110/94 (Inzo).
 Af præmisserne i EF-domstolen i sag C-110/94 (Inzo) fremgår:
..når afgiftsmyndighederne har anset et selskab, som har  

 erklæret at ville påbegynde økonomisk virksomhed forbundet med  

 afgiftspligtige  

 transaktioner, for afgiftspligtigt, er bestilling af en  

 rentabilitetsundersøgelse med henblik på den påtænkte virksomhed en økonomisk  

 virksomhed i artiklens betydning, selv om undersøgelsen har til formål at  

 klarlægge, i hvilket omgang den påbegyndte virksomhed er rentabel, og at  

   

 myndighederne ikke  bortset fra tilfælde af svig eller misbrug   

 med  

 tilbagevirkende kraft kan nægte at anse selskabet for afgiftspligtigt, når  

 det  

 henset til undersøgelsens resultater besluttes ikke at gå videre til den  

 operationelle fase og at lade selskabet træde i likvidation, således at den  

 påtænkte økonomiske virksomhed ikke var forbundet med afgiftspligtige  

 transaktioner. Retten bemærker, at selskabet - i modsætning til de faktiske  

 forhold i dommen fra EF-domstolen sag C-110/94 (Inzo)  ikke siden 1996  

 har  

 haft nogen momspligtig økonomisk virksomhed og ikke efter dette tidspunkt ses  

 at have foretaget forberedende handlinger m.v. med henblik på udøvelse af en  

 økonomisk virksomhed i henhold til momslovens § 3.
 Retten finder herefter ikke, at de angivne retningslinier i  

 Inzo-dommen er til hinder for, at told- og skatteregionen i nærværende sag  

 kan  

 fremsætte krav om tilbagebetaling af tidligere udbetalt negativ moms.
 Endelig bemærkes, at Told- og Skattestyrelsens meddelelse af 3.  

 november 1999 vedrører praksis om momsfradrag i holdingselskaber, der har  

 momspligtige aktiviteter, og meddelelsen findes således ikke at have  

 betydning  

 for nærværende sag.
 Retten finder herefter, at told- og skatteregionen krav om  

 tilbagebetaling af tidligere udbetalt negativ moms for perioden 1. januar  

 1997  

 til 30. juni 2000 er berettiget.
 Det bemærkes videre, at Landsskatterettens kompetence er angivet  

 i momslovens § 79, og at retten efter denne bestemmelse ikke kan tage  

 stilling  

 til spørgsmålet om, hvorvidt det er berettiget, at regionen har afkrævet  

 betaling af beløbet på 4.120 kr. under henvisning til, at beløbet er anvendt  

 til modregning i selskabsskat, og om der rent faktisk er sket modregning.  

 Klagen over dette betalings/modregningsspørgsmål oversendes til Told- og  

 Skattestyrelsen.
