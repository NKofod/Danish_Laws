Cirkulære om ændring af vejledning om beskæftigelseskrav og dagpengeperiode I vejledning nr. 124 af 13. december 2006 om beskæftigelseskrav og dagpengeperiode foretages følgende ændringer:
 1. Efter pkt. 12.3. indsættes som nyt pkt.:
»12.4. Særligt om bekendtgørelsens § 11, stk. 4 Betingelsen om, at medlemmet skal have været studieaktiv under uddannelsen, kan som udgangspunkt dokumenteres ved en erklæring herom på tro-og-love fra medlemmet.
Hvis der er anledning til tvivl  fx hvis uddannelsen afbrydes, eller den har taget noget længere tid end normeret  skal a-kassen kræve, at medlemmet indhenter en erklæring fra uddannelsesstedet om, at medlemmet har været studieaktiv, herunder har fulgt undervisningen og deltaget i de prøver og eksamener, som indgår i uddannelsen.
