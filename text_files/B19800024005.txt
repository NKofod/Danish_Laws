 I medfør af § 78 b, stk. 1, i lov om styrelsen af kommunernes skolevæsen  

 og af virksomhed efter lov om fritidsundervisning m. v., jfr.  

 lovbekendtgørelse nr. 24 af 20. januar 1978, som ændret ved lov nr. 528 af  

 28. december 1979 fastsættes herved følgende bestemmelser:
Amtskommunerne § 1.  Ved hver amtskommunal skole og  

 undervisningsinstitution med specialundervisning for voksne skal der være et  

 lærerråd.
A.
Sammensætning § 2.  Lærerrådet består af skolens eller  

 undervisningsinstitutionens leder (forstander), viceforstander,  

 tjenestemandsansatte lærere (undervisere), herunder skolepsykologer og  

 skolekonsulenter, som har faste undervisningstimer ved skolen eller  

 undervisningsinstitutionen, timelærere, faglærere og årsvikarer.
§ 3.  Lærerrådet vælger af sin midte en formand, idet  

 skolens eller undervisningsinstitutionens leder dog ikke kan vælges.
Til at  

 varetage formandsforretningerne under formandens forfald vælges en  

 næstformand, og til at udføre sekretærforretningerne vælges en sekretær.  

 Lærerrådet fastsætter selv sin forretningsorden.
 Stk. 2.  Lærerrådet kan nedsætte forretningsudvalg, der  

 afgiver erklæring på rådets vegne efter regler fastsat i forretningsordenen.
 Stk. 3.  Lærerrådet kan nedsætte udvalg, som afgiver  

 indstilling til lærerrådet.
Stk. 4.  Valgene i henhold til stk. 1, 2 og 3, der  

 foretages på et møde i marts måned, gælder for det følgende skoleår, hvis  

 ikke andet er fastsat i forretningsordenen.
Genvalg kan finde sted.
 § 4.  Formanden sammenkalder lærerrådet, når han  

 finder det fornødent, og skal sammenkalde det, når skolens eller  

 undervisningsinstitutionens leder eller mindst en fjerdedel af rådets  

 medlemmer kræver det.
 Stk. 2.  Er der ikke truffet anden bestemmelse i  

 forretningsordenen, sker indkaldelsen ved opslag på skolen eller  

 undervisningsinstitutionen som regel med 14 dages varsel, men kan, hvor  

 omstændighederne taler derfor, ske med kortere varsel.
Stk. 3.  Til dagsordenen for lærerrådsmødet kan en  

 fjerdedel af rådets medlemmer, hvis ikke andet er fastsat i  

 forretningsordenen, stille forslag, der vedrører skolen, senest 4 dage før  

 mødet.
Formanden meddeler dagsordenen ved opslag på skolen eller  

 undervisningsinstitutionen senest 2 dage før mødet.
Stk. 4.  Medlemmerne har pligt til at deltage i  

 lærerrådets møder.
Eventuelt forfald skal med angivelse af grunden dertil  

 forud meddeles formanden.
Møderne afholdes som regel uden for den sædvanlige  

 undervisningstid.
§ 5.  Lærerrådet er beslutningsdygtigt, når mindst  

 halvdelen af medlemmerne er til stede.
Beslutninger træffes ved almindeligt  

 stemmeflertal.
I tilfælde af stemmelighed er formandens stemme udslaggivende.  

 Under mødet kan der af ethvert medlem stilles forslag til beslutning i  

 henhold til dagsordenen.
Alle vedtagelser indføres i en beslutningsprotokol,  

 der føres af formanden med bistand af sekretæren.
Er der holdt afstemning,  

 angives afstemningens emne samt antal stemmer for og imod.
Mindretallet kan  

 forlange, at afvigende meninger efter kort diktat tilføres  

 beslutningsprotokollen.
Formanden sørger for protokollens opbevaring på  

 skolen eller undervisningsinstitutionen.
Den skal efter anmodning forevises  

 medlemmer af lærerrådet.
 § 6.  De med lærerrådets virksomhed forbundne  

 udgifter, herunder til maskinskrivning, kopiering, papir, porto og lignende,  

 afholdes af en på amtskommunens budget til dette formål optaget bevilling.
B.
Kompetence § 7.  Hvis der er oprettet et skoleråd ved den  

 pågældende skole eller undervisningsinstitution, skal dette - og ellers  

 amtsrådet - indhente erklæring fra lærerrådet om: 1. Udkast til de  

 bestemmelser på planen for amtskommunens skolevæsen og  

 undervisningsvirksomhed m. v., som vedrører den pågældende skole eller  

 undervisningsinstitution, herunder forslag om oprettelse og nedlæggelse af  

 stillinger. 2. Forslag om tilvejebringelse og forbedring af  

 undervisningslokalerne samt om disses forsyning med materiel og inventar. 3.  

 Forslag til budget for skolen eller undervisningsinstitutionen. 4. Forslag  

 til ordensregler for skolen eller undervisningsinstitutionen.
Stk. 2.  Lærerrådet afgiver indstilling til skolerådet,  

 hvis et sådant er oprettet, ellers til amtsrådet om: 1. Principperne for  

 arbejdets fordeling mellem lærerne.
Indstillingen udformes på grundlag af  

 forslag, der er udarbejdet af skolens eller undervisningsinstitutionens leder  

 eller på dennes foranledning. 2. Anskaffelse eller fornyelse af  

 undervisningsmidler.
 Stk. 3.  Lærerrådet medvirker ved behandlingen af  

 byggesager i overensstemmelse med de regler, der fastsættes i henhold til  

 skolestyrelseslovens § 36, stk. 5.
Stk. 4.  Lærerrådet skal udtale sig om enhver sag  

 vedrørende den pågældende skole eller undervisningsinstitution, der  

 forelægges det af formanden, institutionens leder, skolerådet eller  

 amtsrådet.
Lærerrådet kan afgive udtalelser og stille forslag til skolerådet  

 (amtsrådet) om alle spørgsmål, der vedrører skolen eller  

 undervisningsinstitutionen.
Stk. 5.  Lærerrådets erklæringer og indstillinger med  

 eventuelle mindretalsudtalelser, fremsendes gennem skolens eller  

 undervisningsinstitutionens leder med dennes udtalelse.
Afskrift af lederens  

 bemærkninger i sagen sendes til lærerrådet.
Lærerrådets erklæring skal følge  

 med ved sagens forelæggelse for højere myndighed.
 § 8.  Lærerrådet har ikke pligt eller ret til at  

 udtale sig om den enkelte lærers forhold.
Frederiksberg og Københavns kommuner § 9.  Bestemmelserne i kapitel I finder tilsvarende  

 anvendelse på skoler og undervisningsinstitutioner med specialundervisning  

 for voksne i Frederiksberg kommune.
Kommunalbestyrelsen træder i amtsrådets  

 sted ved varetagelsen af de funktioner, der er henlagt til amtsrådet.
 Stk. 2.  Københavns skoledirektion fastsætter regler om  

 lærerråd ved skoler og undervisningsinstitutioner med specialundervisning for  

 voksne i Københavns kommune.
 Ikrafttræden m. v.
 § 10.  Bekendtgørelsen træder i kraft den 1. august  

 1980.
 Stk. 2.  Valg efter § 3, som skal gælde for skoleåret  

 1980/81, foretages snarest muligt.
Stk. 3.  Efter indstilling fra amtsrådet - i  

 Frederiksberg kommune fra kommunalbestyrelsen - kan undervisningsministeren  

 på grundlag af forslag udarbejdet af skolens eller  

 undervisningsinstitutionens lærerråd og skoleråd godkende ordninger med  

 hensyn til lærerrådets sammensætning og virksomhed, der afviger fra  

 bestemmelserne i bekendtgørelsen.
Godkendelsen meddeles for en nærmere  

 fastsat periode, der kan forlænges.
Undervisningsministeriet, den 30. maj  

 1980 P.M.V.
