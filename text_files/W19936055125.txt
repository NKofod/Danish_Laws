Varemærket FREEPORT var af Patentdirektoratet fundet forveksleligt med  

 varemærket FREEMONT.
Patentankenævnet omstødte direktoratets afgørelse.
År 1993, den 3. december afsagde Patentankenævnet (Grønning-Nielsen, Hans Chr.
Thomsen, Warnich-Hansen) følgende Den 16. februar 1989 indleverede klageren en ansøgning om registrering af  

 varemærket FREEPORT (ordmærke) for alle varer i klasse 34, herunder tobak,  

 artikler for rygere, tændstikker.
 I skrivelse af 6. december 1989 udtalte Patentdirektoratet, at det ansøgte  

 varemærke var fundet forveksleligt med følgende registrerede varemærke: VR  

 1475 1985 FREEMONT (ordmærke) omfattende klasse 34: cigaretter.
 Klageren skrev i den anledning den 5. april 1990 til direktoratet  

 følgende:
 »Direktoratet har i sin nævnte skrivelse modholdt følgende  

 registrering:
Reg. nr. 1475/85 FREEMONT Efter ansøgernes formening bør nævnte registrering ikke danne nogen  

 hindring for registrering af det ansøgte mærke, og ansøgerne anmoder høfligst  

 direktoratet om at tage sagen op til fornyet overvejelse.
Man anfører i denne  

 forbindelse følgende.
Såvel synsmæssigt som lydmæssigt adskiller det ansøgte mærke og det  

 modholdte mærke sig tydeligt fra hinanden.
Hertil kommer, at  

 mærkebestanddelen »FREE« indgår i eksisterende registreringer  

 dækkende varer i klasse 34, således er ansøgerne af nærværende ansøgning  

 indehavere af reg. nr. 2134/77 FREE-KICK dækkende varer i klasse 34.  

 Mærkebestanddelen PORT/MONT adskiller sig betydeligt fra hinanden, såvel  

 syns- som lydmæssigt.
Det ansøgte mærke og det modholdte mærke giver endvidere anledning til  

 forskellige associationer.
PORT leder tanken hen på »en port« eller  

 på »en havn«.
MONT derimod leder tanken hen på »et  

 bjerg«, f.eks.
Mont Everest.
 Ansøgerne er endvidere af den opfattelse, at der må lægges særlig vægt på  

 køberkredsens karakter, idet kundekredsen for så vidt angår varer i klasse 34  

 må antages at være særdeles bevidst om, hvilket mærke er »det  

 rigtige«.
 Ansøgerne oplyser endvidere, at mærkerne FREEPORT/FREEMONT eksisterer side  

 om side i USA og i Singapore.
Ansøgerne er følgelig af den formening, at det ansøgte mærke såvel  

 synsmæssigt som lydmæssigt, som hvad angår begrebsindhold af helhedsbilledet  

 adskiller sig fra det modholdte mærke i en sådan grad, at der ikke er fare  

 for, at forveksling kan finde sted.' Den 18. december 1990 fastholdt direktoratet, at mærkerne var  

 forvekslelige.
 Direktoratet anførte følgende:
 »De henviser nærmere til synsmæssige og lydlige forskelle mellem  

 mærkerne, til registreringen VR 2134 1977, FREE-KICK, og til køberkredsen for  

 de her omhandlede varer.
 Uanset det af Dem anførte må direktoratet fastholde, at Deres mærke er  

 forveksleligt med VR 1475 1985, da første stavelse i ordene er ens, og der  

 delvist er identitet i anden stavelse.
Deres ansøgning må derfor fortsat begrænses eller samtykke må indhentes  

 som anført i vort brev af 6. december 1989.« I besvarelse heraf bemærkede klager i skrivelse af 12. april 1991.
 »I ovennævnte skrivelse meddeler direktoratet, at man fastholder  

 modholdelsen af registrering nr. 1475/85 FREEMONT, »da første stavelse i  

 ordene er ens, og der er delvis identitet i anden stavelse«.
Ansøgerne er imidlertid fortsat af denne formening, at registrering nr.  

 1475/85 FREEMONT ikke bør danne nogen hindring for registrering af det  

 ansøgte mærke, og ansøgerne anmoder derfor høfligst direktoratet om at  

 overveje sagen på ny.
I denne forbindelse anføres følgende.
Ansøgerne finder ikke, som anført af direktoratet, at der en nogen  

 identitet mellem PORT/MONT.
Tværtimod finder ansøgerne, at FREEPORT/FREEMONT  

 såvel synsmæssigt som lydmæssigt adskiller sig tydeligt fra hinanden, ligesom  

 mærkerne har forskellige betydninger og giver anledning til forskellige  

 associationer.
 Endvidere er forholdet det, at mærkerne FREEPORT/FREMONT eksisterer side  

 om side i USA, der er hjemland for såvel ansøgerne af nærværende ansøgning  

 som indehaverne af den modholdte registrering.
Når varemærkemyndighederne i USA har anerkendt, at mærkerne  

 FREEPORT/FREMONT kan eksistere side om side, forekommer det rimeligt, at man  

 også i Danmark anerkender, at mærkerne kan eksistere side om side.
Vi  

 vedlægger kopi af ansøgernes registrering i The Principal Register i USA nr.  

 1515696 FREEPORT tillige med kopi af registrering i The Principal Register  

 nr. 1245950 FREEMONT i navnet Brown & Williamson Tobacco Corporation.
Under henvisning til ovenstående og under henvisning til vor skrivelse af  

 5. april 1990 håber ansøgerne, at direktoratet efter fornyet overvejelse vil  

 være indforstået med at fremme nærværende ansøgning til offentliggørelse  

 trods registrering nr. 1475/85 FREEMONT.' Direktoratet udtalte i skrivelse af 31. oktober 1991 som følger:
 »De har i brev hertil af 5. april 1990 anmodet direktoratet om at  

 tage afgørelsen vedrørende ovennævnte varemærke op til fornyet overvejelse.  

 De anfører i den forbindelse, at mærkebestanddelen FREE indgår i eksisterende  

 registreringer i klasse 34, samt at mærkebestanddelene henholdsvis -PORT og  

 -MONT adskiller sig betydeligt fra hinanden.
Uanset det af Dem anførte, fastholder vi endnu en gang vores afgørelse om,  

 at mærkerne FREEPORT og FREEMONT er forvekslelige.
Begge ord består af otte  

 bogstaver hvoraf de fire første er identiske og optræder i samme rækkefølge.  

 Begge ord's slutstavelse indeholder bogstavet »O« som eneste vokal,  

 og begge ord afsluttes med bogstavet »T«.
I såvel synsmæssig som  

 lydmæssig henseende ligger ordene således meget tæt på hinanden'.
 Klageren meddelte i skrivelse af 28. februar 1992, at »..... det  

 ansøgte mærke FREEPORT bør kunne registreres uanset det af direktoratet  

 modholdte mærke VR 1475/85 FREEMONT.
Ved en sammenholden af mærkerne FREEPORT FREEMONT skal vi fremdrage følgende.
1. FREE De to mærker har tilfælles FREE.
FREE indgår som mærke bestanddel i andre  

 mærker i klasse 34 og kan ikke i sig selv begrunde, at der statueres  

 forvekslelighed mellem to mærker indeholdende FREE som mærkebestanddel. 2.  

 PORT FREEPORT indeholder som anden stavelse PORT.
PORT er et ord i sin egen ret  

 med en bestemt betydning på engelsk, nemlig »havn«.
Den engelske  

 betegnelse for Københavns Frihavn er således »Copenhagen Freeport«.
 Ordet PORT indgår i det danske sprog, jfr. ord som »ladeport«.
Ordet PORT udtales såvel på engelsk som på dansk med en å-lyd 3. MONT Endelsen MONT i FREEMONT har en selvstændig betydning, nemlig  

 »bjerg«.
 O-lyden i MONT svarer til o-lyden i ord som f.eks. »mund«.
4. Mærkerne FREEPORT og FREEMONT giver forskellige associationer.
Medens  

 man med hensyn til FREEPORT kan komme til at tænke på en »frihavn«  

 er det nærliggende at opfatte ordet »FREEMONT« som bynavn.
5. Mærkerne FREEPORT og FREEMONT adskiller sig ud fra en helhedsbedømmelse  

 betydeligt fra hinanden.
Vi skal her fremhæve den forskellige betydning af  

 PORT/MONT.
De pågældende forskelle bevirker efter ansøgernes formening, at  

 mærkerne FREEPORT/FREEMONT kommer til at adskille sig tilstrækkeligt fra  

 hinanden i varemærkemæssig henseende ud fra en helhedsbedømmelse.
Det må også  

 spille ind i nævnte helhedsbedømmelse, at den fælles forstavelse FREE ikke  

 kan forbeholdes noget enkelt firma.
Når man vælger en fribetegnelse som  

 første stavelse af sit mærke og nævnte forstavelse udgør halvdelen af det  

 pågældende varemærke, må dette få indflydelse på helhedsbedømmelsen.
6. Registreringen af FREEMONT blev gennemført i 1985 efter en ansøgning  

 indleveret den 14. oktober 1983. Mærket ses ikke at have været brugt af de  

 pågældende varemærkeindehavere.
Siden nævnte ansøgningsdato er der gået snart  

 9 år.
Selvom den pågældende registrering tidligst kan kræves udslettet den 1.  

 januar 1997, bør det dog efter ansøgernes formening også indgå i vurderingen,  

 at det pågældende mærke ikke ses nogensinde at have været benyttet af de  

 pågældende varemærkeindehavere.' Den 4. november 1992 afslog direktoratet ansøgningen under henvisning til  

 varemærkelovens § 15, stk. 1, idet det ansøgte mærke ».....er  

 forveksleligt med VR 1475 1985 FREEMONT.
Ordene FREEPORT og FREEMONT består  

 begge af 8 bogstaver, hvoraf de 4 første er identiske.
Begge ords  

 slutstavelser indeholder vokalen O som eneste vokal og begge ord slutter med  

 bogstavet T.
Der er således visuel og auditiv lighed mellem mærkerne.« Denne afgørelse har klageren ved skrivelse af 23. december 1992 indbragt  

 for Patentankenævntet med påstand om, at Patentdirektoratet pålægges ikke at  

 modholde reg. nr. 1475/85 FREEMONT over for ansøgning nr. 1104/89 FREEPORT.
I  

 ankebegrundelsen skriver klageren bl.a.:
 »....Under skriftvekslingen med Patentdirektoratet har vi på  

 klagerens vegne indgående gjort rede for de omstændigheder, der efter  

 klagernes opfattelse taler mod, at reg. nr. 1475/85 FREEMONT skulle stille  

 sig i vejen for registreringen af FREEPORT.
Vi henviser specielt til vor skrivelse af 28. februar 1992. Den 12 april  

 1991 orienterede vi Patentdirektoratet om, at mærkerne FREEPORT/FREEMONT  

 eksisterer side om side i de pågældende to firmaers hjemland, USA, og  

 vedlagde kopier af de to USA-registreringer.
USA registrering nr. 1245950  

 vedrører mærket FREMONT og ikke FREEMONT.
Imidlertid indebærer dette efter  

 klagernes formening ikke nogen ændring for så vidt angår sameksistens.
Ordene  

 FREEPORT/FREEMONT er begge engelske.
Det forekommer ikke klagerne rimeligt,  

 at reg. nr. 1475/85 FREEMONT skulle stille sig i vejen for en registrering af  

 FREEPORT her i landet, specielt på baggrund af sameksistensen i USA Det bemærkes i denne forbindelse, at en markedsføring af de pågældende  

 tobaksvarer her i landet må antages at finde sted på grundlag af  

 import.« Ankenævnet har behandlet sagen på sit møde den 18. november 1993.
 Klageren var ikke mødt.
 Ankenævnet skal udtale:
Varemærkerne FREEPORT og FREEMONT findes efter en helhedsvurdering hverken  

 auditivt, visuelt eller associationsmæssigt forvekslelige.
Under hensyn  

 hertil og idet bemærkes, at stavelsen FREE har en adjektivisk karakter bestemmes:
 Det af Direktoratet modholdte varemærke findes ikke til hinder for  

 registrering af det ansøgte.
