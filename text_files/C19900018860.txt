Indholdsfortegnelse 1. Indledning 2. Brevstemmeafgivning til folketingsvalg 2.1. Fristen for stemmeafgivning 2.2. Underretning om valget 2.3. De stemmeberettigede 2.4. Brevstemmematerialet 2.5. Fremgangsmåden ved brevstemmeafgivning 3. Brevstemmeafgivning til Europa-Parlamentsvalg 3.1. Fristen for stemmeafgivning 3.2. Underretning om valget 3.3. De stemmeberettigede 3.4. Brevstemmematerialet 3.5. Fremgangsmåden ved brevstemmeafgivning 4. Brevstemmeafgivning til kommunale valg 4.1. Fristen for stemmeafgivning 4.2. Underretning om valget 4.3. De stemmeberettigede 4.4. Brevstemmematerialet 4.5. Fremgangsmåden ved brevstemmeafgivning 5. Brevstemmeafgivning til folkeafstemninger 6. Afgrænsning af danske skibe i udenrigsfart og  

 danske havanlæg 6.1. Danske skibe i udenrigsfart 6.2. Danske havanlæg 7. Særligt om vælgere, der er bosat på Færøerne eller  

 i Grønland 8. Lovbestemmelser om brevstemmeafgivning på danske  

 skibe i udenrigsfart og danske havanlæg Indenrigsministeriets vejledning nr. af 8. oktober 1990 Vejledning om brevstemmeafgivning på danske skibe i udenrigsfart og danske havanlæg 1. Indledning Ved lov nr. 271 af 13. maj 1987 om valg til Folketinget, lov nr. 746 af  

 7. december 1988 om valg af danske repræsentanter til Europa-Parlamentet og  

 lov nr. 140 af 8. marts 1989 om kommunale valg er der gennemført forskellige  

 ændringer af reglerne om brevstemmeafgivning, der særlig har betydning for  

 stemmeafgivningen på danske skibe og danske havanlæg.
 Adgangen til at brevstemme på danske skibe i indenrigsfart, herunder skibe  

 med daglig afgang til udlandet, er ophævet.
 Danske havanlæg er udtrykkeligt blevet omfattet af reglerne om  

 brevstemmeafgivning.
Der er indført en almindelig adgang til at omgøre en tidligere afgivet  

 brevstemme ved at afgive en ny brevstemme.
Hvis en vælger har afgivet flere  

 brevstemmer til samme valg, er det således den sidst afgivne, der kommer i  

 betragtning.
Til gengæld er den tidligere adgang til at stemme ved  

 afstemningen på valgdagen, uanset afgiven brevstemme, ophævet.
 I de følgende afsnit i vejledningen gennemgås reglerne om  

 brevstemmeafgivning på danske skibe i udenrigsfart og danske havanlæg til  

 henholdsvis folketingsvalg, Europa-Parlamentsvalg, kommunale valg og  

 folkeafstemninger.
De almindelige regler om brevstemmeafgivning gennemgås ikke.
Her skal dog  

 nævnes, at alle vælgere, der opholder sig i udlandet, på Færøerne eller i  

 Grønland, kan afgive brevstemme på en dansk repræsentation (ambassade eller  

 konsulat), henholdsvis på et færøsk eller grønlandsk folkeregister fra 3  

 måneder før valgdagen.
Enhver vælger, der opholder sig i Danmark, kan fra 3 uger før valgdagen  

 brevstemme på ethvert folkeregister.
Sidste frist for brevstemmeafgivning i  

 Danmark er næstsidste søgnedag før valgdagen.
 Denne vejledning træder i stedet for Indenrigsministeriets vejledning af  

 14. oktober 1983 om stemmeafgivning om bord i danske skibe.
2. Brevstemmeafgivning til folketingsvalg 2.1. Fristen for stemmeafgivning Ved folketingsvalg gælder den særlige regel, at søfolk på danske skibe  

 i udenrigsfart og deres medsejlende ægtefæller kan afgive brevstemme på  

 skibet fra dagen efter et folketingsvalg med gyldighed for førstkommende  

 folketingsvalg.
 For at særreglen kan udnyttes, er det nødvendigt, at skibsføreren sørger  

 for, at søfolkene og deres medsejlende ægtefæller på passende tidspunkter, fx  

 ved påmønstringen eller i forbindelse med afsendelse af post fra skibet,  

 bliver gjort opmærksom på deres mulighed for at brevstemme, herunder for at  

 omgøre en eventuel tidligere afgiven brevstemme ved at afgive en ny.
 Opmærksomheden henledes på, at der ikke er mulighed for at brevstemme på  

 et folkeregister i Danmark tidligere end 3 uger før valgdagen, heller ikke  

 for søfolk.
Passagerer kan kun stemme de sidste 3 måneder før valgdagen.
Også  

 passagerer har mulighed for at omgøre en tidligere afgivet brevstemme ved at  

 afgive en ny.
De kan endvidere afgive en ny brevstemme, hvis en tidligere  

 afgiven er blevet »forældet« på grund af 3 måneders-reglen.
På danske havanlæg uden for dansk område kan brevstemmes fra 3  

 måneder før valgdagen.
Her gælder samme regler om muligheden for at afgive en  

 ny brevstemme som for passagerer på danske skibe i udenrigsfart.
 På danske havanlæg på dansk område kan brevstemmes de sidste 3 uger  

 før valgdagen, dog senest næstsidste søgnedag før valgdagen.
2.2. Underretning om valget Valg til Folketinget afholdes ikke på faste tidspunkter (dog mindst hvert  

 4. år). Valg udskrives typisk med et varsel på 3-4 uger.
Så snart folketingsvalg er udskrevet, bliver danske skibe i udenrigsfart  

 og danske havanlæg underrettet herom.
Samtidig udsendes meddelelse om navnene  

 på de opstillingsberettigede partier og deres bogstavbetegnelse.
 Så snart skibsføreren henholdsvis havanlæggets chef bliver bekendt med, at  

 der er udskrevet folketingsvalg, skal skibsføreren henholdsvis havanlæggets  

 chef sørge for, at der straks foretages stemmeafgivning om bord.
 Gennemførelse af brevstemmeafgivning kan dog undlades, hvis brevstemmerne  

 selv ved anvendelse af hurtigste forsendelsesmåde ikke kan påregnes at komme  

 frem til vælgernes hjemkommuner inden afstemningens begyndelse på valgdagen,  

 eller hvis tvingende og uopsættelige skibsforretninger er til hinder herfor.
2.3. De stemmeberettigede På danske skibe i udenrigsfart kan såvel skibsbesætning som medsejlende  

 ægtefæller og passagerer stemme om bord.
 På danske havanlæg kan de personer, der er ansat på havanlægget, stemme om  

 bord.
Det er en betingelse for, at en person kan stemme, at vedkommende har  

 valgret og er optaget på valglisten.
Stemmemodtageren, jf. afsnit 2.5, skal  

 dog ikke kontrollere, at disse betingelser er opfyldt.
Denne kontrol  

 foretages af hjemkommunen.
Valgret til Folketinget har enhver, der på valgdagen - har dansk indfødsret - er fyldt 18 år og - har fast bopæl i riget, medmindre vedkommende er umyndiggjort.
 Fast bopæl i riget er normalt ensbetydende med, at vedkommende er tilmeldt  

 folkeregistret i en dansk kommune.
 Personer, der er tilmeldt folkeregistret og som i øvrigt opfylder  

 valgretsbetingelserne, optages automatisk på valglisten i den pågældende  

 kommune.
Personer, der midlertidigt har taget ophold i udlandet, og som følge deraf  

 ikke mere er tilmeldt et folkeregister, anses dog i visse tilfælde for at  

 have bevaret fast bopæl i riget.
De kan efter ansøgning optages på  

 folketingsvalglisten.
Henvendelse herom rettes til den kommune, hvor  

 pågældende sidst har været tilmeldt folkeregistret.
2.4. Brevstemmematerialet Ved brevstemmeafgivningen skal anvendes det brevstemmemateriale, som  

 Indenrigsministeriet har ladet fremstille.
Brevstemmematerialet til folketingsvalg består af Brevstemmematerialet skal til enhver tid findes om bord på danske skibe i  

 udenrigsfart og på danske havanlæg uden for dansk område.
Brevstemmematerialet udsendes normalt til skibene og havanlæggene af  

 rederierne.
Brevstemmematerialet kan i øvrigt rekvireres hos Barfod & I.  

 Chr.
Petersen A/S, Fabriksparken 56, Postboks 1332, 2600 Glostrup, telefon 42  

 45 15 16, telefax 42 45 18 71.
 Brevstemmematerialet kan endvidere fås på folkeregistrene og på de danske  

 repræsentationer i udlandet.
2.5. Fremgangsmåden ved brevstemmeafgivning Skibsføreren eller den, som skibsføreren har udpeget, fungerer som  

 stemmemodtager på danske skibe i udenrigsfart.
Havanlæggets chef eller den,  

 som chefen har udpeget, fungerer som stemmemodtager på danske havanlæg.  

 Ingen, heller ikke skibsføreren eller havanlæggets chef, bør fungere som  

 stemmemodtager for sin egen brevstemme.
Stemmeafgivningen skal ske i et særligt dertil indrettet stemmerum eller  

 ved et enligtstående bord eller pult.
Vælgeren skal kunne udfylde  

 stemmesedlen, uden at andre kan se, hvordan vælgeren stemmer.
Vælgere, der ønskser at brevstemme, skal forevise fornøden legitimation  

 til stemmemodtageren (søfartsbog, pas eller lignende). Hvis stemmemodtageren  

 har sikkert kendskab til vælgerens identitet, kan der ses bort fra kravet om  

 forevisning af legitimation.
Derefter udleveres brevstemmematerialet til  

 vælgeren.
 Straks efter at vælgeren har modtaget stemmematerialet, skal afstemningen  

 foretages.
 Stemmemodtageren skal påse, at vælgeren ikke fjerner stemmematerialet fra  

 det lokale, hvor afstemningen finder sted.
 Portoudgiften til forsendelse af brevstemmerne afholdes af skibet  

 henholdvis havanlægget (rederiet).
 Opmærksomheden henledes på, at stemmemodtagere ikke i forbindelse med  

 brevstemmeafgivningen må give en vælger råd eller opfordring med hensyn til,  

 hvilket parti (kandidatliste) eller hvilken kandidat vælgeren skal stemme på.  

 De må ikke over for uvedkommende oplyse, om en vælger har afgivet brevstemme  

 eller i øvrigt oplyse forhold vedrørende en vælgers stemmeafgivning.
 Ingen uvedkommende må føre systematisk kontrol med, om vælgere afgiver  

 brevstemme.
3. Brevstemmeafgivning til Europa-Parlamentsvalg 3.1. Fristen for stemmeafgivning På danske skibe i udenrigsfart og på danske havanlæg uden for  

 dansk område kan brevstemmes fra 3 måneder før valgdagen.
På danske  

 havanlæg på dansk område kan brevstemmes de sidste 3 uger før valgdagen,  

 dog senest næstsidste søgnedag før valgdagen.
3.2. Underretning om valget Europa-Parlamentsvalg afholdes hvert 5. år i første halvdel af juni  

 måned.
Næste Europa-Parlamentsvalg afholdes i juni 1994. Danske skibe i  

 udenrigsfart og danske havanlæg vil blive underrettet om valgets afholdelse i  

 god tid, inden stemmeafgivningen om bord kan gå i gang henholdsvis i marts og  

 maj måned i valgåret.
Samtidig vil blive givet underretning om de partier,  

 der på dette tidspunkt er opstillingsberettiget til Europa-Parlamentsvalg.
3.3 De stemmeberettigede Alle, der har ret til at stemme ved folketingsvalg, jf. afsnit 2.3, har  

 også ret til at stemme ved Europa-Parlamentsvalg.
Valgret til Europa-Parlamentsvalg har herudover danske statsborgere, der  

 er fyldt 18 år, og som har fast bopæl i et af de øvrige EF-lande.
Disse  

 vælgere, der efter ansøgning optages på en særlig valgliste i Københavns  

 Kommune, kan imidlertid kun afgive stemme på en dansk repræsentation i et af  

 de øvrige EF-lande, og fx ikke på danske skibe i udenrigsfart eller på danske  

 havanlæg.
3.4. Brevstemmematerialet Ved Europa-Parlamentsvalg skal anvendes et særligt brevstemmemateriale.  

 Stemmesedlen er påtrykt ordene »Stemmeseddel til  

 Europa-Parlamentsvalg« og forsynet med 3 rubrikker til angivelse af  

 henholdsvis bogstavbetegnelse, listebetegnelse (partinavn) og kandidatnavn.  

 Konvolutten til stemmesedlen er - foruden vejledning om udfyldelse af  

 stemmesedlen - påtrykt ordene »Stemmeseddel til  

 Europa-Parlamentsvalg«.
Teksten på følgebrevet er specielt udformet til  

 Europa-Parlamentsvalg.
Yderkuverten er grøn.
 Fra mindst et halvt år før valget kan brevstemmematerialet fås de samme  

 steder som brevstemmematerialet til folketingsvalg.
3.5. Fremgangsmåden ved brevstemmeafgivning Om fremgangsmåden ved brevstemmeafgivning til Europa-Parlamentsvalg  

 gælder samme regler som ved folketingsvalg, jf. afsnit 2.5. ovenfor.
 Ved Europa-Parlamentsvalg kan vælgerne - i modsætning til ved  

 folketingsvalg - stemme på de samme kandidater, uanset hvor i landet vælgerne  

 er optaget på valglisten.
4. Brevstemmeafgivning til kommunale valg 4.1. Fristen for stemmeafgivning På danske skibe i udenrigsfart og på danske havanlæg uden for  

 dansk område kan brevstemmes fra den 3. tirsdag i august måned i  

 valgåret, dvs. fra ca. 3 måneder før valgdagen.
Til de næste kommunale valg  

 kan brevstemmeafgivningen begynde den 17. august 1993, jf. nedenfor.
På  

danske havanlæg på dansk område kan brevstemmes fra 3 uger før  

 valgdagen, dog senest næstsidste søgnedag før valgdagen.
4.2. Underretning om valget Valg til kommunalbestyrelser og amtsråd afholdes hvert 4. år.
Valget  

 finder sted den 3. tirsdag i november måned.
 De næste kommunale valg afholdes tirsdag den 16. november 1993, derefter  

 tirsdag den 18. november 1997 og så fremdeles.
 Danske skibe i udenrigsfart og danske havanlæg vil blive underrettet om  

 afholdelsen af de næste kommunale valg i god tid, inden stemmeafgivningen om  

 bord kan gå i gang.
I begyndelsen af august måned i valgåret vil skibene og havanlæggene få  

 underretning om bogstavbetegnelserne for de landsdækkende partier, der  

 deltager i valgene.
Der udsendes ikke meddelelse om de kandidatlister, der  

 opstilles i de enkelte kommuner og amtskommuner.
4.3. De stemmeberettigede Der gælder med enkelte undtagelser samme regler som ved folketingsvalg.  

 Personer, der har valgret til Folketinget uanset midlertidigt ophold i  

 udlandet (og framelding fra folkeregistret), har dog ikke valgret til  

 kommunale valg.
 Personer, der ikke er danske statsborgere, har valgret til kommunale valg,  

 såfremt de har fast bopæl i kommunen/amtskommunen, er fyldt 18 år og har haft  

 fast bopæl i riget i de sidste 3 år forud for valgdagen (medmindre de  

 pågældende er umyndiggjort).
4.4. Brevstemmematerialet Ved kommunale valg anvendes samme brevstemmemateriale som ved  

 folketingsvalg, jf. afsnit 2.4. ovenfor.
4.5. Fremgangsmåden ved brevstemmeafgivning Fremgangsmåden er den samme som ved brevstemmeafgivning til  

 folketingsvalg, jf. afsnit 2.5. ovenfor.
Vælgeren skal udfylde 2 sæt stemmemateriale.
Et sæt til  

 kommunalbestyrelsesvalget og et sæt til amtsrådsvalget.
På følgebrevet og på  

 yderkuverten er der rubrikker, hvor vælgeren skal afmærke, om stemmesedlen er  

 afgivet til kommunalbestyrelsesvalg eller til amtsrådsvalg.
De 2 sæt  

 brevstemmemateriale skal forsendes hver for sig.
 Vælgere, der er optaget på valglisten i Københavns eller Frederiksberg  

 Kommune, skal dog kun udfylde eet sæt brevstemmemateriale, idet disse  

 kommuner ikke er omfattet af den amtskommunale inddeling.
5. Brevstemmeafgivning til folkeafstemninger Ved folkeafstemninger gælder tilsvarende regler som ved folketingsvalg  

 med de afvigelser, der følger af afstemningens karakter.
 Så snart dagen for en folkeafstemning er fastsat, bliver der udsendt  

 underretning herom.
Ved afstemningen benyttes særlige stemmesedler, der er påtrykt ordene  

 »Ja« og »Nej« adskilt af en trykt streg.
Endvidere  

 benyttes en rød konvolut til stemmesedlen.
 Ved stemmeafgivningen sætter vælgere, der stemmer for lovforslaget eller  

 loven, et kryds ved ordet »Ja« på stemmesedlen, mens vælgere, der  

 stemmer imod, sætter et kryds ved ordet »Nej«.
6. Afgrænsning af danske skibe i udenrigsfart og  

 danske havanlæg 6.1. Danske skibe i udenrigsfart Valglovene indeholder ikke nærmere regler om, hvad der skal forstås ved  

 et dansk skib i udenrigsfart.
 Ved forarbejderne til de nye valglove er det lagt til grund, at et dansk  

 skib er et skib, der sejler under dansk flag og er undergivet dansk ret.
 Ophævelsen af reglerne om brevstemmeafgivning på danske skibe i  

 indenrigsfart indebærer, at der ikke mere er adgang til at brevstemme på  

 færger med daglig afgang fra en dansk havn, eller på andre skibe, hvor der  

 ikke er grund til at opretholde en sådan adgang, fordi søfolkene har mulighed  

 for at benytte sig af den almindelige adgang til at brevstemme på  

 folkeregistrene fra 3 uger før valgdagen.
Danske fiskefartøjer, der er på fjernfiskeri, er omfattet af reglerne om  

 brevstemmeafgivning om bord i danske skibe i udenrigsfart.
Danske krigsskibe  

 vil efter omstændighederne være omfattet af disse regler.
Fritidsfartøjer er  

 ikke omfattet af reglerne.
6.2. Danske havanlæg Valglovene indeholder ingen regler om, hvad der skal forstås ved et dansk  

 havanlæg.
 Ved forarbejderne til de nye valglove er lagt til grund, at der ved danske  

 havanlæg skal forstås boreplatforme, produktionsplatforme m.v. omfattet af  

 lov nr. 292 af 10. juni 1981 om visse havanlæg.
 Dansk område er det danske søterritorium og kontinentalsokkelområde.
7. Særligt om vælgere, der er bosat på Færøerne eller  

 i Grønland Vælgere, der er bosat på Færøerne eller i Grønland, er omfattet af de  

 særlige love, der gælder om folketingsvalg på Færøerne henholdsvis i  

 Grønland.
 Disse vælgere har samme adgang som vælgere, der bor i Danmark, til at  

 brevstemme til folketingsvalg (men ikke til Europa-Parlamentsvalg og  

 kommunale valg i Danmark) på danske skibe i udenrigsfart og på danske  

 havanlæg.
Der benyttes samme brevstemmemateriale og samme fremgangsmåde som ved valg  

 til Folketinget for vælgere, der bor i Danmark.
De færøske og grønlandske  

 vælgere skal udfylde brevstemmesedlen med navnet på et parti og/eller en  

 kandidat, der opstiller til folketingsvalget på Færøerne henholdsvis i  

 Grønland.
8. Lovregler om brevstemmeafgivning på danske skibe i  

 udenrigsfart og danske havanlæg Reglerne om brevstemmeafgivning til folketingsvalg findes i  

 kapitel 8 i lov nr. 271 af 13. maj 1987 om valg til Folketinget.
De regler,  

 der særlig vedrører brevstemmeafgivning på danske skibe i udenrigsfart og  

 danske havanlæg, findes i lovens §§ 58-62.
 Reglerne om brevstemmeafgivning til Europa-Parlamentsvalg findes i  

 kapitel 8 i lov nr. 746 af 7. december 1988 om valg af danske repræsentanter  

 til Europa-Parlamentet (De Europæiske Fællesskabers Forsamling). Lovens  

 regler om brevstemmeafgivning, herunder reglerne om brevstemmeafgivning på  

 danske skibe i udenrigsfart og danske havanlæg, består i en henvisning til de  

 tilsvarende regler i folketingsvalgloven, dog med de undtagelser der fremgår  

 af afsnit 3. ovenfor sammenholdt med afsnit 2.
Reglerne om brevstemmeafgivning til kommunale valg findes i kapitel  

 6 i lov nr. 140 af 8. marts 1989 om kommunale valg.
De regler, der særlig  

 vedrører brevstemmeafgivning på danske skibe i udenrigsfart og danske  

 havanlæg, findes i lovens §§ 64-68.
 Reglerne om brevstemmeafgivning til folkeafstemninger findes i  

 folketingsvalglovens kapitel 12, § 100. Reglerne består i en henvisning til  

 de regler, der gælder om brevstemmeafgivning til folketingsvalg med de  

 undtagelser, der vedrører brevstemmesedlens udformning og udfyldning, jf.  

 afsnit 5. ovenfor.
