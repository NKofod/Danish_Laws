Konkurrencerådet har besluttet, at det fortsat vil være tilladt at  

 håndhæve faste priser på bøger.
Dispensationen blev givet med baggrund i  

 kulturpolitiske hensyn og gælder for danske bøger i udgivelsesåret plus det  

 efterfølgende kalenderår.
Undtaget fra dispensationen er salg til biblioteker  

 og skoler, og det skal fortsat være muligt at yde kvantums- og  

 studierabatter.
 Konkurrencerådet besluttede samtidig, at dispensationen ville blive  

 taget op til revurdering, hvis omstændighederne tilsiger det.
Konkurrencerådets afgørelse Konkurrencerådet besluttede på sit møde den 30. maj 1990, at det fortsat  

 skal være tilladt at håndhæve faste videresalgspriser på bøger, aviser og  

 magasiner.
Herved har Konkurrencerådet givet branchen dispensation fra  

 bestemmelserne om forbud til at håndhæve faste videresalgspriser i  

 konkurrencelovens § 14.
 For bøgernes vedkommende har Konkurrencerådet begrundet dispensationen til  

 at håndhæve faste priser med kulturpolitiske hensyn, samt at bogbranchens  

 fastprissystem 1. juli 1989 blev justeret i overensstemmelse med  

 Monopol-ankenævnets afgørelse fra december 1988.
Fra monopollovens § 10 til konkurrencelovens § 14 Konkurrencelovens § 14 indeholder denne lovs eneste forbudsbestemmelse  

 idet det hedder: »Virksomheder eller sammenslutninger mv. må ikke  

 aftale, vedtage, bestemme eller på anden måde betinge sig, at der ved  

 videresalg i efterfølgende omsætningsled skal overholdes mindstepriser eller  

 -avancer, med mindre Konkurrencerådet har godkendt de pågældende aftaler mv.  

 Godkendelsen kan gives, når vægtige grunde taler herfor.« Bestemmelsen er en videreførelse af § 10 i monopolloven, hvor der gjaldt  

 et lignende forbud.
I bemærkningerne til lovændringen fremhæves det, at  

 Monopoltilsynets restriktive praksis m.h.t. dispensationer fra forbudet mod  

 bindende priser forventes fortsat.
Bøgers dispensation fra monopollovens § 10 I 1956 gav Monopoltilsynet bogbranchen dispensation til fortsat at  

 håndhæve faste priser.
Dispensationen var begrundet med kulturpolitiske  

 hensyn.
 Monopoltilsynet søgte senere at liberalisere bestemmelserne.
 F.eks. blev dispensationen til at håndhæve faste priser på udenlandske  

 bøger ophævet i 1983. Monopolrådet behandlede senest bogbranchens  

 fastprissystem i 1986 og 1987. Forud for denne behandling havde bogbranchen  

 efter bl.a. forhandling med Monopoltilsynet foretaget en række ændringer af  

 aftalesystemet.
Disse ændringer var imidlertid ikke vidtrækkende nok efter Monopolrådets  

 opfattelse, hvorfor rådet den 18. september 1987 meddelte Boghandlerrådets  

 medlemsorganisationer (Den Danske Boghandlerforening og Den Danske  

 Forlæggerforening), at tilladelsen til at håndhæve bindende videresalgspriser  

 fra den 1. januar 1988 skulle begrænses til kun at gælde for detailsalget i  

 udgivelsesåret og det følgende kalenderår.
Samtidig fik branchen pålæg om at  

 ændre de bestemmelser i samhandelsreglerne, der fastlagde at forlæggerne  

 havde pligt til at benytte faste priser, til at der alene skulle være tale om  

 en ret.
Endelig fik Forlæggerforeningen pålæg om ændring af reglerne for optagelse  

 som samhandelsberettiget boghandler.
Det drejede sig om kravene om faglig  

 uddannelse og om forretningernes karakter af boglade specielt i kommuner,  

 hvor der ikke i forvejen fandtes boghandlere.
Boghandlerrådet ankede tilsynets afgørelser Ankenævnets kendelse forelå den 6. december 1988. Den ophævede  

 Monopoltilsynets pålæg af 18. september 1987, om at forlæggernes pligt til at  

 anvende faste priser skulle afløses af en ret.
 Afgørelsen om at tilladelsen til at benytte faste priser begrænsedes til  

 udgivelsesåret plus det følgende kalenderår blev stadfæstet, dog således at  

 den først fik virkning fra den 1. juli 1989.
Afgørelsen om antagelsesbetingelserne for samhandelsberettigede  

 boghandlere blev henvist til forhandling mellem Monopoltilsynet og  

 Forlæggerforeningen, idet ankenævnet angav nærmere kriterier for, hvorledes  

 reglerne skulle ændres.
Disse forhandlinger førte til, at branchen ændrede  

 sine regler.
En midlertidig dispensation frem til 1. juli 1990 Ved monopollovens bortfald pr. 1. januar 1990 bortfaldt dispensationerne  

 fra monopollovens § 10, og Konkurrencerådet besluttede at give en midlertidig  

 dispensation til at håndhæve faste priser på bøger, aviser og magasiner.  

 Dispensationen blev tidsbegrænset, således at Konkurrencerådet i løbet af  

 foråret kunne tage de indkomne ansøgninger om dispensation efter  

 konkurrencelovens § 14, stk. 1, om håndhævelse af faste priser op til en  

 nærmere vurdering (jf. omtalen i Dokumentation 1990, side 56).
Bogbranchens ansøgning Forlæggerforeningen har opgjort den samlede omsætning af danske bøger i  

 1988 til knap 2 mia. kr.
Heraf omsatte bogladerne, hvoraf der er godt 450,  

 ca. 65 pct.
Resten blev solgt til biblioteker samt til udlandet.
For de bøger, der sælges til det almindelige publikum gennem boglader,  

 fastsætter udgiveren - d.v.s. forlaget - udsalgsprisen.
Ifølge det sæt af  

 aftaler der er gældende i bogbranchen, er det enkelte forlag forpligtet til  

 at fastsætte den forbrugerpris, en bog skal sælges til.
Dette betyder, at en  

 nyudgivet bog koster det samme hos alle boghandlere.
Den af forlaget  

 fastsatte pris skal overholdes i udgivelsesåret + det efterfølgende  

 kalenderår.
Boghandlerne kan yde kvantumsrabatter (fx ved salg til  

 biblioteker) samt studierabat.
 I sin ansøgning om faste bogladepriser henviste bogbranchen til, at  

 branchens aftalesystem blev ændret med virkning pr. 1. juli 1989 samt til de  

 kulturpolitiske hensyn.
 Af kulturelle hensyn er fremført beskyttelse af den danske bog, som med  

 små oplag og med frie priser vil få det svært i konkurrence med bl.a.  

 udenlandsk litteratur med store oplag, som kan produceres til lavere priser.
Faste priser beskytter efter branchens opfattelse desuden et righoldigt  

 titeludbud omfattende bøger af alle kategorier (skønlitteratur,  

 faglitteratur, oversættelser mv.) Konkurrencerådets vurdering Konkurrencerådet begrundede sin beslutning om at give bogbranchen fortsat  

 dispensation til at håndhæve faste videresalgspriser som beskrevet ovenfor  

 med kulturpolitiske hensyn samt det faktum, at de nuværende regler for den  

 faste bogladepris kun har været i kraft i knap et år.
 Dispensationen gælder indtil videre, idet rådet vil følge forholdene på  

 markedet og tage dispensationen op til fornyet behandling, hvis  

 omstændighederne tilsiger det.
 Det blev desuden understreget, at efter prisstyringsperioden  

 (udgivelsesåret og det følgende kalenderår) vil alle  

 videresalgsprisangivelser alene være vejledende.
 Dispensationen gælder ikke for salg til biblioteker og salg af skolebøger  

 mm. til skoler, hvorfor boghandlerne ved dette salg stadig helt frit kan yde  

 rabat på de af forlæggerne fastsatte bogladepriser.
 Desuden er dispensationen betinget af, at boghandlerne får adgang til i  

 mindst samme omfang som hidtil at yde kvantumsrabatter og til at indrømme  

 studerende studierabatter på de faste bogladepriser.
