 Over for nævnet blev der i tilknytning til nævnsafgørelsen (afgørelse nr  

 635) om "ferie på landet" rejst spørgsmål om fortolkningen i 3  

 situationer.
 Første tilfælde angik nogle "sommerlejligheder" (i en nedlagt  

 skole), som uden for feriesæsonen ifølge en tinglyst deklaration ikke lovligt  

 måtte anvendes til almindelige boligformål.
 I de 2 andre tilfælde var der tale om en ferielejlighed, der udgør en del  

 af et parcelhus på landet, henholdsvis en "lejlighed på bondegård".
 Nævnet fandt ikke, at udlejning af en ferielejlighed, der blot udgør en  

 del af et parcelhus på landet, er afgiftsfri som omfattet af begrebet  

 "ferie på landet".
Nævnet lagde herved vægt på, at denne udlejningsform ikke omfattes af  

 beskrivelsen i Danmarks Turistråds katalog, og at det derfor ikke har været  

 meningen at udlejning af en sådan lejlighed omfattes af den tidligere  

 nævnsafgørelse.
Nævnet fandt heller ikke, at der kunne ske afgiftsfritagelse  

 i førstnævnte tilfælde vedrørende "sommerlejligheder", medens  

 "lejlighed på bondegård" opfyldte betingelserne for  

 afgifttsfritagelse.
 Se også Mn.635, Mn.713, Mn.794 og Mn.848.
