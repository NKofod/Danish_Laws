 Vedlagt sendes aftale af 24. april 1989 mellem Justitsministeriet,  

 Direktoratet for Kriminalforsorgen, og Dansk Fængselsforbund om honorering  

 for varetagelse af visitationsopgaver m.v. vedrørende de kvindelige indsatte  

 i arresthusene.
 Direktoratet skal i tilslutning til vedlagte aftale bemærke følgende:
 1.   Aftalen vedrører honoreringen af kvinder der tilkaldes med  

 henblik på varetagelse af visitationsopgaver m.v. vedrørende kvindelige  

 indsatte.
 2.   I forbindelse med aftalens ikrafttræden ophæves den hidtil  

 gældende ordning om tilsyn med kvindelige indsatte i arresthusene.
 Efter den 1. juli 1989 skal der således alene ske særskilt tilkald,  

 såfremt der skal foretages visitation af kvindelige indsatte.
 Endvidere kan tilkald undtagelsesvis finde sted, såfremt der i ganske  

 særlige tilfælde skal varetages andre opgaver vedrørende de kvindelige  

 indsattes helt personlige forhold, som kræver kønsfællesskab mellem  

 personalet og den indsatte.
Det bemærkes, at tilkald kun må finde sted, såfremt det tjenstgørende  

 personale ikke kan løse opgaven.
Der kan således ikke udbetales vederlag for  

 varetagelse af ovennævnte opgaver, såfremt der er kvindeligt opsynspersonale  

 på tjeneste i arrresthuset.
3.   Der udbetales kun vederlag for det antal timer, der  

 forrettes tjeneste, dog minimum for een time pr. tilkald.
Eventuel  

 transporttid til og fra arresthuset i forbindelse med tilkald kan medregnes i  

 timeopgørelsen.
 Det bemærkes, at direktoratet forudsætter, at en visitation af en  

 kvindelig indsat normalt vil kunne foretages indenfor een time, incl.  

 eventuel transporttid.
4.   Til brug for lønindberetning, herunder eventuel indberetning a f særlige ydelser, anvendes som hidtil lønordre 9 B.
 5.   I tilslutning til ovennævnte lønindberetning skal der i  

 forbindelse med varetagelse af visitationsopgaver vedlægges en kopi af  

 arresthusets døgnrapport, hvoraf det fremgår, hvornår den foretagne  

 visitation har fundet sted.
 Ved eventuel varetagelse af de ovennævnte andre særlige opgaver skal der  

 vedlægges en rapport, hvori der redegøres for de særlige forhold, der har  

 gjort det nødvendigt, at tilkald har måttet finde sted.
 6.   Aftalen har virkning fra den 1. juli 1989. Samtidig ophæves  

 direktoratets skrivelser af 12. december 1972 (j.nr. 1.k. 87-51-72), 19.  

 november 1974 (j.nr. 1.k. 87-48-1974), 8. april 1981 (j.nr. 1.k. 17-10-80) 8.  

 januar 1982 (j.nr. 1.k. 87-50-82) og 19. januar 1983 (j.nr. 1.k. 87-49-83).
 Arrestforvarerne er underrettet om ovenstående herfra.
 E.B.
Erik Bang Arrestinspektørerne.
