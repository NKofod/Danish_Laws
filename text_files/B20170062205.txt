 Bekendtgørelse om krav til studieadministrative it-systemer for almene voksenuddannelser, erhvervsuddannelser, de gymnasiale uddannelser m.fl.
 I medfør af § 31, stk. 3, i lov om institutioner for erhvervsrettet uddannelse, jf. lovbekendtgørelse nr. 749 af 21. juni 2016, § 54, stk. 3, i lov om institutioner for almengymnasiale uddannelser og almen voksenuddannelse m.v., jf. lovbekendtgørelse nr. 750 af 21. juni 2016, og § 26, stk. 3, i lov om private gymnasieskoler, studenterkurser og kurser til højere forberedelseseksamen (hf-kurser), jf. lovbekendtgørelse nr. 891 af 29. juni 2016, som ændret ved lov nr. 1746 af 27. december 2016, fastsættes efter bemyndigelse:
Anvendelsesområde § 1. Bekendtgørelsen gælder for de i § 2 nævnte uddannelser og aktiviteter ved 1) institutioner for erhvervsrettet uddannelse, 2) institutioner for almengymnasiale uddannelser og almen voksenuddannelse og 3) private gymnasieskoler, studenterkurser og kurser til højere forberedelseseksamen (hf-kurser).
 Stk. 2. Bekendtgørelsen gælder endvidere for de i § 37, stk. 2, 1. pkt., i lov om institutioner for erhvervsrettet uddannelse nævnte andre uddannelsesinstitutioner, private udbydere og virksomheder, der er godkendt til at udbyde bestemte uddannelser i overensstemmelse med reglerne for uddannelserne.
 § 2. Bekendtgørelsen omfatter følgende uddannelser og aktiviteter:
 1) Almen voksenuddannelse.
 2) Forberedende voksenundervisning.
 3) Ordblindeundervisning for voksne.
 4) De gymnasiale uddannelser.
 5) Pædagogikum ved gymnasiale uddannelser.
 6) Erhvervsuddannelser, herunder skolepraktik.
 7) Andre erhvervsrettede ungdomsuddannelser m.v.
 8) Kombineret ungdomsuddannelse.
 9) Introkurser og brobygning til ungdomsuddannelser.
 10) Åben uddannelse, enkeltfag som led i ungdomsuddannelser under erhvervsrettet voksen- og efteruddannelse.
 11) Kostafdelinger.
§ 3. Bekendtgørelsen omfatter institutionens studieadministrative it-systemer, der håndterer data fra og til 1) systemer til opkrævning af betaling for aktivitet omfattet af lov om betaling for visse uddannelsesaktiviteter i forbindelse med lov om en aktiv beskæftigelsesindsats m.m., 2) CØSA, 3) Navision Stat, 4) Datavarehuset, 5) Eksamensdatabasen, 6) Optagelse.dk, 7) US2000, 8) Ungedatabasen, 9) UddannelsesGuiden, 10) XPRS, 11) EASY-P, 12) Elevplan, 13) systemer hos Arbejdsgivernes Uddannelsesbidrag og 14) Netprøver.dk.
 § 4. Fælles studieadministrative it-systemer, som institutionerne eller grupper af institutioner skal eller kan anvende efter undervisningsministerens bestemmelse, er ikke omfattet af denne bekendtgørelse.
It-instruks § 5. Institutionens studieadministrative it-systemer skal opfylde kontrolmålene i it-instruks om krav til systemrevision af studieadministrative systemer for almene voksenuddannelser, erhvervsuddannelser og de gymnasiale uddannelser m.fl., jf. bilag 1.
Systemrevisionserklæring § 6. Institutionen kan kun anvende et studieadministrativt it-system, hvis systemet er omfattet af en systemrevisionserklæring uden forbehold, jf. stk. 2 og 3, der er offentliggjort efter § 7.
Stk. 2. En systemrevisionserklæring består af en revisorerklæring udarbejdet og underskrevet af en statsautoriseret eller registreret revisor.
Det skal fremgå af systemrevisionserklæringen, hvilke uddannelser og aktiviteter revisionen af det studieadministrative it-system har omfattet.
Erklæringen skal være udarbejdet i overensstemmelse med standarden ISAE 3402 som en type 2-erklæring og dokumentere, at det studieadministrative it-system overholder kravene i den i § 5 nævnte it-instruks.
 Stk. 3. Standarden ISAE 3402 findes på hjemmesiden for Styrelsen for It og Læring på adressen www.stil.dk.
 Stk. 4. En systemrevisionserklæring har virkning i 2 år fra revisors underskrivelse af revisorerklæringen, jf. dog § 9.
 § 7. Styrelsen for It og Læring offentliggør en oversigt over de studieadministrative it-systemer, hvor styrelsen har modtaget en systemrevisionserklæring uden forbehold, på styrelsens hjemmeside på adressen www.stil.dk.
 Stk. 2. En systemrevisionserklæring kan sendes til Styrelsen for It og Læring af en institution, der ønsker at bruge systemet, eller af den leverandør, der vil stille systemet til rådighed for en eller flere institutioner.
 § 8. En institution, der anvender et studieadministrativt it-system, der er med på den i § 7, stk. 1, nævnte oversigt, men hvor der senest 14 dage før udløbet af erklæringen, jf. § 6, stk. 4, ikke foreligger en ny systemrevisionserklæring uden forbehold, skal rette henvendelse til Styrelsen for It og Læring, såfremt institutionen fortsat skal anvende systemet efter udløbet af erklæringen.
 Stk. 2. Styrelsen for It og Læring kan for de i stk. 1 nævnte institutioner fravige § 6, stk. 1. Styrelsen fastsætter vilkårene, herunder varighed, for en sådan fravigelse.
 § 9. Bliver Styrelsen for It og Læring i en systemrevisionserklærings virkningsperiode, jf. § 6, stk. 4, bekendt med, at der er tvivl, om et studieadministrativt it-system fortsat opfylder betingelserne for at være omfattet af en systemrevisionserklæring uden forbehold, kan Styrelsen for It og Læring beslutte, at der inden for en fastsat frist skal være udarbejdet en ny systemrevisionserklæring, jf. § 6, stk. 1.
Stk. 2. Styrelsen for It og Læring kan fravige § 6, stk. 1, for institutioner, der bruger et studieadministrativt it-system, hvor der ikke inden for en efter stk. 1 fastsat frist er udarbejdet en ny systemrevisionserklæring.
Styrelsen fastsætter vilkårene, herunder varighed, for en sådan fravigelse.
 Ikrafttrædelse m.v.
 § 10. Bekendtgørelsen træder i kraft den 1. juli 2017, idet § 3, nr. 14, og bilag 1, afsnit 4.27, dog træder i kraft den 1. juli 2018.
 Stk. 2. Bekendtgørelse nr. 790 af 23. juni 2016 om krav til studieadministrative it-systemer for almene voksenuddannelser, erhvervsuddannelser, gymnasiale uddannelser m.fl. ophæves.
 Stk. 3. Systemrevisionserklæringer udarbejdet i henhold til bekendtgørelse nr. 790 af 23. juni 2016 om krav til studieadministrative it-systemer for almene voksenuddannelser, erhvervsuddannelser, gymnasiale uddannelser m.fl. eller bekendtgørelse nr. 1119 af 21. september 2015 om krav til studieadministrative it-systemer for de gymnasiale uddannelser og almene voksenuddannelser bevarer deres gyldighed i 2 år fra revisors underskrivelse af revisorerklæringen, jf. dog denne bekendtgørelses § 9.
Styrelsen for It og Læring, den 1. juni 2017 Thomas FredenslundDirektør / Aino Olsen Bilag 1 It-instruks om krav til systemrevision af studieadministrative systemer for almene voksenuddannelser, erhvervsuddannelser, de gymnasiale uddannelser m.fl.
Juni 2017 Bekendtgørelse om krav til studieadministrative it-systemer for almene voksenuddannelser, erhvervsuddannelser, de gymnasiale uddannelser m.fl.
1. Indledning Systemrevisionen af det studieadministrative system (herefter SA-systemet) skal ske i forhold til de kontrolmål, som er beskrevet i afsnit 2, afsnit 3 og afsnit 4. Kontrolmålene vedrører de almene voksenuddannelser, erhvervsuddannelser og de gymnasiale uddannelser, der omfattes af tabel 1.
 Tabel 1. Uddannelser, undervisning og aktiviteter omfattet af kontrolmålene.
 En oversigt over uddannelser og aktiviteter omfattet af kontrolmålene vist i tabel 1 inklusive takstformål og formålskoder findes på Styrelsen for It og Lærings hjemmeside på adressen www.stil.dk.
Der er foran kontrolmålene i afsnit 2, afsnit 3 og afsnit 4, en forklaring af baggrunden for de enkelte kontrolmål.
Denne forklaring er ikke en del af kontrolmålene.
Kontrolmålene i afsnit 4.1, 4.8, 4.9, 4.10, 4.11 og 4.27 gælder kun for SA-systemer, der har sådan funktionalitet.
2. Kontrolmål, forretningslogik, udvikling og sikkerhed 2.1. Overvågning af regelgrundlag Systemleverandøren skal dokumentere indsigt i regelgrundlaget for de institutions- og uddannelsesområder, som SA-systemet anvendes i forbindelse med, og har initiativpligt til at følge med i ændringer i regelgrundlaget, så systemet til stadighed er i overensstemmelse med gældende lovgivning.
2.2. Adgangsstyring og styring af adgang til personoplysninger Adgangen til SA-systemet og til personoplysninger i systemet skal være styret på betryggende vis.
2.3. Oprettelse af aktivitet Ved en aktivitet forstås en del af et uddannelsesforløb, der skal aktivitetsindberettes/prøveindberettes.
Elever eller kursister oprettet i SA-systemet skal kunne tilknyttes aktiviteten.
Ved aktivitetsoprettelsen skal der tages udgangspunkt i det kodesæt, der er udmeldt med uddannelsesmodellen.
Internt i SA-systemet må der gerne anvendes et andet internt defineret kodesæt, men ved indberetning skal uddannelsesmodellens kodesæt anvendes.
2.4. Oprettelse af stamoplysninger Eleven eller kursisten skal oprettes i systemet med stamoplysninger og med henvisning til den uddannelse, som vedkommende følger.
Ved oprettelsen skal der tages udgangspunkt i det kodesæt, der er udmeldt med uddannelsesmodellen.
Internt i SA-systemet må der gerne anvendes et andet internt defineret kodesæt, men ved indberetning skal uddannelsesmodellens kodesæt anvendes.
2.5. Transaktions- og kontrolspor Registrerings- og indberetningsforløbet skal kunne dokumenteres.
2.6 Change management Udvikling og ændringshåndtering skal være styret på betryggende vis.
2.7. Sikkerhedsforanstaltninger Såfremt persondata i SA-systemet opbevares hos systemleverandøren eller ved dennes foranstaltning, skal følgende kontrolmål overholdes:
3. Generelle grænsefladekontrolmål For de eksterne grænseflader og interessenter nævnt i afsnit 4 gælder en række generelle grænsefladekontrolmål, som skal overholdes, medmindre andet fremgår af de grænsefladespecifikke kontrolmål nævnt i afsnit 4. Kontrolmålene vedrører overholdelse af gældende eksterne grænseflader samt styring af kommunikation mellem SA-systemet og det eksterne system.
3.1. Overholdelse af eksterne grænseflader Ved kommunikation via en grænseflade skal specificeret syntaks, semantik, protokol og øvrige specificerede krav i de tilhørende grænsefladebeskrivelser overholdes.
3.2. Styring af kommunikation Kommunikationen mellem SA-systemet og de eksterne systemer nævnt i bekendtgørelsens § 3 skal være styret, så der kan følges op på alle hændelser, og så der er historik på modtagne og afsendte data.
Kontrolmålene gælder al kommunikation med den eksterne part.
4. Grænsefladespecifikke kontrolmål De nedenstående specifikke kontrolmål for de enkelte eksterne grænseflader er fastlagt med henvisning til gældende grænsefladebeskrivelser og myndighedskrav.
En oversigt over gældende grænsefladebeskrivelser med links til disse findes på Styrelsen for It og Lærings hjemmeside på adressen www.stil.dk.
 De omfattede eksterne grænseflader fremgår af tabel 2.
 Tabel 2. Oversigt over eksterne grænseflader.
4.1. Betalingslov  Opkrævning For SA-systemer, der kan håndtere beregning og opkrævning af betaling hos kommunen eller anden aktør for elever og kurister, hvis uddannelse er omfattet af betalingsloven, skal systemrevisionen kontrollere, at der er etableret procedurer, der sikrer den korrekte opkrævning.
Der kan som alternativ til beregning og opkrævning ved brug af SA-systemet være en løsning baseret på manuelle procedurer, der sikrer den korrekte opkrævning.
 Opkrævningen omfatter uddannelser, undervisning og aktiviteter anført i tabel 1 med undtagelse af OBU under Almene voksenuddannelser og BRO.
4.2. CØSA  Hentning af generel uddannelsesmodel CØSA håndterer dataudveksling med SA-systemet med henblik på beregning og udbetaling fra Undervisningsministeriet af lovbundne taxametertilskud pr. årselev samt øvrige tilskud til institutionerne, og udmelder den centrale uddannelsesmodel til SA-systemet.
Dataudvekslingen omfatter udmelding af den generelle uddannelsesmodel til og indberetning af årselevoplysninger fra SA-systemet.
 Uddannelsesmodellen definerer kodesættet (syntaksen), der skal benyttes, når data skal udveksles mellem SA-systemet og de eksterne systemer.
 Udmeldingen af uddannelsesmodellen omfatter uddannelser, undervisning og aktiviteter anført i tabel 1.
4.3. CØSA  Indberetning af fuldtidsårselever Indberetningen omfatter fuldtidsuddannelser anført i tabel 1.
4.4. CØSA  Indberetning af VUC-enkeltfagsårselever Indberetningen omfatter enkeltfagsundervisning under Almene voksenuddannelser samt hf-enkeltfag og gsk under GYM anført i tabel 1.
4.5. CØSA  Indberetning af ÅU-enkeltfagsårselever Indberetningen omfatter enkeltfagsundervisning under ÅU anført i tabel 1.
4.6. CØSA  Indberetning af skolehjemårselever Indberetningen omfatter oplysninger om skolehjemhold inkl. oplysninger om kost og logi for fuldtidselever på EUD, jf. tabel 1.
4.7. CØSA  Indberetning af skolepraktikårselever Indberetningen omfatter uddannelser under EUD anført i tabel 1.
4.8. Navision Stat  Opkrævning af deltagerbetaling Institutioner for erhvervsrettet uddannelse og institutioner for almengymnasial uddannelse og almen voksenuddannelse anvender Navision Stat som økonomisystem.
Navision Stat tilbyder en rækkes web services, som kan sikre tæt integration med SA-systemet i forbindelse med deltagerbetaling og løn- og omkostningsfordeling.
Opkrævning af deltagerbetaling kan ske ved brug af integration mellem SA-systemet og Navision Stat.
Der kan som alternativ hertil være en løsning, hvor der bruges manuelle procedurer, der sikrer en korrekt opkrævning.
 Kontrolmålene omfatter enkeltfagsundervisning, hvor der efter reglerne om den pågældende uddannelse skal ske opkrævning af deltagerbetaling.
4.9. Navision Stat  Opfølgning på deltagerbetaling For den enkeltfagsundervisning, hvor det følger af reglerne, at der skal opkræves deltagerbetaling, og der ikke bruges manuelle procedurer til opkrævningen, skal der i SA-systemet kunne følges op på, om deltagerbetaling er sket rettidigt.
 Kontrolmålene omfatter enkeltfagsundervisning, hvor der efter reglerne om den pågældende uddannelse skal ske opkrævning af deltagerbetaling.
4.10. Navision Stat  Lønfordeling Med henblik på institutionens egen økonomistyring og den efterfølgende aflæggelse af årsregnskab og formålsregnskab skal institutionen kunne fordele lønnen ud på de aktiviteter, som har forbrugt timerne.
SA-systemet skal derfor kunne danne fordelingsnøgler ud fra oplysninger i lønsystemet og læreranvendelsen registreret i SA-systemet.
Der kan som alternativ til fordeling ved brug af integration mellem SA-systemet og Navision Stat være en løsning, hvor der bruges manuelle procedurer, der sikrer en korrekt kontering.
 Lønfordelingen omfatter uddannelser og undervisning anført i tabel 1 med undtagelse af Pædagogikum.
4.11. Navision Stat  Omkostningsfordeling Med henblik på institutionens egen økonomistyring og den efterfølgende aflæggelse af årsregnskab og formålsregnskab skal institutionen kunne fordele materialer, udstyr og lignende omkostninger, der ikke er lønafhængige, ud på de aktiviteter, som har brugt ressourcen.
SA-systemet skal derfor kunne beregne fordelingsnøgler hertil, som Navision Stat kan gøre brug af.
Der kan som alternativ til fordeling ved brug af integration mellem SA-systemet og Navision Stat være en løsning, hvor der bruges manuelle procedurer, der sikrer en korrekt kontering.
 Omkostningsfordelingen omfatter uddannelser, undervisning og aktiviteter anført i tabel 1 med undtagelse af Pædagogikum.
4.12. Datavarehuset  Indberetning af GYM-fuldtidselever Uddannelsesinstitutionerne indberetter oplysninger om de enkelte elevers uddannelsesforløb, studieretning, klassetrin og aflagte eksaminer til brug for uddannelsesstatistik til præsentation i Datavarehuset og til Danmarks Statistik.
Indberetningen sker til Styrelsen for It og Læring, som validerer og kvalitetssikrer data, inden de anvendes til statistik og præsenteres i Datavarehuset eller sendes til Danmarks Statistik.
Fuldtidsuddannelserne og enkeltfagsundervisningen har hver sin grænseflade til statistikindberetning.
 Indberetningen omfatter fuldtidsuddannelser under GYM anført i tabel 1.
4.13. Datavarehuset  Indberetning af VUC-enkeltfagselever Indberetningen omfatter enkeltfagsundervisning under Almene voksenuddannelser samt hf-enkeltfag og gsk under GYM anført i tabel 1.
4.14. Datavarehuset  Indberetning af EUD-elever Indberetningen omfatter uddannelser under EUD og under Andre erhvervsrettede ungdomsuddannelser anført i tabel 1.
4.15. Eksamensdatabasen  Indberetning af karakterer og eksamensbeviser Der indberettes endelige karakterer og eksamensbeviser for en række ungdomsuddannelser til Eksamensdatabasen til anvendelse blandt andet i forbindelse med optagelse på videregående uddannelser.
 Indberetningen omfatter fuldtidsuddannelser under GYM samt eux under EUD anført i tabel 1.
4.16. Optagelse.dk  Hentning af optagelsesansøgninger Uddannelsessøgende anvender Optagelse.dk til digital ansøgning om optagelse på ungdomsuddannelser og på videregående uddannelser.
 SA-systemerne henter oplysninger fra Optagelse.dk for fuldtidsuddannelser under EUD og GYM anført i tabel 1.
4.17. US2000  Indberetning af uddannelsesaktiviteter til SU-behandling Der indberettes oplysninger om elevernes og kursisternes uddannelses- og studieaktiviteter til SU-udbetalingssystemet US2000 til brug for behandlingen af SU-ansøgninger.
 Indberetningen omfatter uddannelser og undervisning anført i tabel 1 med undtagelse af OBU under Almene voksenuddannelser, Pædagogikum og BRO.
4.18. Ungedatabasen  Indberetning af uddannelseshændelser Der indberettes oplysninger om unges uddannelsesaktiviteter til Ungedatabasen, som giver et samlet overblik over unges uddannelses- og beskæftigelsesstatus.
 Indberetningen omfatter uddannelser og undervisning anført i tabel 1 med undtagelse af Pædagogikum og BRO.
4.19. Ungedatabasen  Hentning af valideringer og adviseringer Der hentes valideringer for indberetningerne samt adviseringer til institutionen fra andre aktører.
 SA-systemet henter data fra Ungedatabasen for uddannelser og undervisning anført i tabel 1 med undtagelse af Pædagogikum og BRO.
4.20. UddannelsesGuiden  Indberetning af uddannelsesudbud Institutionernes uddannelsesudbud indberettes til UddannelsesGuiden, som indeholder oplysninger om det aktuelle udbud på en række uddannelsesområder.
 Indberetningen omfatter enkeltfagsundervisning under Almene voksenuddannelser og ÅU samt hf-enkeltfag og gsk under GYM anført i tabel 1.
4.21. XPRS  Udveksling af oplysninger til eksamensadministration Der udveksles oplysninger vedrørende prøve- og eksamensadministration til XPRS.
 Indberetningen omfatter avu, FVU, uddannelser og undervisning under GYM samt eux under EUD anført i tabel 1.
4.22. EASY-P  Indberetning af elev- og svendeprøveoplysninger Der indberettes elev- og svendeprøveoplysninger fra SA-systemet til det centrale praktiksystem EASY-P.
 Indberetningen omfatter uddannelser under EUD anført i tabel 1.
4.23. EASY-P  Hentning af uddannelsesaftaler og praktikoplysninger SA-systemet henter uddannelsesaftaler og øvrige praktikoplysninger for elever fra EASY-P.
 Indberetningen omfatter uddannelser under EUD anført i tabel 1.
4.24. Elevplan  Indberetning af elev- og medarbejderoplysninger SA-systemet indberetter elevoplysninger samt medarbejderoplysninger til login-autentificering til det centrale system Elevplan.
 Indberetningen omfatter uddannelser under EUD anført i tabel 1.
4.25. Arbejdsgivernes Uddannelsesbidrag  Indberetning af oplysninger om skoleophold SA-systemet indberetter oplysninger vedrørende elevers uddannelse og skoleophold til Arbejdsgivernes Uddannelsesbidrag som grundlag for afgørelser om udbetaling af ydelser og opkrævning af bidrag, herunder lønrefusion, befordringstilskud samt andre ydelser og bidrag omfattet af lov om Arbejdsgivernes Uddannelsesbidrag med tilhørende bekendtgørelser.
 Indberetningen omfatter uddannelser under EUD og under Andre erhvervsrettede ungdomsuddannelser anført i tabel 1.
4.26. Arbejdsgivernes Uddannelsesbidrag  Indberetning af oplysninger om kost- og logiophold SA-systemet indberetter oplysninger vedrørende elevers uddannelse samt kost- og logiophold til Arbejdsgivernes Uddannelsesbidrag som grundlag for afgørelser om udbetaling af ydelser og opkrævning af bidrag, herunder kost- og logirefusion samt andre ydelser og bidrag omfattet af lov om Arbejdsgivernes Uddannelsesbidrag med tilhørende bekendtgørelser.
 Indberetningen omfatter uddannelser under EUD og under Andre erhvervsrettede ungdomsuddannelser samt aktiviteter under Kostafdeling anført i tabel 1.
4.27. Netprøver.dk  Hentning af eksamenskarakterer Netprøver.dk er et fælles system for alle gymnasiale uddannelser, som anvendes til digital prøveafvikling for en række fag.
Der kan som alternativ til hentning af eksamenskarakterer ved brug af integration mellem SA-systemet og Netprøver.dk være en løsning, hvor der bruges manuelle procedurer, der sikrer en korrekt registrering af karakter i SA-systemet.
 SA-systemerne henter eksamenskarakterer fra Netprøver.dk for uddannelser og undervisning under GYM samt eux under EUD anført i tabel 1.
