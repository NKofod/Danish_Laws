Erstatningsansvarslovens § 26 a  godtgørelse til efterladte, nævnets j.nr. 11-520-21615 En 13-årig dreng blev stukket ihjel.
Drengen havde i nogle år boet hos nogle familiemedlemmer (drengens moster og hendes ægtefælle), som også var værger for ham.
Familiemedlemmerne søgte om godtgørelse til efterladte.
Nævnet tillagde det vægt, at familiemedlemmerne reelt havde fungeret som forældre for den 13-årige, men tillagde det samtidig vægt, at han kun havde boet hos dem i de seneste 3 år forud for drabet.
Nævnet lagde også vægt på, at drengen var blevet anbragt på et opholdssted af kommunen 2 måneder før drabet.
På den baggrund tilkendte nævnet familiemedlemmerne godtgørelse med hver 35.000 kr., svarende til ca. 1/3 af udgangspunktet på 100.000 kr.
