Folketinget har den 15. december 1994 vedtaget et lovforslag om ændringer  

 i bistandslovens regler om kontanthjælp m.v.
Forslaget, som det er vedtaget  

 ved 3. behandling, vedlægges i kopi.
 Efter bruttoficeringen af kontanthjælpen udbetales hjælp efter  

 bistandslovens § 37 som et fast beløb uafhængigt af ansøgerens konkrete  

 behov.
 Efter at de nye kontanthjælpsregler har virket i knapt et år, har  

 regeringen og Folketinget fundet, at der er behov for visse justeringer i  

 tilfælde, hvor der er store forskelle mellem den udbetalte ydelse og  

 ansøgerens konkrete behov.
 De gennemførte ændringer bygger i vidt omfang på en rapport, som  

 Socialministeriets Kontanthjælpsudvalg af 1994 afgav i september 1994, med en  

 række forslag til ændringer i bistandslovens kontanthjælpsregler.
 Følgende ændringer omtales i dette informationsbrev:
 1. Hjælpen efter §§ 37 og 37 a til en ægtefælle  

 beregnes som til en enlig, når den anden ægtefælle modtager en selvstændig  

 offentlig forsørgelsesydelse efter anden lovgivning.
2. Aldersgrænsen for ungesatsen ændres fra 23 til 25  

 år.
Adgangen til at komme ud af ungesatsen som følge af forsørgelsespligt  

 begrænses til unge, der i hjemmet forsørger eget barn.
3. Indtægtskravet for at komme ud af ungesatserne  

 ændres.
Desuden ændres reglerne for opgørelsen af indtægten, og perioden,  

 hvori den unge skal have haft den krævede indtægt, forlænges til 12 måneder  

 for alle under 25 år.
 4. Der indføres en adgang til at fratrække indtil 20  

 pct. af næste måneds kontanthjælp efter § 37 for personer, der uden rimelig  

 grund udebliver fra et beskæftigelsesfremmende tilbud.
 5. Betingelserne for at få hjælp til rimeligt  

 begrundede enkeltudgifter efter bistandslovens § 46 strammes.
 6. Der indføres obligatorisk tilbagebetaling af hjælp  

 ydet til boligindskud m.v. samt en særlig oplysningspligt ved udbetaling af  

 indskud. el. lign i tilfælde af fraflytning.
 Desuden vil der ved udsendelse af nye bekendtgørelser efterfølgende ske  

 følgende ændringer:
 7. Der indføres en øvre grænse for den samlede hjælp  

 efter §§ 37 og 37 a svarende til 100 pct. af dagpengemaksimum efter 12  

 måneder.
 8. Uddannelsessøgendes adgang til kontanthjælp under  

 orlov fra uddannelsen vil blive begrænset ved ændring af bekendtgørelsen om  

 uddannelsessøgendes ret til kontanthjælp i særlige tilfælde.
 Hvor intet andet er anført, gælder de nye regler fra den 1. april 1995.
Ad pkt. 1. Hjælpen til en ægtefælle beregnes som til en enlig, når den  

 anden ægtefælle modtager en selvstændig offentlig forsørgelsesydelse efter  

 anden lovgivning Bruttoficeringen af kontanthjælpen og ægtefælleudmålingen har i visse  

 tilfælde medført væsentlige stigninger i rådighedsbeløb for ægtepar, hvor den  

 ene er kontanthjælpsmodtager, og den anden har et selvstændigt, offentligt  

 forsørgelsesgrundlag efter anden lovgivning, som f.eks. førtidspension, SU  

 eller orlovsydelse. Ægtefælleudmålingen har betydet, at den ikke-  

 kontanthjælpsberettigede ægtefælle hidtil har fået et supplement til sit eget  

 selvstændige forsørgelsesgrundlag, alene fordi ægtefællen er  

 kontanthjælpsmodtager.
 I § 37 er der derfor indsat en bestemmelse om, at for ægtepar, hvor den  

 ene - uden selv at være berettiget til kontanthjælp - har et selvstændigt  

 offentligt forsørgelsesgrundlag efter anden lovgivning, beregnes hjælpen til  

 den ægtefælle, der har været udsat for en social begivenhed, som til en  

 enlig.
Det skal understreges, at det er en forudsætning for, at hjælpen beregnes  

 som til en enlig, at den ægtefælle, der modtager en anden offentlig  

 forsørgelsesydelse, ikke samtidig opfylder betingelserne for at kunne få  

 kontanthjælp.
Dvs., at der som hidtil skal foretages en ægtefælleberegning,  

 hvis den ene ægtefælle modtager kontanthjælp, og den anden ægtefælle f.eks.  

 modtager arbejdsløshedsdagpenge eller dagpenge ved sygdom eller fødsel, og  

 derved selvstændigt opfylder betingelserne for at få kontanthjælp (dvs. er  

 ramt af en »social begivenhed«).
Når kontanthjælpen til en gift person i visse tilfælde skal beregnes som  

 til en enlig, er der behov for en særlig regel om, hvorledes indtægter hos  

 den ikke-kontanthjælpsberettigede ægtefælle fradrages i den  

 kontanthjælpsberettigede ægtefælles hjælp.
I § 38 er derfor indsat en  

 bestemmelse om, at der foretages fradrag for de indtægter hos den ikke-  

 kontanthjælpsberettigede ægtefælle, der ligger ud over, hvad den pågældende  

 uden indtægter kunne have fået udbetalt som enlig kontanthjælpsmodtager.
 En konsekvens af, at kontanthjælp til en gift kan beregnes som til en  

 enlig, vil være, at der kan forekomme situationer, hvor kun den ene ægtefælle  

 er berettiget til særlig støtte efter § 37 a.
 Der vil derfor blive indsat en bestemmelse i bekendtgørelsen om særlig  

 støtte efter § 37 a, der præciserer, at hjælpen til den støtteberettigede  

 ægtefælles andel af nettoboligudgifterne i sådanne tilfælde beregnes som til  

 enlig.
 De ændrede regler for beregning af kontanthjælp for ægtepar, hvor kun den  

 ene ægtefælle selvstændigt er berettiget kontanthjælp, mens den anden  

 ægtefælle har et offentligt forsørgelsesgrundlag efter anden lovgivning,  

 træder i kraft den 1. april 1995. Dog vil ægtepar, der får kontanthjælp på  

 dette tidspunkt, få hjælpen beregnet efter de hidtidige regler indtil den 1.  

 juli 1995.
 Disse ægtepar skal senest ved lovens ikrafttræden have meddelelse om den  

 ændring, der vil ske pr. 1. juli 1995.
Ad pkt. 2. Aldersgrænsen for ungesatsen i § 37, stk. 3, hæves fra 23 til  

 25 år.
Adgangen til at komme ud af ungesatsen som følge af en  

 forsørgelsespligt begrænses til unge under 25 år, der i hjemmet forsørger  

 eget barn Som led i ændringer i lov om kommunal aktivering ændres aldersgrænsen for  

 ungesatserne ved kontanthjælpsberegningen fra 23 år til 25 år.
Desuden  

 begrænses adgangen til at overgå fra unge- til voksensatsen som følge af en  

 forsørgelsespligt til unge, der i hjemmet forsørger eget barn.
Dette indebærer, at unge, der alene har forsørgelsespligt over for en  

 ægtefælle, omfattes af ungesatsen.
Det samme gælder unge, der får en  

 bidragsforpligtelse over for et barn uden at forsørge det i hjemmet.
Den bidragspligtige vil i stedet få et tillæg til kontanthjælpen svarende  

 til bidraget.
Da dette tillæg bliver skattepligtigt, og bidraget er  

 fradragsberettiget i skatten, vil bidraget og tillægget ikke berøre det  

 beløb, som den bidragspligtige - før bidragspligten indtrådte - havde til  

 rådighed til egen forsørgelse.
 Som en konsekvens af, at unge ikke kan komme ud af ungesatsen alene ved at  

 gifte sig, vil der kunne forekomme ægtepar, hvor kun den ene ægtefælle er  

 berettiget til særlig støtte efter § 37 a.
 Støtten efter § 37 a beregnes i disse tilfælde som til en enlig på  

 baggrund af den støtteberettigede ægtefælles andel af nettoboligudgifterne.
 Forhøjelsen af aldersgrænsen fra 23 til 25 år træder i kraft den 1. juli  

 1995. De øvrige ændringer har derimod virkning allerede fra den 1. april  

 1995. Unge, der ved lovens ikrafttræden modtager kontanthjælp, bevarer den  

 hjælp, som de efter de hidtidige regler har været berettiget til.
Ad pkt. 3. Skærpede krav til størrelsen af den indtægt, en ung skal have  

 haft for at kunne overgå til kontanthjælp efter reglerne for personer over 25  

 år, samt - for de 21-24 årige - en forlængelse af den periode, den unge skal  

 have haft den krævede indtægt Efter de hidtidige regler har unge under 23 år kunnet overgå til hjælp  

 efter de almindelige kontanthjælpssatser, når de havde haft månedlige  

 indtægter på over 4.251 kr.
Unge under 21 år skulle have haft indtægt af en  

 sådan størrelse i en sammenhængende periode på 12 måneder, mens unge over 21  

 år skulle have haft denne månedlige indtægt i en sammenhængende periode på 3  

 måneder.
 Hvis unge opfyldte disse krav om forudgående indtægter, har de efter de  

 hidtidige regler været berettiget til kontanthjælp efter de almindelige  

 regler.
Efter de nye regler ændres indtægtskravet med virkning fra den 1. april  

 1995 til at gælde 12 sammenhængende måneder for alle, der er omfattet af  

 ungesatserne.
Samtidig sættes det beløb, den unge skal have tjent pr. måned i  

 en sammenhængende periode på 12 måneder, op til 6.652 kr. pr. måned, svarende  

 til den kontanthjælp, ikke-forsørgere kan få efter de almindelige regler.
Der sker også en ændring af reglerne for opgørelsen af den indtægt, som  

 den unge skal have haft i de seneste 12 måneder.
SU- stipendier, SU-lån og  

 andre godtgørelser, der ydes i forbindelse med uddannelser, vil efter de  

 ændrede regler ikke kunne indgå i den indtægt, som kan bringe en ung ud af de  

 særlige ungesatser.
Baggrunden herfor er, at det kan virke demotiverende for  

 den unges interesse i at gennemføre en uddannelse, hvis indtægten under  

 uddannelsen i sig selv bevirker, at den unge kan komme op på et højere  

 kontanthjælpsniveau end før uddannelsens påbegyndelse ved at afbryde  

 uddannelsen og søge kontanthjælp.
 Reglerne træder i kraft den 1. april 1995. Forhøjelsen af aldersgrænsen  

 fra 23 til 25 år træder dog først i kraft den 1. juli 1995. Unge, der ved  

 lovens ikrafttræden modtager kontanthjælp, bevarer den hjælp, som de efter de  

 hidtidige regler har været berettiget til.
Ad pkt. 4. Fradrag i kontanthjælpen på grund af udeblivelse uden rimelig  

 grund Efter ændringen af § 40 kan der efter § 40, stk. 5, foretages fradrag i  

 kontanthjælpen for den efterfølgende måned, når en kontanthjælpsmodtager uden  

 rimelig grund er udeblevet i en eller flere dage fra en  

 beskæftigelsesfremmende foranstaltning.
Fradraget kan højst svare til det  

 antal dage, som udeblivelsen strækker sig over.
For at sikre den pågældende  

 hjælp på et eksistensminimum sættes der en øvre grænse for fradraget på 20  

 pct. af den månedlige kontanthjælp.
Fradraget kan også foretages, hvis det er kontanthjælpsmodtagerens  

 ægtefælle, der udebliver fra en beskæftigelsesfremmende foranstaltning.
Efter  

 § 40, stk. 1, kræves det nemlig, at såvel den, der søger hjælpen, som  

 ægtefællen har udnyttet sine arbejdsmuligheder.
Kravet i § 40 omfatter  

 således også en hidtil hjemmearbejdende ægtefælle.
Gives der et tilbud om en  

 beskæftigelsesfremmende foranstaltning til den ene eller begge ægtefæller,  

 vil der kunne foretages fradrag i hjælpen svarende til det antal dage, som  

 ægtefællerne tilsammen har forsømt.
Efter § 40, stk. 5, vil fradraget i  

 hjælpen højst kunne udgøre 20 % af den samlede hjælp, der vil kunne udmåles  

 til ægteparret efter § 37.
 Fradrag for fravær skal kun foretages i bruttohjælpen efter § 37 og ikke i  

 § 37 a.
 Det beror på kommunalbestyrelsens beslutning, om fradragsmuligheden skal  

 udnyttes i det enkelte tilfælde, eller om der i stedet skal anvendes de  

 sanktioner, som allerede er mulige efter de nugældende regler, nemlig  

 udbetaling af hjælp for kortere tid end 1 måned og - hvis den pågældende  

 udebliver på udbetalingsdagen - standsning af hjælpen, så længe tilbuddet om  

 deltagelse i en beskæftigelsesfremmende foranstaltning stadig står åbent.
Ad pkt. 5. Stramning af betingelserne for at yde hjælp efter § 46 til  

 rimeligt begrundede enkeltudgifter Formuleringen af bistandslovens § 46 er ændret, således at det er en  

 betingelse for at få hjælp til rimeligt begrundede enkeltudgifter, Det er kun betingelsen i nr. 3, som er ny.
Baggrunden for denne ændring  

 er, at den enkelte kontanthjælpsmodtager siden 1. januar 1994 har modtaget en  

 dagpengelignende ydelse, inden for hvilken pågældende selv kan disponere.  

 Dette betyder, at kontanthjælpsmodtageren - ligesom andre - har mulighed for  

 at spare op til fremtidige udgifter, og bistandslovens § 46 kan derfor  

 begrænses til hjælp til større og uforudsigelige udgifter.
 Den enkelte kontanthjælpsmodtager bør derfor som hovedregel selv spare op  

 til forudsigelige udgifter som eksempelvis almindelig udskiftning af  

 køleskabe og andre anskaffelser til husholdningen samt udgifter i anledning  

 af kommende fødsel og konfirmation m.v.
Kravet om uforudsigelighed betyder, at ansøgeren ikke har kunnet taget  

 hensyn til den opståede situation i sine løbende dispositioner.
Det behøver  

 ikke nødvendigvis være udgiftsbehovet, som ikke har kunnet forudses.
Det kan  

 også være behov for hjælp, som ikke har kunnet forudses f.eks. som følge af  

 likviditetsmæssige problemer, der er opstået af skattetekniske årsager, og  

 som bevirker, at der opstår et behov for hjælp til enkeltudgifter, som under  

 normale omstændigheder kan afholdes inden for den løbende indtægt.
 Hvad der skal forstås ved »rimeligt begrundede enkeltudgifter«  

 vil fortsat afhænge af en konkret vurdering i det enkelte tilfælde, men i  

 visse tilfælde kan en udgift til boligindskud, som ikke dækkes efter anden  

 lovgivning, betragtes som en rimelig begrundet enkeltudgift, ligesom  

 udgifter, der opstår som følge af brand, oversvømmelse, tyveri m.v., hvor  

 udgiften ikke dækkes på anden måde, kan betragtes som rimeligt begrundede  

 enkeltudgifter.
Kravet om, at udgiften skal være uforudsigelig, er dog ikke ufravigeligt,  

 idet der efter en konkret vurdering undtagelsesvis kan ydes hjælp til  

 udgifter, som har kunnet forudses, hvis deres afholdelse er af helt afgørende  

 betydning for familiens livsførelse.
Som eksempel kan nævnes den situation,  

 at en familie er truet med at blive sat på gaden på grund af huslejerestance.
Ad pkt. 6. Obligatorisk tilbagebetaling af hjælp til boligindskud o.lign.
 Efter lovændringen er hjælp til boligindskud, eller hvad der kan  

 sidestilles hermed, tilbagebetalingspligtig efter § 25, stk. 1, nr. 2. Der er  

 hermed ensartede regler for tilbagebetaling af lån til beboerindskud efter  

 boligstøttereglerne, særlig støtte efter § 37 a til terminsudgifter og hjælp  

 til boligindskud i privat udlejningsbyggeri.
Tilbagebetalingspligten omfatter også hjælp til forudbetalt husleje,  

 depositum og andre former for kontant indskud i forbindelse med erhvervelsen  

 af lejemålet.
Tilbagebetalingskravet gennemføres ved en  

 tilbagebetalingsordning, der fastsættes efter § 27.
 Samtidig er § 18 om den almindelige oplysningspligt blevet ændret således,  

 at tilbagebetalingskravet sikres ved, at lejeren ved hjælpens udbetaling  

 yderligere forpligtes til at give meddelelse om eventuel udbetaling af  

 boligindskuddet f.eks. i forbindelse med opsigelse eller fraflytning af  

 boligen.
 Ansøgeren skal ved hjælpens udbetaling have oplysning om  

 tilbagebetalingspligten samt oplysning om den skærpede oplysningspligt med  

 hensyn til en eventuel udbetaling af overskud i forbindelse med fraflytning.
Ad pkt. 7. Begrænsning af den maksimale ydelse efter bistandslovens §§ 37  

 og 37 a Efter § 37 a ydes der en særlig støtte særskilt eller i forbindelse med  

 udbetaling af kontanthjælp efter § 37 til personer, der er kommet ud for  

 ændringer i deres forhold, og hvis forhold er særlig vanskelige på grund af  

 høje boligudgifter eller stor forsørgerbyrde.
Socialministeriet fastsætter  

 nærmere regler om, efter hvilke kriterier der ydes særlig støtte.
I § 37 a,  

 stk. 3, er det nu præciseret, at der kan ske en begrænsning af den samlede  

 hjælp efter §§ 37 og 37 a.
Efter bestemmelserne i den gældende bekendtgørelse om særlig støtte efter  

 § 37 a (bekg. nr. 824 af 13. oktober 1993 med ændring af 27. december 1993)  

 kan den samlede hjælp ikke overstige et individuelt loft på 90 pct. af  

 kontanthjælpsmodtagerens hidtidige indtægter.
Indenfor dette loft er der  

 imidlertid ingen grænser for, hvor høj hjælp der kan udbetales, og hvor længe  

 denne hjælp kan udbetales.
I overensstemmelse med Kontanthjælpsudvalgets anbefalinger vil den løbende  

 hjælp, der kan beregnes efter §§ 37 og 37 a, blive begrænset til 100 pct. af  

 højeste dagpengebeløb, når der er udbetalt kontanthjælp i en sammenhængende  

 periode på 12 måneder.
Dette vil blive gennemført ved en ændring af  

 Socialministeriets bekendtgørelse om særlig støtte efter § 37 a.
 Det vil i bekendtgørelsen blive fastsat, at ingen vil kunne få deres hjælp  

 begrænset af det nye dagpengeloft før den 1. januar 1996.
Ad pkt. 8. Ændring af mulighederne for at få kontanthjælp under orlov fra  

 uddannelse I bemærkningerne til lovforslaget anbefales - i overensstemmelse med  

 forslaget fra Kontanthjælpsudvalget - en ændring af betingelserne for at få  

 kontanthjælp under orlov fra uddannelsen, således at studerende, der tager  

 orlov, normalt ikke får ret til kontanthjælp, hvis de har SU-muligheder  

 tilbage, herunder slutlån og forlænget støttetid på grund af fødsel eller  

 adoption.
På baggrund af denne anbefaling vil der blive foretaget en ændring  

 af Socialministeriets bekendtgørelse om uddannelsessøgendes ret til  

 kontanthjælp i særlige tilfælde.
 Bekendtgørelsen skal udformes i samarbejde med Undervisningsministeriet og  

 forventes at kunne træde i kraft samtidig med lovændringerne.  

 Ikrafttrædelses- og overgangsbestemmelser vil blive nærmere fastsat i  

 bekendtgørelsen.
