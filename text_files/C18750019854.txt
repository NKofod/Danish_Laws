I det med Hr.
Amtmandens behagelige Erklæring af 28de f.
M. hertil  

 indsendte Andragende har Enken N.
N. meddelt, at hun ved Amtets Resolution af  

 21de Januar f.
A. erholdt Tilladelse til at hensidde i uskiftet Bo med 4  

 fraværende myndige Sønner af hendes fornævnte Ægteskab for saa lang Tid, som  

 der billigvis udfordredes for at indhente deres Erklæring i den paagjældende  

 Henseende, og at der derefter af Skifteforvalteren i Rønne blev paalagt hende  

 en Frist, inden hvilken hun skulde fremskaffe de ommeldte Erklæringer eller  

 ogsaa holde Skifte, hvilken Frist senere blev forlænget til den 15de Juli d.  

 A.
 Da hun imidlertid endnu ikke har kunnet faa de tvende af hendes fraværende  

 Sønners Opholdssted at vide, og hun saaledes ikke ser sig istand til at  

 fremskaffe de omspurgte Erklæringer, har hun forespurgt om ikke den  

 ovennævnte Tilladelse fra Amtet fremdeles giver hende Ret til at hensidde i  

 uskiftet Bo saalænge indtil det bliver hende muligt at tilvejebringe de  

 fordrede Erklæringer, og om i benægtende Fald ikke en for de ommeldte  

 fraværende Sønner beskikket Tilsynsværges Erklæring kan anses tilstrækkelig  

 til, at hun i Henhold hertil og til den ovennævnte Tilladelse kan blive  

 hensiddende i uskiftet Bo, indtil hun faar Kundskab om de tvende Sønners  

 Opholdssted.
Foranlediget heraf skulde man tjenstligt melde, at begge de fremsatte  

 Spørgsmaal maa besvares benægtende.
Ministeriet maa derefter have det  

 overladt til Skifteretten at afgjøre, hvorvidt Betingelserne for en fortsat  

 Tilladelse til at hensidde i uskiftet Bo ere tilstede og eventuelt i Henhold  

 til Lov af 30te November f.
A. § 91 meddele saadan Tilladelse, i hvilken  

 Henseende bemærkes, at Ministeriet i Henhold til Analogien af nysnævnte Lovs  

 § 5 Litr. e, antager, at der kan afses fra, at der mangler Samtykke fra de 2  

 fraværende Arvinger, hvis Opholdsted ikke vides, saafremt der er forløben en  

 Tid af 5 Aar, siden der sidst havdes Efterretning om de paagjældende  

 fraværende Sønner, eller saafremt de i Forordningen af 11te September 1839 §§  

 14 og 15 omhandlede Betingelser, under hvilken en bortebleven Persons  

 Arvinger vilde kunne procedere til at erholde Nytten og Brugen af dennes  

 Formue var tilstede med Hensyn til dem, men at man i modsat Fald maa have  

 Andragerinden henvist til, efter at Boet er taget under offentlig  

 Skiftebehandling med Samtykke af de tilstedeværende Arvinger eller disses  

 Værger og med Skifteforvalterens Minde at fordre sig det extraderet, saafremt  

 de Fraværende ikke have meldt sig i Henhold til det i Boet udstedte  

 Arveproklama, og der ikke paa anden Maade fremkommer Oplysning om, at de have  

 overlevet Arveladeren.
