 I medfør af § 11, stk. 2, i lov nr. 98 af 12 marts 1980 om skibes  

 sikkerhed m.v., jfr. industriministeriets bekendtgørelse nr. 362 af 5. august  

 1980 fastsættes.
 1. Forskriften omfatter alle skibe, der er indrettet  

 til at medføre biler, trailere, jernbanevogne eller lignende last.
 2. I denne forskrift forståes ved åbninger: Bov- og  

 hækporte, ramper samt andre tilsvarende åbninger som fører ind til  

 skoddækket, og som er beregnet til passage af køretøjer og/eller personer.
 3. For enhver åbning skal der være fastlagt en  

 åbnings- og lukkeprocedure.
 3.1. Udover betjeningsforskrifter skal proceduren mindst sikre, at der  

 angives melding fra betjeningsstedet til broen, når åbning påbegyndes, og når  

 lukning og sikring af åbningen er endeligt afsluttet.
 3.1.1. Krav om melding til broen kan bortfalde, såfremt der på broen er  

 installeret et indikatorpanel, der kontinuerligt ved lys viser enkelt åbnings  

 position hhv. åben eller lukket og sikret.
 3.2 Såfremt der ikke fra betjeningsstedet eventuelt ved TV er fuldt  

 overblik over åbningen, skal der ved denne være placeret en person, der kan  

 afbryde en igangværende åbning eller lukning.
 3.3 Proceduren skal være opslået ved hvert betjeningssted samt på broen.
 4. Alle åbninger, der er omfattet af denne forskrift,  

 skal være forsvarligt lukkede og sikrede inden skibet har fjernet sig mere  

 end en kvart skibslængde fra dets fortøjede position ved kajanlæg eller  

 færgeleje.
 5. Direktoratet kan tillade afvigelser fra denne  

 forskrift, når særlige forhold ved skibets konstruktion, de benyttede  

 færgelejer eller åbningernes særlige konstruktion gør dette rimeligt.
 6. Overtrædele af forskriften kan straffes med bøde  

 eller hæfte i medfør af § 28 i lov om skibes sikkerhed m.v.
 7. Forskriften træder i kraft den 1. februar 1988.
