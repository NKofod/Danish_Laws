 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
Beskæftigelsesprojekter med statstilskud § 1.  For at forbedre beskæftigelsesmulighederne for  

 unge ledige kan der oprettes beskæftigelsesprojekter med statsstøtte.
 § 2.  Beskæftigelsesprojekter kan oprettes af:
 Stk. 2.  Det skal så vidt muligt overlades til private  

 at udføre beskæftigelsesprojekter.
 § 3.  Arbejdet i beskæftigelsesprojekter må kun  

 omfatte arbejde, der ellers ikke ville blive udført.
§ 4.  Beskæftigelsesprojekter kan kun producere og  

 afsætte produkter, såfremt § 5.  Arbejdet i beskæftigelsesprojekter må ikke  

 fortrænge anden produktion fra allerede eksisterende virksomheder.
Tilskud of godkendelse § 6.  Det statslige tilskud fastsættes til 70 pct. af  

 højeste dagpenge pr. 1. oktober i det foregående år, jfr. § 47 i lov om  

 arbejdsformidling og arbejdsløshedsforsikring m.v.
Tilskuddet fastsættes for  

 et kalenderår ad gangen.
 Stk. 2.  Arbejdsministeren fastsætter regler om, at  

 tilskud til andre end kommuner og amtskommuner kan ydes med op til 120 pct.  

 af den faktiske lønudgift.
 § 7.  Arbejdsministeren fastsætter regler om fordeling  

 af det samlede statstilskud mellem kommuner, amtskommuner og  

 arbejdsmarkedsnævn.
 § 8.  Projekter, der bortset fra statstilskuddet alene  

 er finansieret af kommuner og amtskommuner eller af kommuner og amtskommuner  

 i fællesskab med organisationer, foreninger, selskaber og lignende, jfr. § 2,  

 stk. 1, nr. 3, skal ikke godkendes af arbejdsmarkedsnævnet, medmindre  

 projekterne afsætter produkter.
 Stk. 2.  Andre projekter med statstilskud skal godkendes  

 af arbejdsmarkedsnævnet.
 Stk. 3.  Godkendelse af projekter, der afsætter  

 produkter, gælder for et år ad gangen.
 Stk. 4.  Nævnets godkendelse er den endelige  

 administrative afgørelse.
Betingelser for ansættelse § 9.  Den, der ansættes på et beskæftigelsesprojekt,  

 skal på ansættelsestidspunktet være:
 Stk. 2.  Arbejdsformidlingen kan godkende:
 Stk. 3.  Arbejdsformidlingens godkendelse er den  

 endelige administrative afgørelse.
§ 10.  Ledige må kun ansættes på  

 beskæftigelsesprojekter, såfremt de er anvist eller henvist af  

 arbejdsformidlingen, medmindre andet er aftalt mellem arbejdsformidlingen og  

 kommunen eller amtskommunen.
Dette gælder dog ikke projekter, hvor kommunen  

 eller amtskommunen er arbejsgivere.
§ 11.  Ansatte på beskæftigelsesprojekter skal stå til  

 rådighed for arbejsmarkedet.
Dette gælder dog ikke formænd, instruktører og  

 lignende.
 § 12.  Løn- og arbejdsvilkårene skal være  

 overenskomstmæssige eller de sædvanlige ved tilsvarende arbejde.
 Stk. 2.  Arbejdsdirektøren kan efter forhandling med  

 landsarbejdsnævnet fastsætte særlige lønvilkår for ansatte på projekter, hvor  

 kommune, amtskommune eller stat er arbejdsgiver.
 Undervisning m.v.
§ 13.  Arbejdsgiverne kan tillade de ansatte på  

 beskæftigelsesprojekter at deltage i undervisning.
Arbejdsgiverne modtager  

 ikke tilskud i undervisningsperioden, medmindre de ansatte oppebærer løn i  

 perioden.
 Stk. 2.  Modtager de pågældende ikke løn, og er der  

 knyttet en godtgørelse til undervisningen, får de pågældende denne udbetalt.
 Stk. 3.  Modtager de pågældende ikke løn, og er der ikke  

 knyttet en særlig godtgørelse til undervisningen, får de pågældende udbetalt  

 en godtgørelse, der svarer til tilskuddet efter § 6, stk. 1.  

 Arbejdsministeren kan fastsætte særlige regler om godtgørelsen, herunder om  

 størrelsen.
Stk. 4.  De ansatte på beskæftigelsesprojekter kan komme  

 i praktik uden for projekterne.
I praktikperioden er ansættelses- og  

 aflønningsforholdene uændrede.
 Stk. 5.  Arbejdsministeren fastsætter nærmere regler om  

 undervisning og praktikforhold.
Administration § 14.  Kommuner og amtskommuner varetager  

 administrationen af loven, når beskæftigelsesprojekterne er finansieret af  

 kommuner eller amtskommuner, eller når projekterne er finansieret af kommuner  

 eller amtskommuner i fællesskab med organisationer m.v., jfr. § 2, stk. 1,  

 nr. 3, medmindre andet er bestemt.
Arbejdsformidlingen varetager  

 administrationen af loven ved øvrige beskæftigesesprojekter, medmindre andet  

 er bestemt.
 § 15.  Kommuner og amtskommuner skal underrette  

 arbejdsformidlingen om projekter, der ikke skal godkendes af  

 arbejdsmarkedsnævnene, jfr. § 8, stk. 1.
 Stk. 2.  Kommuner og amtskommuner skal underrette  

 arbejdsformidlingen om ansættelse af ledige på projekter, hvor kommunen eller  

 amtskommunen er arbejdsgiver.
 Stk. 3.  Kommunerne og amtskommunerne skal underrette  

 arbejdsformidlingen om iværksættelse af og ansættelse på øvrige  

 beskæftigelsesaktiviteter for unge ledige.
 § 16.  Arbejdsministeren fastsætter nærmere regler om  

 administrationen, den statslige tilskudsordning samt indberetning om  

 igangsatte projekter.
 Stk. 2.  Arbejdsministeren fastsætter efter forhandling  

 med de berørte ministre særlige regler om statsligt tilskud til  

 arbejdspladser, der modtager eller er berettiget til anden offentlig støtte,  

 herunder om tilskuddets størrelse.
Tilskud til ansættelse af unge ledige i  

 private virksomheder Løntilskud § 17.  For at forbedre beskæftigelsesmulighederne for  

 unge ledige kan bopælskommunen give tilskud til, at der ansættes unge i  

 private virksomheder og institutioner.
Stk. 2.  Tilskuddet udgør 70 pct. af højeste dagpenge  

 pr. 1. oktober i det foregående år, jfr. § 47 i lov om arbejdsformidling og  

 arbejdsløshedsforsikring m.v.
For unge ledige under 18 år fastsætter  

 arbejdsministeren dog et lavere tilskud end efter 1. punktum.
Tilskuddet  

 fastsættes for et kalenderår ad gangen.
§ 18.  Tilskuddet gives normalt i en arbejdsperiode,  

 der svarer til 6 måneder.
For unge med mere end 6 måneders ledighed kan der  

 gives tilskud i op til 12 måneder.
Betingelser for ansættelse § 19.  Det er en betingelse for at få tilskud, Stk. 2.  Arbejdsformidlingen forhandler med  

 bopælskommunen, hvilke grupper der kan være behov for at tage særligt hensyn  

 til ved anvisning eller henvisning til arbejde med løntilskud.
 Stk. 3.  Arbejdsformidlingen påser, at betingelserne i  

 stk. 1, nr. 1)-3), er opfyldt.
 Administration m.v.
 § 20.  Kommunerne træffer den endelige administrative  

 afgørelse om ansættelse af en ung ledig med tilskud samt om eventuelt tilskud  

 ud over 6 måneder, jfr. § 18. Den øvrige administration varetages af  

 arbejdsformidlingen.
 § 21.  Arbejdsministeren fastsætter nærmere regler om  

 administrationen, tilskudsordningen, fordelingen af det samlede tilskud fra  

 staten samt om indberetning om antallet af tilskud.
 § 22.  Størrelsen af den statslige bevilling til  

 løntilskud fastsættes hvert år på finansloven.
 Stk. 2.  Staten betaler halvdelen af løntilskuddet inden  

 for den afsatte bevilling.
 § 23.  Arbejdsformidlingen kan fratage en arbejdsgiver  

 retten til at ansætte unge med løntilskud, hvis arbejdsgiveren ikke  

 overholder bestemmelserne i denne lov eller bestemmelser udstedt med hjemmel  

 heri.
 Stk. 2.  Arbejdsdirektøren kan bestemme, at tilskud ikke  

 kan udbetales, eller at tilskud skal tilbagebetales, såfremt:
Fællesbestemmelser Klage § 24.  Arbejdsformidlingens afgørelser kan indbringes  

 for arbejdsdirektøren inden 4 uger efter, at klageren har fået meddelelse om  

 afgørelsen, medmindre andet er bestemt i loven.
Arbejdsdirektøren kan se bort  

 fra overskridelse af klagefristen, når der er særlig grund hertil.
 Stk. 2.  Arbejdsdirektørens afgørelse efter stk. 1 kan  

 ikke indbringes for anden administrativ myndighed.
 Stk. 3.  Arbejdsministeren kan inden 4 uger efter, at  

 afgørelsen er blevet meddelt, på eget initiativ tage en afgørelse, der er  

 truffet af arbejdsdirektøren, op til nærmere undersøgelse og afgørelse.
Anden lovgivning § 25.  I § 4, stk. 1, i lovbekendtgørelse nr. 349 af  

 28. juni 1984 om ekstraordinære beskæftigelsesfremmende foranstaltninger i  

 kommuner og amtskommuner indsættes som nr. 5:
 § 26.  Kommunernes udgifter efter denne lov skal,  

 sammen med udgifterne efter lov om ungdomsvejledning og visse  

 uddannelsesforanstaltninger og lov om produktionsskoler samt udgifterne til  

 visse andre foranstaltninger til bekæmpelse af ungdomsarbejdsløsheden, i 1986  

 udgøre mindst 130 kr. pr. indbygger den 1. januar 1985, med tillæg eller  

 fradrag i medfør af udligningsordningen efter stk. 2. Amtskommunernes  

 udgifter skal tilsvarende udgøre 10 kr. pr. indbygger og Københavns og  

 Frederiksberg kommuners udgifter 140 kr. pr. indbygger.
 Stk. 2.  Indenrigsministeren kan fastsætte regler om, at  

 de i stk. 1 nævnte mindsteudgifter helt eller delvis gøres til genstand for  

 udligning mellem amtskommunerne og kommunerne.
 Stk. 3.  Kommuner og amtskommuner, der i regnskabsåret  

 1986 anvender mindre end de i stk. 1 angivne beløb til de nævnte formål,  

 indbetaler det overskydende beløb til staten efter indenrigsministerens  

 nærmere bestemmelse til anvendelse til beskæftigelsesfremmende formål.
 Stk. 4.  Indenrigsministeren kan efter forhandling med  

 arbejdsministeren og undervisningsministeren fastsætte nærmere regler om,  

 hvilke foranstaltninger der er omfattet af stk. 1.
Ikrafttrædelses- og overgangsbestemmelser § 27.  Afsnit I og III træder i kraft den 1. juli  

 1985. Undtaget herfra er § 26, der træder i kraft den 1. januar 1986. Den 1.  

 juli 1985 ophæves lov nr. 286 af 9. juni 1982 om jobskabelse.
Lov om  

 jobskabelse finder dog fortsat anvendelse på projekter, der er godkendt før  

 den 1. juli 1985 efter den nævnte lov.
Projekterne kan føres videre i den  

 resterende del af godkendelsesperioden.
 Stk. 2.  Projekter, der er forelagt  

 arbejdsmarkedsnævnene efter § 9 i lov om jobskabelse, kan uden godkendelse  

 videreføres efter den nævnte lov indtil udgangen af 1985.
 Stk. 3.  Tilskud efter § 6 udgør fra den 1. juli 1985  

 til den 1. januar 1986 70 pct. af højeste dagpenge pr. 1. oktober 1984.
 § 28.  Afsnit II træder i kraft den 1. januar 1986. De  

 ansættelser med løntilskud, der er godkendt af bopælskommunen før den 1.  

 januar 1986 efter regler, der er fastsat med hjemmel i § 4, stk. 2, i  

 lovbekendtgørelse nr. 349 af 28. juni 1984 om ekstraordinære  

 beskæftigelsesfremmende foranstaltninger i kommuner og amtskommuner, kan  

 føres videre efter de hidtidige regler.
 § 29.  Forslag om revision af loven fremsættes for  

 folketinget i folketingsåret 1989-90.
 § 30.  Loven gælder ikke for Færøerne og Grønland.
Givet på Amalienborg, den 21. juni 1985 Under Vor Kongelige Hånd og Segl MARGRETHE R.
