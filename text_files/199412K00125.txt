Nr LSF 125 Forslag til Lov om ændring af lov om skibes sikkerhed m.v. og lov om  

 beskyttelse af havmiljøet (* 1) Fremsat af erhvervsministeren (Mimi Jakobsen) den 18. januar 1995 Vedtaget ved tredjebehandling den 21. marts 1995 Lov nr. 207 af 29/03/1995 § 1 I lov om skibes sikkerhed m.v., jf. lovbekendtgørelse nr. 400 af 18. juni  

 1993, som ændret ved lov nr. 287 af 27. april 1994, foretages følgende  

 ændringer:
 1. I § 2 indsættes som stk. 6:
 »Stk. 6. Erhvervsministeren kan af hensyn til sikkerheden, sundheden  

 og miljøet endvidere fastsætte regler om levering, markedsføring og  

 fremstilling af fritidsfartøjer og komponenter hertil samt om markedsføring  

 af personlige værnemidler m.v.«  2. I § 15 indsættes som  

stk. 2:
»Stk. 2. Søfartsstyrelsen kan endvidere påbyde, at den, der  

 markedsfører et produkt eller et fartøj, der er omfattet af § 2, stk. 6, og  

 som anvendt i overensstemmelse med sin bestemmelse kan frembyde fare for  

 sikkerhed, sundhed eller miljø, skal træffe de nødvendige foranstaltninger  

 til afværgelse heraf.
Det kan herunder påbydes, 1) at levering eller markedsføring af de pågældende produkter/fartøjer  

 skal standses, og 2) at de pågældende produkter/fartøjer skal tilbagekaldes fra  

 markedet.« 3. Efter § 16 indsættes »§ 16 a.
Søfartsstyrelsen kan offentliggøre oplysninger om et  

 skib, der er blevet tilbageholdt i medfør af § 16, herunder om navnet på  

 skibets klassifikationsselskab og årsagen til tilbageholdelsen.« § 2 I lov nr. 476 af 30. juni 1993 om beskyttelse af havmiljøet foretages  

 følgende ændring:
 I § 43 indsættes som stk. 5:
»Stk. 5. Miljø- og energiministeren kan offentliggøre oplysninger om  

 et skibs tilbageholdelse, herunder om navnet på skibets  

 klassifikationsselskab og årsagen til tilbageholdelsen.« § 3 Loven træder i kraft den 1. juli 1995.
 § 4 Loven gælder ikke for Færøerne og Grønland, men kan ved  

 kongelig anordning sættes i kraft for disse landsdele med de afvigelser, de  

 særlige færøske og grønlandske forhold tilsiger.
Oprindeligt fremsat forslag § 1 I lov om skibes sikkerhed m.v., jf. lovbekendtgørelse nr. 400 af 18. juni  

 1993, som senest ændret ved lov nr. 287 af 27. april 1994, foretages følgende  

 ændringer:
 1. I § 2, indsættes som stk. 6:
 »Stk. 6. Erhvervsministeren kan af hensyn til sikkerheden,  

 sundheden og miljøet endvidere fastsætte regler om levering, markedsføring og  

 fremstilling af fritidsfartøjer og komponenter hertil, samt om markedsføring  

 af personlige værnemidler mv.«.
 2. I § 15 indsættes som stk. 2:
»Stk. 2. Søfartstyrelsen kan endvidere påbyde, at den, der  

 markedsfører et produkt eller et fartøj, der er omfattet af § 2, stk. 6, og  

 som anvendt i overensstemmelse med sin bestemmelse kan frembyde fare for  

 sikkerhed, sundhed eller miljø, skal træffe de nødvendige foranstaltninger  

 til afværgelse heraf.
Det kan herunder påbydes:
1) at levering eller markedsføring af de pågældende produkter/fartøjer  

 skal standses, og 2) at de pågældende produkter/fartøjer skal tilbagekaldes fra  

 markedet.«.
3. Efter § 16 indsættes »§ 16 a.
Søfartsstyrelsen kan offentliggøre oplysninger om et  

 skib, der er blevet tilbageholdt i medfør af § 16, herunder om navnet på  

 skibets klassifikationsselskab og årsagen til tilbageholdelsen.«.
§ 2 I lov nr. 476 af 30. juni 1993 om beskyttelse af havmiljøet foretages  

 følgende ændring:
 1. I § 43, indsættes som stk. 5:
 »Stk. 5. Miljø- og energiministeren kan offentliggøre  

 oplysninger om et skibs tilbageholdelse, herunder om navnet på skibets  

 klassifikationsselskab og årsagen til tilbageholdelsen.«.
§ 3 Loven træder i kraft 1. juli 1995.
§ 4 Loven gælder ikke for Færørerne og Grønland, men kan ved kongelig  

 anordning sættes i kraft for disse landsdele med de afvigelser de særlige  

 færøske og grønlandske forhold tilsiger.
Bemærkninger til lovforslaget Almindelige bemærkninger Forslaget gennemfører direktivet vedrørende indbyrdes tilnærmelse af  

 medlemsstaternes love og administrative bestemmelser vedrørende  

 fritidsfartøjer, 94/25/EF.
Efter direktivet skal der stilles en række krav  

 til fremstilling, mærkning og markedsføring af fritidsfartøjer samt til nogle  

 af de komponenter, der skal bruges i fritidsfartøjer.
Hensigten er at sikre,  

 at fritidsfartøjer, der markedsføres eller tages i brug i EU, skal have en  

 ensartet standard og vise en tilfredsstillende sikkerhed først og fremmest af  

 hensyn til brugeren.
Da der i direktivet fastsættes fælles EU-standarder, vil  

 det også kunne lette danske bådfabrikanters mulighed for at afsætte  

 dansk-producerede fritidsfartøjer i EU og dermed være til gavn for danske  

 erhvervsinteresser.
 Det foreslås endvidere, at man i overensstemmelse med tre direktiver om  

 indbyrdes tilnærmelse af medlemsstaternes lovgivning om personlige  

 værnemidler, 89/686/EØF, 93/68/EØF og 93/95/EØF, kan fastsætte  

 markedsføringsbestemmelser for personlige værnemidler.
Søfartsstyrelsen har allerede i medfør af § 5 i lov om skibes sikkerhed  

 fastsat krav om anvendelse og brug af værnemidler til søs med henblik på en  

 beskyttelse af arbejdstagernes sikkerhed og sundhed.
Det foreslås nu, at  

 Søfartsstyrelsen i lighed med den ordning, der gælder for værnemidler, der  

 benyttes af arbejdstagere i land, under visse omstændigheder kan forbyde  

 markedsføring af personlige værnemidler.
Dette kan ske i tilfælde, hvor  

 værnemidlet, selv om det anvendes i overensstemmelse med sin bestemmelse, kan  

 frembyde fare for den søfarendes sikkerhed eller sundhed.
Endelig giver forslaget hjemmel til, at Søfartsstyrelsen kan offentliggøre  

 oplysninger om skibe, der tilbageholdes på grund af, at skibet ikke er i  

 sikkerhedsmæssig eller miljømæssig forsvarlig stand.
Søfartsstyrelsen  

 tilbageholder årligt en række udenlandske skibe i dansk havn, som ikke lever  

 op til de internationale standarder, mens danske skibe kun tilbageholdes i  

 meget begrænset omfang.
Formålet med en offentliggørelse er først og fremmest af præventiv  

 karakter med henblik på at sikre, at alle skibe, uanset flag, der sejler på  

 danske havne, lever op til de internationale standarder.
Forslaget er på  

 dette punkt helt i overensstemmelse med hensigten bag den motiverede  

 dagsorden om sikkerhed til søs, som Folketinget vedtog den 24. november 1994.  

 Der er i øvrigt i Europa bred enighed om at offentliggøre oplysninger om  

 tilbageholdte skibe og nogle europæiske lande offentliggører allerede sådanne  

 oplysninger.
Administrative, økonomiske og miljømæssige konsekvenser Ændringerne skønnes at medføre begrænsede administrative og økonomiske  

 konsekvenser for staten.
Hidtil har der været krævet betaling for godkendelse af fritidsfartøjer og  

 personlige værnemidler.
Da der nu i modsætning til tidligere er pligt til at  

 få fritidsfartøjer, som markedsføres eller tages i brug i Danmark eller i  

 Fællesskabet, godkendt, kan forslaget medføre en vis merudgift for  

 producenten.
Det skal dog sammenholdes med de forbedrede muligheder for  

 afsætning, som følger af fælles standarder, indenfor EU som helhed.
Høring Forslaget har været sendt til høring hos:
 Danmarks Rederiforening, Rederiforeningen for Mindre Skibe,  

 Rederiforeningen af 1895, Bilfærgernes Rederiforening, Danmarks  

 Fiskeriforening, Dansk Arbejdsgiverforening, Dansk Sø-Restaurations Forening,  

 Skibs- og Bådebyggeriernes Arbejdsgiverforening, Søsportens Brancheforening,  

 Hotel- Restaurant- og Fritidserhvervenes Arbejdsgiverforening, Dansk  

 Navigatørforening, Metal Søfart, Radiotelegrafistforeningen af 1917,  

 Specialarbejderforbundet i Danmark, Specialarbejderforbundet i Danmark,  

 Hanstholm Afdeling, Maskinmestrenes Forening, SID-afdeling, Sømændenes  

 Forbund i Danmark, Restaurations- og Bryggeriarbejderforbundet, Fiskernes  

 Forbund, Foreningen af Skibs- og Bådbyggere i Danmark, Funktionærernes og  

 Tjenestemændenes Fællesråd, Landsorganisationen i Danmark, Amtsrådsforeningen  

 i Danmark, Kommunernes Landsforening, Forsvarsministeriet,  

 Arbejdsministeriet, Miljøministeriet, Miljøstyrelsen, Justitsministeriet,  

 Finansministeriet, Trafikministeriet, DSB, DMU-danske fritidssejlere, Dansk  

 Sejlunion, Danske Strandjægeres Motorbådsunion, Foreningen af Danske  

 Søassurandører, Forbrugerstyrelsen, Forbrugerrådet og Søsportens  

 Sikkerhedsråd.
Bemærkninger til § 1 Ad nr. 1 Efter direktivet vedrørende indbyrdes tilnærmelse af medlemsstaternes love  

 og administrative bestemmelser vedrørende fritidsfartøjer, 94/25/EF skal der,  

 for at sikre en ensartet standard, stilles en række krav til fremstilling,  

 mærkning og markedsføring af fritidsfartøjer.
Bestemmelsen åbner mulighed for  

 at fastsætte sådanne krav.
Direktivets detaljerede krav til fritidsfartøjers  

 konstruktion m.v. vil blive fastsat af Søfartsstyrelsen i en teknisk  

 forskrift.
De standarder, som direktivet stiller krav om, vil i medfør af  

 direktivet ikke kun blive stillet til dansk fremstillede fritidsfartøjer, men  

 også til udenlandsk producerede både, der sælges her i landet.
Efter  

 direktivet skal fritidsfartøjer, der er fremstillet i et EU-land, normalt  

 frit kunne sælges inden for EU, herunder også i Danmark, såfremt de opfylder  

 direktivets bestemmelser.
Dette kan dokumenteres ved en såkaldt CE-mærkning.  

 Direktivet forhindrer derved EU-landene i at indføre tekniske  

 handelshindringer på dette område.
Det er et forhold, som kan komme dansk  

 producerede både til gode i forbindelse med salg inden for EU.
 Når de nye bestemmelser i henholdsvis § 2, stk. 6 og § 15, stk. 2 anvender  

 ordet markedsføring, er der lagt op til den brede forståelse af dette begreb,  

 som er lagt til grund i lov om markedsføring.
Ad nr. 2 Direktivet giver ret til at forbyde markedsføring af et fritidsfartøj  

 eller en af de i direktivet nævnte komponenter til brug for fritidsfartøjer,  

 såfremt fritidsfartøjet eller komponenten anvendt i overensstemmelse med sin  

 bestemmelse frembyder en fare for sikkerhed, sundhed eller miljø. Dette  

 gælder også produkter, der er CE-mærkede.
Et sådant forbud vil kunne  

 gennemføres i medfør af den nye bestemmelse i § 15, stk. 2.
Bestemmelsen giver også hjemmel til, at Søfartsstyrelsen i lighed med den  

 ordning, der gælder for værnemidler, der benyttes af arbejdstagere i land,  

 under visse omstændigheder kan forbyde markedsføring eller levering af  

 personlige værnemidler til anvendelse på skibe.
Dette kan ske i de tilfælde,  

 hvor værnemidlet, når det anvendt i overensstemmelse med sin bestemmelse, kan  

 frembyde fare for den søfarendes sikkerhed eller sundhed.
 Som det fremgår af de almindelige bemærkninger har Søfartsstyrelsen  

 allerede i medfør af § 5 i lov om skibes sikkerhed m.v. fastsat krav om  

 anvendelse og brug af værnemidler til søs med henblik på en beskyttelse af  

 arbejdstagernes sikkerhed og sundhed.
Ad nr. 3 Bestemmelsen giver hjemmel til, at Søfartsstyrelsen kan offentliggøre  

 oplysninger om de udenlandske og danske skibe, der tilbageholdes på grund af,  

 at skibet ikke er i sikkerhedsmæssig eller miljømæssig forsvarlig stand.
Som  

 det fremgår af de almindelige bemærkninger, tilbageholder Søfartsstyrelsen  

 årligt en række fremmede skibe i danske havne i forbindelse med den kontrol,  

 som styrelsen foretager som havnestat.
Det forventes, at en sådan offentliggørelse vil have en præventiv  

 virkning, både over for de redere, som har skibe, der ikke lever op til de  

 internationale standarder, og over for de personer, som benytter sådanne  

 skibe til transport.
Der er i Europa bred enighed om at tage et sådant  

 skridt.
Det er hensigten, at Søfartsstyrelsen kvartalsvis vil offentliggøre  

 oplysninger om de skibe, som man har tilbageholdt.
Offentliggørelsen vil  

 blandt andet indeholde oplysninger om skibets navn, rederen og årsagen til  

 tilbageholdelsen.
Der vil også blive oplyst om skibets  

 klassifikationsselskab, hvis tilbageholdelsen vedrører forhold, som dette har  

 kontrolleret.
Nogle europæiske lande offentliggør allerede oplysninger om  

 tilbageholdte skibe.
Oplysningerne vil også blive videregivet til  

 sekretariatet for det europæiske samarbejde om havnestatskontrol med henblik  

 på en samlet publikation.
Bemærkninger til § 2 Bestemmelsen vedrører en ændring af havmiljøloven og svarer til den  

 ovenfor beskrevne ændring af lov om skibes sikkerhed m.v. om offentliggørelse  

 af tilbageholdte skibe.
Formålet er at skabe hjemmel til en sådan  

 offentliggørelse, uanset om skibet tilbageholdes af hensyn til sikkerheden i  

 medfør af § 16 i lov om skibes sikkerhed m.v. eller af hensyn til havmiljøet  

 i medfør af havmiljølovens § 43.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 1. I § 2 indsættes som stk. 6:
 »Stk. 6. Erhvervsministeren kan af hensyn til sikkerheden,  

 sundheden og miljøet endvidere fastsætte regler om levering, markedsføring og  

 fremstilling af fritidsfartøjer og komponenter hertil, samt om markedsføring  

 af personlige værnemidler m.v.«.
§ 2. Ethvert skib skal være bygget og udstyret således, at  

 menneskeliv på søen er sikret fuldt betryggende, og således, at det er egnet  

 til det formål, det til enhver tid er bestemt for.
Der skal tillige tages  

 mest muligt hensyn til beskyttelse af havet mod forurening.
 Stk. 2. Skibet skal være forsynet med navigeringsmidler,  

 maskinanlæg, radioanlæg redningsmateriel, lægemidler samt brandsikrings- og  

 brandslukningsmidler i et sådant omfang, at de ombordværende, skibet og  

 ladningen er sikret bedst muligt.
 Stk. 3. Skibets arbejdssteder og opholdsrum mv. skal være  

 indrettet således, at der tages mest muligt hensyn til sikkerheden og  

 sundhedstilstanden om bord, de ombordværendes velbefindende og deres  

 beskyttelse mod støj og andre skadelig påvirkninger.
 Stk. 4. Skibet skal være forsynet med konstruktionsmæssige og  

 tekniske indretninger til beskyttelse af havet mod forurening.
Stk. 5. Industriministeren fastsætter nærmere regler om skibes  

 bygning og udstyr mv.
For skibe under 20 BRT kan der fastsættes lempeligere  

 regler, der helt eller delvis fraviger bestemmelserne i stk. 2-4.
 2. I § 15 indsættes som stk. 2:
»Stk. 2. Søfartstyrelsen kan endvidere påbyde, at den, der  

 markedsfører et produkt eller et fartøj, der er omfattet af § 2, stk. 6, og  

 som anvendt i overensstemmelse med sin bestemmelse kan frembyde fare for  

 sikkerhed, sundhed eller miljø, skal træffe de nødvendige foranstaltninger  

 til afværgelse heraf.
Det kan herunder påbydes:
1) at levering eller markedsføring af de pågældende produkter/fartøjer  

 skal standses, 2) at de pågældende produkter/fartøjer skal tilbagekaldes fra  

 markedet.«.
 § 15. Søfartsstyrelsen kan påbyde, at forhold der strider mod  

 loven eller regler eller afgørelser i medfør af loven, skal bringes i orden  

 straks eller inden en frist.
§ 2 1. I § 43 indsættes som stk. 5:
 »Stk. 5. Miljø- og energiministeren kan offentliggøre  

 oplysninger om et skibs tilbageholdelse, herunder navnet på skibets  

 klassifikationsselskab og om årsagen til tilbageholdelsen.«.
 § 43. Miljøministeren kan forbyde et skib at fortsætte sejlads  

 eller andre aktiviteter eller påbyde, at sejlads eller andre aktiviteter skal  

 følge bestemte retningslinier, såfremt der fra skibet er sket eller er fare  

 for udtømning eller udledning, som er i strid med loven eller forskrifter  

 udstedt i medfør heraf eller omfattes af § 58, og forbudet eller påbudet er  

 nødvendigt for at forhindre eller bekæmpe forurening af havet.
 Stk. 2. Miljøministeren kan træffes foranstaltninger svarende til  

 de i stk. 1 nævnte over for platforme.
 Stk. 3. Miljøministeren kan træffe yderligere foranstaltninger end  

 de i stk. 1 og 2 nævnte, såfremt dette er nødvendigt for at forhindre eller  

 bekæmpe forurening, der kan medføre alvorlige skader for havmiljøet.
 Stk. 4. Beslutning om forbud eller påbud efter stk. 1-3 skal  

 snarest muligt meddeles føreren af skibet eller den for platformen ansvarlige  

 eller ejeren eller brugeren af skibet eller platformen skriftligt eller  

 telegrafisk med oplysning om grunden til forbudet eller påbudet og i tilfælde  

 af tilbageholdelse med oplysning om de vilkår, hvorunder frigivelse kan finde  

 sted.
(* 1) Loven indeholder bestemmelser, der gennemfører Rådets direktiv nr.  

 89/686/EØF, EFT 1989, L 399 s. 18, om indbyrdes tilnærmelse af  

 medlemsstaternes lovgivning om personlige værnemidler samt Rådets direktiver  

 nr. 93/68/EØF, EFT 1993, L 220 s. 1, og nr. 93/95/EØF, EFT 1993, L 276 s. 11,  

 begge om ændring af direktiv 89/686/EØF.
Endvidere indeholder loven  

 bestemmelser, der gennemfører Rådets direktiv 94/25/EF, EFT 1994, L 164 s.  

 15, om indbyrdes tilnærmelse af medlemsstaternes love og administrative  

 bestemmelser om fritidsfartøjer.
