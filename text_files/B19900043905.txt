I medfør af § 5, stk. 4, og § 6, stk, 3, i lov om skibsfartens betryggelse, jf. lovbekendtgørelse nr. 587 af 29. september 1988 og efter bemyndigelse i bekendtgørelse nr. 570 af 26. september 1988, fastsættes efter samråd med Forsvarsministeriet:
 § 1.  I Storebælt mellem Fyn og Sprogø vil der i  

 perioden fra juli 1990 til juli 1993 blive udført konstruktionsarbejder i  

 anledning af anlæg af en lavbro over Vesterrenden.
 Stk. 2.  Som bilag til bekendtgørelsen er optrykt en  

 kortskitse, som viser arbejdsområde, placering af sejlløb m.v.
§ 2.  I Vesterrenden mellem Knudshoved og Sprogø, vil  

 der i anlægsperioden blive etableret et arbejdsområde, der strækker sig på  

 begge sider af brolinien.
Nord for brolinien vil arbejdsområdet have en  

 bredde på 500 m i hele liniens længde fra Fyn til Sprogø. Syd for brolinien  

 vil arbejdsområdet strække sig i en bredde på 200 meter og parallelt med  

 brolinien fra Fyn til et punkt beliggende 2.500 meter fra Knudshoved havns  

 nordlige molehoved.
Herfra vil arbejdsområdet have en bredde på 500 m til  

 Sprogø.
Stk. 2.  Arbejdsområdet vil tidligst blive etableret den  

 1. juli 1990 og vil forblive i kraft i hele anlægsperioden.
Arbejdsområdet  

 vil blive afmærket med gule spids- og stumptønder.
§ 3.  Igennem arbejdsområdet vil der til enhver tid  

 være etableret to sejlløb, et for nordgående og et for sydgående trafik.  

 Sejlløbene, der etableres i rækkefølgen A, B og C, afmærkes med grønne og  

 røde lystønder.
Oplysning om perioderne for sejlløbenes placering (A, B, C)  

 bekendtgøres i Efterretninger for Søfarende.
Gennemsejlingsåbningerne vil  

 hver have en bredde på 104 meter.
Når brodækket i gennemsejlingsåbningerne er  

 etableret, vil der i en bredde på 70 m omkring midten af brofaget være en fri  

 gennemsejlingshøjde til underkant af brodækket på 18 meter ved daglig vande.
Stk. 2.  Sejlads gennem de i stk. 1 nævnte sejlløb er  

 kun tilladt for skibe med en dødvægtstonnage op til 1.000 tons.
Skibsfarten  

 skal passere området med forsigtighed og, dersom omstændighederne tillader  

 det, med nedsat fart.
 Stk. 3.  Skibe med en dødvægtstonnage på 1.000 tons og  

 derover skal anvende de relevante ruter i Østerrenden.
 Stk. 4.  Uvedkommende sejlads og fiskeri i  

 arbejdsområdet uden for de afmærkede sejlløb er forbudt.
 Stk. 5.  Sejlads og fiskeri i nærheden af arbejdsområdet  

 skal ske med forsigtighed og under hensyn til de i området arbejdende  

 fartøjer.
Stk. 6.  Skibe og fartøjer, der inden for arbejdsområdet  

 sejler på tværs af de afmærkede sejlløb, skal afpasse deres sejlads således,  

 at de ikke bringer sig i en situation, hvor der opstår fare for sammenstød  

 med et skib, der sejler i sejlløbenes længderetning.
Skulle fare for  

 sammenstød alligevel opstå, gælder reglerne for styring og sejlads (kapitel  

 B) i de internationale søvejsregler, 1972.
 Stk. 7.  Oplysninger vedrørende trafik med  

 arbejdsfartøjer til og fra arbejdsområdet kan om nødvendigt indhentes over  

 VHF, kanal 16, ved anvendelse af kaldesignalet »GREAT BELT WEST«.
 Stk. 8.  Ankring og fiskeri er forbudt i de afmærkede  

 sejlløb.
§ 4.  Særlige oplysninger om ændring af  

 gennemsejlingsforholdene i området vil blive annonceret over de i Danmarks  

 Radio udsendte farvandsefterretninger og vil desuden blive udsendt som  

 navigational warning over kystradiostationerne og på NAVTEX.
Nødvendige  

 ændringer i sejlløbenes placering vil blive annonceret 48 timer før de  

 udføres.
 § 5.  Oplysning om større ændringer i ruteforløb m.v.  

 samt om konstruktionsarbejdets start og ophør vil blive givet i  

 Efterretninger for Søfarende.
 § 6.  Overtrædelse af denne bekendtgørelse straffes  

 med bøde.
 § 7.  Bekendtgørelsen træder i kraft den 1. juli 1990.
