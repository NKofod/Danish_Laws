Ved noteveksling i New Delhi henholdsvis den 31. maj og 1. juli 1996 er  

 der mellem Danmark og Indien indgået aftale om forlængelse indtil 31. maj  

 1998 af gyldigheden af overenskomsten af 2. juni 1989 med Indien om dansk  

 støtte til seks værktøjscentre i Indien, jf.
Udenrigsministeriets  

 bekendtgørelse nr. 23 af 1. marts 1990, Lovtidende C.
Forlængelsen indebærer  

 ikke forøgelse af Danmarks økonomiske bidrag til projektet.
 Hovedformålet med forlængelsen af overenskomsten er at færdiggøre  

 udestående aktiviteter samt sikre projektets videreførelse ud over den danske  

 støtteperiode.
