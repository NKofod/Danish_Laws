 I medfør af § 6 i lov nr. 311 af 24. april 1996 om selvejende  

 institutioner for videregående uddannelser m.v. fastsættes:
Uddannelsens formål og struktur § 1.  Formålet med uddannelsen er, at deltageren får  

 det teoretiske og praktiske pædagogiske grundlag for at arbejde som lærer ved  

 en erhvervsskole.
Uddannelsen skal bidrage til deltagerens professionelle og  

 personlige udvikling og forudsætninger for pædagogisk efter- og  

 videreuddannelse.
Stk. 2.  Efter endt uddannelse skal deltageren kunne  

 anvende pædagogisk teori som led i sin undervisning.
Deltageren skal desuden  

 have opnået forståelse af den erhvervs- og samfundsmæssige funktion, som  

 erhvervsskolernes uddannelser har og kunne bidrage til udvikling af  

 ansættelsesskolens uddannelser, egne undervisningsområder og pædagogiske  

 metoder.
Stk. 3. Deltageren skal have opnået færdighed i at § 2.  Uddannelsen er en vekseluddannelse, der består  

 af en teoretisk del og en praktisk del.
De to dele tilrettelægges således, at  

 de supplerer hinanden.
Deltagerne bidrager til den nærmere planlægning af  

 undervisningens indhold og valg af arbejdsformer.
Stk. 2 .  Det samlede pædagogikum tilrettelægges over 3  

 semestre.
I særlige tilfælde kan uddannelsen tilrettelægges over 2 semestre.
 § 3.  Den enkelte deltagers uddannelsesforløb  

 tilrettelægges i et samarbejde mellem den uddannelsesinstitution, der  

 varetager den teoretiske del, og skolen, som varetager den praktiske del.
 Stk. 2.  Skolen planlægger og gennemfører den praktiske  

 del af uddannelsen efter §§ 14-18 og retningslinierne i studieordningen, jf.  

 § 4, stk. 3.
 § 4.  Den uddannelsesinstitution, der gennemfører den  

 teoretiske del, fastsætter inden for bekendtgørelsens rammer de nærmere  

 regler for uddannelsen i en studieordning.
 Stk. 2.  Studieordningen skal indeholde:
Teoretisk del § 5.  Den teoretiske del har for deltageren en samlet  

 varighed svarende til 14 uger på fuld tid.
 § 6.  Teoretisk del sammensættes af undervisning, der  

 indeholder generelle emner fælles for alle deltagere, og undervisning, der  

 giver mulighed for, at den enkelte deltager kan fordybe sig inden for særlige  

 beskæftigelsesområder og interesser.
 Stk. 2.  Undervisningen i generelle emner omfatter  

 mindst 50 pct. af den samlede undervisningstid.
§ 7.  Teoretisk del omfatter undervisning inden for  

 områderne didaktik og undervisningslære, pædagogik og psykologi samt  

 udviklingsarbejde.
Områderne vægtes med ca. 50 pct. til didaktik og  

 undervisningslære, ca. 40 pct. til pædagogik og psykologi og ca. 10 pct. til  

 udviklingsarbejde.
§ 8.  Deltageren skal tilegne sig indsigt i  

 forskellige principper for organisering, planlægning, gennemførelse og  

 evaluering af hele undervisningsforløb og dele heraf samt indsigt og  

 færdighed i at tilrettelægge undervisning under hensyn til elevers  

 forskellige forudsætninger.
Deltageren skal endvidere tilegne sig indsigt i  

 forskellige arbejds- og undervisningsformer og deres betydning for elevernes  

 faglige og personlige kvalifikationer.
Deltageren skal opnå indsigt i  

 lærerens øvrige opgaver i tilknytning til undervisningen og kendskab til brug  

 af informationsteknologi i undervisningen.
§ 9.  Deltageren skal erhverve sig indsigt i  

 forskellige samfunds-, menneske- og dannelsessyn samt kendskab til  

 uddannelsessystemets opbygning, erhvervsskolernes virksomhed, værdigrundlag,  

 historiske, politiske og samfundsmæssige forudsætninger.
Deltageren skal opnå  

 indsigt i betydningen af læringsmiljøet og i udviklings- og  

 personlighedspsykologi.
Deltageren skal endvidere opnå kendskab til  

 pædagogisk psykologi, herunder især forskellige former for indlæring og  

 motivation, og til socialpsykologi, herunder især samspilsteorier af  

 betydning for undervisning.
§ 10.  Deltageren skal opnå forståelse af  

 lærerarbejdets etik.
Deltageren skal endvidere erhverve sig kendskab til  

 metoder til udvikling af lærerens undervisning og det kollegiale samarbejde,  

 til forsøgs- og udviklingsarbejdes betydning for uddannelsernes og  

 undervisningens udvikling og til formulering, tilrettelæggelse, beskrivelse  

 og implementering af forsøgs- og udviklingsarbejde.
 § 11.  Teoretisk del munder ud i et  

 afslutningsprojekt, hvor deltageren selvstændigt eller i samarbejde med andre  

 deltagere arbejder med en pædagogisk problemstilling efter eget valg.  

 Projektet afsluttes med en rapport, som viser, at deltageren evner at  

 inddrage relevant teori.
 § 12.  Teoretisk del afsluttes med en individuel  

 mundtlig prøve, der tager udgangspunkt i den skriftlige rapport, jf. § 11.
Stk. 2.  Der gives en karakter for rapporten og  

 præstationen under den mundtlige prøve.
Karakteren gives ud fra en  

 helhedsvurdering.
 § 13.  Den uddannelsesinstitution, der gennemfører den  

 teoretiske del, udpeger en eksaminator og en censor til at bedømme prøven,  

 jf. dog § 20. Eksaminator udpeges normalt blandt de undervisere, der har  

 undervist eller vejledt deltageren i forbindelse med afslutningsprojektet.
 Stk. 2.  Ved bedømmelsen benyttes 13-skalaen, jf.  

 bekendtgørelse om karakterskala og anden bedømmelse.
Praktisk del § 14.  Den praktiske del har for deltageren en samlet  

 varighed svarende til 4 uger på fuld tid.
 § 15.  Praktisk del gennemføres som undervisnings- og  

 observationspraktik kombineret med metodisk og didaktisk vejledning, herunder  

 vejledning i det eller de fag, hvor deltageren har faglig kompetence.  

 Undervisnings- og observationspraktikken udgør omkring 2/3 af den samlede  

 praktiktid.
 § 16.  Deltageren skal erhverve sig indsigt og øvelse  

 i at udvikle, planlægge, gennemføre og evaluere undervisning på grundlag af  

 pædagogisk teori og under hensyntagen til didaktiske principper for  

 undervisning og elevernes forudsætninger.
 § 17.  Praktisk del gennemføres under vejledning af en  

 eller flere praktikvejledere, der udpeges af skolen i samråd med deltageren  

 senest, når deltageren starter på teoretisk del.
 Stk. 2.  Mindst en af deltagerens vejledere skal gennem  

 uddannelse eller på anden måde have erhvervet sig kvalifikationer svarende  

 til niveauet i den praktikvejlederuddannelse, der gennemføres ved Danmarks  

 Erhvervspædagogiske Læreruddannelse.
 § 18.  Den praktiske del afsluttes med en prøve i  

 praktisk undervisningsfærdighed.
Stk. 2.  Skolen udpeger en af deltagerens vejledere som  

 eksaminator og den uddannelsesinstitution, der gennemfører den teoretiske  

 del, udpeger en censor til at bedømme prøven.
Eksaminator og censor skal i  

 almindelighed opfylde kravet i § 17, stk. 2.
Stk. 3.  Ved prøven gennemfører deltageren et  

 selvstændigt tilrettelagt undervisningsforløb på normalt 1-2 lektioner med et  

 hold elever.
Prøven afsluttes med en drøftelse af undervisningsforløbet  

 mellem deltageren, eksaminator og censor.
Stk. 4.  Ved prøven gives der bedømmelsen Bestået/Ikke  

 bestået efter votering mellem vejleder og censor.
Ved uenighed er det censor,  

 der afgør, om deltageren har bestået prøven.
Omprøve, særlige censorer, eksamensbevis § 19.  En deltager, der ikke har bestået en prøve, kan  

 deltage i en prøve på ny.
Deltageren kan deltage indtil 2 gange i hver af de  

 to prøver.
 Stk. 2.  Før omprøve i praktisk undervisningsfærdighed  

 tildeler skolen et antal yderligere vejledningstimer efter samråd med  

 deltageren.
 Stk. 3.  Til omprøven udpeges en ny censor, der ikke har  

 medvirket ved deltagerens tidligere prøve, jf. § 13, stk. 1, og § 18, stk. 2.
 Stk. 4.  Hvis særlige forhold taler for det, kan den  

 uddannelsesinstitution, der gennemfører den teoretiske del, tillade, at en  

 deltager uanset begrænsningen efter stk. 1 deltager i yderligere en prøve.
 § 20.  Ministeriet kan udpege særlige censorer, der  

 som led i ministeriets tilsyn med uddannelsen træder i stedet for censorer  

 udpeget af den uddannelsesinstitution, der gennemfører den teoretiske del.
Stk. 2.  Ministeriet meddeler uddannelsesinstitutionen,  

 til hvilke prøver ministeriet har udpeget særlige censorer.
Meddelelsen sker  

 normalt senest 2 måneder før, den pågældende prøve afholdes.
 § 21.  Den uddannelsesinstitution, der gennemfører den  

 teoretiske del, udsteder bevis for bestået pædagogikum, når deltageren har  

 bestået begge prøver.
 Stk. 2.  På eksamensbeviset anføres karakteren for den  

 teoretiske prøve og bedømmelsen i den praktiske prøve.
 Stk. 3.  Til deltagere, der helt eller delvis fritages  

 for pædagogikum efter §§ 24-25, udstedes bevis, når den praktiske prøve er  

 bestået eller 20 timers undervisningspraktik er gennemført, jf. § 25, stk. 2.  

 Det skal fremgå af beviset, for hvilke dele af pædagogikum der er opnået  

 merit, og hvilken uddannelse eller andet der har givet merit.
 Stk. 4.  Til deltagere, der forlader uddannelsen uden at  

 have gennemført den, udsteder institutionen dokumentation for gennemførte  

 dele af uddannelsen.
Klager § 22.  Deltageren kan senest to uger efter prøvens  

 afholdelse klage over den opnåede bedømmelse til den uddannelsesinstitution,  

 der gennemfører den teoretiske del.
Klagen skal være skriftlig og begrundet.
 Stk. 2.  Klagen kan vedrøre:
Stk. 3.  Uddannelsesinstitutionen træffer afgørelse  

 efter forud indhentet udtalelse fra eksaminator og censor.
Afgørelsen skal  

 være skriftlig og begrundet og meddeles til klageren hurtigst muligt og  

 senest 4 uger efter modtagelsen af klagen.
Stk. 4.  Hvis klagen imødekommes, kan afgørelsen gå ud  

 på at tilbyde klageren omprøve.
Eksaminator og censor ved omprøven må ikke  

 have deltaget i den påklagede bedømmelse.
Omprøven afholdes snarest muligt.
 § 23.  Klager over uddannelsesinstitutionens  

 afgørelser efter bekendtgørelsen kan indbringes for Undervisningsministeriet.  

 Ministeriet kan dog ikke ændre bedømmelsen, jf. § 22, stk. 2, nr. 3. Ved  

 klage over uddannelsesinstitutionens afgørelser vedrørende prøveforløbet  

 eller eksaminationens forhold til uddannelsens mål, kan  

 uddannelsesinstitutionen pålægges at give tilbud om en ny prøve, jf. § 22,  

 stk. 4.
Stk. 2.  Klagen indgives til uddannelsesinstitutionen  

 senest 4 uger efter, at afgørelsen er meddelt den pågældende.
Hvis klagen  

 ikke tages til følge af uddannelsesinstitutionen, og klageren fastholder  

 klagen, videresender uddannelsesinstitutionen klagen til ministeriet ledsaget  

 af uddannelsesinstitutionens udtalelse.
 Merit m.v.
 § 24.  Lærere, der har bestået den pædagogiske  

 uddannelse (pædagogikum) af lærere i gymnasieskolen, uddannelse af lærere til  

 folkeskolen, har sidefag i pædagogik eller højere pædagogisk uddannelse, har  

 bestået uddannelsen til voksenunderviser eller tilsvarende, fritages for den  

 teoretiske del og for den tilhørende teoretiske prøve.
 Stk. 2.  Uddannelsesinstitutionen kan godkende, at andre  

 deltagere end de i stk. 1 nævnte fritages for den teoretiske del og teoretisk  

 prøve.
 Stk. 3.  Ved fritagelsen tages der i videst mulig omfang  

 hensyn til lærerens uddannelse og tidligere beskæftigelse.
 § 25.  Lærere, der har bestået den pædagogiske  

 uddannelse (pædagogikum) af lærere i gymnasieskolen, uddannelse af lærere til  

 folkeskolen, uddannelsen til voksenunderviser eller tilsvarende, fritages for  

 den praktiske del og den tilhørende praktiske prøve.
Stk. 2.  Deltagere, der fritages for den praktiske del  

 og den praktiske prøve, skal følge 20 timers undervisningspraktik under  

 vejledning.
Praktikken tilrettelægges af deltagerens skole.
§ 26.  Undervisningsministeriet kan tillade, at  

 bekendtgørelsens regler fraviges som led i forsøg.
Tilladelsen gives for en  

 begrænset tid på grundlag af en forsøgsplan.
Stk. 2.  Undervisningsministeriet kan endvidere i  

 enkelte tilfælde dispensere fra bekendtgørelsens regler, når det findes  

 begrundet i særlige forhold.
Dispensationen gives på grundlag af en  

 indstilling fra den uddannelsesinstitution, der varetager den teoretiske del.
Ikrafttrædelses- og overgangsbestemmelser § 27.  Bekendtgørelsen træder i kraft den 1. januar  

 1997.
 Stk. 2.  Følgende regler ophæves:
 Stk. 3.  Lærere, der før den 1. januar 1997 har  

 påbegyndt den pædagogiske uddannelse af lærere ved tekniske skoler eller  

 pædagogisk del af handelsfaglærereksamen, kan afslutte disse uddannelser  

 efter de hidtidige regler.
