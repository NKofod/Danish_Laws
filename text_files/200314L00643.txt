Betænkning afgivet af Skatteudvalget den 20. februar 2004 Betænkning over Forslag til lov om  

 ændring af pvc-afgiftsloven, registreringsafgiftsloven og andre afgiftslove (Forenkling af  

 miljø- og punktafgifter og forlængelse af afgiftsfritagelserne for eldrevne  

  

 køretøjer) [af skatteministeren (Svend Erik Hovmand)] 1. Ændringsforslag Skatteministeren har stillet 2 ændringsforslag til lovforslaget.
2. Udvalgsarbejdet Lovforslaget blev fremsat den 10. december 2003 og var til 1.  

 behandling den 20. januar 2004. Lovforslaget blev efter 1. behandling henvist  

 til behandling i Skatteudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og skatteministeren sendte den 5. november 2003 dette udkast til  

 udvalget, jf. alm. del  bilag 78. Den 8. december 2003 sendte  

 skatteministeren  

 de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Københavns Kommune, nkt cables, Plastindustrien i Danmark, Råstof og Genanvendelse  

 Selskabet, Uniscrap A/S og Wuppi A/S.
 Skatteministeren har over for udvalget kommenteret de skriftlige  

 henvendelser til udvalget.
Deputationer Endvidere har følgende mundtligt over for udvalget redegjort for  

 deres holdning til lovforslaget:
Plastmo A/S og Wuppi A/S.
Spørgsmål Udvalget har stillet 31 spørgsmål til skatteministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (S, SF, RV, EL og KD) indstiller lovforslaget til  

  

 forkastelse  

  

 ved 3. behandling.
Flertallet vil stemme hverken for  

 eller imod de stillede ændringsforslag.
Socialdemokratiets medlemmer af udvalget bemærker, at miljøafgifters  

 formål er at regulere borgernes og virksomhedernes adfærd.
Formålet med  

 pvc-afgiften har derfor også været at få producenterne til at udvikle mere  

 miljørigtige alternativer og at få forbrugerne til at købe dem.
Men den nuværende ordning har imidlertid vist sig ikke at være  

 ideel, og Socialdemokratiet vedstår derfor også, at vi tidligere har  

 foreslået,  

 at pvc-afgiften blev afviklet som led i en ny og bedre ordning.
Men det  

 forudsatte, at alternativet var bedre og sikrede, at formålet  en bedre  

 indsamling og genanvendelse af pvc  blev opnået.
 Det er imidlertid langtfra tilfældet med regeringens forslag,  

 idet miljøministerens »Handlingsplan for indsamling og genanvendelse af  

 udtjente produkter af hård PVC« fra november 2003 slet ikke sikrer, at vi får  

 en  

 mere effektiv indsamlingsordning for pvc, end vi har i dag.
I regeringens egen affaldsstrategi står der, at der kun  

 indsamles 16 pct. af den potentielt genanvendelige mængde af pvc, og at 50-60  

 pct. af alt pvc fortsat ender i affaldsforbrændingsanlæg, hvor det gør stor  

 skade.
Pvc udgør derfor et stort miljømæssigt problem i dag, og der er derfor  

 efter Socialdemokratiets opfattelse behov for, at man nu må tage nye og  

 effektive skridt til at løse dette problem.
Problemet bør løses ved, at der skabes stærkere incitamenter for  

 producenterne til at få håndteret pvc-affald på en miljørigtig måde.
Det kan  

 enten ske ved, at den nuværende afgift omlægges eller ved, at producenterne  

 forpligtes til selv at forestå og finansiere en langt mere effektiv  

 indsamling  

 og genanvendelse af pvc-affald.
Socialdemokratiet er åbent over for begge  

 veje  

 frem, hvis man finder en form, der virker.
Det klares imidlertid ikke med  

 regeringens forslag.
Regeringen er gået den vej, at man forpligter producenterne til  

 selv at forestå en indsamling og genanvendelse af pvc-affald.
Men  

 miljøministerens handlingsplan fra november 2003 sikrer ikke, at der  

 gennemføres en mere effektiv indsamlingsordning for pvc.
Det er det afgørende  

 problem, og derfor må miljøministerens handlingsplan ændres på afgørende  

 punkter, hvis pvc-afgiften skal afvikles.
Miljøministerens handlingsplan indeholder således ikke et klart  

 mål for, hvor stor en del af pvc-affaldet der skal indsamles i ordningen.
Det  

 anføres heller ikke, hvornår dette mål skal være nået.
Den oprindelige  

 frivillige aftale mellem Miljøministeriet, DA, Industrirådet, detailhandlen  

 og  

 plastindustrien havde en målsætning om, at 77 pct. af den hårde pvc skulle  

 genanvendes inden år 2000. Det mål er langtfra nået, og vi kan derfor lære af  

 historien, at det ikke er nok med frivillige aftaler.
Socialdemokratiet mener også, at miljøministerens handlingsplan  

 skal strammes op, så den sikrer, at producenterne betaler for indsamlingen og  

 behandlingen af pvc.
Jo mere producenterne betaler til ordningen, jo lavere  

 priser  

 kan man tilbyde både kommuner og private bygherrer, der bruger producenternes  

 ordning.
Jo mere producenterne betaler, jo større incitament er der for, at  

 producenterne fortsat søger at substituere de miljøfremmede dele af pvc med  

 mindre miljøfremmede produkter.
Socialdemokratiet mener, at det er vigtigt, at prisen for  

 indsamlingen af pvc-affald bliver langt lavere for brugerne end i dag.
Når  

 prisen er lav, vil mange flere både kommuner og private bygherrer bruge  

 ordningen, og det er en af forudsætningerne for, at vi kan nå det bedre mål  

 for  

 miljøet, som vi ønsker.
 Det er desuden afgørende, at handlingsplanen strammes op, så den  

 sikrer en klar rapporteringsforpligtelse for producenterne, som er til at  

 forstå.
 Når man skal se på et mål for miljøet, der er formuleret som en  

 procent for indsamling af pvc-affald, så er det afgørende, at  

 Miljøministeriet  

 nu klart defininerer, hvad der skal stå i både tæller og nævner i denne brøk.  

 Ellers kan man slynge om sig med procenter, som ikke er til at forstå.
Socialdemokratiet mener, at det er afgørende, at den opstrammede  

 handlingsplan skal evalueres af Folketinget efter en periode på 5 år på  

 baggrund af en redegørelse om ordningen.
På den måde vil det være muligt at  

 følge med i, om målene nås eller der skal strammes mere op.
 Endelig skal rapporteringsforpligtelsen indebære, at der sker en  

 offentliggørelse af økonomien i Wuppi-ordningen.
Miljøministerens handlingsplan skal også strammes op i forhold  

 til den anførte miljø- og samfundsmæssige analyse.
Når den foreligger, kan  

 der  

 tages stilling til, hvordan man bedst behandler pvc-affald.
Men uanset om man  

 skal behandle pvc-affald på den ene eller anden måde, så forudsætter alle  

 metoder til behandling, at pvc indsamles effektivt.
Derfor skal der allerede  

 nu  

 tages stilling til, hvordan vi får en langt mere effektiv indsamling af  

 pvc-affald.
Endelig skal miljøministerens handlingsplan strammes op med  

 hensyn til evalueringen af handlingsplanen.
Der står i handlingsplanen, at  

 »parterne« evaluerer handlingsplanen, og parterne er Miljøministeriet og  

 Plastindustrien, som repræsenteres af Wuppi A/S.
Det er en alt for snæver  

 kreds.
Det er helt afgørende, at denne evaluering diskuteres og fastsættes af  

 en bredere kreds end Miljøministeren og Wuppi A/S.
Ved at inddrage en bredere  

 kreds  

 bag evalueringen sikres det, at Folketinget får et mere fyldestgørende  

 grundlag  

 til at vurdere ordningen.
 Hvis ikke disse opstramninger i miljøministerens handlingsplan  

 foretages, kan Socialdemokratiet ikke støtte en afvikling af pvc-afgiften, og  

 vi vil derfor stemme imod regeringens forslag.
Socialistisk Folkepartis medlem af udvalget bemærker, at pvc  

 ikke hører hjemme i et kredsløbssamfund, og en billiggørelse af pvc gennem  

 afgiftsfritagelse vil medføre større akkumulering af nyt og genbrugt pvc i  

 samfundet.  

 Især bortskaffelsen af pvc medfører direkte omkostninger for det offentlige,  

 ikke mindst for kommunerne, der er forpligtet til at friholde pvc fra  

 forbrændingsanlæggene.
Socialistisk Folkeparti vil kunne støtte fjernelse af  

 pvc-afgiften, hvis det på anden vis sikres, at producenterne og importørerne  

 som et minimum betaler de fulde omkostninger til bortskaffelse af alt  

 pvc-affald, uanset hvem der i praksis foretager bortskaffelsen.
Ideelt bør  

 alle  

 pvc-produkters samlede omkostninger indarbejdes i varens pris.
 Wuppis indsamling og genanvendelse af pvc vil med ministerens  

 fortsatte dispensation fra forbuddet mod bly medføre, at det fortsat  

 akkumuleres i samfundet og miljøet ved hjælp af pvc.
 Bly er en global miljøgift, som er omfattet af det forslag om en  

 global tungmetalkonvention som SR-regeringen fremlagde for FN på opfordring  

 fra  

 Socialistisk Folkeparti og andre partier  et initiativ som ikke er  

 fulgt op af  

 den nuværende regering, tværtimod.
 Regeringens forslag løser ingen af problemerne med pvc-affald,  

 tværtimod, og Socialistisk Folkeparti kan ikke stemme for forslaget.
Enhedslistens medlem af udvalget bemærker, at  

 Enhedslisten støtter den  

 del af loven, der indfører afgift på plastisolcoatede metalplader, men  

 fremhæver samtidig, at det bedste ville være et forbud.
Som det fremgår af  

 bemærkningerne til lovforslaget indeholder plastisol 20-30 pct. blødgørere,  

 der  

 frigives til luften og til vandet, og som giver store problemer, når  

 metalpladen skal genanvendes, fordi der i den forbindelse vil blive dannet og  

 udledt dioxiner.
Målet må være at få dette produkt helt ud af markedet, og så  

 er den foreslåede afgift på 25-35 øre pr. kg alt for lidt.
Når nu regeringen  

 ikke vil forbyde produktet, burde afgiften sættes væsentligt op, men heller  

 ikke det vil man være med til.
Enhedslisten  

 er direkte imod den del af loven, der betyder en ophævelse af afgiften på  

 hård  

 pvc.
Pvc er et farligt materiale, fordi det genererer store mængder  

 restprodukter, og fordi der anvendes miljøskadelige tilsætningsstoffer til  

 såvel hård som blød pvc.
Derfor er det Enhedslistens holdning, at alt, hvad  

 der  

 kan medvirke til at nedsætte forbruget af pvc, skal bruges.
Miljøstyrelsen  

 og Skatteministeriet læner sig op ad en aftale, der er indgået med branchen  

 om  

 fortsat indsamling, men den er ikke god nok.
Det er virksomhederne selv, der  

 indsamler, og hverken organisationen eller økonomien i selskaberne er  

 gennemskuelig.
At ophæve afgiften vil være ensbetydende med, at Enhedslisten  

 er  

 tilfreds med ordningen, eller at Enhedslisten ikke længere mener, at pvc er  

 et  

 problem, og det er ikke tilfældet.
Enhedslisten mener fortsat, at pvc skal  

 fjernes fra kredsløbet.
Der skal opmuntres til at lave erstatningsprodukter,  

 der ikke er farlige, derfor er Enhedslisten imod at ophæve afgiften.
Endelig  

 afviser Enhedslisten forslaget om at afgiftsfritage køleskabe, der importeres  

 for at blive destrueret.
Enhedslisten er ikke tilhænger af en stor  

 affaldstrafik over grænserne.
Om afgifterne på cfc generelt mener  

 Enhedslisten  

 i øvrigt, at der ikke børe være noget loft over afgiftens størrelse.
Afgiften  

 skal afspejle den pågældende cfc-gas skadelighed for miljøet, uanset  

 hvad  

 producenterne har af indvendinger.
 Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse  

  

 med de stillede ændringsforslag.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
4. Ændringsforslag med bemærkninger Ændringsforslag Af  

 	  

  

 skatteministeren,  

  

 tiltrådt af  

  

 et  

 mindretal  

  

 (V, DF og KF):
Til § 2 1)  

  

 Efter nr. 5 indsættes som nyt  

 nummer:
»01.  

  

 I  

  

 § 6, stk. 1,  

  

 ændres »§ 4, stk. 3« til:  

 »§ 4, stk. 4«.« [Redaktionel ændring] Til § 5 2)  

  

 Efter nr. 2 indsættes som nyt  

 nummer:
»01.  

  

 I  

  

 § 7, stk. 3,  

  

 ændres »§ 3, stk. 5« til:  

 »§ 3, stk. 6«.« [Redaktionel ændring] Bemærkninger Til nr. 1 og 2 Der er tale om ændringer af redaktionel karakter.
Lars Christian Lilleholt (V)  

 Peter Christensen (V)  

 Freddy Dam (V)  

 Kristian Jensen (V)  

  

  nfmd.  

  

 Mikkel Dencker (DF)  

 Colette L.
Brix (DF)  

 Charlotte Dyremose (KF)  

 Else Theill Sørensen (KF)  

 Jann Sjursen (KD)  

 Erik Mortensen (S)  

 Henrik Sass Larsen (S)  

 Jacob Buksti (S)  

 Jens Peter Vernersen (S)  

  

  fmd.  

  

 Sophie Hæstorp Andersen (S)  

 Morten Homann (SF)  

 Anders Samuelsen (RV)  

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
