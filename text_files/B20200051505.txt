Bekendtgørelse om krav til ansøgning om tilladelse til udførelse af kystbeskyttelsesforanstaltninger I medfør af § 4 i lov om kystbeskyttelse m.v., jf. lovbekendtgørelse nr. 57 af 21. januar 2019, fastsættes:
 § 1. Bekendtgørelsens regler finder anvendelse på ansøgning om tilladelse til udførelse af kystbeskyttelsesforanstaltninger efter § 3 i lov om kystbeskyttelse m.v.
§ 2. Ansøgning, jf. § 1, skal ske efter kommunalbestyrelsens anvisning.
Den kompetente myndighed kan afvise at behandle en ansøgning, der ikke indsendes digitalt, jf. dog stk. 2-3. Ansøgningen skal indeholde oplysninger om de forhold, som er anvist af kommunalbestyrelsen.
 Stk. 2.  Den kompetente myndighed kan undlade at afvise en ansøgning, som ikke er indsendt digitalt, hvis der foreligger særlige forhold, der gør, at ansøger ikke må forventes at kunne indsende ansøgningen digitalt.
 Stk. 3. Den kompetente myndighed kan undlade at afvise en ansøgning, der ikke er indsendt digitalt, hvis der ud fra en samlet økonomisk vurdering er klare økonomiske fordele for den kompetente myndighed ved at behandle ansøgningen.
Ikrafttrædelses- og overgangsbestemmelser § 3. Bekendtgørelsen træder i kraft den 30. april 2020.
 Stk. 2. Bekendtgørelse nr. 1060 af 21. august 2018 om krav til ansøgning om tilladelse til udførelse af kystbeskyttelsesforanstaltninger ophæves.
