Ombudsmanden udtalte, at det  

 er et almindeligt forvaltningsretligt princip, at det påhviler en  

 forvaltningsmyndighed  

 at drage omsorg for sagernes oplysning, og at det er fast antaget i praksis,  

 at  

 pligten til at søge en sag oplyst kun kan udstrækkes til at omfatte  

 oplysninger,  

 der må antages at være af betydning for sagens afgørelse.
Ombudsmanden fandt  

 ikke grundlag for at kritisere, at ankestyrelsen traf afgørelse uden at  

 afvente den arbejdsmedicinske undersøgelse.
Efter ombudsmandens  

 opfattelse ville det være god forvaltningsskik i tilfælde, hvor en myndighed  

 afviser en parts udtrykkelige anmodning om at indhente yderligere  

 oplysninger,  

 at orientere parten herom, inden der træffes afgørelse i sagen.
Dette vil  

 navnlig være af betydning, hvis der er rimelig grund til at antage, at parten  

 i så fald vil have væsentlige supplerende bemærkninger til sagen.
 Ombudsmanden orienterede Den  

 Sociale Ankestyrelse om sin opfattelse. (J. nr. 1988-1315-030).
 Orientering af parten i tilfælde af afvisning af anmodning  

 om indhentning af yderligere oplysninger.
1 Et fagforbund klagede over Den Sociale  

 Ankestyrelses afgørelse.
Ved afgørelsen tiltrådte ankestyrelsen  

 Sikringsstyrelsens  

 (nu Arbejdsskadestyrelsen) afslag på at anerkende, at A's håndledslidelse  

 kunne give hende ret til ydelser efter arbejdsskadeforsikringsloven.  

 Ankestyrelsens  

 afgørelse blev truffet, uanset at forbundet havde anmodet styrelsen om at  

 afvente en undersøgelse af A på en arbejdsmedicinske klinik.
Ankestyrelsen  

 oplyste hertil, at styrelsen ikke fandt, at der "... under hensyntagen  

 til den givne begrundelse for afgørelsen ... ved undersøgelsen på  

 Arbejdsmedicinsk Klinik vil fremkomme nye oplysninger, der kan ændre  

 grundlaget for Ankestyrelsens afgørelse".
 Forbundet havde i klagen til ankestyrelsen og  

 i et senere brev orienteret styrelsen om, at A var indkaldt til undersøgelse  

 på arbejdsmedicinsk afdeling, og forbundet gik ud fra, at ankestyrelsen  

 afventede denne undersøgelse.
I klagen til mig anførte forbundet, at Den  

 Sociale Ankestyrelse burde have afventet undersøgelsen på Arbejdsmedicinsk  

 Klinik.
Jeg modtog en udtalelse og kopi af journal fra klinikken.
I anledning af klagen til mig udtalte  

 ankestyrelsen, at styrelsen ikke havde fundet, at der ved undersøgelse på  

 Arbejdsmedicinsk Ambulatorium ville fremkomme nye lægelige oplysninger, som  

 kunne ændre grundlaget for ankestyrelsens afgørelse.
Under hensyn hertil og  

 til, at der ville gå lang tid (i august 1988 orienterede ambulatoriet Den  

 Sociale Ankestyrelse om, at A ikke kunne forventes at komme til før i februar  

 1989) før A ville blive undersøgt på ambulatoriet, behandlede ankestyrelsen  

 sagen.
Samtidig henviste ankestyrelsen til, at det er muligt at rejse en ny  

 sag, hvis der fremkom nye oplysninger.
 Jeg udtalte følgende i en skrivelse til forbundet:
 "Det er et almindeligt forvaltningsretligt  

 princip, at det påhviler forvaltningsmyndigheden at drage omsorg for sagernes  

 oplysning, official- eller undersøgelsesprincippet.
 Om omfanget af undersøgelsesprincippet er det  

 fast antaget i praksis, at myndighedens pligt til at søge en sag oplyst, kun  

 kan udstrækkes til at omfatte oplysninger, der må antages at være af  

 betydning  

 for sagens afgørelse.
 Ankestyrelsens begrundelse for ikke at udsætte  

 behandlingen af (A's) sag på resultatet af en arbejdsmedicinsk undersøgelse  

 er bl.a., at styrelsen - ud fra de foreliggende lægelige oplysninger - ikke  

 fandt, at yderligere undersøgelser kunne føre til et andet resultat.
 Hvorvidt der allerede foreligger et  

 forsvarligt oplysningsgrundlag, afhænger bl.a. af, hvilken type sag der er  

 tale om, hvilke oplysninger myndigheden allerede er i besiddelse af, samt  

 myndighedens praksis på det pågældende område.
Efter min gennemgang af sagen finder jeg ikke  

 grundlag for at tilsidesætte Den Sociale Ankestyrelses vurdering af, at der  

 forelå et tilstrækkeligt oplysningsgrundlag på afgørelsestidspunktet.
Jeg kan  

 derfor ikke kritisere, at ankestyrelsen traf afgørelse uden at afvente den  

 arbejdsmedicinske  

 undersøgelse.
I tilfælde, hvor en myndighed afviser en parts  

 udtrykkelige anmodning om at indhente yderligere oplysninger vil det efter  

 min opfattelse være god forvaltningsskik, at myndigheden orienterer parten  

 herom, inden der træffes afgørelse i sagen.
Dette vil navnlig være af  

 betydning, hvis der er rimelig grund til at antage, at parten i så fald vil  

 have væsentlige supplerende bemærkninger til sagen.
Myndigheden kan eventuelt  

 fastsætte en frist for parten til at komme med bemærkninger.
 Jeg har orienteret Den Sociale Ankestyrelse om  

 min opfattelse.
 Herefter foretager jeg ikke videre i sagen.
