 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
Formål § 1.  Denne lov har til formål at forebygge og bekæmpe  

 okkergener i vandløb, søer eller havet.
Godkendelse til udgrøftning og dræning § 2.  Udgrøftning og dræning inden for  

 jordbrugserhvervet må i nærmere afgrænsede områder, der fastsættes af  

 miljøministeren, ikke påbegyndes uden godkendelse efter § 3.
 Stk. 2.  Ved udgrøftning og dræning forstås enhver  

 aktivitet påbegyndt efter lovens ikrafttræden, hvorved grundvandsstanden  

 sænkes i de i stk. 1 nævnte områder.
 Stk. 3.  Miljøministeren kan fastsætte regler om, i  

 hvilket omfang ændringer og reparationer omfattes af stk. 1.
 § 3.  Ansøgningen om godkendelse skal indgives til  

 amtsrådet og være ledsaget af fornødne jordbundsundersøgelser.
 Stk. 2.  Amtsrådet træffer afgørelse om godkendelse i  

 sager, hvor der ikke fastsættes vilkår om etablering af okkerrensningsanlæg.
Stk. 3.  Finder amtsrådet, at der i en godkendelse bør  

 fastsættes vilkår om etablering af et okkerrensningsanlæg, eller at  

 godkendelse bør nægtes efter § 4, videresendes sagen med en udtalelse til  

 afgørelse i miljøstyrelsen.
Finder miljøstyrelsen, at godkendelse bør  

 meddeles uden vilkår om etablering af okkerrensningsanlæg, tilbagesendes  

 sagen til amtsrådet, der meddeler godkendelse efter stk. 2.
 § 4.  Miljøstyrelsen kan i særlige tilfælde meddele  

 afslag på en ansøgning om godkendelse til udgrøftning eller dræning.
 Stk. 2.  Når der efter stk. 1 meddeles afslag på en  

 ansøgning om godkendelse til udgrøftning eller dræning af et areal, der  

 tidligere har været udgrøftet eller drænet, ydes der erstatning for den  

 nedgang i salgsværdi, som afslaget påfører den pågældende del af ejendommen.
 Stk. 3.  I mangel af enighed fastsættes erstatningen af  

 landvæsenskommissionen.
 Stk. 4.  Der ydes ikke erstatning vedrørende arealer,  

 hvor der tidligere er ydet erstatning efter stk. 1.
 Stk. 5.  Miljøstyrelsen kan stille som vilkår for  

 ændring af et tidligere meddelt afslag, at udbetalt erstatning tilbagebetales  

 helt eller delvis.
 § 5.  Det påhviler den til enhver tid værende ejer af  

 en ejendom at drive og vedligeholde de okkerrensningsanlæg, der er nævnt i §  

 3, stk. 3, på de vilkår, der er anført i godkendelsen.
 Stk. 2.  Pligten efter stk. 1 tinglyses på ejendommen.
 Støttemuligheder m.v.
 § 6.  Inden for beløbsrammer, der fastsættes på de  

 årlige bevillingslove, kan miljøstyrelsen:
 Stk. 2.  Støtte efter stk. 1, nr. 1, gives ikke til  

 vedvarende græsarealer, der ikke regelmæssigt har været omlagt.
 Stk. 3.  Den del af en beløbsramme, der ikke udnyttes i  

 et finansår, kan overføres til et følgende finansår.
 § 7.  Støtte efter § 6, stk. 1, nr. 1, fastsættes  

 således, at den står i rimeligt forhold til den direkte værdiforøgelse,  

 jorden påføres ved dræning og jordens salgsværdi i drænet tilstand.
 Stk. 2.  Miljøstyrelsen kan fastsætte vilkår for ydelsen  

 af støtte efter denne lov.
 Stk. 3.  Støtte efter denne lov kan nedsættes eller  

 bortfalde, såfremt der ydes støtte til okkerrensningsforanstaltningerne efter  

 anden lovgivning.
 Bortfald af godkendelse m.v.
 § 8.  Miljøstyrelsen kan bestemme, at en meddelt  

 godkendelse bortfalder, at tilsagn om støtte bortfalder helt eller delvis, og  

 at udbetalt støtte skal tilbagebetales, såfremt:
 Tilsyn m.v.
 § 9.  Amtsrådet fører tilsyn med overholdelsen af  

 denne lov og beslutninger truffet i medfør af loven.
 Stk. 2.  Opstår der fare for okkergener ved driften af  

 de okkerrensningsanlæg, der er nævnt i § 3, stk. 3, kan amtsrådet pålægge  

 ejeren inden en fastsat frist at udbedre anlægget og om nødvendigt straks at  

 standse afledningen.
 Stk. 3.  Når et pålæg efter stk. 2 ikke efterkommes, kan  

 amtsrådet lade det fornødne arbejde udføre på ejerens bekostning.
 Stk. 4.  Opstår der fare for okkergener ved en  

 udgrøftning eller dræning, der i strid med § 2 er påbegyndt uden godkendelse  

 efter § 3, eller hvor godkendelsen er bortfaldet efter § 8, kan amtsrådet  

 lade det fornødne arbejde udføre på ejerens bekostning, når et pålæg til  

 ejeren om at standse afledningen ikke efterkommes.
 Stk. 5.  Er faren betydelig, kan amtsrådet om nødvendigt  

 træffe foranstaltninger efter stk. 3 og 4 uden forudgående pålæg.
 § 10.  Amtsrådet, miljøstyrelsen eller personer, der  

 af disse myndigheder er bemyndiget hertil, har uden retskendelse adgang til  

 offentlige og private ejendomme for at tilvejebringe oplysninger til brug for  

 beslutninger efter loven eller efter de regler, der er fastsat med hjemmel i  

 loven, samt for at udføre foranstaltninger som nævnt i § 9. Legitimation skal  

 forevises på forlangende.
 Stk. 2.  Politiet kan yde bistand hertil efter regler,  

 der fastsættes efter forhandling mellem miljøministeren og justitsministeren.
Forskellige administrative bestemmelser § 11.  Miljøministeren kan fastsætte regler om:
 Stk. 2.  Ministeren kan bestemme, at afgørelser efter  

 denne lov skal træffes af amtsrådet i stedet for af miljøstyrelsen.
§ 12.  Støtte efter § 6 medregnes ikke til modtagerens  

 skattepligtige indkomst.
Den del af udgifterne til  

 okkerrensningsforanstaltninger, som dækkes af støtten, kan ikke fradrages ved  

 indkomstopgørelsen eller medregnes ved opgørelsen af grundlaget for  

 skattemæssige afskrivninger og medregnes ikke til anskaffelsessummen ved  

 opgørelsen af den skattepligtige fortjeneste ved afståelse af ejendommen.
 § 13.  Miljøstyrelsens og amtsrådets afgørelser kan  

 ikke indbringes for anden administrativ myndighed, jfr. dog stk. 2-4.
 Stk. 2.  Amtsrådets godkendelser efter § 3, stk. 2, kan  

 dog inden 4 uger efter afgørelsens meddelelse påklages til miljøstyrelsen af:
 Stk. 3.  Udgrøftning eller dræning, der er knyttet til  

 amtsrådets godkendelser efter § 3, stk. 2, må ikke påbegyndes, før  

 klagefristen er udløbet, eller, hvis godkendelsen rettidigt er påklaget, før  

 miljøstyrelsens afgørelse foreligger.
 Stk. 4.  Amtsrådet skal underrette de i stk. 2 nævnte  

 klageberettigede om godkendelser efter § 3, stk. 2.
Stk. 5.  Klagen indgives til amtsrådet, der videresender  

 denne til miljøstyrelsen ledsaget af en udtalelse og det materiale, der er  

 indgået i sagens bedømmelse.
Amtsrådet skal straks give ansøgeren  

 underretning om, at afgørelsen er påklaget, jfr. stk. 3.
 § 14.  Loven finder ikke anvendelse på udgrøftning og  

 dræning, der reguleres i henhold til vandforsyningslovens kapitel 5,  

 vandløbslovens kapitel 6, bortset fra § 21, og kapitel 9 og  

 miljøbeskyttelseslovens § 17 og kapitel 5. Der kan dog i disse tilfælde ydes  

 støtte efter § 6, stk. 1, nr. 2, 4 og 5.
 Stk. 2.  Udførelsen af okkerrensningsforanstaltninger i  

 medfør af denne lov bevirker ikke, at der skal indhentes godkendelse i  

 henhold til vandløbslovens kapitel 9.
 Stk. 3.  Miljøministeren kan bestemme, at loven også  

 finder anvendelse på andre udgrøftninger og dræninger, der reguleres af  

 vandløbslovens kapitel 6 og 9, end § 21.
Straf § 15.  Med bøde straffes den, der Stk. 2.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
 Ikrafttræden m.v.
 § 16.  Loven træder i kraft den 1. juli 1985.
 § 17.  Loven gælder ikke for Færøerne og Grønland.
Givet på Christiansborg slot, den 8. maj  

 1985 Under Vor Kongelige Hånd og Segl MARGRETHE R.
