Den 28. juni 1990 undertegnedes i Stockholm en protokol om ændring af overenskomst af 18. december 1973 mellem Danmark, Finland, Norge og Sverige om samordning af pensionsrettigheder ifølge statslige pensionsordninger, jfr.
Udenrigsministeriets bekendtgørelse nr. 119 af 8. oktober 1975 , Lovtidende C.
 Protokollen om ændring har følgende ordlyd:
 Protokol om ændring af overenskomst af 18. december 1973 mellem  

 Danmark, Finland, Norge og Sverige om samordning af pensionsrettigheder  

 ifølge statslige pensionsordninger Regeringerne i Danmark, Finland, Norge  

 og Sverige, som ønsker at ændre overenskomsten af 18. december 1973 om  

 samordning af pensionsrettigheder ifølge statslige pensionsordninger, er  

 blevet enige om følgende:
Artikel 1 Artikel 5 ændres og skal fremover have følgende ordlyd:
Medregning efter artikel 4 forudsætter, at den ansættelsestid, der tages  

 hensyn til eller skal kunne tages hensyn til ved beregning af pension efter  

 reglerne i den sidste pensionsordning, er på mindst 4 sammenhængende år frem  

 til fratrædelsestidspunktet.
Ved alderspensionering tages alene hensyn til  

 den tid, vedkommende reelt har tjenestegjort.
 Medregning af ansættelsestid kan ske, uden at 4-års-kravet er opfyldt.  

 Sådan medregning kan kun ske ved dispensation i det enkelte tilfælde.  

 Dispensationen kan gives allerede, når overgang fra et land til et andet er  

 aktuel.
Artikel 2 Artikel 6 ændres og skal fremover have følgende ordlyd:
 Udgifter til pensioner, der fastsættes i overensstemmelse med artikel 4,  

 afholdes af den pensionsordning, som den ansatte senest har været omfattet  

 af.
 Der udbetales ikke pensionsydelse fra et andet af de nævnte nordiske  

 lande, hvis pensionsydelsen hidrører fra ansættelsestid, som er medregnet i  

 henhold til artikel 4. Hvis sådanne pensionsydelser af særlige grunde  

 alligevel udbetales, nedsættes pensionen efter stk. 1 med et beløb, der  

 svarer til den udbetalte pensionsydelse.
 Hvis det efter reglerne i en pensionsordning i et af de nævnte nordiske  

 lande er et vilkår, at udbetalt udtrædelsesgodtgørelse eller lignende  

 engangsbeløb kræves tilbagebetalt ved genansættelse, er det en betingelse for  

 at foretage medregning i henhold til artikel 4, at der sker sådan  

 tilbagebetaling senest i forbindelse med, at pensionsudbetaling finder sted.
Artikel 3 Ifølge artikel 1 i overenskomsten forstås ved statslig pensionsordning de  

 pensionsordninger, som er angivet i bilaget til overenskomsten.
 Bilaget ændres og skal fremover have følgende ordlyd:
 Ved dansk statslig pensionsordning forstås ordningen ifølge  

 bekendtgørelse nr. 311 af 14. juni 1988 af lov om tjenestemandspension  

 omfattende tjenestemænd i staten, folkeskolen og folkekirken,  

 pensionsordningen ifølge lov nr. 82 af 12. marts 1970 om pensionering af  

 civilt personel m.fl. i forsvaret, statsfinansierede og/eller  

 statsgaranterede pensionsordninger med i det væsentlige samme indhold som  

 pensionsordningen for statstjenestemænd m.fl.
 Ved finsk statslig pensionsordning forstås ordningen i henhold til  

 lov af 20. maj 1966 (nr. 280/66) om statens pensioner, lov af samme dato (nr.  

 281/66) om ikrafttræden af lov om statens pensioner, lov af 30. september  

 1950 (nr. 459/50) om tjenestemandspensioner, lov af samme dato (nr. 463/50)  

 om officerers, underofficerers og flyveres ret til pension, lov af 31.  

 december 1968 (nr. 774/68) om statens familiepensioner, lov af samme dato  

 (nr. 775/68) om ikrafttræden af lov om statens familiepensioner, lov af 28.  

 december 1956 (nr. 696/56) om familiepension og begravelseshjælp til  

 statstjenestemænd, de i henhold til ovennævnte love udstedte anordninger samt  

 de love og anordninger, i henhold til hvilke pension bevilges eller er blevet  

 bevilget af statskassen under iagttagelse af relevante bestemmelser i de  

 førnævnte love og anordninger.
 Ved norsk statslig pensionsordning forstås ordninger i henhold til  

 lov af 28. juli 1949 om Statens Pensionskasse med tillægslove.
Ved svensk statslig pensionsordning forstås sådanne  

 pensionsbestemmelser for statsansatte m.fl. som er tilblevet under medvirken  

 af regeringen eller en af regeringen udpeget myndighed, eller for så vidt  

 angår Riksdagen og de direkte under denne hørende institutioner under  

 medvirken af Riksdagen.
Ved statslig pensionsordning forstås dog ikke  

 bestemmelser om kompletterende delpension og heller ikke bestemmelser om  

 reservepension eller dertil svarende engangsbeløb.
Artikel 4 Protokollen træder i kraft den første dag i den måned, som følger efter  

 protokollens undertegnelse af samtlige parter.
Artikel 5 En part kan opsige protokollen ved skriftlig meddelelse herom til det  

 svenske udenrigsministerium, som underretter de øvrige parter om modtagelsen  

 af en sådan meddelelse og om dens indhold.
En opsigelse gælder alene for den part, som har meddelt den, og får  

 virkning fra og med den 1. januar, som indtræder mindst seks måneder efter  

 den dag, hvor det svenske udenrigsministerium har modtaget meddelelsen om  

 opsigelsen.
Hvis overenskomsten af 18. december 1973 opsiges af en part, skal  

 denne protokol ophøre at gælde fra samme dag, som overenskomsten ophører at  

 gælde for parten.
Artikel 6 Originaleksemplaret til denne protokol deponeres i det svenske  

 udenrigsministerium, som tilstiller de øvrige parter bekræftede genparter  

 heraf.
 Til bekræftelse heraf har undertegnede befuldmægtigede repræsentanter  

 undertegnet denne protokol.
 Udfærdiget i Stockholm den 28. juni 1990 i et eksemplar på dansk, finsk,  

 norsk og svensk, hvilke tekster alle har samme gyldighed.
 For Danmarks regering:
Otto R.
Borch For Finlands regering:
Mikko Jokela For Norges regering:
Truls Hanevold For Sveriges regering:
Sten Andersson Protokollen trådte i medfør af artikel 4 i kraft den 1. juli 1990.
