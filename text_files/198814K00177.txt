Nr BTL 177 Betænkning over Forslag til lov om ændring af lov om museer m.v.   

 Nr L 177 1988-89, 1. samling Afgivet af Kulturudvalget Afgivet: 19890511 Udvalget har behandlet lovforslaget i en række møder og har herunder stillet spørgsmål til kulturministeren, som denne har besvaret dels skriftligt, dels i samråd.
 Udvalget har modtaget mundtlige og/eller skriftlige henvendelser fra:
Associerede Museer i Vestsjælland, Bangsbo Museet, Danmarks Grafiske Museum, Dansk Kulturhistorisk Museums Forening, Den Selvejende Institution Weilbachs Kunstnerleksikon, Fiskeri- og Søfartsmuseet, Esbjerg, Foreningen af Danske Kunstmuseer, Foreningen af Danske Naturvidenskabelige Museer, Fyns Amt, Gilleleje Museum, Glud Museum, Horsens Museum, Kommunernes Landsforening, Københavns Amtsmuseumsråd, Louisiana, Museumshøjskolen, Museumsrådet for Fyns Amt, Museumsrådet for København og Frederiksberg, Museumsrådet for Nordjyllands Amt, Museumsrådet i Ringkøbing Amt, Museumstjenesten, Ribe Amts Museumsråd, Sammenslutningen af Lokalhistoriske Arkiver, Skive Museum, Sønderjyllands Amtskommune, Vestsjællands Amtsmuseumsråd, Sorø, Ærø Museum, Ærøskøbing Kommune, Aalborg Historiske Museum, Århus Kommune og Aarhus Kunstmuseum.
 Der er af kulturministeren stillet ændringsforslag, hvorom henvises til de  

 ledsagende bemærkninger.
 Kulturministeren har over for udvalget tilkendegivet, at bevillingsrammen  

 vedrørende tilskud efter § 12 forhøjes med 3 mio. kr., jf. ændringsforslag  

 nr. 3. Ministeren har herudover givet tilsagn om fra 1991 at forhøje  

 maksimumsbeløbet i henhold til § 12, stk. 3, til 700.000 kr., og i  

 forbindelse med forslag til finanslov for 1991 vil der blive afsat yderligere  

 0,5 mio. kr. hertil.
 Bevillingsrammen reguleres ved de årlige finanslove under hensyntagen til  

 pris- og lønudviklingen.
 I forbindelse med udarbejdelsen af de årlige finanslove vil  

 kulturministeren tage stilling til godkendelse af tilskud til nye museer.
 For at anerkende Louisiana Museets virksomhed og fremme museets  

 aktiviteter forøges tilskuddet i 1990 med 2 mio. kr., i 1991 med yderligere 1  

 mio. kr. og i 1992 med yderligere 1 mio. kr.
For så vidt angår Statens Museum for Kunst gives der tilsagn om, at  

 ministeren i finansåret 1990 vil fremlægge en udbygningsplan for museet.
Det  

 er Kulturministeriets hensigt at søge en udbygning af Statens Museum for  

 Kunst indpasset under ministeriets anlægsrammer, så snart det er  

 bevillingsmæssigt muligt.
 For så vidt angår den rådighedssum, der omtales i § 34, stk. 1, har  

 ministeren tilkendegivet, at denne sum, der i 1990 vil andrage 7.158.400 kr.,  

 vil blive reguleret på de årlige finanslove under hensyn til pris- og  

 lønudviklingen.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de  

 stillede ændringsforslag.
Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
Det er jo fuldstændig  

 urimeligt i en situation, hvor vi diskuterer regulering af pensionisternes  

 folkepension, at ministeren vil bruge flere penge til museer og endda  

 betydelig mere til Louisiana.
Ændringsforslag Af kulturministeren, tiltrådt af et flertal (udvalget med  

 undtagelse af FP):
Til § 1 1) Før nr. 1 indsættes som nyt nummer:
 » 01. § 5, stk. 1, affattes således:
»De statslige museer kan i særlige tilfælde efter indstilling af  

 direktør og eventuel styrelse og efter godkendelse af kulturministeren  

 udskille genstande fra samlingerne.«» 2) Nr. 2 affattes således:
» 2. I § 11, stk. 1, ændres »§§ 12, 13, 14 og  

 15« til: »§§ 12 og 13«.' 3) Den under nr. 7 foreslåede affattelse af § 12 affattes  

 således:
» § 12. Til godkendte museer ydes et almindeligt statstilskud,  

 der fastsættes på grundlag af de ikke-statslige tilskud, jf. stk. 2 og 3, og  

 den på finansloven afsatte bevilling til dette formål.
Der beregnes på  

 grundlag heraf årligt en statstilskudsprocent, som anvendes ved fastsættelsen  

 af statstilskuddet til hvert enkelt museum på grundlag af de ikke-statslige  

 tilskud, der er ydet til museets drift ifølge det senest reviderede regnskab.
 Stk. 2. Huslejeudgifter, prioritetsrenter og -afdrag modregnes i de  

 ikke-statslige tilskud, der lægges til grund for beregningen af  

 statstilskuddet efter stk. 1.
 Stk. 3. Statstilskuddet kan højst udgøre 673.754 kr., som udløses ved en  

 statstilskudsprocent på 40 af et tilskudsgrundlag på 1.684.385 kr.  

 Maksimumbeløbet fastsættes årligt på finansloven for det pågældende år.
 Stk. 4. Drives museet af flere primærkommuner i fællesskab, kan  

 statstilskuddet, uanset stk. 3, dog udgøre et beløb, der svarer til summen af  

 de statstilskud, som det enkelte tilskud fra en tilsluttet kommune kan  

 udløse.
Stk. 5. Statstilskuddet skal anvendes til museets drift.
Statstilskud må  

 ikke henlægges.« 4) Nr. 8 affattes således:
 » 8. § 13 affattes således:
 » § 13. Til godkendte museer, der af særlige grunde ikke kan  

 oppebære fornødent tilskud efter § 12, ydes statstilskud som særlig bevilling  

 på finansloven.
Stk. 2. Såfremt det samlede statstilskud udgør mindst halvdelen af museets  

 driftsudgifter, skal fastsættelsen af løn- og ansættelsesforhold ske efter  

 samme regler som for statsansatte.«» 5) Den under nr. 11 foreslåede affattelse af § 22 affattes  

 således:
 » § 22. Statens Museumsnævn har til opgave:
1) at virke som samarbejdsorgan på landsplan, 2) at rådgive kulturministeren og andre offentlige myndigheder i  

 museumsanliggender, herunder at rådgive ministeren om godkendelse af museer  

 som tilskudsberettigede, 3) at indberette til kulturministeren, såfremt nævnet bliver bekendt med,  

 at et museum ikke opfylder betingelserne for at bevare statstilskud efter §  

 11, 4) at beregne statens tilskud til museer, der er omfattet af § 12, på  

 grundlag af senest reviderede regnskaber, 5) at fordele tilskud efter § 34, 6) at yde museumsteknisk og anden faglig rådgivning og 7) at formidle og koordinere internationalt samarbejde for museerne.
Stk. 2. Statens Museumsnævn kan på eget initiativ tage fælles anliggender  

 for museerne op.« 6) Efter nr. 11 indsættes som nyt nummer:
» 02. I § 23, stk. 1, ændres »15 medlemmer«  

 til: »12 medlemmer«, og nr. 5, 6 og 7 udgår.' 7) I den under nr. 15 foreslåede affattelse af § 35, stk. 2,  

 ændres i 2. pkt. »§ 13« til: »§ 13, stk. 2,».
 8) I den under nr. 16 foreslåede affattelse af § 36 ændres  

 »udlån« til: »udenlandske udlån«.
Bemærkninger Til nr. 1 Det er fundet rimeligt i et vist beskedent omfang at øge mulighederne for  

 at udskille genstande fra museerne.
En forudsætning for udskillelse er dog,  

 at direktion og eventuel styrelse er enige, og at ønske om udskillelse  

 godkendes af kulturministeren.
Til nr. 2 Ændringen er en konsekvens af ændringsforslag nr. 3 og 4.
Til nr. 3 Ændringsforslaget tilsigter en ordning, hvorefter statstilskuddet til det  

 enkelte museum fortsat sættes i forhold til det lokale tilskud.  

 Tilskudsberegningen foretages på basis af en på finansloven fastsat  

 bevillingsramme.
Statens Museumsnævn foretager beregningen, der kan resultere  

 i en variabel tilskudsprocent fra år til år.
Til nr. 4 Under hensyn til at § 12 ændres, således at der ydes et almindeligt  

 statstilskud til godkendte museer i forhold til museernes ikke-statslige  

 tilskud, vil der være behov for fortsat at yde et særligt statstilskud til  

 den række af museer, der ikke eller kun i begrænset omfang modtager tilskud  

 fra anden side (nuværende § 13-museer) eller har et emne- eller virkeområde,  

 der i henhold til den nuværende lov har medført et særtilskud opført direkte  

 på finansloven (nuværende § 14-museer).
 Også til Ny Carlsberg Glyptotek, der siden 1954 har haft en særlig  

 lovbunden tilskudsordning, vil der være behov for tilskud ved særlig  

 bevilling på finansloven (nuværende § 15).
 De ikke-statslige museer, der fremover vil oppebære statstilskud i form af  

 særlig bevilling på finansloven, vil herefter være:
Det Danske Kunstindustrimuseum, Musikhistorisk Samling og Carl Claudius  

 Samling, De danske kongers kronologiske samling på Rosenborg, Den gamle by i  

 Århus, Herregårdsmuseet Gl.
Estrup, Liselund Gl.
Slot, Thorvaldsensamlingen  

 på Nysø, Tersløsegaard, Teatermuseet, Orlogsmuseet, Louisiana, Danmarks  

 Tekniske Museum, Vikingeskibshallen i Roskilde, Sønderjyllands Kunstmuseum,  

 Forhistorisk Museum i Århus, Aarhus Kunstmuseum, Nordjyllands Kunstmuseum  

 samt Ny Carlsberg Glyptotek.
Til nr. 5 Ændringsforslaget tilsigter at understrege nævnets status som  

 samarbejdsorgan for museerne på landsplan, jf. stk. 1, nr. 1. Endvidere er  

 stk. 1, nr. 4, en konsekvens af ændringsforslag nr. 3 om en ny affattelse af  

 § 12.
Til nr. 6 Ændringsforslaget tilsigter at præcisere nævnets faglige karakter.
I denne  

 forbindelse findes det rigtigt at ophæve bestemmelserne i nr. 5-7, hvorefter  

 Kommunernes Landsforening og Amtsrådsforeningen hver udpeger en repræsentant  

 til nævnet og kulturministeren desuden en repræsentant for brugerne.
Til nr. 8 Ændringen er af redaktionel karakter og skal blot understrege, at  

 bestemmelsen alene vedrører den forsikringsmæssige risiko for udenlandske  

 udlån.
Ole Bernt Henriksen (KF) Connie Hedegaard (KF) Flemming Jensen (KF) Povl  

 Brøndsted (V) Helge Sander (V) nfmd.
Poulsgaard (FP) Marianne Jelved (RV)  

 Duetoft (CD) Lysholm Christensen (KRF) Hanne Andersen (S) Søren Hansen (S)  

 Qvist Jørgensen (S) Lissa Mathiasen (S) Jimmy Stahr (S) Birthe Hansen (SF)  

 Ingerlise Koefoed (SF) fmd.
Stillinger (SF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i flere møder og har herunder stillet spørgsmål til kulturministeren, som denne har besvaret i samråd.
 Under samrådet har kulturministeren for så vidt angår den økonomiske ramme  

 for lovforslaget givet tilsagn om at søge tilvejebragt en rammeforøgelse på  

 yderligere 1,2 mio. kr. fra 1991 til § 12-ordningen.
 Det er endvidere aftalt, at man fra 1991 overfører det frigjorte beløb på  

 ca. 1,8 mio. kr. fra den hidtidige efterreguleringsordning til §  

 12-ordningen.
 Der er herefter forudsat tilvejebragt i alt følgende rammeforøgelser i  

 forhold til det oprindelige lovforslag:
 Der henvises til den som bilag optrykte bevillingsoversigt.
 Kulturministeren har stillet et ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med det  

 stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til forkastelse.
Ændringsforslag Til § 1 Af kulturministeren, tiltrådt af et flertal (udvalget med  

 undtagelse af FP):
 1) Den under nr. 8 foreslåede affattelse af § 12, stk. 3,  

 affattes således:
»Stk. 3. Der fastsættes årligt på finansloven et maksimum for, hvor  

 stort et beløb statstilskuddet til det enkelte museum kan udgøre.« Bemærkninger Til nr. 1 Ændringsforslaget skal præcisere, at også med gennemførelsen af den i §  

 12, stk. 1, anførte variable tilskudsprocent af de lokale tilskud inden for  

 den på finansloven fastsatte bevilling vil der blive tale om et maksimumbeløb  

 for det statslige tilskud til § 12-museerne.
Loftet, der i 1990 foreslås at udgøre 673.754 kr. svarende til det  

 gældende niveau, vil i 1991 på baggrund af de stedfundne drøftelser mellem  

 ministeren og Kulturudvalget blive forhøjet til 700.000 kr.
Maksimumbeløbet  

 vil som hidtil blive fastsat for det kommende år ved udarbejdelsen af  

 finanslovforslaget.
 Under hensyn til, at der i henhold til § 12, stk. 1, fastsættes en  

 variabel tilskudsprocent bestemt af forholdet mellem den afsatte bevilling på  

 finansloven og summen af museernes lokale tilskud (beregningsgrundlaget), er  

 det påkrævet at fastslå, med hvilket beløb de museer, hvis lokale tilskud  

 berettiger til maksimumtilskud, skal indgå i beregningen af det statslige  

 tilskud for det pågældende år.
På baggrund af den hidtidige lovs bestemmelser om, at statstilskuddet  

 højst kan udgøre 40 pct. af lokale tilskud, har ministeriet fundet det  

 rigtigt at fastholde denne procent ved beregningen af forholdet mellem  

 maksimumbeløb og det dertil svarende beregningsgrundlag.
Det i lovforslaget  

 omtalte maksimumbeløb vil herefter svare til 40 pct. af det  

 beregningsgrundlag, som indgår i beregningen af det årlige statstilskud.
 Eksempel:
 Ved et maksimum på 673.754 kr. andrager beregningsgrundlaget 1.684.385  

 kr., og ved loft på 700.000 kr. andrager beregningsgrundlaget 1.750.000 kr.
Ole Bernt Henriksen (KF) Connie Hedegaard (KF) Flemming Jensen (KF) Povl  

 Brøndsted (V) Helge Sander (V) nfmd.
Poulsgaard (FP) Marianne Jelved (RV)  

 Duetoft (CD) Lysholm Christensen (KRF) Hanne Andersen (S) Søren Hansen (S)  

 Qvist Jørgensen (S) Lissa Mathiasen (S) Jimmy Stahr (S) Birthe Hansen (SF)  

 Ingerlise Koefoed (SF) fmd.
Stillinger (SF) Bilag Bevillingsoversigt FL 90-niveau (* 1) Nuværende lovs 122 § 12-museer + 1.600.000 til 4 nye museer.
 (* 2) Nuværende lovs § 13-, § 14- og § 15-museer, inkl. 2 mio. kr. + 1  

 mio. kr. + 1 mio. kr. til Louisiana.
 (* 3) Inkl. 600.000 kr. til museumshøjskole.
 (* 4) Inkl. 500.000 kr. i forbindelse med forhøjelse af maksimumsloft til  

 700.000 kr.
