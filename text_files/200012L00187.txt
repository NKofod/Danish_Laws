Fremsat den 16. marts 2001 af  

 Søren Kolstrup (EL) og Jette Gottlieb&nbsp  

 ;(EL) Forslag til Lov om ændring af lov om  

 produktsikkerhed (Deklarering af produkter, der indeholder kemiske stoffer  

 med sundhedsfarlig eller miljøskadelig effekt, samt indberetningspligt  

 ved mistanke om produkters sundheds- eller miljøskadelige effekt) § 1 I lov nr. 364 af 18. maj 1994 om produktsikkerhed foretages  

 følgende ændringer:
 1. § 9, stk. 3, affattes således:
»Stk. 3. Indeholder produktet stoffer eller stofgrupper, som er  

 optaget på miljø- og energiministerens effektliste over  

 produkter med sundhedsfarlig eller miljøskadelig effekt, jf. § 3, stk.  

 4, i lov om kemiske stoffer og produkter, skal produktet deklareres herom.  

 Miljø- og energiministeren fastsætter nærmere  

 retningslinjer for deklarationens indhold og udformning.« 2. I § 9 indsættes efter stk. 3 som nyt stykke:
»Stk. 4. Såfremt foranstaltninger efter stk. 1-3 ikke er  

 tilstrækkelige, påhviler det producenten og distributøren  

 inden for rammerne af deres virksomhed at trække produktet tilbage fra  

 markedet.« § 2 Loven træder i kraft den 1. oktober 2001.
Bemærkninger til lovforslaget Almindelige bemærkninger Lovforslaget er en genfremsættelse i forenklet  

 udgave af lovforslag nr.
L 181 fra folketingssamlingen 1998-99, jf.  

 tillæg A s. 4136 og 4139 samt FF s. 4930, samt af L 217 af 2. marts  

 2000.
Ved 1. behandling af lovforslag L 181 den 25. marts 1999  

 tilsluttede erhvervsministeren sig fuldt ud lovforslagets  

 målsætning, men afviste det alligevel under henvisning til, at  

 »en  

 ensidig dansk mærkningspligt på dette område let vil kunne  

 blive opfattet som en ulovlig handelshindring i forhold til EU-reguleringen,  

 som fastsætter mærkningsregler for disse stoffer og produkter.
Da  

 der er tale om en totalharmoniserende regulering, vil en  

 traktatkrænkelsessag let kunne blive en realitet, hvis vi ensidigt  

 indfører krav til deklaration af stoffer inden for dette  

 område.« Ved 1. behandling af lovforslag L 217 den 22.  

 marts 2000 anførte miljø- og energiminister Svend Auken, at han  

 kunne tilslutte sig intentionerne bag forslaget, Om samarbejdet via EU udtalte ministeren, at Endelig foreslår ministeren i  

 tilknytning til forslaget om deklaration, at Denne tænkepause må nu være  

 ved at være overstået, og vi kan stadig konstatere, at der  

 hverken fra EU eller fra regeringen er kommet nogle tiltag, som trækker  

 i retning af Enhedslistens forslag.
Dette til trods for, at behovet for og  

 kravet om, at forbrugerne får mulighed for at fravælge  

 uønsket kemi er voksende og markant.
I februar 2001 afholdt Teknologirådet på basis  

 af en ny rapport om kemikaliestrategien en konference på  

 Christiansborg.
Budskabet herfra var tydeligt et krav om, at vi ikke kan  

 blive ved med at afvente, at noget sker på EU-plan.
Der blev peget  

 på behovet for et sporskifte, som betyder indførelse af en  

 national indsats parallelt med de internationale forhandlinger og  

 drøftelser.
 Et at de klare ønsker var en tydeliggørelse  

 af den uønskede kemi i dagligdagen.
Enhedslisten genfremsætter derfor dette forslag med  

 henblik på, at Folketinget får mulighed for endnu en gang at  

 drøfte, hvor partierne står i forhold til at indføre  

 deklaration på vore dagligvarer for uønsket kemi.
Som ved den  

 sidste behandling er Enhedslisten naturligvis også denne gang  

 åben over for selv beskedne tiltag, som kun delvis imødekommer  

 det samlede forslag.
Endvidere mangler der stadig dokumentation for, at  

 forslaget om deklaration strider mod EU-retten.
Når dette ikke kan  

 fremskaffes, må det tolkes således, at der hersker nogen  

 usikkerhed herom, hvilket taler for en prøvelse heraf.
 Ved forespørgselsdebatten om F 38   afholdt 7.  

 april 1999   om den fremlagte strategi for en styrket indsats på  

 kemikalieområdet og om opfølgningen herpå blev vedtaget en  

 vedtagelse (V 55) med følgende ordlyd:
»En styrket indsats på kemikalieområdet  

 tillægges afgørende vægt.
Folketinget har i  

 forlængelse af vedtagelsen af D 49 den 30. januar 1997 noteret sig, at  

 regeringen nu har fremlagt en strategi for en styrket indsats på  

 kemikalieområdet.
På den baggrund opfordrer Folketinget  

 miljø- og energiministeren til i den kommende samling at fremlægge konkrete udspil til  

 opfølgning af strategien og at uddybe elementer i strategien, f.eks. i form af offentlige  

 konferencer og temahøringer.« Regeringen har stadig ikke fremsat nogle forslag, som  

 tilgodeser intentionerne med nærværende forslag, hvilket  

 ligeledes ligger til grund for genfremsættelsen.
De følgende  

 bemærkninger er et optryk af bemærkningerne fra det tidligere  

 fremsatte lovforslag L 217.
Uønsket kemi i dagligvarer Når en dansk forbruger i dag går på  

 indkøb og køber vaskepulver, shampoo, håndsæbe,  

 kosmetik, maling, smøreolier etc., har forbrugeren ingen mulighed for  

 at fravælge produkter med uønskede kemikalier, dvs. kemikalier,  

 som er betænkelige på grund af toksikologiske og/eller  

 økotoksikologiske effekter.
 F.eks. kan der i maling og lak i dag - jf.  

 Miljøstyrelsens debatoplæg »Status og perspektiver for  

 kemikalieområdet« fra 1996 - være følgende uønskede  

 kemikalier med angivelse af begrundelsen for, at stoffet er opført  

 på listen over uønskede kemikalier:
Stof uønsket effekt (på) Alkylphenolethoxylater vandmiljø 3-amino-methyl-3,5,5-trimethylcyclohexylamin allergi, miljøfarligt Azo-farvestoffer kræft, vandmiljø Benzo(a)pyren kræft Benzen kræft, kronisk giftigt 2,2-bis(p-(2,3-epoxypropoxy)phenyl)-propan allergi, vandmiljø Bisfenol-A-diglycidyl-ether allergi 2,2-Bisfenol-F-diglycidyl-ether vandmiljø Metallisk bly og blyforbindelser kræft, reproduktionstoksicitet, neurotoksisk,  

 akkumulerer, miljøfarligt Butan, der indeholder butadien kræft 2-Butanonoxim allergi Chlorparaffiner vandmiljø Chrom-forbindelser kræft, allergi, akut giftighed,  

 miljøfarligt C.I.
Pigment Blue 60 vandmiljø C.I.
Pigment Red 88 vandmiljø Colophonium allergi Creosot-forbindelser kræft, vandmiljø 4,4 -Di-amino-di-phenyl-methan kræft, allergi, kronisk giftigt,  

 miljøfarligt Diethylen-triamin allergi 2,4-Diisocyanat-toluen akut giftighed, allergi 2,6-Diisocyanat-toluen akut giftighed, allergi Ethylglycol reproduktionstoksicitet Ethylglycolacetat reproduktionstoksicitet Formaldehyd akut giftighed, kræft, allergi Methylglycol reproduktionstoksicitet Methylmethacrylat allergi Mineralsk terpentin med benzen kræft Naphta-, herunder råolieforbindelser, med  

 benzen kræft Ligroine med benzen kræft Organiske tinforbindelser vandmiljø Phenol akut giftighed Phthalater vandmiljø (reproduktionstoksicitet) Stenkulstjære kræft Tetrachlorethylen kræft, miljøfarligt Vaselin, oxideret råolie kræft Zineb allergi Miljøstyrelsens oversigt over omfanget  

 af uønskede kemikalier i kosmetik omfatter en lang række  

 af de samme stoffer, som kan findes i den ovennævnte oversigt over  

 maling og lak.
 I vaske- og rengøringsmidler, som  

 udgør den største produktgruppe blandt dagligvarer, kan  

 ifølge Miljøstyrelsen findes følgende uønskede  

 kemikalier:
Stof uønsket effekt (på) Alkylphenol-ethoxylater vandmiljø, affaldskredsløb Chrom-forbindelser kræft, allergi, akut giftighed, miljøfarligt,  

 affaldskredsløb Solventnaphta (råolie), der indeholder  

 benzen kræft Overfladeaktive stoffer, f.eks. lineære  

 alkyl-benzensulfonater (LAS) vandmiljø, affaldskredsløb Tetrachlorethylen kræft, miljøfarligt De danske forbrugere har i dag ingen mulighed  

 for at fravælge produkter, som indeholder sådanne sundhedsfarlige  

 eller miljøskadelige kemiske stoffer.
Forbrugeren har derfor ingen  

 mulighed for   som på fødevareområdet   at agere som  

 politisk forbruger og fravælge kemien og øge  

 efterspørgslen på dagligvarer uden uønsket kemi.
Derfor er der behov for at indføre pligt til  

 deklaration af de uønskede kemiske stoffer, som er indeholdt i de  

 varer, vi køber dagligt.
En sådan pligt vil automatisk  

 medføre en nedsættelse i indholdet af disse uønskede  

 kemikalier, som alene finder så massiv anvendelse, fordi det kan  

 foregå i hemmelighed over for kunden.
 En deklarationspligt vil bringe alle de uønskede  

 stoffer frem i lyset og bidrage til den helt nødvendige reduktion i  

 spredningen af kræftfremkaldende, reproduktionsskadende,  

 allergifremmende, hjerneskadende samt miljøskadende stoffer i  

 danskernes dagligdag.
Et modargument vil være, at forbrugerne i forvejen  

 drukner i forskellige mærkeordninger, og at der ikke skal bidrages  

 yderligere til forvirringen.
Enhedslisten ser meget gerne, at der bliver  

 reduceret i omfanget af mærkeordninger, idet hovedparten af de anvendte  

 mærker i dag ikke har noget reelt indhold.
Derimod er det vor  

 opfattelse, at de objektive varedeklarationer nyder stor anseelse blandt en  

 stor gruppe forbrugere, og at der er et stort behov for og  

 efterspørgsel efter en udvidelse af objektiv information.
 Det fremgår af forslaget, at det overlades til  

 miljø- og energiministeren at fastlægge de nærmere regler  

 for, hvorledes der skal deklareres med de uønskede kemikalier.  

 Enhedslisten anser det ikke for praktisk muligt at anføre de enkelte  

 uønskede kemikalier med begrundelse for, hvorfor de optræder  

 på listen over uønskede kemikalier   dertil kan deklarationen  

 blive alt for omfattende til overhovedet at kunne være på varen  

 (medmindre der kun er tale om et enkelt eller to). I stedet kunne  

 deklarationen bestå i et lille skema, hvoraf det fremgår, hvor  

 mange forskellige kemikalier produktet indeholder inden for hver  

 »katagori«.
 En deklaration for et kosmetikprodukt kunne hermed se  

 således ud:
 Indhold af uønskede kemikalier:
 Kræftfremkaldende stoffer:
2 Reproduktionsskadende stoffer:
1 Allergifremkaldende stoffer:
3 Giftige stoffer:
1 Miljøskadende stoffer:
2 Forbrugernes reaktion på en sådan  

 deklaration er til at forudse og vil formentlig have væsentlig  

 større effekt på udviklingen af mindre sundheds- og  

 miljømæssigt betænkelige hudcremer end årtiers kamp  

 for at forbyde bare enkelte af de pågældende stoffer på  

 EU-plan.
 Da mange produkter kun vil indeholde et enkelt  

 problematisk stof, kan en mere forenklet deklaration for en hudcreme med et  

 allergifremkaldende stof fra listen over uønskede kemikalier f.eks.  

 være »Indeholder allergifremkaldende stoffer«.
 Enhedslisten er dog også åben over for en  

 afprøvning af den omvendte deklaration, idet dagligvareprodukter uden  

 nogen af de uønskede kemikalier fra effektlisten kunne få lov at  

 påføre teksten »Indeholder ingen uønskede  

 kemikalier«.
Det helt centrale for forslagsstillerne er imidlertid, at  

 forbrugerne får en reel mulighed for at fravælge produkter, som  

 indeholder kemiske stoffer, der af myndighederne opfattes som  

 uønskede, og som der er et politisk ønske om at få  

 udfaset brugen af.
Måden at deklarere på   positivt eller  

 negativt   er Enhedslisten åbne over for.
Bemærkninger til lovforslagets enkelte  

 bestemmelser Til § 1 Til nr. 1 Lovforslaget indfører et obligatorisk krav om, at  

 alle produkter, som indeholder et eller flere af de stoffer, der  

 optræder på den af miljø- og energiministeren udarbejdede  

 effektliste over stoffer og stofgrupper, som er sundheds- eller  

 miljømæssigt betænkelige, skal deklareres herom.
 Miljø- og energiministeren gives bemyndigelse til  

 ved administrative forskrifter at udstede regler om deklarationens udformning  

 og præcise indhold.
Til nr. 2 Bestemmelsen medfører, at producenter, der ikke  

 overholder deklarationskravet, bliver forpligtet til at trække  

 produktet tilbage fra markedet.
Til § 2 Det foreslås, at loven skal træde i kraft den  

 1. oktober 2001.
Skriftlig fremsættelse Søren Kolstrup (EL):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om  

 produktsikkerhed. (Deklarering af produkter, der indeholder kemiske stoffer  

 med sundhedsfarlig eller miljøskadelig effekt, samt indberetningspligt  

 ved mistanke om produkters sundheds- eller miljøskadelige effekt).
(Lovforslag nr.
L 187).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag Lovforslaget sammenholdt med gældende lov Gældende formulering Lovforslaget § 1 I lov nr. 364 af 18. maj 1994 om produktsikkerhed foretages  

 følgende ændringer:
 § 9.
 § 9.
 Stk. 3. Såfremt foranstaltninger efter stk. 1 og 2  

 ikke er tilstrækkelige, påhviler det producenten og  

 distributøren inden for rammerne af deres virksomhed at trække  

 produktet tilbage fra markedet.
Stk. 3. Indeholder produktet stoffer eller stofgrupper,  

 som er optaget på miljø- og energiministerens effektliste over  

 produkter med sundhedsfarlig eller miljøskadelig effekt, jf.  

 kemikalielovens § 3, stk. 4, skal produktet deklareres herom.
Miljø-  

 og energiministeren fastsætter nærmere retningslinjer for  

 deklarationens indhold og udformning.
 Stk. 4. Såfremt foranstaltninger efter stk. 1-3  

 ikke er tilstrækkelige, påhviler det producenten og  

 distributøren inden for rammerne af deres virksomhed at trække  

 produktet tilbage fra markedet.
