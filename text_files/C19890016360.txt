(Til kommunalbestyrelserne) 1. Lovgrundlag Loven om radio- og fjernsynsvirksomhed af 1973 er ved en række love (lov  

 nr. 589 af 19. december 1985, lov nr. 373 af 10. juni 1987, lov nr. 375 af 6.  

 juli 1988 og lov nr. 261 af 28. april 1989) blevet ændret, således at der er  

 etableret en ordning for lokal radio- og fjernsynsvirksomhed.
Lovens  

 bestemmelser er samlet i lovbekendtgørelse nr. 363 af 2. juni 1989. Ved lov  

 nr. 376 af 6. juli 1988 om Lokalradiofonden er der oprettet en fond til  

 støtte af lokalradioer, som finansieres gennem en afgift på radioernes  

 indtægter.
2. Opgavefordelingen på området Selskaber, foreninger og lignende samt kommuner kan få tilladelse til  

 radio- eller fjernsynsvirksomhed inden for et lokalt område.
Der kan gives  

 tilladelse til virksomhed enten ved hjælp af radioanlæg (det vil sige trådløs  

 spredning) eller ved hjælp af kabelanlæg (fællesantenneanlæg m.v.).
 Tilladelser til lokal programvirksomhed udstedes af lokale radio- og  

 fjernsynsnævn, som nedsættes af den pågældende kommunalbestyrelse  

 (eventuelt af flere kommunalbestyrelser i forening). Nævnene fører tilsyn  

 med, om den lokale radio- og fjernsynsvirksomhed foregår i overensstemmelse  

 med loven om radio- og fjernsynsvirksomhed, forskrifter udstedt i henhold til  

 denne lov samt eventuelle vilkår fastsat i tilladelserne.
 Sager om indholdet af reklamer i lokal radio og tv henhører dog under  

Radio- og TV-Reklamenævnet, og sager om adgang til at imødegå  

 oplysninger om faktiske forhold, der er blevet bragt i udsendelserne,  

 behandles af Berigtigelsesnævnet.
Et lokalt nævns afslag på en ansøgning om tilladelse og dets inddragelse  

 af en tilladelse kan indklages for Udvalget vedr.
Lokal Radio og TV.
Dette  

 udvalg fordeler desuden sendefrekvenser på lokalområderne efter forhandling  

 med P&T, og herudover har udvalget kompetence til at tage sager om  

 programvirksomhed på tværs af nævnsområdernes grænser op til afgørelse (sager  

 om »network«). Udvalgets afgørelser er endelige.
I andre sager kan  

 udvalget afgive udtalelser.
I øvrigt fungerer udvalget som rådgiver om  

 lokalradio- og lokal-tv-forhold over for kommunikationsministeren, Lokalradiofonden yder støtte til lokalradioer.
Udvalget vedr.
Lokal Radio  

 og TV er fondens bestyrelse.
Fonden hviler på en afgift på lokalradioernes  

 indtægter, som opkræves og kontrolleres af Toldvæsenet.
 Teleinspektionen udsteder (i henhold til loven om radiokommunikation)  

 tilladelser til oprettelse og drift af sendere.
 Kommunikationsministeren og under ministeren Generaldirektoratet for  

 P&T udsteder de nærmere regler i henhold til lovene og tager stilling  

 til eventuelle tvivlsspørgsmål angående lovgivningen.
3. Nedsættelse af lokale radio- og fjernsynsnævn 3.1. Skal nævn nedsættes? Det lokale radio- og fjernsynsnævn nedsættes af kommunalbestyrelsen for  

 den kommunale valgperiode.
Der skal dog kun nedsættes nævn, hvis der er behov for det.
Dette vil være  

 tilfældet, hvis der ved begyndelsen af en ny kommunal valgperiode allerede i  

 området foregår programvirksomhed i henhold til tilladelse udstedt af et  

 tidligere nævn.
En tilladelse har gyldighed i den periode og i det område,  

 som den er udstedt for: derfor vil der være behov for et nævn i en udstedt  

 tilladelses område eller dog - som minimum - i den kommune, som  

 programvirksomheden har sin største tilknytning til, hvis tilladelsen er  

 udstedt af et fælles nævn, som ikke er blevet genoprettet i den nye  

 valgperiode.
Ligeledes vil det være nødvendigt at nedsætte et nævn, hvis der  

 foreligger eller kan forventes ansøgninger om tilladelse, der skal behandles.
3.2. Fælles nævn Kommunalbestyrelserne i nogle nabokommuner kan aftale at nedsætte eet nævn  

 i fællesskab.
Kun et fåtal af kommuner vil i almindelighed kunne betragtes  

 som eet lokalområde, dog er der mulighed for, at der ved fastlæggelsen af  

 lokalområdet kan tages hensyn til de særlige forhold i Storkøbenhavn.
Bortset  

 herfra kan et lokalområde ikke være så stort, at programvirksomheden har  

 regional karakter, det vil sige er bestemt for områder som et amt eller endnu  

 større områder.
Hvis forholdene taler derfor, kan der også nedsættes eet nævn  

 for radiovirksomhed og et andet for fjernsynsvirksomhed.
Den enkelte kommune  

 kan kun være deltager i eet radionævn og eet fjernsynsnævn.
3.3. Opløsning af nævn De lokale nævn nedsættes for den kommunale valgperiode, men der kan i  

 løbet af perioden opstå et ønske om at opløse et nævn, uden at dette er  

 begrundet med et behov for at oprette et nyt fælles nævn mellem flere  

 kommuner (se pkt. 3.4.). En sådan opløsning vil ikke kunne ske, medmindre der  

 er fuld enighed herom i nævnet, og den eller de pågældende  

 kommunalbestyrelser tilslutter sig ønsket.
Det må også være en forudsætning,  

 at der ikke foreligger tilladelser i området.
3.4. Dispensationsmulighed angående nye fælles nævn Der kan i løbet af valgperioden vise sig at være behov for at nedlægge et  

 eller flere eksisterende nævn med henblik på oprettelsen af et nyt fælles  

 nævn.
De pågældende kommunal- bestyrelser vil i så fald kunne henvende sig  

 til komunikationsministeren, d.v.s.
Generaldirektoratet for P&T, og få  

 dispensation fra reglen om, at et nævn højst kan have 13 medlemmer, og om, at  

 nævnet er nedsat for den kommunale valgperiode.
Et flertal af medlemmer i det  

 eller de nævn, der ønskes nedlagt, skal have vedtaget nedlæggelsen.
Dispensationen vil kun gælde for den indeværende valgperiode.
I den  

 efterfølgende periode vil det fælles nævn igen højst kunne have 13 medlemmer.  

 I Storkøbenhavn, hvor et stort antal kommuner må dele et fåtal af  

 tv-frekvenser, vil der dog være mulighed for at give en permanent  

 dispensation med hensyn til nævnets størrelse.
3.5. Nævnets sammensætning Nævnet skal bestå af et ulige antal medlemmer, mindst 5 og højst 13.  

 Størrelsen beror på kommunalbestyrelsens beslutning, men bør ses i lyset af  

 befolkningsunderlagets størrelse - herunder også af, om nævnet omfatter flere  

 kommuner.
 Et mindretal af medlemmerne vælges af kommunalbestyrelsen - inden eller  

 uden for dennes egen kreds - mens et flertal af medlemmerne skal vælges efter  

 en fremgangsmåde, der efter loven tager sigte på at opnå en alsidig  

 repræsentation af det lokale foreningsliv.
 De samme personer kan være medlemmer af både et radio- og et  

 fjernsynsnævn.
3.6. Valget af foreningslivets repræsentation Udpegningen af foreningslivets repræsentanter skal foregå på et valgmøde,  

 som kommunalbestyrelsen indkalder med mindst 14 dages varsel.
 Hvilke foreninger og organisationer der nærmere skal deltage, beror på  

 kommunalbestyrelsens skøn.
Det har under lovgivningens behandling i Folketinget været en  

 forudsætning, at der både ved indkaldelsen til valgmødet og ved selve  

 sammensætningen af foreningslivets repræsen- tation i nævnet må lægges vægt  

 på, at foreninger og organisationer inddrages fra forskellige  

 interessefelter, der spiller en rolle i lokalområdets liv, for eksempel:  

 oplysningsforbund, erhvervslivets organisationer, frilufts- og  

 idrætsorganisationer, teater- og musikforeninger m.fl.
I denne forbindelse  

 skal der tilstræbes en balance mellem organisationer, der kan anses for at  

 repræsentere modstående interesser, for eksempel både arbejdstager- og  

 arbejdsgiverinteresser.
Det kan ligeledes nævnes, at partiforeninger vil kunne være blandt de  

 foreninger, der indbydes til mødet.
Det samme gælder foreninger af religiøs  

 karakter.
Menighedsråd anses ikke for foreninger eller organisationer i denne  

 lovgivnings forstand.
Kun lokale foreninger og organisationer - ikke landsforeninger m.v. som  

 sådanne - kan deltage.
Nævnenes sammensætning vil kunne variere fra kommune  

 til kommune under hensyn til hver kommunes befolkningsmæssige og  

 erhvervsmæssige struktur.
 En hensigtsmæssig måde at indkalde til valgmødet på kan være gennem  

 offentlig annoncering at opfordre alle interesserede lokale foreninger til at  

 lade sig repræsentere, eventuelt således, at de forinden skal meddele  

 kommunalbestyrelsen, at de agter at deltage, og om de har kandidater til  

 nævnet.
Hvis der opnås enighed på mødet, er de pågældende valgt.
Det må her være  

 afgørende, om det ved valghandlingens afslutning kan konstateres, at der er  

 enighed blandt de på dette tidspunkt tilstedeværende foreninger og  

 organisationer.
Der kan vælges suppleanter for nævnets medlemmer, for så vidt angår  

 foreningslivets repræsentation.
Det vil være hensigtsmæssigt at gøre dette.
3.7. Kommunalbestyrelsen udpeger medlemmerne Hvis der ikke opnås enighed på foreningslivets valgmøde, skal  

 kommunalbestyrelsen udpege alle nævnets medlemmer.Dette skal for  

 foreningsrepræsentanternes vedkommende ske, efter at der forinden er  

 indhentet udtalelser fra de pågældende foreninger og organisationer.
Dette  

 vil eventuelt kunne ske på den måde, at man allerede i forbindelse med selve  

 mødet fra kommunens side sikrer sig f.eks. skriftlige tilkendegivelser fra de  

 deltagende foreninger.
 Kommunalbestyrelsen skal som nævnt tilstræbe en alsidig repræsentation for  

 foreningslivet, men kan der ikke i kommunalbestyrelsen opnås enighed om  

 udpegningen, vil man være henvist til at følge den fremgangsmåde med hensyn  

 til forholdstalsvalg, der er foreskrevet i § 25 i loven om kommunernes  

 styrelse.
4. Diæter til nævnsmedlemmer Efter § 16, stk. 3, i loven om kommunernes styrelse vil kommunerne kunne  

 yde diæter for deltagelse i nævnets møder til de medlemmer, der er valgt af  

 kommunalbestyrelsen, herunder dem, der er valgt efter indhentet udtalelse fra  

 foreningerne.
 5. Forretningsorden for nævn m.v.
 Kommunalbestyrelsen fastsætter regler for nævnets virksomhed, således at  

 der i overensstemmelse med gældende principper for kommunal forvaltning  

 udfærdiges nærmere bestemmelser om nævnets arbejdsform og funktionsmåde.  

 Kommunernes Landsforening har med henblik herpå udarbejdet et forslag til en  

 forretningsorden (KL-cirkulære nr. 83 af 12. juni 1986).
Nævnet er en offentlig myndighed og som sådan undergivet forvaltningsloven  

 m.v.
Det bemærkes, at nævnets afgørelser i henhold til loven om radio- og  

 fjernsynsvirksomhed ikke vil kunne indbringes for kommunalbestyrelsen eller  

 tilsynsrådet.
6. Sekretariat for nævn Det har ved Folketingets behandling af lovgivningen været forudsat, at  

 udgifterne vedrørende nævnets virksomhed afholdes af kommunen, således at  

 sekretariatsopgaverne varetages af den kommunale forvaltning.
7. Offentlige tilskud 7.1. Statsstøtte m.v.
Det har ved Folketingets behandling af de pågældende lovforslag været en  

 forudsætning, at egentlig statsstøtte til lokal radio- og fjernsynsvirksomhed  

 ikke kunne anses for hensigtsmæssig.
Men en støtte til lokalradioer med et  

 begrænset økonomisk grundlag fra Lokalradiofonden, der er baseret på en  

 afgift på lokalradioernes indtægter, er indført ved loven herom.
 I hvilket omfang offentlige støtteordninger af generel karakter vil kunne  

 bringes i anvendelse, må bero på reglerne for disse ordninger.
7.2. Kommunal støtte Lovgivningen indeholder ingen særlige regler om, at der skal ydes kommunal  

 støtte til lokal radio- og fjernsynsvirksomhed.
Det står herefter  

 kommunalbestyrelserne frit for, om man vil yde støtte inden for rammerne af  

 de regler, der i øvrigt gælder for kommunal støtte til lokale aktiviteter.
Tilskud fra kommunal side til lokale radioer vil være belagt med afgift  

 til Lokalradiofonden.
Undtaget er dog værdien af benyttelse af kommunale  

 faciliteter, der generelt stilles til rådighed for lokal radiovirksomhed, og  

 tilskud til beskæftigelse af langtidsledige.
7.3. Kommunal indsigt med anvendelse af støtte Kommunal støtte til lokal radio- og fjernsynsvirksomhed skal ledsages af  

 kommunalt tilsyn og kontrol med anvendelsen af støtten.
Hvis der er tale om  

 en selvejende institution, er det således et sædvanligt led heri, at  

 kommunalbestyrelsen stiller krav om repræsentation i ledelsen af den støttede  

 virksomhed.
For kommunal støtte til kulturel virksomhed antages imidlertid at gøre sig  

 det særlige forhold gældende, at støtten ikke må ledsages af indflydelse på  

 det idemæssige indhold af virksomheden.
En kommune må således antages at være  

 afskåret fra repræsentation i bestyrelsen for et lokalt radio- eller  

 fjernsynsforetagende i det omfang, kommunalbestyrelsen herved opnår  

 indflydelse på programpolitikken m.v.
8. Kommunal lokalradio og lokal-tv 8.1. Tilladelse til kommunen Efter loven har en kommune ret til at få tilladelse til lokal radio- eller  

 fjernsynsvirksomhed, såfremt kommunens formål med programvirksomheden alene  

 er at stille produktions- og sendefaciliteter til rådighed for interesserede  

 borgere (»åben kanal«) og/eller at formidle kommunal information.
 Når en kommune meddeler det lokale radio- og fjernsynsnævn, at kommunen  

 ønsker at benytte sig af sin ret til at få tilladelse, bør det af meddelelsen  

 fremgå, hvad formålet med programvirksomheden vil være.
 Tilladelsen vil skulle udstedes til kommunen som sådan, ikke til en  

 bestemt kommunal institution eller forvaltningsgren, selv om kommunen  

 henlægger den praktiske udøvelse af virk- somheden til en bestemt institution  

 m.v.
8.2. Kommunal åben kanal Det er på baggrund af Folketingets behandling af lovgivningen en  

 forudsætning vedrørende driften af en kommunal åben kanal, at denne  

 virksomhed bliver baseret på den størst mulige åbenhed over for  

 enkeltpersoner og grupper, der ønsker at komme til orde i det lokale samfund.
 Dette anses ikke for at indebære, at en kommunal radio eller  

 fjernsynsstation vil være afskåret fra at give f.eks. lokale foreninger faste  

 sendetidspunkter inden for sin sendetid, forudsat at adgangen til at komme  

 til orde for andre interesserede ikke herved gøres illusorisk.
Med hensyn til spørgsmålet, om en kommunal lokalradio eller -tv-station  

 har mulighed for at kræve betaling af brugerne af den åbne kanal, vil  

 udgangspunktet være, at en kommune er berettiget til at kræve betaling for  

 ydelser, der stilles til rådighed som service for kommunens borgere.
Der vil  

 således kunne stilles krav om betaling til dækning af omkostningerne.
8.3. Tilsyn med kommunal programvirksomhed Den kommunale radio- eller fjernsynsvirksomhed er på linie med private  

 stationer undergivet tilsyn fra det lokale radio- og fjernsynsnævns side.  

 Nævnet afgør sendetidens fordeling mellem flere tilladelseshavere, hvis disse  

 ikke selv kan nå til enighed, og påtaler eventuelle overtrædelser af loven og  

 bestemmelser fastsat efter loven.
