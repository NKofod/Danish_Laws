Bekendtgørelse om data- og  

 kommunikationsuddannelsen I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence inden  

 for et af følgende specialer:
 1)	Datafagtekniker.
 2)	Kontorservicefagtekniker.
 3)	Telefagtekniker.
 Stk. 2. Inden for specialet datafagtekniker kan der  

 opnås delkompetence, jf. erhvervsuddannelseslovens § 15,  

 stk. 2, som IT-supporter.
Uddannelsens mål § 2. Den uddannede inden for data- og  

 kommunikationsuddannelsen skal kunne udføre alle arbejdsprocesser, der  

 forekommer inden for det område, som det valgte speciale retter sig  

 imod under iagttagelse af gældende miljø- og  

 sikkerhedsbestemmelser samt reglerne om registre og copyright.
 Stk. 2. Den uddannede datafagtekniker og den uddannede  

 IT-supporter skal kunne:
1)	opbygge (konstruere), installere, vedligeholde, kontrollere,  

 fejlfinde og fejlrette pc er, servere og netværk med tilhørende  

 perifere enheder på system- og modulniveau, 2)	vejlede og instruere kunder og brugere på en tilfredsstillende  

 måde i anvendelsen af hardware og software, 3)	designe, opbygge og implementere databaser ved anvendelse af  

 branchens programmel og 4)	konfigurere, idriftsætte, fejlfinde og fejlrette på web-  

 og mailservere.
 Stk. 3. Den uddannede datafagtekniker skal endvidere  

 kunne:
1) installere, vedligeholde, kontrollere, fejlfinde og fejlrette  

 computerstyrede systemer af varierende kompleksitet ned til modulniveau, i  

 visse dele til komponentniveau, inden for såvel hardware- som  

 softwareområdet, 2)	selvstændigt, og som medlem af en projektgruppe, udvikle,  

 installere og optimere hardware- og softwareløsninger, 3)	foretage valg af testudstyr, måleinstrumenter samt  

 fejlsøgningsprogrammer og sammen med dokumentation benytte disse ved  

 fejlsøgning, fejlretning og kvalitetsbedømmelse på  

 såvel hardware som software, 4)	udarbejde programmer til fejlsøgnings- og  

 måleopgaver, 5)	udarbejde teknisk dokumentation og brugerdokumentation og instruere  

 brugere i anvendelse af datasystemer og programmel på dansk og engelsk  

 og 6)	beherske et programmeringssprog.
 Stk. 4. Den uddannede telefagtekniker skal  

 kunne:
1)	montere og oprette alle typer kundevendte installationer inden for  

 teleområdet, 2)	installere, sammenkoble, tilslutte og kontrollere samt  

 fejlsøge og fejlrette til modulniveau på typiske produkter og  

 anlæg med analog-, impuls-, digital- og datatransmissionsteknik, 3)	vælge instrumenter og andet udstyr, herunder  

 microprocessorbaseret, til kontrol, fejlsøgning og fejlretning  

 på typiske produkter, apparater og kabelnet samt anvende  

 tilhørende dokumentation på fremmedsprog, 4)	vedligeholde og modificere typiske produkter og anlæg ved  

 hjælp af tilhørende dokumentation samt udarbejde  

 dokumentationsmateriale over udført modifikation og 5)	vejlede ved installation og anvendelse af typiske produkter,  

 apparater og kabelnet, ud fra ønsker og behov hos kunde og  

 bruger.
 Stk. 5. Den uddannede kontorservicefagtekniker skal  

 kunne:
1)	installere, vedligeholde, kontrollere, fejlfinde og fejlrette  

 kontormaskiner og systemer til system- eller modulniveau, 2)	foretage valg af testudstyr, måleinstrumenter samt  

 fejlsøgningsprogrammer og sammen med dokumentation benytte disse ved  

 fejlsøgning, fejlretning og kvalitetsbedømmelse på  

 såvel hardware som software, 3)	foretage mindre tilpasninger af programmel, ved hjælp af  

 dokumentationsmateriale og 4)	vejlede og instruere kunder og brugere på en tilfredsstillende  

 måde i anvendelsen af maskiner og systemer med det tilhørende  

 programmel.
 Stk. 6. Eleven skal opnå teknisk faglige, almene og  

 personlige kompetencer for selvstændigt og effektivt at kunne  

 planlægge og varetage forekommende opgaver inden for  

 brancheområdet.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Teknologi og kommunikation, jf.  

 § 14, stk. 2, i lov om erhvervsuddannelser.
 Stk. 2. Det faglige udvalg for uddannelsen er Det faglige  

 Udvalg for Strøm, Styring og Proces.
§ 4. Uddannelsen varer 5 år for specialet  

 datafagtekniker og 4 år for specialerne telefagtekniker og  

 kontorservicefagtekniker.
Uddannelsen til IT-supporter varer 2½  

 år.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelsen om  

 grundforløb, og et obligatorisk hovedforløb, der omfatter  

 praktikuddannelse og skoleundervisning.
Skoleundervisningen i  

 hovedforløbet varer for specialet datafagtekniker 55 uger og for  

 specialerne telefagtekniker og kontorservicefagtekniker 40 uger.
Eleven kan  

 indlede uddannelsen på skole med et grundforløb eller i en  

 praktikvirksomhed.
Stk. 3. Skoleundervisningen i hovedforløbet er for  

 telefagtekniker og kontorservicefagtekniker opbygget af 6 skoleperioder  

 på 5 uger og 1 skoleperiode på 10 uger og for datafagtekniker af  

 7 skoleperioder på 5 uger og 2 skoleperioder på 10 uger.  

 Skoleperioderne omfatter grundfag, områdefag, bundne specialefag og  

 valgfag samt valgfri specialefag.
De valgfri specialefag, jf. § 17, kan  

 eventuelt placeres som særlige skoleperioder.
 Stk. 4. Uddannelsen til IT-supporter omfatter 25 ugers  

 skoleundervisning i hovedforløbet og er opbygget af 3 skoleperioder  

 på 5 uger og 1 skoleperiode på 10 uger.
 Stk. 5. Hovedforløbet kan suppleres med valgfri  

 undervisning (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 6. Varigheden og strukturen efter stk. 1-4 fraviges  

 ved voksenuddannelsesforløb, jf. §§ 7 og 8.
 § 5. Speciale, herunder delkompetence,  

 vælges ved indgåelse af uddannelsesaftale.
 § 6. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet, jf.  

 § 10.
 Stk. 2. I grundforløbet skal eleven have opnået  

 mindst karakteren 6 i grundfaget matematik og det uddannelsesrettede
områdefag computerteknologi, jf. § 10, stk. 1.
Voksenuddannelsesforløb § 7. For personer, der er fyldt 25  

 år, og som har relevant erhvervserfaring, kan skolen efter samråd  

 med det faglige udvalg tilrettelægge et særligt  

 uddannelsesforløb, bestående af perioder med henholdsvis  

 skoleundervisning og praktikuddannelse.
Varigheden af skoleundervisningen  

 inklusive eventuelt suppleringskursus, jf. § 8, må ikke overstige 75  

 uger for specialet datafagtekniker, 60 uger for specialerne  

 kontorservicefagtekniker og telefagtekniker og 45 uger for  

 delkompetenceforløbet til IT-supporter.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alderskravet og kravet til erhvervserfaring.
 Stk. 3. Skoleundervisningen omfatter grundfag,  

 områdefag, specialefag og valgfag med de fastsatte mål.
§ 8. Det i § 7 nævnte forløb kan  

 begynde med et supplerende kursus, jf. erhvervsuddannelseslovens § 16,  

 på indtil 20 uger, der har til formål, at eleven på  

 grundlag af forudgående uddannelse og erhvervserfaring opnår  

 kvalifikationer mindst svarende til grundforløbet.
Skolen kan under  

 kurset foretage afklaring af elevens praktiske og teoretiske kvalifikationer  

 med henblik på afgørelse om merit i uddannelsesforløbet i  

 et forløb på indtil 2 uger, jf.  

 hovedbekendtgørelsen.
 Stk. 2. Suppleringskurset og afklaringen kan  

 gennemføres uden uddannelsesaftale.
Fritagelse for dele af uddannelsen § 9. Eleven kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen) samt på baggrund  

 af relevant uddannelse eller beskæftigelse, jf. anvisningerne i  

 vejledningen til bekendtgørelsen.
Kapitel 3 Skoleundervisningen § 10. Grundforløbet omfatter  

 følgende områdefag, der er særlige for det  

 efterfølgende hovedforløb:
1)	Computerteknologi Niveau: Begynder a)	Computer Eleven kan på brugerniveau anvende og installere  

 informationsteknologiske værktøjer til løsning af  

 projektrelaterede eller informationsteknologiske problemstillinger, og har  

 opnået indsigt i værktøjernes hardware teknologi.
b)	Digitalteknik Eleven kan anvende digitale begreber som talsystemer,  

 sandhedstabeller, symboler og komponenter.
c)	Dokumentation Eleven kan tegne og læse branchens diagrammer på mindre  

 kredsløbssystemer.
 Stk. 2. Det områdefag, der er nævnt i stk. 1,  

 varer i alt 4 uger.
 § 11. Grundforløbet omfatter endvidere  

 følgende grundfag, som træder i stedet for områdefag, der  

 er særlige for hovedforløbet:
 Fremmedsprog, engelsk niveau E.
 Stk. 2. Faget gennemføres efter reglerne om grundfag,  

 jf. bekendtgørelse om grundfag og afsluttes i hovedforløbet,  

 jf. § 12.
 § 12. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Dansk, niveau F for telefagtekniker, kontorservicefagtekniker  

 og datafagtekniker.
 2)	Fremmedsprog, engelsk, niveau E for IT-supporter,  

 telefagtekniker og kontorservicefagtekniker, niveau D for  

 datafagtekniker.
 3)	Informationsteknologi, niveau E for IT-supporter, telefagtekniker og  

 kontorservicefagtekniker, niveau D for datafagtekniker.
 4)	Produktudvikling, produktion og service, 2 uger.
 5)	Psykologi, 2 uger for telefagtekniker, kontorservicefagtekniker og  

 datafagtekniker.
 § 13. Undervisningen i hovedforløbet  

 omfatter følgende områdefag med de angivne overordnede  

 mål:
1)	Computerteknologi Niveau: Rutine Eleven kan installere hardware og software på den personlige  

 computer samt optimere pc-systemer.
Endvidere kan eleven instruere, servicere  

 og vejlede brugere.
2)	Dokumentation Niveau: Begynder Eleven kan udarbejde dokumentation efter strukturerede og  

 standardiserede metoder.
3)	Operativsystemer Niveau: Begynder Eleven kan installere og anvende forskellige operativsystemer.
4)	Datakommunikation og netværk Niveau: Rutine Eleven kan deltage i design og opbygning af lokalnet med standard  

 netværkskomponenter.
Eleven kan endvidere installere og konfigurere  

 datanet og herunder tilslutte og afprøve serie- og  

 parallelkommunikerende enheder.
5)	Programmering Niveau: Begynder Eleven kan foretage brugertilpasninger ved hjælp af  

 makroprogrammering.
6)	Databaser Niveau: Begynder Eleven kan anvende og tilrette eksisterende databaser og foretage  

 udtræk.
7)	Fejlfinding Niveau: Begynder Eleven kan fejlfinde og fejlrette på lokalnet og pc-udstyr ved  

 hjælp af branchens dokumentation og udstyr.
Stk. 2. Undervisningen i områdefag i  

 hovedforløbet varer i alt 9 uger.
Hvert fag varer mindst 1 uge, med  

 mindre andet er særligt angivet.
 § 14. Til specialet datafagtekniker og til  

 delkompetenceforløbet til IT-supporter er knyttet  

 følgende bundne specialefag med de angivne overordnede  

 mål:
1)	Operativsystemer 2 Niveau: Rutine Eleven kan opbygge, installere, administrere og vedligeholde  

 netværksservere, der er baseret på f.eks.
UNIX, NetWare- og  

 Windowsbaserede operativsystemer.
Derudover kan eleven arbejde med  

 netværk, hvori der indgår forskellige operativsystemer og  

 sikkerhedsaspekter for netværksservere.
2)	Fejlfinding 2 Niveau: Rutine Eleven kan fejlfinde og fejlrette på netoperativsystemer i  

 homogene systemer og miljøer.
 Stk. 2. Udover de i stk. 1 nævnte fag er der til  

 specialet datafagtekniker knyttet følgende bundne  

 specialefag:
1)	Computerteknologi 2 Niveau: Rutine a)	Computer Eleven kan i den personlige computers microcontroller foretage de  

 fornødne opsætninger, anvende programmeringssprog og  

 værktøjer for valgt microcontroller samt udarbejde  

 dokumentation.
b)	Analog- og digitalteknik Eleven kan anvende analoge og digitale begreber og komponenter i  

 relation til branchen.
2)	Datakommunikation og netværk 2 Niveau: Rutine Eleven kan anvende kommunikationsprotokoller, der anvendes i  

 datanetværk.
3)	Programmering 2 Niveau: Avanceret Eleven kan anvende udvalgte programmeringsteknikker, sprog og  

 udviklings- og debugningsværktøjer.
4)	Databaser 2 Niveau: Rutine Eleven kan designe og implementere databaser.
5)	Dokumentation 2 Niveau: Rutine Eleven kan fremstille kravspecifikation, brugerdokumentation og  

 teknisk dokumentation i henhold til gængse standarder.
6)	Fejlfinding 3 Niveau: Rutine Eleven kan fejlfinde og fejlrette på microcontrollerbaseret  

 udstyr.
Stk. 3. Undervisningen i de i stk. 1 nævnte  

 specialefag varer i alt 6 uger, for  

 delkompetenceforløbet dog 7 uger (inklusive svendeprøve).  

 Undervisningen i de i stk. 2 nævnte specialefag varer i alt 15  

 uger.
Hvert fag varer mindst 1 uge, med mindre andet er særligt  

 angivet.
 § 15. Til specialet telefagtekniker er knyttet  

 følgende bundne specialefag med de angivne overordnede  

 mål:
1)	Analoge systemer Niveau: Rutine Eleven kan anvende begreber, som hører til analoge  

 telefonkredsløb og betalingstelefoner, herunder de elektriske  

 komponenters virkemåde og grundlæggende netstruktur.
2)	Installationsteknik - kundeinstallationer Niveau: Rutine Eleven kan udføre kundeinstallationer med forskellige produkter  

 efter gældende regler.
3)	Centralteknik Niveau: Rutine Eleven kan anvende begreber vedrørende omstillingsanlæg,  

 faciliteter, hardwarekonfigurering, softwarekonfigurering og kan  

 afprøve og fejlsøge på produktet.
Eleven har kendskab til  

 digital centralteknik og hierarkiet i telefonnet samt abonnementsfaciliteter  

 og tilhørende abonnementsdata.
4)	Højhastighedsnet/-linier Niveau: Rutine Eleven kan installere, måle samt tilslutte og afprøve  

 forbindelser.
Eleven kan endvidere anvende de tjenester og faciliteter som  

 tilbydes samt afprøve og fejlrette udstyr.
Eleven har kendskab til  

 nettets opbygning, faciliteter, tjenester og protokoller.
5)	Transmission Niveau: Avanceret Eleven kan måle på fastnet, baseret på kobber og  

 optiske kabler, herunder kontrollere, fejlfinde og fejlrette.
Eleven har  

 kendskab til digital multiplexing (Puls Code Modulation) og kan opbygge,  

 installere og idriftsætte samt fejlfinde 1. ordens multiplexudstyr.  

 Eleven kan installere, idriftsætte og fejlrette:
a)	forskellige typer af modemkredsløb og b)	datatransmissionsudstyr, herunder de nødvendige  

 protokoller.
Stk. 2. Undervisningen i de i stk. 1 nævnte  

 specialefag varer i alt 12 uger.
Hvert fag varer mindst 1 uge, med mindre  

 andet er særligt angivet.
 § 16. Til specialet
kontorservicefagtekniker er knyttet følgende bundne specialefag  

 med de angivne overordnede mål:
1)	Kopimaskiner Niveau: Avanceret Eleven kan funktionsafprøve og anvende de indbyggede  

 testprogrammer til at fejlfinde på modulniveau og justere efter  

 produktspecifikationer.
Eleven kan udføre mekanisk adskillelse, samle  

 og justere efter specifikation samt foretage opkobling i netværk.  

 Kopimaskiner omfatter almindelige kopimaskiner, digitale kopimaskiner og  

 farvekopimaskiner.
2)	Printer Niveau: Rutine 3)	Telefax Niveau: Rutine 4)	Controllere Niveau: Rutine Eleven kan installere og opgradere systemsoftware,  

 funktionsafprøve og anvende indbyggede testprogrammer til fejlfinding  

 på modulniveau og foretage justeringer efter produktspecifikationer  

 på controllere.
Eleven kan endvidere foretage opkoblinger i  

 netværk.
Stk. 2. Undervisningen i de i stk. 1 nævnte  

 specialefag varer i alt 12 uger.
Hvert fag varer mindst 1 uge, med mindre  

 andet er særligt angivet.
 § 17. Undervisningen i hovedforløbet  

 omfatter desuden valgfri specialefag, der giver mulighed for at vælge  

 en faglig specialisering af elevens kvalifikationsprofil, som er tilpasset  

 kvalifikationsbehov og beskæftigelsesmuligheder, og som  

 understøtter væsentlige dele af praktikuddannelsen.
 Stk. 2. Eleven og virksomheden vælger specialefag efter  

 anvisningerne i vejledningen til bekendtgørelsen, jf.  

 hovedbekendtgørelsen.
 Stk. 3. Skolen kan fastsætte en frist for valg og omvalg  

 af specialefag, jf. hovedbekendtgørelsen.
 Stk. 4. De valgfri specialefag varer 3 uger.
 Stk. 5. Uddannelsen som IT-supporter indeholder ikke  

 valgfri specialefag.
§ 18. Undervisningen i hovedforløbet  

 omfatter valgfag.
Undervisningen i valgfag, herunder bedømmelse,  

 følger reglerne for valgfag, jf. hovedbekendtgørelsen.
Valgfag  

 varer i alt 9 uger for specialet datafagtekniker, 7 uger for specialerne  

 telefagtekniker og kontorservicefagtekniker og 4 uger for  

 delkompetenceforløbet til IT-supporter.
Praktikuddannelsen § 19. Praktikvirksomheden skal gennemføre  

 praktikuddannelsen, sådan at eleven opnår rutine og  

 videreudvikler sine færdigheder både inden for de almene,  

 personlige og de fagligt erhvervsrettede kompetenceområder.  

 Praktikuddannelsen omfatter følgende arbejdsområder og  

 funktioner:
 1)	Opbygning (konstruktion), installering, vedligeholdelse, kontrol,  

 fejlfinding og fejlretning på branchens systemer, maskiner og produkter  

 inden for hardware og software.
 2)	Udarbejdelse af teknisk dokumentation og brugerdokumentation samt  

 instruktion af brugere i anvendelse af branchens systemer, maskiner og  

 produkter inden for hardware og software.
 3)	Anvendelse af branchens tilhørende dokumentation på  

 dansk og fremmedsprog.
 § 20. Målene med praktikuddannelsen  

 er:
1)	Eleven skal på avanceret niveau kunne opbygge (konstruere),  

 installere, vedligeholde, kontrollere, fejlfinde og fejlrette på  

 branchens systemer, maskiner og produkter inden for hardware og software,  

 herunder kunne anvende branchens værktøj samt test- og  

 måleudstyr.
Eleven skal udvise korrekt miljø- og  

 sikkerhedsmæssig adfærd ved brug af branchens  

 værktøj, materialer og øvrige udstyr.
 2)	Eleven skal på rutineniveau kunne planlægge eget  

 arbejdsforløb, overføre teori til praksis samt opsøge,  

 læse og forstå fagligt relevant dokumentation.
 3)	Eleven skal desuden i det daglige arbejde demonstrere  

 selvstændighed og ansvarlighed i opgaveløsningen.
 Uddannelsesbog mv.
§ 21. De skolevejledninger, som skolen udsteder  

 efter de enkelte skoleophold, og de praktikerklæringer, som  

 virksomheden udsteder efter de enkelte praktikophold, indgår i elevens  

 uddannelsesbog, jf. hovedbekendtgørelsen og  

 retsbekendtgørelsen.
Indholdet af skolevejledningerne og  

 praktikerklæringerne følger reglerne i  

 retsbekendtgørelsen.
Kapitel 4 Karaktergivning § 22. Bekendtgørelsen om karakterskala  

 anvendes. 13-skalaen anvendes, jf. dog stk. 2.
 Stk. 2. Ved valgfri specialefag, der er fælles for  

 arbejdsmarkedsuddannelser og erhvervsuddannelser, kan anvendes andre  

 betegnelser.
Skolens bedømmelse § 23. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag gives en standpunktskarakter.
 Afsluttende prøver (eksamen) m.v.
§ 24. Den afsluttende eksamen, der samtidig  

 udgør en svendeprøve, finder sted i sidste skoleperiode som en  

 del af undervisningen.
Bekendtgørelse om eksamensordning ved  

 erhvervsskolerne m.v. finder anvendelse.
Eksamen består af en skriftlig  

 og en praktisk prøve, jf. § 25, samt af prøver inden for  

 det enkelte speciale, jf. §§ 26-29.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Elevernes løsning af opgaverne bedømmes  

 af en lærer (eksaminator) udpeget af skolen og to skuemestre (censorer)  

 udpeget af det faglige udvalg, jf. dog § 30, stk. 1.
§ 25. Den skriftlige prøve består af  

 opgaver inden for grundfag, områdefag og specialefag.
De  

 hjælpemidler, der er anvendt i undervisningen, må benyttes.  Opgaverne skal løses inden for 2  

 klokketimer.
Stk. 2. Den praktiske prøve består af systematisk  

 fejlfinding på branchetypisk udstyr med hovedvægten lagt på  

 systemforståelse og systematik i fejlsøgningsproceduren.
De  

 hjælpemidler, som er anvendt i undervisningen, må benyttes.  

 Opgaven tildeles ved lodtrækning.
Skuemestrene (censorerne) er til  

 stede under prøven.
Eleven udfører opgaven inden for 20  

 minutter.
I specialet datafagtekniker og i delkompetenceforløbet til  

 IT-supporter har eleven 20 minutter til at forberede  

 fejlsøgningen.
 § 26. Eksamen inden for specialet datafagtekniker  

 består udover de i § 25 nævnte prøver af:
1)	En projektrapport omfattende analyse- og designdokumentation,  

 hardwarefremstilling og fejlfinding samt i programmering af en branchetypisk  

 opgave.
Arbejdet udføres i et samarbejde mellem højst 4 elever.  

 Opgaven tildeles ved lodtrækning.
Projektopgavens varighed er normalt 4  

 undervisningsuger.
 2)	En mundtlig prøve af 20 minutters varighed, der tager  

 udgangspunkt i projektrapporten, jf. nr. 1), og som foretages ved  

 overhøring af den enkelte elev.
§ 27. Eksamen inden for specialet telefagtekniker  

 består udover de i § 25 nævnte prøver af en mundtlig  

 prøve af 20 minutters varighed, som tager udgangspunkt i en opgave  

 (praktisk arbejde), der omfatter opbygning og projektdokumentation af  

 teleteknisk udstyr eller et anlæg.
Projektdokumentationen afleveres ved  

 arbejdets afslutning.
Opgaven udføres i et samarbejde mellem  

 højst 4 elever.
Opgaven tildeles ved lodtrækning.
Opgavens  

 varighed er normalt 3 undervisningsdage.
Den mundtlige prøve i  

 projektdokumentationen fra opgaven finder sted som overhøring af den  

 enkelte elev.
§ 28. Eksamen inden for specialet  

 kontorservicefagtekniker består udover de i § 25 nævnte  

 prøver af en mundtlig prøve af 20 minutters varighed med  

 20 minutters forberedelse, der omfatter kredsløbsforståelse,  

 diagramanalyse og systemforståelse.
Eleven udtrækker  

 kredsløbsemnet, og censorerne vælger det diagram, som  

 ønskes analyseret.
Den mundtlige prøve kan efter aftale mellem  

 skolen og det faglige udvalg afholdes over et emne, der er gennemarbejdet som  

 projektorienteret undervisning i sidste skoleperiode.
Skolen skal orientere  

 censorerne inden eksamen (svendeprøven), hvis prøven afholdes  

 over et emne.
§ 29. Eksamen inden for uddannelsen til  

 IT-supporter består udover de i § 25 nævnte prøver af  

 en mundtlig prøve af 20 minutters varighed, som tager udgangspunkt i  

 en opgave (praktisk arbejde), der omfatter opbygning, idriftsættelse og  

 projektdokumentation af et virksomhedsnetværk.
Projektdokumentationen  

 afleveres ved arbejdets afslutning.
Opgaven udføres i et samarbejde  

 mellem højst 4 elever.
Opgaven tildeles ved lodtrækning.  

 Opgavens varighed er normalt 2 undervisningsuger.
Den mundtlige prøve  

 i projektdokumentationen fra opgaven finder sted som overhøring af den  

 enkelte elev.
§ 30. Ved bedømmelsen af de prøver,  

 der er nævnt i §§ 25 -29 giver læreren (eksaminator) og de  

 to skuemestre (censorer) samlet en karakter for hver enkelt prøve  

 på grundlag af en votering.
I uddannelsen til IT-supporter  

 bedømmes den skriftlige prøve dog kun af læreren.
 Stk. 2. Ved bedømmelsen af prøverne i § 25,  

 stk. 2 og §§ 26-29, lægges vægt på  

 følgende:
 1)	Teknisk faglige kompetencer inden for de områder, der er  

 omfattet af uddannelsens mål.
 2)	Almene og personlige kompetencer til selvstændigt og effektivt  

 at kunne planlægge og varetage almindeligt forekommende  

 arbejdsopgaver.
 Stk. 3. Eleven har bestået, når delkarakteren for  

 hver af de prøver, der indgår i eksamen, er 6 eller derover.
Stk. 4. Den endelige karakter fremkommer som et gennemsnit af  

 det enkelte speciales delkarakterer.
Inden fastsættelse af den endelige  

 eksamenskarakter (svendeprøvekarakter) foretages afrunding til et helt  

 tal efter almindelige regneregler, idet karakterværdierne 6 og 13 dog  

 ikke kan forekomme ved forhøjelse og 00 ikke ved nedrunding.
Stk. 5. De beregninger, der er nævnt i stk. 4,  

 foretages af læreren og de to skuemestre (censorer). Skolen indsender  

 oplysninger om de enkelte karakterer til det faglige udvalg senest 1 uge  

 efter prøvernes aflæggelse.
Det faglige udvalg kan udarbejde et  

 skema til dette formål.
Sygeeksamen og ny eksamen (eller prøve) § 31. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
 Stk. 2. Der aflægges kun ny prøve i de  

 delprøver, hvor karakteren i den første prøve er under  

 6.
Skolebevis og afsluttende praktikerklæring § 32. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført, og når følgende  

 betingelser er opfyldt:
 1)	Eleven har opnået mindst karakteren 6 som gennemsnit af alle  

 afsluttende prøvekarakterer eller standpunktskarakterer i grundfag i  

 hovedforløbet.
 2)	Eleven har opnået mindst karakteren 6 i hvert enkelt  

 områdefag og specialefag i hovedforløbet.
 3)	Eksamen efter §§ 24-29 skal være bestået.
 Stk. 2. Hvis betingelserne for udstedelse af skolebevis ikke  

 er opfyldt, udsteder skolen en skolevejledning.
 § 33. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. hovedbekendtgørelsen.
Uddannelsesbevis § 34. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, og afsluttende praktikerklæring(er) for  

 praktikuddannelsen er udstedt.
Kapitel 5 Ikrafttrædelses- og overgangsbestemmelser § 35. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 490  

 af 19. juni 1995 om uddannelsen til datamekaniker.
 Stk. 3. Den i stk. 2 nævnte bekendtgørelse  

 finder dog anvendelse for elever med uddannelsesaftale eller i skolepraktik,  

 der er begyndt på 3. skoleperiode på  

 ikrafttrædelsestidspunktet.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
