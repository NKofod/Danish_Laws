De statsanerkendte arbejdsløshedskasser Arbejdsformidlingskontorerne Med henblik på at sikre muligheden for at føre tilsyn med  

 tilbagebetalingskrav fastsættes hermed følgende regler for registrering m.v.  

 af for meget udbetalte dagpenge, efterløn og feriedagpenge m.v.
 Tilbagebetalingskrav kan forekomme i følgende variationer:
 Registrering af tilbagebetalingskrav.
 Arbejdsløshedskassen er ansvarlig for en betryggende tilrettelæggelse af  

 forretningsgang og registrering.
Når et krav om tilbagebetaling er konstateret, skal arbejdsløshedskassen  

 foretage registrering af kravet i sit bogholderi ved postering på en særlig  

 debitorkonto eller kontogruppe, der opdeles efter behov.
Kravet modposteres  

 på en versurkonto, benævnt: Tilbagebetalingstilsvar overfor staten.
 Krav om tilbagebetaling anses for at være konstateret, når  

 afdelingen/hovedledelsen har opgjort størrelsen af tilbagebetalingsbeløbet.
I de tilfælde, hvor arbejdsløshedskassen ikke kan kræve refusion fra  

 statskassen, jfr. foranstående punkt 2 og 3, skal beløbet straks  

 indtægtsføres i forsikringsregnskabet.
Der posteres derfor ikke over  

 debitorkonto og tilsvarskonto.
 I tilfælde, hvor der vil forekomme et sådant antal tilbagebetalingssager,  

 at registrering ved anvendelse af en enkelt debitorkonto ikke kan opfylde  

 kravet til overskuelighed, kan debitorkontoen anvendes som samlekonto, idet  

 der anlægges en konto for hvert medlem, der er tilbagebetalingspligtigt.  

 Saldiene på disse konti skal til enhver tid være lig med samlekontoens saldo.  

 Saldoen på samlekontoen og versurkontoen optages som henholdsvis aktiv og  

 passiv i de månedlige råbalancer og i det årsregnskab, arbejdsløshedskassen  

 indsender til arbejdsdirektoratet.
 Indbetalinger fra medlemmer.
Indbetalinger af tilbagebetalingsbeløb registreres på debitorkontoen og på  

 det enkelte medlems konto, hvis en sådan er oprettet.
Senest ved månedens  

 slutning opgøres de i månedens løb modtagne indbetalinger, og det samlede  

 beløb føres til indtægt i forsikringsregnskabet, idet tilsvarskontoen  

 samtidig nedskrives.
 Herefter skal debitorkontoen og tilsvarskontoen udvise samme saldo.
 Kravenes specifikation i årsregnskabet.
 Udover at saldiene på debitorkonto som nævnt skal optages i såvel de  

 månedlige råbalancer som i årsregnskabet, skal der som bilag til  

 årsregnskabet udarbejdes en specifikation af saldoen på debitorkontoen.
Denne specifikation skal indeholde følgende oplysninger: Medlemmets  

 cpr.-nr. og navn.
Ugenummer og år for den fejlagtige udbetaling.
Ugenummer og  

 år for kravets registrering.
Kravets oprindelige størrelse.
Restgælden ved  

 årets udgang.
Arbejdsløshedskassens eventuelle bemærkninger.
 Er der mere end et tilbagebetalingskrav mod et medlem, skal hvert krav  

 optages for sig.
 På såecifikationen opføres kravene i cpr.-nr. orden.
 Ikrafttrædelse.
 Cirkulæret træder i kraft pr. 1. januar 1983. På dette tidspunkt skal alle  

 uafsluttede tilbagebetalingssager være registreret efter ovennævnte regler.  

 Specifikationen pr. 1. januar 1983 indsendes til arbejdsdirektoratet sammen  

 med årsrengskabet for 1982.
 Direktoratet vil senere udsende cirkulære vedrørende den nærmere  

 fremgangsmåde ved inddrivelse m.v. af tilbagebetalingskrav.
 P.D.V.
 E.B.
