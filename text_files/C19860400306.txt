Indhold FORUDSÆTNINGER Bygningsreglement 1982, BR-82 For små centralvarmekedler, dvs. for centralvarmekedler med en indfyret  

 effekt på højst 60 kW (olieforbrug 5 kg/h), gælder kap. 10.2.2, stk. 4:  

 Centralvarmekedler, der forsynes med oliebrændere eller gasblæseluftbrændere,  

 skal være godkendt af boligministeriet.
Bestemmelsen gælder også ved  

 udskiftning i bestående bebyggelse.
For centralvarmekedler med en indfyret effekt mellem 60 kW og 120 kW  

 (olieforbrug 5 kg/h til 10 kg/h) gælder kap. 10.2.4, stk. 3 (tillæg 2):  

 Centralvarmekedler, der forsynes med oliebrændere eller gasblæseluftbrændere,  

 og hvis indfyrede effekt er mellem 60 120 kW, skal være godkendt af  

 boligministeriet.
Det samme gælder oliebrænere, der anvendes i forbindelse  

 med disse kedler.
Bestemmelsen gælder også ved udskiftning i bestående  

 bebyggelse.
 Kedler med større indfyret effekt end 120 kW samt kedler til andre  

 brændsler end fyringsgasolie og gas, til andre medier end varmt vand eller  

 til andet formål end bygningsopvarmning skal ikke MK-godkendes.
 Endvidere gælder Gasreglementet 1981, afsnit A 3.3.3.2.9 a:  

 Gasblæseluftbrændere må kun monteres på kedler, ovne eller lignende, godkendt  

 til gasfyring .
 Godkendelse af kedlen til gasfyring vil være indeholdt i MK-godkendelsen.
 Med hensyn til brænderne bemærkes, at oliebrændere indtil 120 kW skal  

 MK-godkendes, mens gasblæseluftbrændere skal godkendes af Danmarks  

 Gasmateriel Prøvning (DGP). Atmosfæriske gasbrændere godkendes ikke  

 selvstændigt, men kun som en del af det apparat, som de er indbygget i.  

 Kedler med atmosfæriske gasbrændere skal derfor godkendes samlet af DGP.
 Kedler til fyring med fast brændsel skal kun MK-godkendes, hvis de tillige  

 er indrettet til samtidig eller skiftende fyring med olie eller gas.  

 Godkendelserne omfatter kun kedlernes funktion som olie- eller gasfyrede  

 kedler og er altså ikke udtryk for deres egnethed som fastbrændselskedler.
Opmærksomheden henledes på, at de såkaldte tokammerkedler kun kan  

 godkendes til fyring med gas, hvis kedlens røgveje omfattende  

 forbrændingskammer, konvektionsdel og aftræk inklusive skorsten er helt  

 adskilt i to.
Ved de såkaldt omstilbare kedler må omstilling til eller fra  

 gasfyring kun foretages af en autoriseret gasmester.
 Kedler skal opstilles således i forhold til bygningsdele af brændbart  

 materiale, at kravet i kap. 10.1, stk. 3, 1. punktum er opfyldt: Ildsteder og  

 skorstene skal af hensyn til brandfare opstilles og udføres således, at deres  

 varmeafgivelse ikke kan medføre temperaturer højere end 80 grader C på  

 brændbare materialer.
 For kedler med en indfyret effekt på højst 60 kW anses kravet for at være  

 opfyldt, hvis kedlen opstilles i overensstemmelse med de brandmæssige  

 mindsteafstande, som er anført i kap. 10.2.2, stk. 9.
 For kedler med en indfyret effekt på mellem 60 kW og 120 kW anses kravet  

 for at være opfyldt, hvis kedlen opstilles i overensstemmelse med de  

 brandmæssige mindsteafstande, som er anført i kap. 10.2.4, stk. 9.
Kedler kan godkendes til opstilling i mindre afstande end de i kap.  

 10.2.2, stk. 9 krævede, hvis det ved en prøvning eftervises, at  

 temperaturkravet i kap. 10.1, stk. 3 kan opfyldes, når kedlerne opstilles  

 umiddelbart op til en væg af brændbart materiale.
Denne regel gælder ikke for  

 kedler, der helt eller delvis er indrettet til fyring med fast brændsel.
 De brandmæssige mindsteafstande for tilsluttede røgrør og skorstene, som  

 anført i kap. 10.3, stk. 7, kap. 10.4.4, stk. 8 14, og kap. 10.4.5, stk. 5 7,  

 skal i alle tilfælde være overholdt.
Bygningsreglement for småhuse, BR-S 85 For centralvarmekedler gælder afsnit 2.1.5: Centralvarmekedler, der  

 forsynes med oliebrændere eller gasblæseluftbrændere, skal være godkendt af  

 boligministeriet.
 Endvidere gælder Gasreglement 1981, afsnit 3.3.3.2.9 a:  

 Gasblæseluftbrændere må kun monteres på kedler, ovne eller lignende, godkendt  

 til gasfyring.
 Godkendelsen af kedlens anvendelse til gasfyring vil være indeholdt i  

 MK-godkendelsen.
Med hensyn til brænderne bemærkes, at oliebrændere skal MK-godkendes,  

 medens gasblæseluftbrændere skal godkendes af Danmarks Gasmateriel Prøvning  

 (DGP). Atmosfæriske gasbrændere godkendes ikke selvstændigt, men kom som en  

 del af det apparat, som de er indbygget i.
Kedler med atmosfæriske  

 gasbrændere skal derfor godkendes samlet af DGP.
 Kedler til fyring med fast brændsel skal kun MK-godkendes, hvis de tillige  

 er indrettet til samtidig eller skiftende fyring med olie eller gas.  

 Godkendelserne omfatter kun kedlernes funktion som olie- eller gasfyrede  

 kedler og er altså ikke udtryk for deres egnethed som fastbrændselskedler.
Opmærksomheden henledes på, at de såkaldte tokammerkedler kun kan  

 godkendes til fyring med gas, hvis kedlens røgveje omfattende  

 forbrændingskammer, konvektionsdel og aftræk inklusive skorsten er helt  

 adskilt i to.
Ved de såkaldt omstilbare kedler må omstilling til eller fra  

 gasfyring kun foretages af en autoriseret gasmester.
 Kedler skal opstilles således i forhold til bygningsdele af brændbart  

 materiale, at kravet i afsnit 9.1.4 er opfyldt: Varmeafgivelsen må ikke  

 medføre højere temperaturer på brændbare materialer end 80 grader C .
 Kravet anses for at være opfyldt i forhold til brændbare materialer i væg  

 og loft, hvis kedlen opstilles i overensstemmelse med de brandmæssige  

 mindsteafstande, som er anført i afsnit 9.5.1.
 Kravet anses endvidere for at være opfyldt uanset opstillingsafstanden for  

 de dele af en kedels udvendige overflader, hvis temperatur på grund af  

 vandgennemstrømning ikke overstiger 80 grader under normal drift.
Kedler kan godkendes til opstilling i mindre afstande end de i afsnit  

 9.5.1 krævede, hvis det ved en prøvning eftervises, at temperaturkravet i  

 afsnit 9.1.4 kan opfyldes, når kedlerne opstilles umiddelbart op til en væg  

 af brændbart materiale.
Denne regel gælder ikke for kedler, der helt eller  

 delvis er indrettet til fyring med fast brændsel.
 De brandmæssige mindsteafstande for tilsluttede røgrør og skorstene, som  

 er anført i afsnit 9.5.4 9.5.6, skal i alle tilfælde være overholdt.
GODKENDELSESORDNINGEN Boligministeriets cirkulære af 20. november 1978 angiver retningslinjerne  

 for godkendelsesordningen.
 I det følgende beskrives de regler, som ansøgning om MK-godkendelse af  

 centralvarmekedler vil blive behandlet efter.
ANSØGNING OM GODKENDELSE Ansøgning om godkendelse skal, som anført i cirkulæret, sendes til:
Godkendelsessekretariatet for materialer og konstruktioner Postboks 54 DK-2970 Hørsholm tlf. (02) 86 55 33 Ansøgningen med bilag fremsendes i eet eksemplar og skal indeholde  

 følgende:
 a Ansøgerens navn, adresse og telefonnummer.
 Såvel producent som forhandler (agent) kan optræde som ansøger.
Godkendelsen vil normalt blive stilet til ansøgeren.
Der er imidlertid  

 intet til hinder for, at godkendelsen kan stiles til en anden.
Eksempelvis  

 kan ansøgningen være indsendt af en forhandler, medens godkendelsen ønskes  

 stilet til producenten.
Hvis noget sådant ønskes, må det tydeligt fremgå af  

 ansøgningen, ligesom det skal være godtgjort, fx i form af et skriftligt  

 tilsagn, at den, som godkendelsen skal stiles til, er indforstået hermed.
Det  

 skal dog i alle tilfælde være oplyst, hvem der er producent af kedlen.
 b Kedlens navn og typebetegnelse.
 Alle kedler i en kedelserier inden for godkendelsesordningens rammer vil  

 kunne omfattes af een godkendelse.
 Ved en kedelserie forstås en række kedler af samme grundkonstruktion, der  

 kun adskiller sig fra hinanden ved størrelsen af deres hedeflade og det  

 udstyr (indbygget brugsvandvarmer, automatik og lignende), som de leveres  

 med.
 Det bemærkes, at der stilles krav om, at de betegnelser, der anvendes på  

 kedler i en serie, er således indrettet, at hver enkelt variant inden for  

 serien er entydigt karakteriseret.
 c Kedelanvendelse.
Det skal specificeres tydeligt, om kedlen ønskes godkendt til såvel  

 oliefyring som gasfyring eller kun en af delene.
Det skal endvidere oplyses,  

 som kedlen er beregnet til samtidig eller skiftende fyring med flere  

 brændsler.
 d Producentens tegninger og beskrivelse af kedlen, hvoraf bl.a. skal  

 fremgå oplysninger om kedlens konstruktion, vandindhold, tilslutninger,  

 anvendte materialer, varmeisolering, eventuel varmtvandsbeholders størrelse,  

 automatik m.v.
 Oplysningerne skal være så detaljerede, at forhold, som skal bedømmes ved  

 sagens behandling, er belyst i nødvendigt omfang.
For tegningsmaterialets vedkommende vil dette normalt indebære, at der  

 skal foreligge en samlingstegning visende kedlen forfra, ovenfra og fra  

 mindst een side.
Tegningen skal være forsynet med hovedmål og være påført  

 eller ledsaget af en stykliste.
Endelig skal der foreligge tegninger af snit  

 i kedlen lagt således, at kedelkonstruktionen tydeligt fremgår.
Dette vil  

 normalt sige to lodrette snit i retninger vinkelret på hinanden.
 Tegninger skal være påtegnet af prøvningsinstituttet som bevis på, at den  

 prøvede kedel er udført i overensstemmelse med tegningerne.
 e Opstillingsvejledning og driftsinstruktion, begge på dansk.
 Opstillingsvejledningen skal bl.a. give oplysninger om brandmæssige  

 sikkerhedsafstande pladskrav til sikring af at kedlen uhindret kan renses  

 skorsten: typer, tilslutning, nødvendig træk, højde tilslutninger for vand og  

 el egnede brændere indregulering.
 Driftsinstruktionen skal bl.a. give oplysninger om energiøkonomisk drift  

 indstilling af automatik alm. vedligeholdelse rensning.
Det bemærkes, at opstillingsvejledningen og driftsinstruktionen tjener to  

 forskellige formål.
Den første henvender sig til installatøren og den anden  

 til brugeren, og der vil som følge heraf blive stillet krav om, at de holdes  

 passende adskilt.
 Det vil normalt være tilstrækkeligt, at der foreligger et  

 tilfredsstillende manuskript på det tidspunkt, da godkendelsen bliver  

 meddelt.
 f Oplysninger om særlige forhold, fx om det er påkrævet at anvende en  

 brænder eller en skorsten af en bestemt konstruktion eller med særlige  

 egenskaber.
 Såfremt sikkerhedsfunktionerne er baseret på utraditionel automatik, fx  

 kredsløb opbygget ved hjælp af halvlederteknik, herunder mikroprocessorer,  

 kan der stilles krav om, at det elektriske system for ansøgerens regning  

 forelægges Elektronikcentralen til undersøgelse og vurdering.
 g Prøvningsattest.
Prøvningen skal udføres på et laboratorium, som kan anerkendes af  

 boligministeriet.
Prøvningen foretages normalt på et af de teknologiske  

 institutter:
Teknologisk Institut Varme- og Installationsteknik Postboks 141 DK-2630 Tåstrup tlf. (02) 99 66 11 Jysk Teknologisk Energiteknik Teknologiparken DK-8000 Århus C tlf. (06) 14 24 00 Også attester fra officielle, udenlandske laboratorier, der rutinemæssigt  

 beskæftiger sig med kedelprøvning, vil normalt kunne accepteres.
Det er en  

 forudsætning, at prøvningerne er gennemført på en sådan måde, at det  

 umiddelbart kan udledes af resultaterne, om de danske krav er opfyldt.
 Resultatet af prøvningen fremstilles i form af en prøvningsattest.
Det bemærkes, at prøvningsattesten tilhører rekvirenten af prøvningen.  

 Dette betyder bl.a., at prøvningslaboratoriet ikke automatisk sender kopi af  

 prøvningsattesten til MK-godkendelsessekretariatet.
Det betyder også, at hvis  

 indehaveren af prøvningsattesten og ansøgeren af godkendelsen er to  

 forskellige juridiske personer, kan MK-godkendelsessekretariatet forlange  

 prøvningsattestens indehavers skriftlige tilladelse til, at attesten anvendes  

 i godkendelsessagen.
 Prøvningsattesten må normalt højst være 1 år gammel på tidspunktet for  

 ansøgningen.
 h Kedelvurdering fra DGP.
Hvis MK-godkendelsen skal omfatte fyring med gasblæseluftbrænder, skal der  

 foreligge en kedelvurdering fra Danmarks Gasmateriel Prøvning, DGP.
For  

 normale kedelkonstruktioner vil prøvningsattesten sammen med tegninger og  

 beskrivelser kunne danne grundlag for DGP's kedelvurdering uden yderligere  

 fysisk prøvning.
Specielle kedelkonstruktioner vil blive indkaldt til en  

 supplerende prøvning hos DGP, inden der gives godkendelse for gasfyring.
Ansøgeren kan indhente kedelvurderingen ved henvendelse til DGP eller bede  

 MK-godkendelsessekretariatet om at fremskaffe den.
I sidstnævnte tilfælde  

 skal der ved ansøgning om MK-godkendelse fremsendes et ekstra sæt af  

 prøvningsattesten samt tegninger og beskrivelse.
 Henvendelse til DGP sker til:
Danmarks Gasmateriel Prøvning Tranegårdsvej 20 DK-2900 Hellerup tlf. (01) 62 43 85 PRØVNING Prøvningen af kedlen foretages normalt med en oliebrænder eller  

 gasblæseluftbrænder efter kedelproducentens valg.
Der kan dog stilles krav om  

 anvendelsen af specielle kombinationer af kedel og brænder, hvis der er  

 særlig anledning dertil.
 Ved prøvningen skal undersøges de forhold, som er beskrevet i nedenstående  

 punkter 1 5. For kedler med en indfyret effekt på højst 60 kW, som er  

 indrettet til fyring med olie eller gas, men ikke med fast brændsel, kan  

 prøvningen, såfremt ansøgeren ønsker det, tillige omfatte de brandmæssige  

 mindsteafstande (punkt 6), jf. foran under FORUDSÆTNINGER.
 1 Maksimal indfyret effekt og røggastemperaturens variation over det  

 aktuelle effektområde.
Effektgrænsen bestemmes, idet der tegnes en kurve over røggastemperaturen  

 i afhængighed af den indfyrede effekt på grundlag af prøvninger ved  

 forskellige belastninger.
For at grænsen kan være veldefineret, fikseres de  

 øvrige driftsparametre således:
 Prøvning med oliebrænder:
a kedlens hedeflader skal være rene, b målingerne skal foretages i stationær tilstand, c luftoverskuddet skal være mellem 30% og 40%, d sodtallet skal være mellem 0 og 2, e rumtemperaturen skal være ca. 20 grader C og kedeltemperaturen ca. 65  

 grader C, medmindre kedlen er specielt indrettet til drift i et andet  

 temperaturområde, f olien skal være fyringsgasolie af almindelig handelskvalitet.
Ved  

 bestemmelse af indfyret effekt på grundlag af brændstofforbruget benyttes  

 omregningsfaktoren 11,9 kW pr. kg/h.
 Prøvning med gasblæseluftbrænder:
g kedlens hedeflader skal være rene, h målingerne skal foretages i stationær tilstand, i gasblæseluftbrænderne skal indreguleres, således at røgtabet er højst  

 12%, og røggassens CO-indhold er højst 0,05% j rumtemperaturen skal være ca. 20 grader C og kedeltemperaturen ca. 65  

 grader C, medmindre kedlen er specielt indrettet til drift i et andet  

 temperaturområde, k gassen skal være propan eller butan eller blandinger af disse.
Ved  

 bestemmelse af indfyret effekt på grundlag af brændstofforbruget benyttes  

 omregningsfaktorerne 12,8 kW pr. kg/h og 12,6 kW pr. kg/h for henholdsvis  

 propan og butan af almindelig handelskvalitet.
Der kan eventuelt tillige  

 anvendes metan.
Nogle kedler er konstrueret således, at hedefladernes størrelse eller  

 varmeoverføringsevne kan ændres ved omstilling af et spjæld eller ved  

 montering og afmontering af indsatse i røggaskanalerne.
Kedlens effektområde  

 kan derved udvides, men hvis der skal tages hensyn hertil ved behandlingen af  

 godkendelsessagen, må indretningernes virkemåde og indflydelse på driften  

 foreligge klart oplyst.
Godkendelsen kan ikke baseres på en prøvning, hvor  

 indsatse har været anvendt, hvis kedlen normalt leveres uden disse indsatse.
 2 Supplerende prøvning af kedler, der skal godkendes til både olie og  

 gasfyring.
Såfremt prøvningen under punkt 1 er udført med en oliebrænder, udføres en  

 supplerende prøvning med en gasblæseluftbrænder for N-gas eller F-gas.
Den  

 indfyrede effekt skal være omtrent den maksimale, og prøvningsbetingelserne  

 skal i øvrigt svare til punkt 1 g j.
Er prøvningen under punkt 1 udført med en gasblæseluftbrænder, udføres en  

 supplerende prøvning med en oliebrænder.
Den indfyrede effekt skal være  

 omtrent den maksimale, og prøvningsbetingelserne skal i øvrigt svare til  

 punkt 1 a f.
Røggastemperaturen og trykforholdenen på røggassiden måles.
Det  

 observeres, om der opstår pulsatonsfænomener ved starten af brænderen.
3 Tomgangstab Tomgangstabet bestemmes af energiforbruget til at holde kedlen opvarmet  

 til en middeltemperatur på 65 grader C ved en rumtemperatur på 20 grader C,  

 idet den ydre vandcirkulation afbrydes.
Af forsøgstekniske grunde skal der  

 etableres en indre pumpecirkulation, idet fremløb og retur kortsluttes.
Oliebrænderen eller gasblæseluftbrænderen styres af en driftstermostat med  

 normal differens på 6 grader C.
Målingen udstrækkes over et helt antal  

 drifts-stilstandsperioder og skal have en samlet varighed på 1 2 døgn.
Den  

 indfyrede effekt under drift bør være omtrent den maksimale, og undertrykket  

 i forbrændingskammeret under stilstand skal være fikseret til ca. 10 Pa.  

 Eventuelle, automatiske spjæld, som er indrettet til at lukke for  

 gennemstrømningen af luft gennem kedlen i stilstandsperioden, skal sættes ud  

 af funktion, medmindre de udgør en integrerende del af den samlede kedel-  

 eller kedel/brænderkonstruktion.
Hvis kedlen har indbygget  

 varmtvandsbeholder, skal denne være fyldt.
Målt på den beskrevne måde omfatter tomgangstabet både varmeafgivelsen fra  

 kedlens ydre flader til kedelrummet og varmeafgivelsen fra kedlens indre  

 flader til luft, der under stilstand strømmer gennem brænder, kedel og  

 skorsten.
Tomgangstabet kræves ikke spaltet i sine bestanddele.
Kedeltemperaturen på 65 grader skal opfattes som en referencetilstand.  

 Udføres tomgangsprøvningen ved en afvigende kedeltemperatur tk og en  

 rumtemperatur tr, skal det målte tomgangstab  t omregnes  

 til, hvad det ville have været ved de normerede forsøgsbetingelser, og dette  

 omregnede tomgangstab skal ligge inden for 1,5% grænsen, jf.
KRAV, punkt 2.  

 Der regnes med, at varmeafgivelsen vokser lidt stærkere end proportionalt med  

 temperaturdifferencen:
 Denne omregning til referencetilstanden skal også ske ved bedømmelsen af  

 lavtemperaturkedler uanset, at disses temperatur under normale driftsforhold  

 er lavere end 65 grader C.
4. Rensningsmulighed Ved besigtigelse af kedlen bedømmes, om hedefladerne er tilgængelige for  

 rensning med børste eller støvsuger uden unødigt besvær, om soden kan udtages  

 af kedlen, samt om indsatse i røggaskanalerne kan udtages.
Det oplyses,  

 hvilke krav der må stilles med hensyn til plads omkring kedlen, for at  

 rensningen kan foregå uhindret.
 Desuden bedømmes, om renselemmene har en god tæthed, og om tætheden og  

 isoleringen er udformet på en sådan måde, at den kan forventes at være  

 holdbar.
 Såfremt kedlen er konstrueret på en sådan måde, at dens funktion kan  

 formodes at være særligt følsom for sodaflejringer, skal prøvningsattesten  

 indeholde tilstrækkelige oplysninger af anden art til, at driftssikkerheden  

 kan bedømmes, fx resultater af supplerende prøvning ved længere tids drift  

 med sodende forbrænding.
5 Trykforhold på røggassiden Tryktabet i kedlen ved maksimaleffekten måles.
6 Brandmæssige sikkerhedsafstande Kedlen opstilles med den eller de sider, hvorfra sikkerhedsafstanden  

 ønskes reduceret, umiddelbart op til en væg af træstolper beklædt med  

 træspånplade og udfyldt med 50 mm mineraluld og i øvrigt således: at  

 afstanden mellem væggen og den eller de pågældende sider er så lille som  

 praktisk muligt. at bestemmelserne om brandmæssige mindsteafstande fra røgrør  

 og skorsten til væggen er overholdt.
Kedlen fyres således, at røggassens temperatur ved kedlens afgang er så  

 høj som muligt, dog ikke over 350 grader C.
Temperaturen på spånpladens fri  

 overflade registreres, når ligevægt er indtrådt.
KRAV Klassifikation af kedlen foregår i henhold til nedenstående krav.
1 Kedlens maksimaleffekt i renset tilstand skal svare til en  

 røggastemperatur på højst 240 grader og ved et røgtab på højst 12% 2 Kedlens tomgangstab ved en rumtemperatur på 20 grader C og en  

 kedeltemperatur på 65 grader C må ikke overstige 1,5% af maksimaleffekten.
 3 Kedlens hedeflader skal være tilgængelige for rensning uden unødigt  

 besvær, indsatse i røggaskanalerne skal helt kunne udtages, og tætning og  

 isolering skal være holdbar.
 4 Tryktabet gennem kedlen må ikke overstige 20 Pa, jf. dog nedenfor under  

 BEMÆRKNINGER.
 5 Kedler til gasfyring skal opfylde de sikkerhedstekniske krav, der  

 fastsættes i gasreglementet.
 6 Spånpladens overfladetemperatur må ved en rumtemperatur på 20 grader C  

 ikke overstige 80 grader C.
MÆRKNING Det vil være anført i godkendelsen som et vilkår, at hver kedel skal være  

 tydeligt og holdbart mærket med fabrikat, typebetegnelse, fabrikationsår og  

 effektområde.
KONTROL Det vil være anført i godkendelsen som et vilkår, at der træffes aftale  

 med et kontrolorgan, som kan anerkendes af boligministeriet, om løbende  

 kontrol med kedlens (kedlernes) konstruktion og med mærkningen.
Kontrollen vil normalt kunne begrænses til, at kontrolorganet en passende  

 tid før udløbet af en godkendelse, som er søgt fornyet, aflægger virksomheden  

 et besøg for at efterse, at kedlen (kedlerne) fortsat fremstilles i  

 overensstemmelse med de oprindelige tegninger, jf.
ANSØGNING OM GODKENDELSE,  

 punkt d.
 Såfremt der ved kontrollen konstateres konstruktionsændringer, som ikke  

 tidligere er meddelt MK-godkendelsessekretariatet, og som må anses for at  

 have betydning for de forhold, som er dækket af godkendelsen, kan de kræves,  

 at kedlen (kedlerne) prøves påny.
Begge de teknologiske institutter, jf.
ANSØGNING OM GODKENDELSE, punkt g,  

 er anerkendt af boligministeriet til at føre kontrol på dette område.
Der er  

 truffet aftale med institutterne om, at der sendes en kopi af kontrolaftalen  

 til MK-godkendelsessekretariatet, så snart den er underskrevet.
 Det understreges, at kontrolaftalen skal være indgået, før godkendelsen  

 kan udstedes.
BEMÆRKNINGER Klassifikationskravene omfatter ikke en nedre grænse for  

 røggastemperaturen.
Ved røggastemperaturer under ca. 170 grader C er der  

 betydelig risiko for kondensation i skorstenen.
I godkendelser af kedler, der  

 er konstrueret til drift ved særlig lave røggastemperaturer, vil der kunne  

 stilles krav om, at de pågældende kedler kun må tilsluttes bestemte, nærmere  

 angivne skorstene, som er egnede til formålet.
 Hvis der på kedlens røggasside er et trykfald, som er så stort, at det må  

 regnes med overtryk i forbrændingskammeret, vil der i godkendelsen blive  

 stillet krav til kedlens eller opstillingsrummets indretning til sikring mod,  

 at eventuel udsivende røggas fordeler sig i bygningen.
 Det påhviler ansøgeren at sørge for, at der under markedsføringen gives  

 oplysninger om forhold, det kan være af særlig betydning at iagttage for at  

 sikre mod en utilfredsstillende funktion af det samlede varmeanlæg.
 Blandt særligt uheldige komponentkombinationer kan nævnes: kedler med  

 stort trykfald på røggassiden og meget lave skorstene lavtemperaturkedler og  

 radiatoranlæg med meget små hedeflader kedler med overtryk i  

 forbrændingskammeret og luftvarmeanlæg eller mekaniske ventilationsanlæg.
GYLDIGHED Godkendelsen, som er bindende for bygningsmyndighederne, gives for en  

 periode af 5 år.
Efter udløbet af gyldighedsperioden kan godkendelsen  

 forlænges for en ny 5-års periode.
Ansøgning om fornyelse af godkendelsen  

 skal indsendes til MK-godkendelsessekretariatet ca. 6 måneder før  

 godkendelsen udløber.
MK-godkendelsessekretariatet udsender normalt en  

 påmindelse herom.
GEBYR Ifølge punkt IV, næstsidste afsnit i cirkulæret om godkendelsesordningerne  

 vil der for behandlingen af ansøgninger om MK-godkendelse blive opkrævet et  

 gebyr, der fastsættes af boligministeriet.
Gebyrerne, som pristalsreguleres een gang årligt, er fastsat i  

 gebyrklasser, der afhænger af sagernes karakter.
Gebyret for MK-godkendelse  

 af små centralvarmekedler udgør for tiden (1986) kr. 17.200,-.
Kedelvurdering hos DGP uden fysisk prøvning er gebyrfri.
For  

 laboratorieprøvning hos DGP opkræves gebyr efter forbrugt tid efter DGP's  

 almindelige regler for typegodkendelse af gasmateriel.
OFFENTLIGGØRELSE Den færdige godkendelse trykkes i Byggedata og sendes til samtlige  

 kommuner.
 Opmærksomheden henledes på, at der kan bestilles et oplag af godkendelsen  

 hos:
Byggecentrum Vester Voldgade 94 1552 København V tlf. (01) 12 73 73 Nærmere oplysning om ordningen fås hos Byggecentrum.
Omtale af kedlen som godkendt af boligministeriets må kun ske med  

 angivelse af godkendelsens sagsnummer.
Gengivelse af godkendelsen må kun ske  

 ved gengivelse af godkendelsen i sin helhed.
