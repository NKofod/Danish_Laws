Betænkning afgivet af Sundhedsudvalget den 8. december 2004 Betænkning over Forslag til lov om ændring af lov om  

 sygehusvæsenet  


  

 (Driftsoverenskomster med hospicer og frister for  

 tilbud om alkoholbehandling) [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Udvalgsarbejdet Lovforslaget blev fremsat den 17. november 2004 og var til 1.  

 behandling den 26. november 2004. Lovforslaget blev efter 1. behandling  

 henvist  

 til behandling i Sundhedsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring.
Den 19. november 2004 sendte indenrigs- og sundhedsministeren de  

 indkomne  

 høringssvar samt et notat herom til udvalget.
Spørgsmål Udvalget har stillet 20 spørgsmål til indenrigs- og  

 sundhedsministeren til skriftlig besvarelse, som denne har besvaret med  

 undtagelse af spørgsmål 20, som forventes besvaret inden 2. behandling af  

 lovforslaget. 3 af udvalgets spørgsmål og indenrigs- og sundhedsministerens  

 besvarelse heraf er optrykt som bilag 2 til betænkningen.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse uændret.
Socialdemokratiets og Socialistisk Folkepartis medlemmer af  

 udvalget glæder sig over, at der med lovforslaget bliver mulighed for at  

 etablere selvejende hospicer i alle amter.
Socialdemokratiet og Socialistisk  

 Folkeparti havde dog gerne set, at der var blevet skabt sikkerhed for, at  

 alle  

 borgere i Danmark kunne modtage et bredere palliativt tilbud.  

 Socialdemokratiet  

 og Socialistisk Folkeparti har bemærket indenrigs- og sundhedsministerens  

 svar  

 på spørgsmål 3, hvoraf det fremgår, at kriterierne for hospicepuljen 2005  

 endnu  

 ikke er fastlagt i alle enkeltheder, men at indenrigs- og sundhedsministeren  

 forventer, at det vil blive fastsat, at der skal kunne ydes tilskud til  

 initiativer til fremme af samarbejdet mellem hospice, amtets sygehuse,  

 hjemmesygeplejen og de praktiserende læger, som sigter på, at flere døende  

 kan  

 få tilbud om kvalificeret pleje og behandling i hjemmet.
Socialdemokratiet og  

 Socialistisk Folkeparti har en vis bekymring for, om der med lovforslaget er  

 sikret tilstrækkelige økonomiske midler til at opfylde lovens formål, og det  

 kan derfor frygtes, at midler til driften af hospicer tages fra andre  

 patientgrupper, hvis midlerne i DUT-afregningen ikke rækker.
 Endelig bemærker Socialdemokratiet og Socialistisk Folkeparti,  

 at lovforslaget belønner de amter, der halter bagud med at etablere hospicer,  

 og ikke de amter, der allerede har etableret hospicer, jf. indenrigs- og  

 sundhedsministerens svar på spørgsmål 10.
 Socialdemokratiet og  

 Socialistisk Folkeparti glæder sig over, at det i forlængelse af  

 satspuljeforliget  

 bliver muligt for alkoholmisbrugere at få et behandlingstilbud, når  

 motivationen er der, ligesom Socialdemokratiet og Socialistisk Folkeparti  

 anser  

 det for positivt, at der allerede ved fremsættelsen af lovforslaget blev  

 givet  

 tilsagn om, at satspuljeforhandlerne er enige om, at såfremt de afsatte beløb  

 ikke skulle vise sig tilstrækkelige, vil man gå ind for øgede midler.
 Socialdemokratiet og  

 Socialistisk Folkeparti understreger vigtigheden af, at der etableres  

 tilstrækkelige  

 uddannelses- og efteruddannelsesmuligheder for ansatte i såvel den  

 forebyggende  

 som behandlende aktivitet.
 Dansk Folkepartis medlemmer af udvalget bemærker, at Dansk  

 Folkeparti mener, at meget syge mennesker skal sikres en sammenhængende og  

 kvalificeret pleje og behandling i trygge rammer, og at Dansk Folkeparti  

 gennem  

 flere år har arbejdet for, at der blev oprettet hospicepladser i hvert  

 amt.
Derfor fik Dansk Folkeparti med finanslovforliget for 2003 og  

 2004 øremærket midler til oprettelse af hospicepladser.
Med aftalen for 2005  

 er  

 det yderligere aftalt, at hvert amt har pligt til at oprette 12  

 hospicepladser,  

 eventuelt i en samarbejdsaftale med et selvejende hospice.
 Dansk Folkeparti er overbevist om, at der med dette lovforslag  

 sker den rigtige og afgørende indsats for den fortsatte udvikling af hospicer  

 i  

 alle landets amter.
Dansk Folkeparti mener desuden, at der med lovforslagets anden  

 del om en behandlingsgaranti inden for 14 dage for misbrugere af alkohol, som  

 blev aftalt som en del af satspuljeforliget for 2005, vil ske et nødvendigt  

 og  

 væsentligt nyt tiltag i bestræbelserne på at hjælpe alkoholikerne væk fra et  

 ødelæggende misbrug.
Dansk Folkeparti mener endvidere, at et landsdækkende  

 alkoholbehandlingsregister vil bidrage til, at effekten af alkoholafvænning  

 vil  

 blive mere målrettet.
 Et  

  

 mindretal  

  

 i  

 udvalget (EL) vil ved 3. behandling af lovforslaget stemme hverken for eller  

 imod lovforslaget.
På trods af, at Enhedslisten støtter de foreslåede forbedringer,  

 kan Enhedslisten ikke støtte lovforslaget i sin helhed.
For Enhedslisten er  

 der  

 et afgørende hår i suppen, nemlig det helt specielle forhold, at  

 forbedringerne  

 hverken er solidarisk finansieret over skatten eller målrettet finansieret af  

 de rigeste.
Tværtimod er arbejdsløse, pensionister og andre på  

 overførselsindkomster tvangsindlagt til at stå for finansieringen gennem  

 satspuljen.
Det er altså nogle af de økonomisk absolut dårligst stillede, der  

 skal betale gildet.
Det er og bliver asocialt, og det kan Enhedslisten  

 selvfølgelig  

 ikke være med til.
Med alle de  som regel fornuftige − forslag,  

 der  

 bliver finansieret af de økonomisk dårligst stillede gennem satspuljen, kan  

 Enhedslisten  

 kun sige én ting: Satspuljepartierne pynter sig med lånte fjer.  

  

 På den baggrund vil Enhedslisten stemme hverken for  

 eller imod lovforslaget.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Hans Andersen (V)   

 Ester Larsen (V)   

 Preben Rudiengaard (V)   

 Jørgen Winther (V)  

  

  nfmd.  

  

 Birthe Skaarup (DF)  

  

  fmd.  

  

 Anita Knakkergaard (DF)   

 Else Theill Sørensen (KF)   

 Pia Christmas‑Møller (KF)   

 Tove Videbæk (KD)   

 Line Barfod (EL)   

 Lars Kramer Mikkelsen (S)   

 Lone Møller (S)   

 René Skau Björnsson (S)   

 Sophie Hæstorp Andersen (S)   

 Lene Garsdal (SF)   

 Kamal Qureshi (SF)   

 Naser Khader (RV) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 111 Bilagsnr.
Titel 1 Høringssvar og høringsnotat, fra indenrigs- og sundhedsministeren 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 1. udkast til betænkning Oversigt over spørgsmål og svar vedrørende L 111 Spm.nr.
Titel 1 Spm., om en sygehusejer i eget regi kan oprette hospice,  

 til indenrigs- og sundhedsministeren, og ministerens svar herpå 2 Spm. om, hvordan fordelingen af hospicer vil se ud i  

 forhold til regionerne, til indenrigs- og sundhedsministeren, og ministerens  

 svar herpå 3 Spm. om, hvordan ministeren vil sikre en sammenhæng og  

 koordination i forhold til anden palliativ indsats, til indenrigs- og  

 sundhedsministeren, og ministerens svar herpå 4 Spm. om, hvorledes ministeren vil sikre kvalitet og  

 nuancering i behandlingstilbuddene til alkoholafhængige, til indenrigs- og  

 sundhedsministeren, og ministerens svar herpå 5 Spm. om adækvat behandling, der findes i et andet  

 amt/region, kan anvendes uden udgifter for den behandlingssøgende, til  

 indenrigs- og sundhedsministeren, og ministerens svar herpå 6 Spm. om alkoholmisbrugers ret til alkoholbehandling  

 senest 14 dage efter ønske herom, til indenrigs og sundhedsministeren, og  

 ministerens svar herpå 7 Spm. om, hvordan amterne forventes kompenseret via  

 DUT-principperne, til indenrigs- og sundhedsministeren, og ministerens svar  

 herpå 8 Spm. om baggrunden for, at det endnu ikke er fastlagt,  

 hvordan den andel, der skal dække merudgifterne til drift af hospicerne, skal  

 udmøntes, til indenrigs- og sundhedsministeren, og ministerens svar herpå 9 Spm. om at sikre tilstrækkeligt med penge til driften af  

 hospicerne ved kommuneaftalerne, til indenrigs- og sundhedsministeren, og  

 ministerens  

 svar herpå 10 Spm. om, hvorvidt allerede etablerede hospicer vil kunne  

 modtage driftsstøtte i henhold til lovforslaget, til indenrigs- og  

 sundhedsministeren, og ministerens svar herpå 11 Spm. om baggrunden for, at det kun er private hospicer,  

 der er omfattet af lovforslaget, til indenrigs- og sundhedsministeren, og  

 ministerens svar herpå 12 Spm. om, hvorvidt kommunerne varetager  

 alkoholbehandlingen i den nye struktur, til indenrigs- og sundhedsministeren,  

 og ministerens svar herpå 13 Spm. om etablering af en landsdækkende database med  

 oplysninger om behandling og effekten heraf, til indenrigs- og  

 sundhedsministeren,  

 og ministerens svar herpå 14 Spm. om registrering af de iværksatte behandlinger, til  

 indenrigs- og sundhedsministeren, og ministerens svar herpå 15 Spm. om, hvordan den forskningsmæssige anvendelighed  

 sikres, til indenrigs- og sundhedsministeren, og ministerens svar herpå 16 Spm. om, hvordan efterbehandling sikres, til indenrigs-  

 og sundhedsministeren, og ministerens svar herpå 17 Spm. om ministerens vurdering af hovedkonklusioner i  

 rapporten »Alkoholbehandlingsindsatsen i Danmark  sammenlignet med  

 Sverige«,  

 til indenrigs- og sundhedsministeren, og ministerens svar herpå 18 Spm. om uddannelse og efteruddannelse af personale, til  

 indenrigs- og sundhedsministeren, og ministerens svar herpå 19 Spm. om kompetancedeling og fastholdelse af personale,  

 til indenrigs- og sundhedsministeren, og ministerens svar herpå 20 Spm. om kommentar til henvendelse af 7/12-04 fra overlæge  

 Ulrik Becker Nielsen, Hvidovre Hospital, til indenrigs- og sundhedsministeren Bilag 2 Nogle af udvalgets spørgsmål til indenrigs- og  

 sundhedsministeren og dennes svar herpå Spørgsmålene og indenrigs- og sundhedsministerens svar  

 herpå er optrykt efter ønske fra S og SF.
 Spørgsmål 14:
Bliver registreringen anvendelig for afdækning af, om de  

 iværksatte behandlinger har effekt i forhold til den enkelte klient? Svar:
 En registrering af det enkelte behandlingsforløb vil kunne  

 bidrage til at få afdækket effekten af forskellige behandlingsmetoder.  

 Registeret kan dog ikke erstatte forskningsaktiviteter som f.eks. klinisk  

 kontrollerede undersøgelser.
 Spørgsmål 16:
Hvorledes sikres det, at der med en alkoholbehandlingsgaranti  

 også medtænkes en efterbehandling? Svar:
Med behandlingsgarantien sikres det, at enhver kan komme i  

 alkoholbehandling i sundhedsvæsenet senest 14 dage efter, at vedkommende har  

 henvendt sig med ønske herom.
Ligesom i dag vil efterbehandling være en del  

 af  

 det samlede behandlingsforløb.
 Spørgsmål 17:
Der anmodes om ministeriets vurdering af især  

 hovedkonklusionerne i afsnit 7 i rapporten »Alkoholbehandlingsindsatsen i  

 Danmark  

  sammenlignet med Sverige«, Center for Rusmiddelforskning og Center for  

 Alkoholforskning,  

 2004, herunder ønskes oplyst, om ministeren agter at drage konsekvenser af  

 hovedkonklusionerne i rapporten? Svar:
Rapporten giver en grundig beskrivelse af omfanget af den  

 behandling, der tilbydes alkoholmisbrugere i dag.
Jeg har især hæftet mig  

 ved,  

 at rapporten generelt tegner et noget anderledes billede af  

 alkoholbehandlingsindsatsen i Danmark, end man tidligere har set.
For det  

 første synes den målgruppe, som alkoholbehandlingssystemet egentlig henvender  

 sig til, at være noget mindre end først antaget.
For det andet ser  

 alkoholbehandlingssystemet ud til at være inde i en positiv udvikling   

 ikke  

 mindst sammenlignet med 80ernes alkoholbehandling.
For det tredje er  

 det  

 alkoholbehandlingssystem, vi har i dag, ikke væsensforskelligt fra f.eks. det  

 svenske system.
 Som en konsekvens af rapportens anbefalinger er der ved de  

 seneste satspuljeforhandlinger afsat yderligere midler til  

 alkoholbehandlingen,  

 således at der indføres en behandlingsgaranti på 14 dage til  

 alkoholbehandling.  

 Samtidig er der afsat yderligere midler til en styrkelse af  

 døgnbehandlingstilbudet,  

 således at der fortsat også vil være et behandlingstilbud til de tungeste  

 misbrugere.
