 Vejledning for pengeinstitutter i henhold til  

 lov om finansiel virksomheds § 15, stk. 1, nr. 1-3.
VEJ nr.
FN XXX af  30/10/2001.
Indledning Vejledningen er Finanstilsynets fortolkning af lov om finansiel  

 virksomheds § 15, stk. 1, nr. 1-3, og de øvrige bestemmelser, der er  

 nævnt i vejledningen, og kan således betragtes som en  

 sammenskrivning af Tilsynets praksis på de områder, som  

 vejledningen omfatter.
Vejledningen vedrører alene pengeinstitutters  

 forhold.
Hvis det, f.eks. ved en undersøgelse, konstateres, at vejledningens  

 anvisninger og påbud ikke efterleves af institutterne, må det  

 forventes, at Tilsynet vil påtale forholdet.
Hvis der er sket en  

 overtrædelse af strafbelagte bestemmelser, vil der i grove  

 tilfælde ske politianmeldelse.
En del af vejledningens punkter indeholder eksempler på, hvorledes  

 det omhandlede problem kan løses.
Hvis et institut kan dokumentere, at  

 kravet er opfyldt på anden vis, vil der ikke være tale om en  

 overtrædelse af vejledningens anvisninger.
Vejledningen indeholder de krav, der som minimum stilles til  

 pengeinstitutter i henhold til lov om finansiel virksomheds § 15, stk. 1, nr.  

 1-3. Dog gælder kravene i del 2 og 3 som udgangspunkt ikke for  

 institutter, der har en arbejdende kapital på under 250 mio.kr. og har  

 mindre end 10 ansatte.
Institutter, der opfylder begge krav, kan henholde sig  

 til kravene i 1. del af vejledningen.
Det er naturligvis en  

 forudsætning, at kravene i lov om finansiel virksomheds § 15, stk. 1,  

 nr. 1-3, i det konkrete tilfælde kan anses for at være  

 opfyldt.
Generelt vedrørende organisation, forretningsgange og intern  

 kontrol Det følger af lov om finansiel virksomheds § 15, stk. 1, nr. 1-3,  

 at instituttet skal have en god administrativ og regnskabsmæssig  

 praksis, skriftlige forretningsgange på alle væsentlige  

 aktivitetsområder samt fyldestgørende interne kontrolprocedurer.  

 Bestyrelsen skal, jf. aktieselskabslovens § 54, stk. 1, 2. pkt., sørge  

 for en forsvarlig organisation af selskabets virksomhed.
 Forretningsgangene kan medvirke til:
·  

 	At sikre, at de af ledelsen vedtagne retningslinier kommer til  

 medarbejdernes kundskab ·  

 	At bidrage til at give medarbejderne et godt beslutningsgrundlag ·  

 	At bidrage til ensartet sagsbehandling i ensartede tilfælde ·  

 	At bidrage til en rationel og koordineret udførelse af arbejdet  

 gennem reduktion af muligheder for misforståelser ·  

 	At støtte indførelsen af nye regler ·  

 	At give en sikker og hurtig indførelse af nye medarbejdere i  

 arbejdet Der stilles følgende overordnede krav til forretningsgangene:
·  

 	De skal være ajourførte ·  

 	De skal være letlæselige ·  

 	De skal beskrive de faktiske forhold ·  

 	De må ikke efterlade tvivl om, hvem der har ansvaret for den  

 enkelte opgave ·  

 	Det skal kunne konstateres, hvem der har udført den enkelte opgave ·  

 	De skal indeholde kontrolelementer Behovet for udarbejdelse af skriftlige forretningsgange vil variere fra  

 institut til institut.
De fleste institutter vil dog som minimum skulle  

 udarbejde skriftlige forretningsgange for følgende områder:
·  

 	Kreditgivning ·  

 	Fondsdispositioner ·  

 	Foranstaltninger mod hvidvaskning af penge Forretningsgangene og de interne kontroller skal sikre, at der er  

 tilstrækkelig personadskillelse, samt at instituttet ikke gøres  

 for afhængig af enkelte nøglepersoner.
 Såfremt der ikke kan tilvejebringes en fuldstændig  

 funktionsadskillelse, skal der tages højde herfor ved udarbejdelse af  

 instrukser og forretningsgange samt ved tilrettelæggelsen af den  

 interne kontrol.
 Medarbejdere, der skal udføre kontroller, skal have et så  

 stort kendskab til området, at de kan foretage en relevant kontrol.
 Del 1:
 Bestyrelsens arbejde m.v.
1.1 Bestyrelsens forretningsorden 1.1.1 Bestyrelsen skal ved en forretningsorden træffe nærmere  

 bestemmelser om udførelsen af sit hverv, jf. aktieselskabslovens § 56,  

 stk. 4 (banker), aktieselskabslovens § 56, stk. 4, jf. bank- og  

 sparekasselovens § 12 (sparekasser) og bank- og sparekasselovens § 15 d, stk.  

 3 (andelskasser).
1.1.2 Der er ikke et generelt lovkrav til indholdet af denne  

 forretningsorden.
Aktieselskabslovens § 56, stk. 5, fastlægger dog  

 minimumskrav til forretningsordenen i børsnoterede selskaber.
Disse  

 regler kan anvendes som vejledning for øvrige institutter.
 Indholdet af aktieselskabslovens § 56, stk. 5, fremgår af vedlagte  

 bilag.
 1.1.3 Ét medlem kan forlange bestyrelsen indkaldt, jf. lov om  

 finansiel virksomheds § 17, stk. 1. Forretningsordenen må derfor ikke  

 indeholde bestemmelser om, at der skal flere til at indkalde bestyrelsen.
1.1.4 Forretningsordenen skal underskrives af samtlige  

 bestyrelsesmedlemmer.
Dette medfører, at nytilkomne  

 bestyrelsesmedlemmer ved deres underskrift skal kvittere for modtagelse af  

 den gældende forretningsorden.
1.2 Deltagere i bestyrelsens møder 1.2.1 Der må ikke være uvedkommende personer til stede ved  

 bestyrelsesmøderne, såfremt der her behandles emner omhandlet af  

 lov om finansiel virksomheds § 4, stk. 1 (tavshedsbestemmelserne). Formanden  

 for et evt. repræsentantskab må således ikke fast deltage i  

 bestyrelsesmøderne.
I det omfang bestyrelsen beslutter det, kan  

 ansatte derimod godt deltage i bestyrelsesmøder, da sådanne ikke  

 vil være uvedkommende i relation til tavshedspligten.
 1.2.2 De valgte revisorer og den interne revisionschef skal deltage i  

 bestyrelsesmøder, såfremt et bestyrelsesmedlem forlanger dette.  

 De valgte revisorer og den interne revisionschef har ret til at deltage i  

 bestyrelsesmøder under behandling af sager, der har betydning for  

 revisionen eller for aflæggelse af regnskabet, jf. lov om finansiel  

 virksomhed § 17, stk. 1.
1.3 Bestyrelsens forhandlinger og forhandlingsprotokol 1.3.1 Bestyrelsen kan ikke træffe beslutning uden, at så vidt  

 muligt samtlige bestyrelsesmedlemmer har haft mulighed for at deltage i  

 sagens behandling, jf. aktieselskabsloven § 57, stk. 1, 2. pkt. (banker),  

 aktieselskabslovens § 57, stk. 1, 2. pkt., jf. bank- og sparekasselovens § 12  

 (sparekasser) og bank- og sparekasselovens § 15 d, stk. 2, 2. pkt.  

 (andelskasser). Bestyrelsen kan derfor ikke etablere forretningsudvalg med  

 besluttende myndighed på områder, hvor alene bestyrelsen kan  

 træffe afgørelse.
I det omfang en bestyrelsesbeslutning  

 træffes, uden at bestyrelsen er samlet, kræves som minimum en  

 egentlig tilkendegivelse fra de enkelte bestyrelsesmedlemmer.
En undladelse  

 af at reagere på fremsendt materiale er ikke tilstrækkelig.
En  

 beslutning kan, i lighed med andre bestyrelsesbeslutninger, træffes,  

 når mere end halvdelen af bestyrelsen er for dette.
Bestyrelsens  

 formand skal sørge for, at bestyrelsen holder møde, når  

 dette er nødvendigt, jf. lov om finansiel virksomheds § 17, stk.  

 1.
 1.3.2 Der skal over forhandlingerne i bestyrelsen føres en  

 forhandlingsprotokol, der underskrives af samtlige tilstedeværende  

 medlemmer, jf. lov om finansiel virksomheds § 17, stk. 3.  

 Forhandlingsprotokollen skal indeholde en beskrivelse af de på  

 møderne førte drøftelser.
1.3.3 Protokollen skal indrettes således, at risikoen for  

 efterfølgende tilføjelser, rettelser eller udeladelser er  

 mindst mulig.
Hvis protokollen føres som et løsbladssystem, kan  

 dette ske ved, at hver side påføres initialer af formanden eller  

 et andet medlem af bestyrelsen.
 1.3.4 Hver side i forhandlingsprotokollen skal være  

 fortløbende nummereret.
 1.3.5 Hvis der føres en særskilt bevillingsprotokol, skal det  

 af forhandlingsprotokollen tydeligt fremgå, hvilke lån i  

 bevillingsprotokollen der er bevilget/afslået.
1.4 Bestyrelsens arbejdsopgaver 1.4.1 Generelt 1.4.1.1 Bestyrelsen forestår sammen med direktionen ledelsen af  

 pengeinstituttet.
Bestyrelsen skal varetage instituttets væsentligste  

 forhold.
Dette skal der tages hensyn til ved fastsættelse af  

 grænserne i retningslinierne (instruksen) i henhold til lov om  

 finansiel virksomheds § 14. Grænsen for, hvilke engagementer der skal  

 bevilges af bestyrelsen, skal derfor ikke fastsættes så lavt, at  

 bestyrelsens overordnede opgaver ikke tillægges tilstrækkelig  

 opmærksomhed.
Bestyrelsen skal på den anden side foretage  

 bevillinger af de betydende engagementer i instituttet.
 1.4.1.2 Bevilling af kreditter m.v., der overstiger direktionens  

 bevillingskompetence, kan ikke videregives til et udvalg bestående af  

 dele af bestyrelsen, jf. aktieselskabsloven § 57, stk. 1, jf. også  

 ovenfor pkt. 1.3.1.
 1.4.1.3 Årlig gennemgang af værdiansættelsen af  

 større aktiver og andre risici, herunder større engagementer,  

 skal foretages, jf. aktieselskabslovens § 54, stk. 3, 2. pkt. (banker),  

 aktieselskabslovens § 54, stk. 3, 2. pkt., jf. bank- og sparekasselovens § 12  

 (sparekasser) og bank- og sparekasselovens § 15 e, stk. 2 (andelskasser). Det  

 skal fremgå af protokollen, at gennemgangen har været foretaget,  

 og hvad der er gennemgået.
 1.4.1.4 Bestyrelsesmedlemmer er pligtige til at rette henvendelse til  

 Finanstilsynet, hvis de formoder, at instituttet ikke opfylder solvenskravet,  

 jf. bank- og sparekasselovens § 21, stk. 3.
 1.4.2 Engagementer med direktion, bestyrelsesmedlemmer og  

 repræsentantskabsmedlemmer.
1.4.2.1 Det følger af lov om finansiel virksomheds § 20, stk. 1, at  

 der ikke uden bestyrelsens samtykke må indgås engagementer med  

 bestyrelsesmedlemmer og direktører i instituttet samt med selskaber,  

 hvor de nævnte personer er direktører eller  

 bestyrelsesmedlemmer.
Dette gælder ligeledes for direktørers  

 nærtstående og selskaber, hvori disse er direktører, jf.  

 lov om finansiel virksomheds § 20, stk. 4. Samtykket skal være  

 forudgående.
Dette medfører bl.a., at der ikke må  

 forekomme ubevilgede overtræk på engagementer med disse.
Dette  

 gælder uanset størrelsen af og begrundelsen for  

 overtrækket.
1.4.2.2  Lov om finansiel virksomheds § 20, stk. 1 og 4, sammenholdt med  

 bestemmelsen i aktieselskabsloven § 58 medfører, at  

 bestyrelsesmedlemmer og direktører skal forlade lokalet, når  

 egne eller relaterede engagementer behandles i bestyrelsen.
Det skal  

 udtrykkeligt i protokollen anføres, når der behandles  

 engagementer omfattet af lov om finansiel virksomheds § 20, stk. 1 og 4,  

 ligesom det skal anføres, at de pågældende medlemmer ikke  

 har været til stede under sagens behandling.
 Bestemmelsen er ikke til hinder for, at et bestyrelsesmedlem eller en  

 direktør, der tillige deltager i ledelsen af et holdingselskab, der  

 ejer hele kapitalen i instituttet, eller i et 100 %-ejet søster- eller  

 datterselskab, deltager i behandlingen af spørgsmål om eller  

 engagementer med dette selskab.
 1.4.2.3 Engagementer med bestyrelsesmedlemmer og direktionen skal bevilges  

 i henhold til instituttets sædvanlige forretningsbetingelser og  

 på markedsbaserede vilkår, jf. lov om finansiel virksomheds 20,  

 stk. 2.
1.4.2.4 Der skal foreligge økonomiske oplysninger om den i lov om  

 finansiel virksomheds § 20, stk. 3, nævnte personkreds, idet  

 bestyrelsen i særlig grad skal overvåge disse engagementer.
Det  

 er således ikke tilstrækkeligt, at der foretages en vurdering ved  

 etableringen af engagementet.
Bestyrelsen skal mindst én gang om  

 året gennemgå engagementerne med de nævnte personer og  

 selskaber, f.eks. i forbindelse med den årlige aktivgennemgang.
1.4.3 Bestyrelsens instruks til direktionen 1.4.3.1 Jf. lov om finansiel virksomheds § 14, stk. 1, skal bestyrelsen  

 udfærdige skriftlige retningslinier for pengeinstituttets  

 væsentligste aktivitetsområder og dermed fastlægge  

 instituttets risikoprofil.
Endvidere skal arbejdsdelingen mellem bestyrelsen  

 og direktionen fastlægges.
Behovet for detaljeringsgraden vil variere  

 fra institut til institut, men de fleste institutters retningslinier skal som  

 minimum omfatte:
·  

 	Kreditgivning ·  

 	Engagementer med andre institutter (placering af likviditet) ·  

 	Placering i fonds og andre rentepositioner ·  

 	Valutapositioner 1.4.3.2 Instruksens grænser skal fastlægges således, at  

 bank- og sparekasselovens bestemmelser i kapitel 6 om midlernes anbringelse  

 og likviditet selv ved fuld udnyttelse af grænserne altid er  

 opfyldt.
 1.4.3.3 I instruksen skal fastsættes, hvorledes engagementet  

 opgøres i henhold til instruksens grænser, dvs. om nogle  

 forretninger - f.eks. med afledte finansielle instrumenter - skal medtages  

 efter strengere principper end bank- og sparekasselovens §§ 23-23 a.
 1.4.3.4 I instruksen skal fastsættes konkrete retningslinier for  

 direktionens adgang til at disponere inden for fonds (aktier, obligationer og  

 pantebreve).
1.4.3.5 Der skal fastsættes en grænse - eventuelt målt  

 på baggrund af instituttets egenkapital eller ansvarlige kapital - for  

 direktionens adgang til at erhverve aktier samlet og i et enkelt selskab og  

 inden for rammerne af bank- og sparekasselovens kapitel 6 om midlernes  

 anbringelse og likviditet.
Det skal af instruksen fremgå, om der  

 må tages aktiepositioner i afledte finansielle instrumenter og i givet  

 fald hvilke.
Såfremt disse tillades, skal det fremgå, hvorledes  

 disse medregnes i de anførte bevillingsgrænser.
1.4.3.6 Der skal fastsættes en grænse for direktionens adgang  

 til at erhverve obligationer inden for rammerne af et af bestyrelsen fastsat  

 renterisikomål.
I tilfælde, hvor instituttet ønsker at  

 påtage sig væsentlig renterisiko på andre forretninger  

 herunder på fast forrentede ind- og udlån, fastsættes en  

 grænse for instituttets samlede renterisiko, som det overlades til  

 direktionen at indgå.
1.4.3.7 Hvis de almindelige bestemmelser om direktionens  

 bevillingsmyndighed ikke finder anvendelse på engagementer med andre  

 kreditinstitutter, skal der udarbejdes retningslinier for direktionens adgang  

 til at placere likviditet i et enkelt kreditinstitut.
Dette kan ske ved, at  

 bestyrelsen godkender et bilag, indeholdende navne på de  

 kreditinstitutter, instituttet må placere midler i, med angivelse af  

 det maksimale indestående i det enkelte kreditinstitut.
1.4.3.8 Der skal fastsættes retningslinier for den samlede  

 valutarisiko, direktionen kan påføre instituttet.
Dette kan  

 f.eks. ske ved en grænse for den samlede valutarisiko udtrykt ved  

 Finanstilsynets valutarisikoindikator 1 eller et lignende risikomål.  

 Der kan endvidere fastsættes grænser for enkeltvalutaer eller  

 grupper af valutaer.
1.5 Rapportering til bestyrelsen 1.5.1 Rapportering til bestyrelsen skal ske på alle de  

 områder, hvor der er fastsat grænser for direktionen.
1.5.2 Rapportering til bestyrelsen skal indeholde angivelse af, i hvilket  

 omfang en tildelt bevillings- eller dispositionsret er udnyttet.
For så  

 vidt angår engagementer, skal der fastlægges en grænse for,  

 hvilke af de af direktionen bevilgede engagementer, bestyrelsen skal have til  

 orientering/efterretning.
 1.5.3 Bestyrelsen skal fastsætte, hvor ofte og i hvilket omfang der  

 ønskes rapportering.
1.5.4 Bestyrelsen i mindre pengeinstitutter (gruppe 3 og 4 institutter)  

 skal med jævne mellemrum orienteres om overtræk og restancer for  

 derved at kunne vurdere boniteten af engagementsmassen Del 2:
Kreditrisici 2.1 Organisation 2.1.1 Det skal sikres, at kreditorganisationens opbygning indrettes  

 således, at der er klart definerede ansvars- og arbejdsområder,  

 således at udførelse af opgaver adskilles fra kontrollen af  

 samme.
2.2 Beføjelser og procedurer 2.2.1 Bestyrelse og direktion skal sikre, at pengeinstituttets  

 bevillingsproces er betryggende.
2.2.2 Såfremt direktionen kan foretage en videredelegering af den  

 bevillingsbeføjelse, bestyrelsen har tildelt direktionen i henhold til  

 lov om finansiel virksomheds § 14, skal der udarbejdes skriftlige instrukser,  

 der er kendt af de medarbejdere, som tildeles beføjelser.
Instrukserne  

 skal som minimum være underskrevet/godkendt af den, der afgiver  

 beføjelsen.
2.2.3 Størrelsen af den tildelte beføjelse skal fremgå  

 af instruksen, ligesom det skal fremgå, hvilke produkter den enkelte  

 medarbejder er beføjet til at bevilge.
Den enkelte beføjelse  

 eller en kollektiv beføjelse, hvor flere medarbejdere i enighed kan  

 bevilge større engagementer end hver for sig, må ikke overstige  

 den bevillingsbeføjelse, bestyrelsen har tildelt direktionen.
 2.2.4 Der skal endvidere være retningslinier for bevilling af  

 akkord/moratorium, 0-rente, afskrivninger, frigivelse af sikkerheder og  

 fastsættelse af hensættelser.
 2.2.5 Der skal være retningslinier for regelmæssig  

 rapportering vedrørende udnyttelsen af den videredelegerede  

 bevillingsbeføjelse.
 2.2.6 Der skal udfærdiges retningslinier for grundlaget for  

 bevillingen, herunder hvilke krav der stilles til:
·  

 	Dokumentation af debitors forhold, herunder regnskabsmæssige  

 forhold ·  

 	Beskrivelse af stillede sikkerheder ·  

 	Låneansøgningens form 2.2.7 Der skal fastsættes retningslinier for bevilling af  

 engagementer med markedsrisici, såfremt pengeinstituttet har  

 sådanne.
 2.2.8 Af retningslinierne skal fremgå, hvorledes overtræk skal  

 behandles.
2.3 Kreditpolitik 2.3.1 Bestyrelse og direktion i pengeinstituttet skal fastlægge en  

 kreditpolitik, som fastsætter de overordnede retningslinier for  

 kreditgivning og håndtering af engagementer.
 2.3.2 Kreditpolitikken skal løbende tilpasses forandringerne i  

 pengeinstituttets virksomhed.
 2.3.3 Kreditpolitikken kan indeholde retningslinier for kreditgivningen  

 med hensyn til:
·  

 	Kundeprofil ·  

 	Risikoprofil, herunder krav til kundens økonomi og  

 sikkerhedsstillelse ·  

 	Engagementsstørrelse ·  

 	Brancher ·  

 	Produkter ·  

 	Geografiske områder ·  

 	Personalelån ·  

 	Krav til pengeinstituttets indtjening ·  

 	Korrespondenter ·  

 	Koncernintern kreditgivning (hvis pengeinstituttet indgår i en  

 koncern) ·  

 	Håndtering af nødlidende engagementer ·  

 	Risikoklassificering af engagementer 2.4 Opgørelse af engagementers risiko 2.4.1 Det skal fastsættes, hvordan værdien af de pantsatte  

 aktiver opgøres.
Der skal anvendes en, til enhver tid, forsigtig  

 vurdering af sikkerhederne.
 2.4.2 Risikovægtning fra modpartsrisiko af finansielle instrumenter  

 skal fremgå af retningslinierne.
2.5 Rapportering 2.5.1 Der skal udfærdiges periodiske rapporter til ledelsen  

 (bestyrelse og/eller direktion) indeholdende oplysning om pengeinstituttets  

 kreditrisiko.
Rapporterne kan f.eks. indeholde oplysninger om:
·  

 	Instituttets største engagementer ·  

 	Den samlede kreditrisiko på udlånsporteføljen,  

 herunder overtræk, restancer, hensættelser og tab ·  

 	Engagementernes fordeling på størrelse, brancher,  

 lånetyper samt eventuelt fordeling på risikogrupper og geografisk  

 fordeling 2.6 Overvågning af enkeltengagementer 2.6.1 Der skal udarbejdes retningslinier for, hvorledes den løbende  

 overvågning af engagementerne skal foregå.
 2.6.2 Retningslinierne for den løbende overvågning skal  

 indeholde kriterier for følgende:
·  

 	Behandling af overtræk og restancer på engagementer ·  

 	Eventuel årlig genbevilling af engagementer ·  

 	Fastsættelse af største tab (stoploss-klausul) på  

 finansielle engagementer og overvågning af kunders positioner i  

 finansielle instrumenter ·  

 	Opfølgning på engagementerne med henblik på  

 regnskabsgennemgang/gennemgang af selvangivelser m.v.
2.7 Opfølgning 2.7.1 Der skal ske en kontrol af, om kreditpolitikken efterleves, og at  

 retningslinierne for bevilling, etablering af faciliteter og dokumenter,  

 opfølgning på overtræk m.v. og rapportering  

 efterleves.
2.7.2 Der skal være retningslinier for den årlige gennemgang  

 af engagementerne.
Det skal fremgå, på hvilke niveauer i  

 organisationen gennemgangen skal foregå.
 2.7.3 Bestyrelsen skal gennemgå instituttets væsentligste  

 låneengagementer, jf. pkt. 1.4.1.3.
 Del 3:
Markedsrisikobehæftede aktiviteter 3.1 Organisation 3.1.1 Det skal sikres, at organisationen på  

 markedsrisikoområdet indrettes således, at der er klart  

 definerede ansvars- og arbejdsområder, således at  

 udførelse af opgaver adskilles fra kontrollen af samme.
3.1.2 Medarbejdere involveret i handel og risikotagning må  

 således som hovedregel ikke medvirke ved forretningernes afvikling,  

 udførelsen af interne kontroller, opgørelse af resultater og  

 risici samt udarbejdelse af ledelsesrapportering m.v.
Endvidere må  

 disponerende enheder som udgangspunkt ikke referere til en medarbejder, som  

 er leder med ansvar for afvikling, kontrol, resultat- og  

 risikoopgørelser samt ledelsesrapportering.
3.2 Beføjelser og procedurer 3.2.1 Såfremt der foretages en videredelegering af instruksen fra  

 bestyrelsen til direktionen, jf. lov om finansiel virksomheds § 14, skal der  

 udarbejdes instrukser til de enkelte disponerende enheder/medarbejdere.
 3.2.2 Endvidere skal instrukserne:
·  

 	Udformes skriftligt og som minimum underskrives af den ·  

 	der afgiver beføjelsen ·  

 	Indeholde kontrollerbare grænser med hensyn til risikotagning ·  

 	der klart skal afgrænse instruksmodtagerens  

 dispositionsbeføjelser ·  

 	Indeholde en beskrivelse af de anvendte principper for opgørelse  

 af risici ·  

 	herunder for opgørelse af risici i forbindelse med afledte  

 instrumenter ·  

 	Indeholde krav til rapportering ·  

 	idet hyppigheden skal afspejle aktiviteternes risikoprofil og omfang 3.2.3 Det skal være muligt for de disponerende medarbejdere at  

 konstatere om de handler, de ønsker at indgå, ligger inden for  

 deres instrukser.
Dette gælder også, når flere personer er  

 fælles om én instruks.
3.3 Forretningsgange 3.3.1 Forretningsgangene skal klart beskrive forhold af betydning for en  

 betryggende håndtering af hver enkelt markedsrisikobehæftede  

 aktivitet.
 3.3.2 Der skal foreligge ajourførte skriftlige forretningsgange for  

 alle instituttets væsentlige markedsrisikobehæftede aktiviteter,  

 herunder bl.a. forretningsgange vedrørende:
·  

 	Indgåelse, kontrol, registrering, bogføring og afvikling af  

 handler ·  

 	Den løbende opgørelse og overvågning af risici m.v.
·  

 	Den løbende opgørelse af overholdelse af lines og  

 grænser for risikotagning indeholdt i instrukser på alle  

 organisatoriske niveauer samt håndtering af eventuelle overskridelser ·  

 	Den løbende og periodevise udarbejdelse af rapportering til  

 bestyrelse, direktion og ledelsen af de afdelinger, der varetager opgaver i  

 relation til de markedsrisikobehæftede aktiviteter ·  

 	Hvordan man skal forholde sig ved introduktion af nye produkter  

 behæftet med markedsrisici.
3.4 Interne kontroller 3.4.1 Der skal være etableret systematiske interne kontroller af:
·  

 	Registrering, bogføring og afvikling af handler ·  

 	Opgørelse og rapportering af positioner, resultater og risici m.v.
·  

 	Overholdelse af instruksernes grænser for risikotagning m.v.  

 på alle organisatoriske niveauer ·  

 	Overholdelse af korrespondent- og kundelines, herunder en løbende  

 overvågning af markedsrisikobehæftede kundeengagementer  

 (modpartsrisiko) ·  

 	Indgåede handelspriser ·  

 	Instituttets løbende gevinst/tab på  

 markedsrisikobehæftede forretninger med kunder og for instituttets egne  

 forretninger (indtjeningsopgørelser) 3.4.2 Såfremt der ikke kan indføres interne kontroller med en  

 fuldstændig funktionsmæssig adskillelse i forhold til  

 disponerende og afviklende enheder/ medarbejdere, stilles der forøgede  

 krav til instituttets beføjelser og procedurer, forretningsgange,  

 rapportering og systemanvendelse, jf. pkt. 3.2-3.3 og 3.5-3.6.
3.5 Rapportering 3.5.1 Der skal foretages skriftlig rapportering til instituttets  

 bestyrelse og direktion vedr. samtlige grænser for risikotagning m.v.  

 indeholdt i de afgivne instrukser.
 3.5.2 Rapporteringens hyppighed skal afspejle omfanget og karakteren af de  

 markedsrisikobehæftede aktiviteter samt modtagerens organisatoriske  

 niveau og dermed graden af involvering i den daglige disponering.
3.5.3 Rapporteringen skal i videst mulig udstrækning udarbejdes af  

 organisatoriske enheder/personer, der ikke er involveret i instituttets  

 disponering af markedsrisikobehæftede aktiviteter.
Såfremt der  

 ikke kan tilvejebringes en fuldstændig funktionsadskillelse, stilles  

 der især forøgede krav til instituttets interne  

 kontrolprocedurer og systemanvendelse, jf. pkt. 3.4 og 3.6.
3.6 Systemanvendelse 3.6.1 Der skal foreligge klare skriftlige brugermanualer/forretningsgange  

 for de af instituttet anvendte edb-systemer i forbindelse med  

 markedsrisikobehæftede aktiviteter.
 3.6.2 Anvendelse af ikke-integrerede stand-alone systemer til  

 løsning af opgaver i forbindelse med markedsrisikobehæftede  

 aktiviteter kræver i særlig udstrækning kontrolsystemer,  

 herunder etablering af uafhængige kontroller af data, beregninger og  

 resultater.
Finanstilsynet, den 30. oktober 2001 Henrik Bjerre-Nielsen /Thomas Kjøller Bilag 1 Aktieselskabslovens § 56, stk. 5.
 Stk. 5. I selskaber, som har aktier optaget til notering på en  

 fondsbørs, jf.
 § 7, nr. 1, i lov om værdipapirhandel m.v. og i statslige  

 aktieselskaber, skal forretningsordenen i det mindste indeholde bestemmelser,  

 der:
1. fastlægger bestyrelsens konstitution og beslutningsdygtighed,  

 samt med hvilket interval der skal afholdes møder, 2. fastlægger retningslinier for arbejdsdelingen, herunder  

 forretningsgange, bemyndigelser og instrukser, mellem bestyrelsen og  

 direktionen eller andre etablerede organer, 3. fastlægger, hvorledes bestyrelsen fører tilsyn med  

 direktionens ledelse af selskabets virksomhed og med datterselskaber, 4. fastlægger retningslinier for oprettelse og føring af  

 bøger, fortegnelser og protokoller efter denne lov, 5. pålægger bestyrelsen at tage stilling til selskabets  

 organisation, såsom regnskabsfunktion, intern kontrol, edb-organisation  

 og budgettering, 6. pålægger bestyrelsen at skaffe sig de oplysninger, der er  

 nødvendige til opfyldelse af dens opgaver, 7. pålægger bestyrelsen at følge op på planer,  

 budgetter og lignende samt tage stilling til rapporter om selskabets  

 likviditet, ordrebeholdning, væsentlige dispositioner, overordnede  

 forsikringsforhold, finansieringsforhold, pengestrømme og  

 særlige risici, 8. pålægger bestyrelsen at tage stilling til indholdet af  

 revisionsprotokollen forud for dennes underskrivelse, 9. pålægger bestyrelsen at gennemgå selskabets  

 perioderegnskaber og lign. i løbet af hvert regnskabsår, og  

 herunder vurdere budgettet og afvigelser herfra, samt 10. pålægger bestyrelsen at sikre tilstedeværelsen af  

 det nødvendige grundlag for revision, herunder tage stilling til, om  

 der er behov for intern revision.
