Nr LSF 298 Forslag til Lov om ændring af lov om voksenuddannelsesstøtte (Uddannelse  

 og jobrotation for privatansatte) Fremsat af kulturministeren (Grethe Rostbøll) den 12. maj 1992 Vedtaget ved tredjebehandling den 18. juni 1992 Lov nr. 483 af 24/06/1992 § 1 I lov nr. 336 af 24. maj 1989 om voksenuddannelsesstøtte foretages  

 følgende ændringer:
 1. I § 1 indsættes som stk. 2:
»Stk. 2. Med henblik på at fremme uddannelse og jobrotation i den  

 private sektor kan der endvidere ydes refusion til arbejdsgivere, der  

 ansætter ledige dagpengemodtagere som afløsere for fastansatte på  

 uddannelsesorlov.« 2. Før § 2 indsættes:
 »Uddannelsesstøtte til voksne med kort uddannelse«.
 3. Efter § 4 indsættes:
»Uddannelse og jobrotation for privat ansatte § 4 a.
Kulturministeren kan yde refusion til en privat  

 arbejdsgiver, der træffer aftale med en medarbejder om orlov til uddannelse  

 med løn.
§ 4 b.
Aftale om orlov træffes for en sammenhængende periode på  

 mindst 4 og højst 36 uger.
 Stk. 2. Aftalen skal indeholde nærmere vilkår for tilbagevenden  

 til arbejdspladsen efter orloven.
§ 4 c.
Det er en betingelse for refusion, at medarbejderen har  

 været beskæftiget på virksomheden i mindst 6 måneder, og at arbejdsgiveren  

 ansætter en dagpengeberettiget ledig i orlovsperioden med mindst 30 timers  

 ugentlig beskæftigelse.
 Stk. 2. Løn- og arbejdsvilkår for afløseren skal svare til, hvad  

 der efter overenskomst mellem arbejdsgivere og lønmodtagere gælder for dette  

 eller tilsvarende arbejde.
Stk. 3. Refusionen svarer til højeste sats for  

 arbejdsløshedsdagpenge.
For deltidsansatte nedsættes refusionen  

 forholdsmæssigt.
Stk. 4. Såfremt afløserens ansættelsesforhold ophører inden  

 orlovsperiodens udløb, skal stillingen genbesættes med en anden  

 dagpengeberettiget ledig.
Sker dette ikke, ophører refusionen.
 Stk. 5. Medarbejderens deltagelse i uddannelse skal dokumenteres.
§ 4 d.
Arbejdsformidlingen bistår med formidling af arbejdskraft  

 til ledige orlovsstillinger.
Arbejdsformidlingen påser, at arbejdsgiveren  

 ansætter den arbejdskraft, der er en betingelse for refusionens udbetaling,  

 samt at medarbejderens deltagelse i uddannelse dokumenteres, jf. lov om  

 arbejdsformidling og arbejdsløshedsforsikring m.v. § 20 b.« 4. Før § 5 indsættes:
 »Særlige aftaler«.
 5. I § 6 indsættes som stk. 3:
»Stk. 3. Kulturministeren kan fastsætte regler om ansøgning og  

 udbetaling af refusion til private arbejdsgivere, herunder om de oplysninger,  

 der skal meddeles Kulturministeriet.« 6. § 7 ophæves.
 7. § 9, stk. 2, ophæves.
§ 2 Loven træder i kraft den 1. juli 1992.
Oprindeligt fremsat forslag I lov nr. 336 af 24. maj 1989 om voksenuddannelsesstøtte foretages følgende ændringer:
 1. I § 1 indsættes som stk. 2:
 »Stk. 2. Med henblik på at fremme uddannelse og jobrotation i den  

 private sektor kan der endvidere ydes refusion til arbejdsgivere, der  

 ansætter ledige dagpengemodtagere som afløsere for fastansatte på  

 uddannelsesorlov.
 2. Før § 2 indsættes:
 »Uddannelsesstøtte til voksne med kort uddannelse«.
 3. Efter § 4 indsættes:
 »Uddannelse og jobrotation for privat ansatte.
§ 4a.
Kulturministeren kan yde refusion til en privat  

 arbejdsgiver, der træffer aftale med en medarbejder om orlov til uddannelse  

 med løn.
§ 4b.
Aftale om orlov træffes for en sammenhængende periode på  

 mindst 4 og højst 36 uger.
 Stk. 2. Aftalen skal indeholde nærmere vilkår for tilbagevenden  

 til arbejdspladsen efter orloven.
§ 4c.
Det er en betingelse for refusion, at medarbejderen har  

 været beskæftiget på virksomheden i mindst 6 måneder, og at arbejdsgiveren  

 ansætter en dagpengeberettiget ledig i orlovsperioden med mindst 30 timers  

 ugentlig beskæftigelse.
 Stk. 2. Løn- og arbejdsvilkår for afløseren skal svare til, hvad  

 der efter overenskomst mellem arbejdsgivere og lønmodtagere gælder for dette  

 eller tilsvarende arbejde.
Stk. 3. Refusionen svarer til højeste sats for  

 arbejdsløshedsdagpenge.
For deltidsansatte nedsættes refusionen  

 forholdsmæssigt.
Stk. 4. Såfremt afløserens ansættelsesforhold ophører inden  

 orlovsperiodens udløb, skal stillingen genbesættes med en anden  

 dagpengeberettiget ledig.
Sker dette ikke, ophører refusionen.
 Stk. 5. Medarbejderens deltagelse i uddannelse skal dokumenteres.
§ 4d.
Arbejdsformidlingen bistår med formidling af arbejdskraft  

 til ledige orlovsstillinger.
Arbejdsformidlingen påser, at arbejdsgiveren  

 ansætter den arbejdskraft, der er en betingelse for refusionens udbetaling,  

 samt at medarbejderens deltagelse i uddannelse dokumenteres, jf. lov om  

 arbejdsformidling og arbejdsløshedsforsikring m.v., § 20 b.« 4. Før § 5 indsættes:
 »Særlige aftaler«.
 5. I § 6 indsættes som stk. 3:
»Stk. 3. Kulturministeren kan fastsætte regler om ansøgning og  

 udbetaling af refusion til private arbejdsgivere, herunder om de oplysninger,  

 der skal meddeles Kulturministeriet.« 6. § 7 ophæves.
 7. § 9, stk. 2, ophæves.
§ 2 Loven træder i kraft den 1. juli 1992.
Bemærkninger til lovforslaget 1. Almindelige bemærkninger Som led i aftalen om aktivering, indgået den 8. maj 1992 mellem  

 regeringen, Socialdemokratiet, Det Radikale Venstre, Centrum-Demokraterne og  

 Kristeligt Folkeparti, er der opnået enighed om permanentgørelse af  

 voksenuddannelsesstøtteordningen (VUS) efter de hidtil gældende regler.  

 Endvidere er der opnået enighed om i tilknytning hertil at etablere en  

 refusionsordning for arbejdsgivere i den private sektor, der ansætter ledige  

 dagpengemodtagere som afløsere for fastansatte på uddannelsesorlov.
 Refusionsordningen har til formål at højne arbejdsstyrkens generelle  

 uddannelsesniveau og fremme jobrotation i den private sektor.
 I forhold til den hidtidige VUS-ordning retter den foreslåede  

 refusionsordning sig mod en bredere målgruppe af privatansatte lønmodtagere,  

 og giver samtidig adgang til en udvidet orlovsperiode.
 Refusionsordningen viderefører de gældende regler for  

 voksenuddannelsesstøtte, hvorefter deltagelse i ordningen er frivillig for  

 såvel lønmodtageren som arbejdsgiveren.
 Refusionsordningen omfatter alle beskæftigede lønmodtagere i den private  

 sektor med fast tilknytning til arbejdsmarkedet, dvs. at den pågældende skal  

 have været beskæftiget på virksomheden i mindst 6 måneder.
 Det er en betingelse for refusion, at der ansættes en dagpengeberettiget  

 ledig i den ledigblevne stilling.
 Der er ikke mulighed for at ansætte ledige med yderligere støtte, f.eks.  

 med genoptræningsydelse efter lov om arbejdstilbud til ledige eller med andre  

 tilskud fra det offentlige.
Uddannelsesvalget er frit.
De uddannelsessøgende kan deltage i almen og  

 erhvervsrettet undervisning i arbejdstiden.
 De vigtigste punkter i den foreslåede ordning er følgende:
 - Ordningen vedrører alene den private sektor.
 - Ordningen er frivillig for både lønmodtageren og arbejdsgiveren.
 - Lønmodtageren skal have haft ansættelse på virksomheden i mindst 6  

 måneder.
 - Den ledigblevne stilling skal genbesættes med en dagpengeberettiget  

 ledig, der ansættes på overenskomstmæssige vilkår.
 - Den ledige skal beskæftiges i mindst 30 timer om ugen.
 - Orlovsperioden skal være af mindst 4 og højst 36 ugers varighed.
 - Refusionen til arbejdsgiveren svarer til dagpengemaksimum.
 Refusionsordningen administreres som VUS-ordningen af Kulturministeriet.
Arbejdsformidlingskontorerne bistår med formidling af arbejdskraft til de  

 ledige orlovsstillinger, men arbejdsgiveren afgør selv, hvem der må anses for  

 kvalificeret.
Arbejdsformidlingen påser, at arbejdsgiveren ansætter den  

 arbejdskraft, der er en betingelse for refusionens udbetaling, samt at den  

 ansattes deltagelse i uddannelse dokumenteres.
 Kulturministeriet udbetaler refusionen til arbejdsgiveren på baggrund af  

 en refusionsbegæring, der er attesteret af Arbejdsformidlingen.
Administrative og økonomiske konsekvenser På baggrund af de hidtidige erfaringer med anvendelsen af VUS som led i  

 uddannelse og jobrotation, samt udvidelsen af målgruppen for ordningen,  

 forventes det skønsmæssigt, at 10.000-15.000 privatansatte lønmodtagere  

 årligt ønsker at benytte sig af uddannelsesmuligheden, ligesom et tilsvarende  

 antal ledige vil blive beskæftigede i orlovsperioden.
 Refusionsordningen vil, bortset fra administrationsudgifter, være  

 udgiftsneutral, idet udgifterne til refusionen til arbejdsgiverne vil svare  

 til de dagpengemæssige besparelser.
2. Bemærkninger til lovforslagets enkelte bestemmelser Til nr. 1 Som en midlertidig ordning har det i perioden 1. juli 1991 - 1. juli 1992  

 været muligt at kombinere VUS- og ATB-ordningerne med fravigelse af  

 ATB-ordningens merbeskæftigelseskrav.
 På baggrund af de positive erfaringer med kombinationen af  

 uddannelsesorlov og jobrotation etableres en permanent ordning for  

 privatansatte lønmodtagere.
 Den nye ordning har bl.a. til formål at øge efteruddannelsesindsatsen i  

 private virksomheder og fremme disse virksomheders deltagelse i  

 beskæftigelsesindsatsen således, at der ydes refusion til de arbejdsgivere,  

 der ansætter ledige i de fastansattes orlovsperiode.
Til nr. 3 ad § 4 a Ordningen beror på en frivillig orlovsaftale, der indgås mellem  

 arbejdsgiveren og den ansatte.
 Det forudsættes, at lønmodtageren på uddannelsesorlov får fuld  

 lønkompensation, med mindre andet aftales mellem den ansatte og  

 arbejdsgiveren.
 Arbejdsgiveren får refusion svarende til højeste sats for  

 arbejdsløshedsdagpenge.
ad § 4 b Primært af hensyn til aktiveringsindsatsen skal uddannelsesorlov være en  

 sammenhængende periode på mindst 4 og højst 36 uger.
 Af hensyn til den fastansatte medarbejder skal uddannelsesaftalen  

 indeholde nærmere vilkår for tilbagevenden til arbejdspladsen.
ad § 4 c Det er en forudsætning for refusionens udbetaling, at arbejdsgiveren  

 ansætter en dagpengeberettiget ledig i orlovsperioden.
 Arbejdsformidlingen kontrollerer, at betingelserne for refusionens  

 udbetaling er til stede.
 For at sikre rimelige vilkår, skal den ledige beskæftiges i mindst 30  

 timer om ugen.
 Der er intet til hinder for, at f.eks. 2 halvtidsansatte erstattes af en  

 ledig, der ansættes på fuld tid.
ad § 4 d Det er vigtigt, at det er arbejdsgiveren selv, der afgør, om en ledig er  

 kvalificeret til ansættelse i den pågældende stilling.
 Arbejdsformidlingen kontrollerer, at betingelserne for refusion er  

 opfyldt, og attesterer den refusionsbegæring, der indsendes til  

 Kulturministeriet.
 Henvisningen til § 20 b i lov om arbejdsformidling og  

 arbejdsløshedsforsikring er henvisning til det senest fremsatte  

 ændringsforslag til loven, som i øvrigt er ændret ved lov nr. 164 af 13.  

 marts 1992.
Til nr. 5 Der tænkes bl.a. på dokumentation for medarbejderens deltagelse i  

 uddannelse og afløserens ansættelse.
 Oplysningsforpligtelsen over for Arbejdsformidlingen er fastsat i lov om  

 arbejdsformidling og arbejdsløshedsforsikring m.v.
Til nr. 6 Ændringen er en følge af omstruktureringen af Kulturministeriets  

 departement og Direktoratet for Folkeoplysning, der fra den 1. juli 1992  

 etableres som en enhedsorganisation.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 1 indsættes som stk. 2:
 »Stk. 2. Med henblik på at fremme uddannelse og jobrotation i den  

 private sektor kan der endvidere ydes refusion til arbejdsgivere, der  

 ansætter ledige dagpengemodtagere som afløsere for fastansatte på  

 uddannelsesorlov.
 § 1. Loven har til formål gennem tildeling af støtte til  

 voksensuddannelse at skabe økonomiske grundlag for, at voksne med kortvarig  

 uddannelse får mulighed for at deltage i undervisning i arbejdstiden.
 2. Før § 2 indsættes:
 »Uddannelsesstøtte til voksne med kort uddannelse«.
§ 2. Kulturministeren kan yde støtte til deltagelse i  

 almendannende eller erhvervsrettet voksenundervisning i arbejdstiden til  

 personer, der 1) er lønmodtagere eller har anden erhvervsindtægt end lønindtægt, 2) har haft mindst 1/2 års beskæftigelse på fuld tid eller dertil svarende  

 deltid hos nuværende arbejdsgiver, 3) er i alderen 25-60 år, 4) har en kortvarig skoleuddannelse og 5) har en kortvarig eller ingen erhvervsuddannelse.
 Stk. 2. Kulturministeren kan fastsætte regler om prioritering af  

 ansøgerne.
 Stk. 3. Kulturministeren fastsætter regler for opgørelsen af  

 beskæftigelsestiden for personer med anden erhvervsindtægt end lønindtægt.
 Stk. 4. Kulturministeren fastsætter efter forhandling med  

 arbejdsministeren og undervisnings- og forskningsministeren regler om, hvilke  

 undervisnings- og uddannelsestilbud der er omfattet af støtteordningen.
 3. Efter § 4 indsættes:
 »Uddannelse og jobrotation for privat ansatte.
§ 4a.
Kulturministeren kan yde refusion til en privat  

 arbejdsgiver, der træffer aftale med en medarbejder om orlov til uddannelse  

 med løn.
§ 4b.
Aftale om orlov træffes for en sammenhængende periode på  

 mindst 4 og højst 36 uger.
 Stk. 2. Aftalen skal indeholde nærmere vilkår for tilbagevenden  

 til arbejdspladsen efter orloven.
§ 4c.
Det er en betingelse for refusion, at medarbejderen har  

 været beskæftiget på virksomheden i mindst 6 måneder, og at arbejdsgiveren  

 ansætter en dagpengeberettiget ledig i orlovsperioden med mindst 30 timers  

 ugentlig beskæftigelse.
 Stk. 2. Løn- og arbejdsvilkår for afløseren skal svare til, hvad  

 der efter overenskomst mellem arbejdsgivere og lønmodtagere gælder for dette  

 eller tilsvarende arbejde.
Stk. 3. Refusionen svarer til højeste sats for  

 arbejdsløshedsdagpenge.
For deltidsansatte nedsættes refusionen  

 forholdsmæssigt.
Stk. 4. Såfremt afløserens ansættelsesforhold ophører inden  

 orlovsperiodens udløb, skal stillingen genbesættes med en anden  

 dagpengeberettiget ledig.
Sker dette ikke, ophører refusionen.
 Stk. 5. Medarbejderens deltagelse i uddannelse skal dokumenteres.
§ 4d.
Arbejdsformidlingen bistår med formidling af arbejdskraft  

 til ledige orlovsstillinger.
Arbejdsformidlingen påser, at arbejdsgiveren  

 ansætter den arbejdskraft, der er en betingelse for refusionens udbetaling,  

 samt at medarbejderens deltagelse i uddannelse dokumenteres, jf. lov om  

 arbejdsformidling og arbejdsløshedsforsikring m.v., § 20 b.« 4. Før § 5 indsættes:
 »Særlige aftaler«.
 § 5. Lovens bestemmelser kan ikke fraviges ved aftale til skade  

 for den uddannelsessøgende.
 5. I § 6 indsættes som stk. 3:
»Stk. 3. Kulturministeren kan fastsætte regler om ansøgning og  

 udbetaling af refusion til private arbejdsgivere, herunder om de oplysninger,  

 der skal meddeles Kulturministeriet.« Administration § 6. Kulturministeren kan fastsætte regler om lovens  

 administration, herunder om ansøgning, tildeling og udbetaling af  

 uddannelsesstøtten.
Ministeren kan som led heri fastsætte regler om, at  

 arbejdsgiveren skal foretage udbetaling af uddannelsesstøtte til  

 lønmodtagere.
 Stk. 2. Kulturministeren kan fastsætte regler om, at ansøgere,  

 arbejdsgivere eller offentlige myndigheder skal afgive oplysninger, der er  

 nødvendige for tildeling af uddannelsesstøtte.
 6. § 7 ophæves.
 § 7. Kulturministeren kan bemyndige Direktoratet for  

 Folkeoplysning, Frie Grundskoler m.v. til at udøve de beføjelser, der i denne  

 lov er tillagt ministeren.
 Stk. 2. Kulturministeren kan fastætte bestemmelser om adgangen til  

 at klage over afgørelser, der er truffet i henhold til bemyndigelse efter  

 stk. 1, herunder om at afgørelser ikke skal kunne indbringes for ministeren.
 7. § 9, stk. 2, ophæves.
Ikrafttræden § 9. Loven træder i kraft den 1. oktober 1989.
 Stk. 2. Kulturministeren fremsætter forslag for Folketinget om  

 revision af loven senest i Folketingsåret 1991-92.
