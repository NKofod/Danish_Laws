 Arbejdsmarkedets  

 Ankenævns kompetence i tilfælde af ferieoverenskomst og udbetaling af  

 uhævnede  

 feriepenge efter loven § 34, stk. 2 til stk. 4.
 Ankenævnet har behandlet Deres klage på møde den 4.  

 oktober 2006.
Nævnet traf denne A F G Ø R E L S E De kan ikke få udbetalt feriegodtgørelse fra  

 optjeningsåret 2004.
 Ankenævnet tiltræder således direktoratets afgørelse af  

 28. juni 2006.
B E G R  

 U N D E L S E Ankenævnet lagt til grund, at De har været omfattet af en kollektiv ferieoverenskomst  

 i det ansættelsesforhold, hvor feriegodtgørelsen er optjent og frem til 31.  

 juli 2005,   

 	  

 De har uhævet  

 feriegodtgørelse svarende til 6 feriedage fra optjeningsåret 2004,   

 	  

 feriegodtgørelsen stammer  

 fra et ansættelsesforhold, som ophørte den 31. juli 2005,   

 	  

 De har modtaget  

 arbejdsløshedsdagpenge i 27 dage i ferieåret 1. maj 2005  30. april  

 2006 og   

 	  

 der ikke var indgået  

 aftale om overførsel af ferie.
Efter ferielovens § 34 b, stk. 2 kan De få udbetalt  

 uhævet feriegodtgørelse, som er optjent i et ansættelsesforhold, der er  

 ophørt  

 senest ved udløbet af ferieåret.
Det vil sige, at arbejdsforholdet er ophørt  

 senest den 30. april 2006.
 Efter ferielovens § 34 b, stk. 3 kan De få udbetalt  

 uhævet feriegodtgørelse, som vedrører optjent ferie for beskæftigelse ud over  

 9½ måneds samlet varighed i et optjeningsår, og som ikke er aftalt overført.
 Det er dog en betingelse for at få udbetalt  

 feriegodtgørelsen efter disse bestemmelser, at De ikke har modtaget  

 kontanthjælp,  

 arbejdsløshedsdagpenge eller ydelser efter lov om børnepasningsorlov i flere  

 dage, end den uhævede feriegodtgørelse svarer til.
Ankenævnet har lagt vægt på, at De har uhævet  

 feriegodtgørelse svarende til 6 dage.
Disse dage er optjent i et  

 ansættelsesforhold,  

 der ophørte den 31. juli 2005. De var beskæftiget i dette ansættelsesforhold  

 i  

 hele optjeningsåret 2004.
 Ankenævnet har endvidere lagt vægt på, at De har  

 modtaget arbejdsløshedsdagpenge i 27 dage i ferieåret 2005/2006. De har  

 således  

 modtaget arbejdsløshedsdagpenge for mere end 6 dage i ferieåret 2005/2006.
 Ankenævnet henviser til § 34 b, stk. 2 - 4, § 44, stk.  

 5 i ferieloven, jf. lovbekendtgørelse nr. 407 af 28. maj 2004.
 De har ikke oplyst om perioder i ferieåret 2005/2006  

 uden løn eller offentlige ydelser, hvor De kunne betragtes, som om De havde  

 holdt ferien.
B E M Æ R K N I N G E R  

 I  

 Ø V R I G T Ankenævnet har bemærket Deres synspunkter om, hvad De  

 finder rimeligt, men Ankenævnet er forpligtet til at træffe afgørelse på  

 grundlag af de gældende regler.
De spørger, hvem der kunne have vejledt Dem.
Ankenævnet  

 kan oplyse, at De kan søge vejledning om ferielovens regler i  

 Arbejdsdirektoratet.
 For så vidt angår Deres oplysning om, at De ikke ville  

 have haft råd til at leve, hvis De skulle have hævet feriepengene i stedet  

 for  

 arbejdsløshedsdagpenge, kan Ankenævnet oplyse, at feriegodtgørelsens  

 størrelse  

 er fastsat på grundlag af lønnens størrelse i optjeningsåret.
De oplyser, at De ikke fandt det muligt at holde den  

 resterende ferie.
Arbejdsdirektoratet har i brev af 19. juni 2006 oplyst, at  

 direktoratet vil tage stilling til, om der har foreligget en feriehindring i  

 ferielovens forstand.
 Ankenævnet har i øvrigt bemærket, at  

 Arbejdsdirektoratet vil tage stilling til, om De kan få Deres  

 feriegodtgørelse  

 udbetalt på grund af nye oplysninger om en mulig feriehindring.
På ankenævnets  

 vegne De kan læse om afgørelsens faktiske og retlige grundlag  

 på de følgende sider.
 Kopi til:
Arbejdsdirektoratet, Stormgade 10, Postboks 1103, 1009  

 København K J.nr. 06-965.4-0138 1. Sagsforløb Arbejdsdirektoratet fremstillede sagen på denne måde:
 Sagsfremstilling Vi har 19. maj 2006 modtaget Deres blanket vedrørende  

 ansøgning om uhævede feriepenge for 6 dage optjent i 2004 til brug i  

 ferieåret  

 2005/2006.
 De har oplyst, at de uhævede feriepenge stammer fra den  

 5. ferieuge.
 De har endvidere oplyst, at De har modtaget  

 arbejdsløshedsdagpenge for 27 dage i ferieåret 2005/2006.
 Sekretariatet er enigt i fremstillingen.
2. Arbejdsdirektoratets  

 afgørelse Direktoratet traf den 28. juni 2006 denne afgørelse:
 Afgørelse De kan ikke få udbetalt Deres uhævede feriepenge for 6  

 dage fra Feriekort-administrator, som De har optjent i 2004.
Begrundelse De kan ikke få udbetalt Deres feriepenge, fordi De i  

 ferieåret 2005/2006 har fået arbejdsløshedsdagpenge for flere dage, end De  

 har  

 dage med uhævede feriepenge for optjeningsåret 2004.
 Vi har ved afgørelsen lagt til grund, at de uhævede  

 feriepenge for 6 dage stammer fra den 5. ferieuge.
 Vi har videre lagt til grund, at De har fået arbejdsløshedsdagpenge  

 for 27 dage i ferieåret 2005/2006.
 Efter § 34 b, stk. 4, i ferieloven, jf.  

 lovbekendtgørelse nr. 407 af 28. maj 2004, skal direktoratet trække antallet  

 af  

 dage med arbejdsløshedsdagpenge, ydelser efter lov om børnepasningsorlov  

 eller  

 kontanthjælp fra antallet af dage med uhævede feriepenge, forinden der kan  

 ske  

 udbetaling efter lovens § 34 b, stk. 3.(5. ferieuge).
 De kan derfor ikke få udbetalt Deres uhævede feriepenge  

 for 6 dage.
 3. Klagen til  

 ankenævnet I klagen af 13. juli 2006 er bl.a. anført at,   

 	  

 De har været på  

 arbejdsmarkedet i 10 år, og De har derfor været med til at betale Deres del.  

 Det er derfor ikke rimeligt, at De ikke kan få lidt tilbage, når De har brug  

 for det.
  

 	  

 De blev udlært,  

 mistede Deres job, og fik nyt arbejde kort tid efter.
De tænkte ikke på at  

 holde ferien, mens De var arbejdsløs, fordi der var ca. ½ år tilbage at bruge  

 den i.
  

 	  

 De nåede at holde  

 ferie i 6 ud af 12 dage.
De fandt det ikke muligt at holde yderligere ferie,  

 fordi en kollega blev syg, chefen stoppede og der kom en ny salgsleder.
   

 	  

 De mener, at De har  

 mest brug for pengene, og De har optjent dem.
   

 	  

 De mener ikke, De  

 ville have haft råd til at leve, hvis De skulle have hævet feriepengene i  

 stedet  

 for arbejdsløshedsdagpenge.
   

 	  

 De vil gerne vide,  

 hvem der skulle have vejledt Dem, således at De kunne have undgået denne  

 fælde.
 De forstår ikke, at man kan skrive, at pengene for 5. ferieuge  

 udbetales uanset beløbets størrelse, når pengene alligevel ikke bliver  

 udbetalt.
4. Arbejdsdirektoratets  

 bemærkninger til klagen Direktoratet har den 19. juli 2006 anført følgende:
 Der er ikke kommet nye oplysninger, der giver  

 direktoratet anledning til at ændre afgørelsen.
 Vi gør opmærksom på, at vi særskilt tager stilling til  

 om lønmodtageren i øvrigt kan få sine feriepenge udbetalt på baggrund af nye  

 oplysninger om mulig feriehindring.
 5. Nyt efter  

 klagen De har i brev til Arbejdsmarkedets Ankenævn modtaget  

 den 15. august 2006 oplyst, at De er medlem af HK, og at De var omfattet af  

 en  

 kollektiv ferieoverenskomst (Landsoverenskomsten for butik) på tidspunktet.
6. Regler Ferielov, jf.  

 lovbekendtgørelse nr. 407 af 28. maj 2004 Kapitel 5 a Udbetaling af feriegodtgørelse, løn under ferie  

 eller ferietillæg ved ferieårets udløb § 34 b.  

  

 Feriegodtgørelse for ferie, som er holdt, men hvor beløbet ikke er hævet af  

 lønmodtageren inden udløbet af ferieåret, og hvor beløbet er mindre end 3.000  

 kr. efter fradrag af skat og arbejdsmarkedsbidrag, udbetales efter anmodning  

 til lønmodtageren af FerieKonto eller den, der i medfør af § 31 administrerer  

 feriegodtgørelsen, jf. dog § 34 a.
Det er en betingelse, at lønmodtageren  

 skriftligt  

 erklærer, at ferien er holdt i et ansættelsesforhold.
 Stk. 2.  

  

 Feriegodtgørelse, der ikke er hævet af lønmodtageren inden udløbet af  

 ferieåret, og som er optjent i et ansættelsesforhold, der er ophørt senest  

 ved  

 udløbet af ferieåret, udbetales efter anmodning til lønmodtageren af  

 FerieKonto  

 eller den, der i medfør af § 31 administrerer feriegodtgørelsen, jf. dog stk.  

 4. Det er en betingelse, at lønmodtageren skriftligt erklærer, at  

 ansættelsesforholdet er ophørt.
 Stk. 3.  

  

 Feriegodtgørelse, der ikke er hævet af lønmodtageren inden udløbet af  

 ferieåret, eller løn under ferie eller ferietillæg, der ikke er udbetalt til  

 lønmodtageren inden udløbet af ferieåret, og som vedrører optjent ferie for  

 beskæftigelse ud over 91/2 måneds samlet varighed i et optjeningsår, og som  

 ikke er aftalt overført efter §§ 19 eller 40, udbetales efter anmodning til  

 lønmodtageren af arbejdsgiveren, FerieKonto eller den, der i medfør af § 31  

 administrerer feriegodtgørelsen, jf. dog stk. 4. Det er en betingelse, at  

 lønmodtageren skriftligt erklærer, at beløbet vedrører optjent ferie for  

 beskæftigelse  

 ud over 91/2 måneds samlet varighed i et optjeningsår, som ikke er aftalt  

 overført efter §§ 19 eller 40.
Stk. 4.  

  

 Har  

 lønmodtageren fået arbejdsløshedsdagpenge, ydelse efter lov om  

 børnepasningsorlov eller kontanthjælp i ferieåret, kan udbetaling efter stk.  

 2  

 og 3 kun ske efter direktøren for Arbejdsdirektoratets forudgående  

 godkendelse.  

 Antallet af dage med de nævnte ydelser skal trækkes fra det antal dage, de  

 uhævede feriepenge svarer til.
Hvis der herefter resterer et antal feriedage,  

 meddeler direktøren for Arbejdsdirektoratet arbejdsgiveren, FerieKonto eller  

 den, der i medfør af § 31 administrerer feriegodtgørelsen, for hvor mange  

 dage  

 der kan udbetales til lønmodtageren.
Stk. 5.  

  

 Muligheden for  

 udbetaling efter stk. 1-3 fortabes, hvis lønmodtageren ikke senest den 30.  

 september efter ferieårets udløb skriftligt anmoder arbejdsgiveren,  

 FerieKonto  

 eller den, der i medfør af § 31 administrerer feriegodtgørelsen, om  

 udbetaling  

 efter disse regler.
Muligheden for udbetaling efter godkendelse, jf. stk. 4,  

 fortabes, hvis lønmodtageren ikke senest den 30. september efter ferieårets  

 udløb skriftligt anmoder direktøren for Arbejdsdirektoratet om udbetaling  

 efter  

 disse regler.
Kapitel 8 Kompetence og klageadgang § 44.
 Stk. 2.
 Stk. 3.
 Stk. 4.
 Stk. 5.  

  

 Direktøren for  

 Arbejdsdirektoratet træffer afgørelse om udbetaling af beløb efter § 34 b,  

 stk.  

 4, eller beløb, der i medfør af § 36 er tilfaldet statskassen eller  

 Arbejdsmarkedets Feriefond eller et andet ferieformål.
 Stk. 6.
