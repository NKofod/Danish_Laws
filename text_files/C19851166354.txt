 Den 1. januar 1986 træder de nye regler i myndighedsloven om bl.a. fælles  

 forældremyndighed og børne- og familiesagkyndig rådgivning i kraft.
I den anledning vedlægges: (* 1) Der er i bekendtgørelsen om forældremyndighed og samværsret foretaget en  

 del ændringer i forhold til det bekendtgørelsesudkast, der blev sendt til  

 høring i statsamterne den 15. oktober 1985. Navnlig er bestemmelsen om  

 notatpligt m.v. under den børne- og familiesagkyndige rådgivning ændret i  

 forhold til udkastet, idet oplysninger, parterne har givet under rådgivningen  

 kun må anvendes til brug for statsamtets afgørelse, når statsamtets jurist  

 anmodes om at deltage i rådgivningen, eller parterne har givet samtykke  

 hertil, jfr. nærmere § 20 i bekendtgørelsen.
Det forudsættes, at statsamterne i forbindelse med indkaldelse af faderen  

 i faderskabssager giver denne en orientering om adgangen til at aftale fælles  

 forældremyndighed, og om at en sådan aftale kan indgås i forbindelse med  

 faderskabets ankendelse efter barnets fødsel.
Orienteringen kan f.eks. ske på  

 grundlag af den under litra 5 udarbejdede vejledning.
 I cirkulæret om ændring af cirkulære om ægteskabs opløsning er det  

 fastsat, at trejdeparts erklæring om utroskab i almindelighed kan afgives  

 skriftligt, jfr. den under litra 9 nævnte blanket.
De under litra 6 - 9 anførte blanketter kan rekvireres hos Direktoratetet  

 for Statens Indkøb, Bredgade 20, 1260 København K. Øvrige blanketter til brug  

 i separations- og skilsmissesager samt i sager om faderskab, adoption og  

 navne skal anvendes, indtil oplagene er opbrugt.
Ved genoptryk af  

 blanketterne vil disse blive ændret.
Den under litra 10 nævnte statistik vedrørende rådgivning efter  

 myndighedslovens § 27 a bedes ført foreløbig for perioden 1/1 1986 - 31/3  

 1986. Skemaet bedes indsendt til familieretsdirektoratet senest den 15/4  

 1986. De i skemaets punkt 21 anførte oplysninger skal indgå i vurderingen af  

 ressourcebehovet ved en udvidelse af rådgivningsordningen, således at  

 rådgivning skal tilbydes, selv om statsamtet ikke i forvejen behandler en sag  

 om samværsret, forældremyndighed eller fri proces.
Udvidelsen søges  

 gennemført pr. 1. juli 1986.
 Der vil senere blive fremsendt et statistikskema vedrørende aftaler om  

 fælles forældremyndighed.
 Særtryk af bekendtgørelsen og ændringscirkulærerne under litra 1-3 vil  

 blive udsendt i løbet af nogle dage.
 P.M.V.
 E.B.
