 1. Kursets indhold.
 Et kursus i fødselsforberedelse kan omfatte 20 timer fordelt dels på  

 orientering om svangerskabet og fødselens forløb, eventuelt ledsaget af  

 billeddemonstration og film, og dels på indlæring af fødestillinger,  

 resperations- og presseteknik samt øvelser, der fremmer den gravides  

 kondition før, under og efter fødslen, derunder søger at forebygge fysiske og  

 psykiske gener af svangerskabet.
 Der skal for deltagerne foreligge en lægeudtalelse, der godtgør at  

 undervisningen ikke kan medføre komplikationer for svangerskabet.
 2. Lærerkvalifikationer.
Jordemødre, sundhedsplejersker og fysioterapeuter må med fornøden  

 instruktion anses for at være fagligt kvalificerede, og de vil kunne  

 godkendes til den pågældende undervisning, såfremt de har de fornødne  

 pædagogiske forudsætninger.
Afspændingspædagoger vil kunne godkendes til  

 denne undervisning efter amtsrådets konkrete vurdering, jfr. § 39 i lov om  

 styrelsen af kommunernes skolevæsen og af virksomhed efter lov om  

 fritidsundervisning m.v.
 3. Ophævelse af tidligere cirkulæreskrivelser.
 Dette cirkulære erstatter undervisningsministeriets meddelelse af 6.  

 februar 1976 om vejledende retningslinier for kurser i fødselsforberedelse  

 som fritidsundervisning, undervisningsministeriets cirkulæreskrivelse af 16.  

 november 1977 om godkendelse af afspændingspædagoger til kurser i  

 fødselsforberedelse og undervisningsministeriets cirkulæreskrivelse af 8.  

 marts 1979 vedrørende godkendelse af afspændingspædagoger til kurser i  

 fødselsforberedelse i henhold til lov om fritidsundervisning m.v.
UNDERVISNINGSMINISTERIET Direktoratet for Folkeoplysning, Frie Grundskoler m.v., den 9. februar 1987 P.d.v.
