Betænkning afgivet af Beskæftigelsesudvalget den 3. maj 2017 Betænkning over Forslag til folketingsbeslutning om ændring af reglerne om udbetaling af skattefri efterlønspræmie [af Finn Sørensen (EL) m.fl.]:
1. Udvalgsarbejdet Beslutningsforslaget blev fremsat den 4. april 2017 og blev herefter henvist til behandling i Beskæftigelsesudvalget.
Møder Udvalget har behandlet beslutningsforslaget i 2 møder.
Samråd Udvalget har stillet 1 samrådsspørgsmål til beskæftigelsesministeren til mundlig besvarelse, som denne har besvaret i et åbent samråd den 3. maj 2017.
Spørgsmål Udvalget har stillet 4 spørgsmål til beskæftigelsesministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (udvalget med undtagelse af EL og SF) indstiller beslutningsforslaget til forkastelse.
Alternativets medlemmer af udvalget finder, at det er et stort problem, at den skattefrie efterlønspræmie udhules for de danskere, der ønsker at anvende seniorfridage, når de fortsætter på arbejdsmarkedet, efter at de kunne værre gået på efterløn.
Men ALT mener ikke, at det er politikerne på Christiansborg, der alene skal løse dette problem.
Derfor er ALT glad for, at beskæftigelsesministeren ved 1. behandling af beslutningsforslaget lovede at sætte sig sammen med arbejdsmarkedets parter for at se nærmere på at finde en løsning på dette specifikke problem.
Da problemet er opstået som resultat af overenskomstforhandlingerne, er det også naturligt, at det er parterne bag overenskomstforhandlingerne, der er med til at løse det.
Alternativet stemmer derfor nej til beslutningsforslaget og ser frem til resultaterne af forhandlingerne mellem ministeren og repræsentanter for både arbejdsgivere og arbejdstagere.
 Et mindretal i udvalget (EL og SF) indstiller beslutningsforslaget til vedtagelse uændret.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Bent Bøgsted (DF) fmd.
Jens Henrik Thulesen Dahl (DF) Claus Kvist Hansen (DF) Karina Adsbøl (DF) Marlene Harpsøe (DF) Jeppe Jakobsen (DF) Klaus Markussen (V) Peter Juel Jensen (V) Louise Schack Elholm (V) Carl Holst (V) Anni Matthiesen (V) Britt Bager (V) Joachim B.
Olsen (LA) Laura Lindahl (LA) Merete Scheelsbeck (KF) Ane Halsboe-Jørgensen (S) Bjarne Laustsen (S) nfmd.
Mattias Tesfaye (S) Leif Lahn Jensen (S) Lennart Damsbo-Andersen (S) Pernille Rosenkrantz-Theil (S) Jan Johansen (S) Henning Hyllested (EL) Christian Juhl (EL) Finn Sørensen (EL) Josephine Fock (ALT) Torsten Gejl (ALT) Sofie Carsten Nielsen (RV) Karsten Hønge (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
