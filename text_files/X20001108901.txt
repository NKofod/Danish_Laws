Investeringsforeninger- udlodning - procenter  

 - udskydelse af praksisændring Told- og Skattestyrelsen har i anledning af lovforslag L  

 154 i begrænset form udskudt en tidligere varslet ændring af  

 afrundingspraksis for udloddende investeringforeninger.
Afgørelsen  

 gælder generelt for alle udloddende investeringsforeninger og skal  

 sikre investeringsforeningerne mulighed for at indrette sig på de nye  

 regler inden lovforslagets endelige vedtagelse Af Ligningsvejledningen for 1997 og tidligere år  

 fremgik følgende:
"Skattepligten som udloddende investeringsforening vil dog  

 ikke ændres for en forening, der for at kunne foretage en udlodning med  

 hele eller halve procenter af certifikaternes pålydende må  

 tilbageholde en mindre del af årets indtjente renter og udbytte.
Det  

 må dog være sikret af foreningen, at det således  

 overskydende beløb ikke anvendes til varig værdiforøgelse  

 af certifikaterne, men overføres til næste regnskabsår og  

 indgår i det beløb, som dette år foreligger til  

 udlodning." Ifølge Told- og Skattestyrelsens afgørelse i  

 TfS 1999, 739 kan denne praksis uanset den ikke længere fremgår  

 af Ligningsvejledningen anvendes til og med indkomståret 1998, dvs.  

 udlodninger i 1999.
Som følge af at investeringsforeningerne allerede  

 inden vedtagelsen af lovforslag L 154 bør have mulighed for at  

 indrette sig på de nye regler har Told- og Skattestyrelsen besluttet en  

 yderligere etårig forlængelse af den hidtidige praksis, dog  

 således at den forlængede praksis har samme indhold som  

 lovforslaget.
Det vil sige at investeringsforeningernes udlodninger  

 vedrørende 1999 (udlodninger i år 2000) på under 1 pct.  

 skal kunne undlades, men at muligheden for afrunding til halve procenter  

 ændres til, at udlodningen skal kunne nedrundes  til nærmeste  

 kvarte procent.
