(Om ordningens ikrafttræden.) Indledende bemærkninger.
Med vedtagelsen af lov nr. 46 af 7. marts 1964, der er optrykt som bilag 1  

 til nærværende bekendtgørelse, oprettes Arbejdsmarkedets Tillægspension.
Der  

 skal i det følgende gives nogle almindelige vejledende regler med hensyn til  

 de spørgsmål, der er af størst interesse for befolkningen ved ordningens  

 iværksættelse, d.v.s. hvem der er omfattet af loven som medlemmer af  

 Arbejdsmarkedets Tillægspension (kap.
I), størrelsen af de bidrag, der skal  

 betales for medlemmerne (kap II), samt hvilke skridt der skal tages af  

 henholdsvis lønmodtagere (kap.
III) og arbejdsgivere (kap.
IV) i forbindelse  

 med registrering samt tilbageholdelse af bidrag og indbetaling af disse  

 sammen med arbejdsgiverens eget bidrag til ordningen.
Endvidere indeholder bekendtgørelsen i et særligt afsnit (kap.
V) de  

 regler, der i medfør af §§ 2, stk. 3, og 15, stk. 3, i loven om  

 Arbejdsmarkedets Tillægspension er fastsat af arbejdsministeren efter  

 forhandling med de interesserede arbejdsgiver- og lønmodtagerorganisationer  

 vedrørende personer, der typisk har beskæftigelse hos flere arbejdsgivere  

 inden for en enkelt uge (løsarbejdere).
Endelig fastsættes i det afsluttende afsnit (kap.
VI) med hjemmel i lovens  

 § 21, stk. 6, fristen for arbejdsgiver- og lønmodtagerorganisationer til at  

 rette henvendelse til arbejdsministeren med henblik på at komme i betragtning  

 ved arbejdsministerens udpegning af arbejdsgiver- og  

 lønmodtagerrepræsentanter til repræsentantskabet for Arbejdsmarkedets  

 Tillægspension.
 Personkredsen.
 § 1.  Almindelige betingelser for medlemskab.
Medlemmer af Arbejdsmarkedets Tillægspension er lønmodtagere, d.v.s.  

 personer der udfører lønnet arbejde for andre.
Medens ordningen herefter  

 omfatter samtlige arbejdere (medhjælpere) og funktionærer, er imidlertid den  

 tredie store lønmodtagergruppe, tjenestemænd og dermed ligestillede, undtaget  

 fra ordningen, jfr. nærmere nedenfor.
Endvidere er selvstændige  

 erhvervsdrivende ikke omfattet af ordningen, medmindre de forud som  

 lønmodtagere har været medlemmer af tillægspensionsordningen i sammenlagt  

 mindst 3 år.
Ordningen omfatter heller ikke befolkningsgrupper, som alene har  

 indtægter, der ikke hidrører fra erhvervsmæssigt arbejde (f. eks.  

 kapitalindtægt).
 For at blive medlem af ordningen skal man være fyldt 18 år og være født  

 efter den 28. februar 1898. Endvidere kræves som hovedregel en arbejdstid på  

 mindst 15 ugentlige (henholdsvis 65 månedlige) arbejdstimer hos samme  

 arbejdsgiver.
 § 2.  Nærmere om personkredsen.
 Inden for den i § 1 givne almindelige afgrænsning omfatter  

 Arbejdsmarkedets Tillægspension:
 Disse regler vil senere fremkomme, og de pågældende grupper er således  

 ikke medlemmer af ordningen ved dennes ikrafttræden.
Der tænkes herved f.eks. på ikke-tjenestemandsansat personale udsendt af  

 udenrigsministeriet til tjeneste ved danske diplomatiske repræsentationer,  

 lønmodtagere udsendt til tjeneste ved danske virksomheders afdelinger eller  

 filialer i udlandet og lønmodtagere udsendt til tjeneste af velgørende eller  

 kirkelige institutioner her i landet.
I reglen vil disse personer allerede  

 være medlemmer af tillægspensionsordningen, forinden de får ansættelse i  

 udlandet.
Da det kan tænkes, at de pågældende, for så vidt de ikke er udsendt  

 af den danske stat, under opholdet i udlandet bliver omfattet af en deer  

 gældende tillægspensionsordning, er der en lignende hjemmel som nævnt under  

 a) til at fastsætte særlige regler om, hvorvidt de i denne situation skal  

 være omfattet af ordningen.
Regler herom vil senere blive fastsat.
Udover de foran omhandlede grupper kan der være tale om under ordningen at  

 inddrage udenlandske lønmodtagere, der er beskæftiget på danske diplomatiske  

 repræsentationer.
Der er i loven tillagt arbejdsministeren hjemmel til at  

 fastsætte regler herom.
 § 3.  Undtagelser fra medlemskredsen.
 Efter loven er følgende persongrupper undtaget fra medlemskab i  

 Arbejdsmarkedets Tillægspension:
Denne bestemmelse omfatter foruden de egentlige statstjenestemænd også  

 andre grupper, såsom folkekirkens tjenestemænd, folkeskolens lærere og  

 kommunale tjenestemænd.
Endvidere vil bestemmelsen omfatte f.eks. faste  

 arbejdere og håndværkere ved statsbanerne, der i henhold til § 118 i lov nr.  

 5 af 7. juli 1958 om normering og klassificering af  

 statstjenestemandsstillinger er undergivet de for statens tjenestemænd  

 gældende pensionsbestemmelser, samt de af lov nr. 154 af 7. juni 1958 om  

 lønninger og pensioner m.v. til statens tjenestemænd omfattede civile  

 funktionærer, håndværkere og arbejdere samt de i lovens § 56, stk. 6,  

 omhandlede militære tjenestemænd, der alle ligeledes har en pensionsordning,  

 der stort set svarer til statstjenestemændenes.
Endelig vil bestemmelsen  

 omfatte de i statsunderstøttede virksomheder ansatte personer med pensionsret  

 som tjenestemænd samt de i koncessionerede virksomheder ansatte, hvis pension  

 ydes efter tilsvarende regler som for statens tjenestemænd.
Bestemmelsen  

 gælder også for elever, medhjælpere eller aspiranter til stillinger, hvor de  

 ved afgang fra tjenesten har adgang til pension som ovenfor anført.
 Undtagelsesbestemmelsen omfatter ikke tjenestemænd, der er ansat uden ret  

 til pension, ligesom bestemmelsen ikke gør indgreb i den ret til  

 tillægspension, en tjenestemand måtte have opnået ved forudgående  

 beskæftigelse.
 Med hensyn til bibeskæftigelse gælder bestemmelsen kun for så vidt angår  

 de pågældendes indtægter fra det offentlige, respektive fra den arbejdsgiver,  

 hos hvem de er ansat på pensionsvilkår svarende til tjenestemænds.  

 Bestemmelsen berører derimod ikke eventuel ret til tillægspension, som opnås  

 ved arbejde for andre arbejdsgivere.
 Herved forstås læreforhold, for hvilke der i henhold til § 1 i lov nr. 261  

 af 2. oktober 1956 om lærlingeforhold skal oprettes skriftlig lærekontrakt,  

 hvorimod bestemmelsen ikke omfatter de læreforhold, der indgås med personer  

 over 18 år, og som ikke er en fortsættelse af et inden den ansattes fyldte  

 18. år indgået læreforhold, jfr. lærlingelovens § 30.
 Om adgangen til at udvide denne bestemmelse til andre unge under  

 uddannelse, der økonomisk kan ligestilles med lærlinge, henvises til nedenfor  

 under § 4.
 Lønmodtagere med en ugentlig arbejdstid hos samme arbejdsgiver under 15  

 timer eller - såfremt de er månedslønnede - med en månedlig arbejdstid hos  

 samme arbejdsgiver under 65 timer er undtaget fra medlemskab, medmindre de  

 falder ind under de særlige regler om løsarbejdere, jfr. nedenfor under §§ 5  

 og 10.
En lignende begrænsning gælder for lønmodtagere, hvis arbejdstid ikke  

 kendes.
Herved forstås personer, hvis arbejdstid ikke på forhånd er fastlagt,  

 i reglen fordi dette ikke er muligt på grund af arbejdets eller aflønningens  

 særlige karakter.
Gruppen omfatter bl. a. provisionslønnede, som f.eks.  

 handelsrejsende, rejseinspektører, akkvisitører, inkassatorer og lignende  

 samt personer, der udfører deres arbejde i hjemmet som f.eks. hjemmesyersker.  

 For denne gruppe er fastsat, at de pågældende lønmodtagere er undtaget fra  

 medlemskab, såfremt den ugentlige eller månedlige indtægt hos samme  

 arbejdsgiver udgør et beløb, der ligger under 15 henholdsvis 65 gange den  

 gennemsnitlige timeløn for ikke-faglærte mandlige, respektive kvindelige  

 arbejdere i hele landet (incl. dyrtidstillæg, men bortset fra alle andre  

 tillæg) som offentliggjort af det statistiske departement hvert år for april  

 kvartal.
Denne timeløn er for april kvartal 1963 opgjort til 708 øre for  

 ikke-faglærte mandlige arbejdere og 544 øre for kvindelige arbejdere.
 § 4.  Adgang for Arbejdsmarkedets Tillægspension til  

 at undtage særlige grupper fra ordningen.
 Der er i lovens § 4, stk. 2, åbnet adgang for bestyrelsen for  

 Arbejdsmarkedets Tillægspension til efter ansøgning fra medlemskab at undtage  

 grupper af unge lønmodtagere under uddannelse, der økonomisk er ligestillet  

 med lærlinge på lærekontrakt.
Det bør understreges, at disse grupper automatisk er omfattet af ordningen  

 ved dennes iværksættelse.
Der skal således ske tilbageholdelse i lønnen af  

 lønmodtagerens bidrag og svares arbejdsgiverbidrag i overensstemmelse med de  

 almindelige regler, jfr. nedenfor i kap.
IV.
Dette forhold ændres ikke af, at  

 der indgives ansøgning om undtagelse.
 § 5.  Løsarbejdere.
 Der henvises til kapitel V.
 Bidragenes størrelse.
 § 6.  Almindelige bemærkninger.
Lovens § 15 indeholder de nærmere regler om fastsættelsen af bidrag for  

 medlemmerne, samt om dettes fordeling på arbejdsgivere og lønmodtagere.
Som  

 nærmere belyst nedenfor tager disse regler udgangspunkt i lønmodtagerens  

 beskæftigelsesforhold.
 § 7.  Ugebidrag.
Bidraget for medlemmer  med mindst 30 timers ugentlig beskæftigelse  

 hos samme arbejdsgiver udgør 5,40 kr. pr. uge (fuldt bidrag), hvoraf  

 arbejdsgiveren udreder 3,60 kr. og medlemmet 1,80 kr.
For medlemmer med  

 15-29 timers ugentlig beskæftigelse hos samme arbejdsgiver udgør bidraget  

 2,70 kr. (halvt bidrag), der udredes med 1,80 kr. af arbejdsgiveren og 0,90  

 kr. af medlemmet.
 De anførte bidrag skal betales og løntilbageholdelse tilsvarende finde  

 sted for medlemmets del af bidraget, når blot der er opnået et antal  

 beskæftigede timer på henholdsvis 30 eller 15.
 Hvor det for den enkelte virksomhed af regnskabsmæssige eller  

 administrative grunde er mest hensigtsmæssigt at foretage løntilbageholdelsen  

 i den enkelte uge på basis af det præsterede antal timer, vil dette kunne ske  

 med 4 øre pr. time.
 Vælges denne fremgangsmåde, er det dog en forudsætning, at der ved en  

 lønmodtagers fratræden og ellers i hvert fald ved udløbet af hver  

 indbetalingsperiode sker en regulering af lønmodtagerens bidrag, således at  

 der bliver overensstemmelse mellem det tilbageholdte beløb og det beløb, som  

 lønmodtageren efter lovens § 15 skal betale.
 § 8.  Månedsbidrag.
For månedslønnede med mindst 130 timers månedlig beskæftigelse hos  

 samme arbejdsgiver udgør bidraget pr. måned 21,60 kr. (fuldt bidrag), hvoraf  

 arbejdsgiveren udreder 14,40 kr. og medlemmet 7,20 kr.
For månedslønnede  

 medlemmer  med 65-129 timers månedlig beskæftigelse hos samme  

 arbejdsgiver udgør bidraget 10,80 kr. (halvt bidrag), hvoraf arbejdsgiveren  

 udreder 7,20 kr. og medlemmet 3,60 kr.
 På samme måde som ved ugebidrag svares de nævnte månedsbidrag og foretages  

 tilbageholdelse i løn, når blot de nævnte timetal, henholdsvis 130 eller 65,  

 er opnået.
 § 9.  Bidrag for medlemmer med ukendt arbejdstid.
For lønmodtagere, hvis arbejdstid ikke kendes, hvorved forstås  

 lønmodtagere, hvis arbejdstid ikke på forhånd er fastlagt, udregnes det til  

 grund for uge- eller månedsbidraget liggende timetal ved at dividere den  

 ugentlige eller månedlige indtægt med den gennemsnitlige timeløn for  

 ikke-faglærte mandlige, respektive kvindelige arbejdere i hele landet (incl.  

 dyrtidstillæg, men bortset fra andre tillæg) som offentliggjort af det  

 statistiske departement hvert år for april kvartal.
Som anført foran i § 3 er  

 denne timeløn for april kvartal 1963 henholdsvis 708 øre for ikke-faglærte  

 mandlige arbejdere og 544 øre for kvindelige arbejdere.
 På grundlag af det udregnede timetal svares der ugebidrag, respektive  

 månedsbidrag, efter de i §§ 7 og 8 anførte regler.
 § 10.  Løsarbejdere.
 Der henvises til kapitel V.
 § 11.  Selvstændige erhvervsdrivendes bidrag.
Selvstændige erhvervsdrivende er som foran nævnt som sådanne ikke omfattet  

 af ordningen.
De kan dog bevare deres medlemsskab af ordningen, såfremt de  

 inden overgangen til selvstændig erhvervsvirksomhed har været medlem af  

 ordningen i mindst 3 år.
Sådanne medlemmer betaler selv det samlede bidrag.  

 De nærmere regler herom vil senere fremkomme.
 § 12.  Ophør af bidragsbetaling.
 Bidragsbetalingen og dermed tilbageholdelse i lønnen af den lønmodtageren  

 påhvilende del af bidraget ophører ved medlemmets fyldte 67. år.
 Hvad lønmodtageren skal foretage sig.
 § 13.  Vedrørende registrering.
For at sikre, at indbetalingerne af pensionsbidrag for den enkelte  

 lønmodtager bliver rigtigt registreret, er det nødvendigt, at der tildeles  

 hvert enkelt medlem et pensionsnummer, der skal danne grundlag for regnskabet  

 med den pensionsret, lønmodtageren indtjener i sin medlemstid.
Der er derfor  

 til dette brug udarbejdet nummererede dobbelte kort (gult pensionskort og  

 hvid kopi).
Disse kort vil af arbejdsgiveren blive udleveret til de enkelte  

 lønmodtagere.
Udlevering af kortene skal foretages umiddelbart efter  

 ordningens ikrafttræden til de lønmodtagere, der er omfattet af ordningen.  

 Kommer en person på grund af alder, sygdom, arbejdsledighed m.v. først ind  

 under ordningen på et senere tidspunkt, skal der da udleveres ham et kort.
Skulle en beskæftiget lønmodtager undtagelsesvis ikke modtage kortet fra  

 sin arbejdsgiver, er det nødvendigt, at han selv skaffer sig et sådant kort.  

 Dette vil kunne rekvireres hos sygekasser, banker, sparekasser og offentlige  

 arbejdsanvisningskontorer, jfr. den som bilag 2 vedlagte fortegnelse over  

 sidstnævnte.
Kortet skal omgående i udfyldt stand afleveres til  

 arbejdsgiveren.
 Kortet, der er indrettet til gennemskrivning og indeholder rubrikker til  

 oplysning om lønmodtagerens navn, adresse, opholdskommune (d.v.s. den  

 kommune, hvor lønmodtageren er tilmeldt folkeregisteret) og fødselsdag,  

 udfyldes af lønmodtageren.
 Der er intet til hinder for, at arbejdsgiveren udfylder pensionskortet,  

 når han er i besiddelse af de nødvendige oplysninger og i øvrigt er villig  

 hertil.
Det udfyldte pensionskort (det gule kort), der vedlægges som bilag 3 til  

 bekendtgørelsen, beholdes af lønmodtageren eller udleveres ham af  

 arbejdsgiveren.
Lønmodtageren bør opbevare det omhyggeligt, idet det  

 påtrykte nummer er lønmodtagerens pensionsnummer, som skal forevises  

 alle fremtidige nye arbejdsgivere.
Som allerede nævnt er pensionsnummeret af  

 afgørende betydning ved registrering af de stedfindende indbetalinger, og der  

 må derfor kun udfyldes eet pensionskort for hver enkelt lønmodtager.
 Den hvide kopi af pensionskortet afleveres til arbejdsgiveren til notering  

 af lønmodtagerens pensionsnummer og indsendelse til Arbejdsmarkedets  

 Tillægspension.
 Har en lønmodtager samtidig to eller flere beskæftigelsesforhold, der alle  

 falder ind under tillægspensionsordningen, må han alligevel kun udfylde eet  

 kort (i hovedbeskæftigelsen). Dette kort forevises herefter de andre  

 arbejdsgivere til notering af pensionsnummeret til brug ved disse  

 arbejdsgiveres indberetning i forbindelse med indbetaling af bidrag.
 Det påhviler således under alle omstændigheder lønmodtageren at sørge  

 for, at han får eet (og kun eet) gult pensionskort med nummer, og at dette er  

 rigtigt udfyldt.
Såfremt pensionskortet bortkommer, må lønmodtageren søge sit  

 pensionsnummer oplyst ved henvendelse til nuværende eller tidligere  

 arbejdsgiver og derefter med opgivelse af dette nummer rette skriftlig  

 henvendelse til Arbejdsmarkedets Tillægspension med anmodning om udstedelse  

 af nyt pensionskort med samme nummer.
Kan nummeret ikke konstateres på denne  

 måde, må lønmodtageren skriftlig rette henvendelse til Arbejdsmarkedets  

 Tillægspension under opgivelse af navn, adresse, kommune og fødselsdato.
Har  

 pågældende skiftet bopæl siden pensionskortet blev udfyldt, skal tillige den  

 gamle adresse anføres.
Han vil herefter modtage et nyt kort med det  

 oprindelige pensionsnummer.
 Hvad arbejdsgiveren skal foretage sig.
 § 14.  Vedrørende registrering.
 For at sikre, at indbetalingerne af pensionsbidragene bliver rigtigt  

 registrerede, er det nødvendigt, dels at der tildeles hvert enkelt medlem et  

 pensionsnummer, dels at der tildeles hver arbejdsgiver et arbejdsgivernummer.  

 Disse numre skal for at lette administrationen anvendes ved indbetalingerne  

 af pensionsbidrag til Arbejdsmarkedets Tillægspension.
 Der er derfor tilvejebragt såvel nummererede lønmodtagerkort som  

 nummererede arbejdsgiverskemaer (»skema for arbejdsgivere«). Dette  

 materiale, der vedlægges som henholdsvis bilag 3 og 4 til nærværende  

 bekendtgørelse, vil af arbejdsgiverne kunne rekvireres ved henvendelse til  

 banker, sparekasser og offentlige arbejdsanvisningskontorer, jfr. bilag 2.
Arbejdsgiveren skal herved være opmærksom på at rekvirere  

lønmodtagerkort (pensionskort) svarende til antallet af lønmodtagere,  

 som han beskæftiger.
Arbejdsgiveren vil selv kunne udfylde  

 lønmodtagerkortene, for så vidt han har de fornødne oplysninger og skal i så  

 fald udlevere det gule pensionskort til lønmodtageren.
Den hvide kopi  

 indsendes af arbejdsgiveren til Arbejdsmarkedets Tillægspension.
Såfremt  

 arbejdsgiveren vælger at lade lønmodtageren udfylde kortet, skal han drage  

 omsorg for, at lønmodtageren tilbageleverer den hvide kopi, som  

 arbejdsgiveren derefter sender til Arbejdsmarkedets Tillægspension (Postbox  

 1004 København K.).
I begge tilfælde skal arbejdsgiveren notere sig lønmodtagerens  

 pensionsnummer til brug ved indbetalingen af bidrag.
Ved senere ansættelser  

 af lønmodtagere må denne notering ske på grundlag af lønmodtagerens gule  

 pensionskort, som lønmodtageren skal forevise.
Det er derfor nødvendigt, at  

 arbejdsgiveren ved sådanne senere ansættelser sikrer sig, at lønmodtageren er  

 i besiddelse af et pensionskort.
Et nyt pensionskort må kun udleveres af  

 arbejdsgiveren til lønmodtagere, der for første gang kommer ind under  

 ordningen og derfor ikke tidligere har fået udleveret et pensionskort.
Arbejdsgiverskemaet udfyldes i overensstemmelse med vejledningen  

 på skemaet og indsendes til Arbejdsmarkedets Tillægspension sammen med  

 kopierne af de fra lønmodtagerne modtagne pensionskort.
Det er af hensyn til  

 registreringen vigtigt, at der kun udfyldes eet skema for hver virksomhed.  

 Det er vigtigt, at indsendelse af kopier og skemaer sker hurtigst muligt.
 Det bemærkes, at arbejdsgivernummeret fra arbejdsgiverskemaet og  

 lønmodtagerens pensionsnummer skal anføres ved alle indbetalinger til  

 Arbejdsmarkedets Tillægspension.
 § 15.  Vedrørende løntilbageholdelse og indbetaling af  

 bidrag.
 Det påhviler arbejdsgiveren ved lønudbetaling at tilbageholde de af ham  

 beskæftigede lønmodtageres andel af bidraget, jfr. foran §§ 7-9, og at  

 indbetale dette sammen med sin egen andel af bidraget til Arbejdsmarkedets  

 Tillægspension.
 For månedslønnede skal den første løntilbageholdelse ske med  

 virkning fra og med den 1. april 1964. Såfremt lønnen betales forud, sker  

 tilbageholdelse således i den løn, der udbetales de pågældende pr. 1. april  

 1964. Såfremt lønnen betales bagud, sker tilbageholdelse i den løn, der  

 udbetales pr. 30. april 1964.
 For andre lønmodtagere, d.v.s. lønmodtagere, til hvem lønnen udbetales pr.  

 dag, pr. uge eller hver 14. dag, skal den første løntilbageholdelse ske med  

 virkning fra og med begyndelsen af den lønningsuge, i hvilken den 1. april  

 1964 falder.
 For så vidt angår løsarbejdere henvises til kapitel V.
 Indbetalingerne af det samlede bidrag skal af arbejdsgiveren  

 foretages til Arbejdsmarkedets Tillægspension, og der vil senere fremkomme  

 meddelelse om tidspunktet for den første indbetalingstermin og efterfølgende  

 indbetalingsterminer samt om den nærmere fremgangsmåde ved indbetalingen.  

 Indtil da må arbejdsgiveren særskilt for hver enkelt lønmodtager føre  

 regnskab over de fra lønmodtagerne tilbageholdte bidrag.
Samtidig med indbetalingen af det samlede bidrag påhviler det  

 arbejdsgiveren til Arbejdsmarkedets Tillægspension på særlige lister  

 (indbetalingslister) at foretage indberetning om det samlede bidrag for hele  

 betalingsperioden for hver enkelt lønmodtager.
Indbetalingslister vil kunne  

 rekvireres hos banker, sparekasser og offentlige arbejdsanvisningskontorer.
Af hensyn til de forskellige bidrag, der er fastsat for månedslønnede og  

 ikke-månedslønnede, er der udarbejdet særskilte indbetalingslister til brug  

 for hver af de to grupper af lønmodtagere, trykt henholdsvis med brunt tryk  

 for månedslønnede og med grønt tryk for ikke-månedslønnede.
Det er af  

 afgørende betydning, at den rigtige liste anvendes ved indberetningen.
Ved udfyldning af listerne er det helt nødvendigt, at såvel lønmodtagernes  

 pensionsnummer som arbejdsgiverens arbejdsgivernummer korrekt påføres  

 listerne.
Angivelse af lønmodtagernes adresser er ikke nødvendig, såfremt  

 arbejdsgiveren på forespørgsel af Arbejdsmarkedets Tillægspension kan oplyse  

 disse.
 Arbejdsgiveren skal ved gennemskrift eller på anden måde sikre sig en kopi  

 af hver enkelt liste, der indsendes til Arbejdsmarkedets Tillægspension, idet  

 sådanne kopier normalt er nødvendige for behandlingen af eventuelle  

 forespørgsler fra Arbejdsmarkedets Tillægspension.
 De omtalte indbetalingslister vedlægges som bilag 5 og 6 til  

 bekendtgørelsen.
Listerne er udformet således, at der er taget hensyn til, at de kan  

 udfyldes på skrivemaskine.
Det vil endvidere være muligt for de virksomheder,  

 der ønsker det, at udfylde listen ved hjælp af en adresseringsplade for de  

 faste oplysningers vedkommende nemlig: lønmodtagerens navn, pensionsnummer og  

 fødselsdato, således at der normalt kun skal tilføjes indbetalingsbeløb pr.  

 lønmodtager.
 Større virksomheder, der har særlig administrative grunde til at ønske at  

 foretage indberetning på andre blanketter, der f.eks. er tilpasset en bestemt  

 maskinel udskrivningsteknik, kan få tilladelse til at benytte denne specielle  

 indberetningsform, når blot blanketten indeholder de samme oplysninger i den  

 samme rækkefølge som vist på bilag 5 og 6. En sådan speciel  

 virksomhedsblanket indsendes til godkendelse hos Arbejdsmarkedets  

 Tillægspension, inden den tages i brug.
 Løsarbejdere.
 § 16.  Persongruppen.
 Ifølge lovens § 2, stk. 3, skal arbejdsministeren efter forhandling med de  

 interesserede arbejdsgiver- og lønmodtagerorganisationer fastsætte regler,  

 der sikrer, at persongrupper, der typisk har beskæftigelse hos flere  

 arbejdsgivere inden for en enkelt uge (løsarbejdere), omfattes af ordningen  

 uanset bestemmelsen i lovens § 4, stk. 1, hvorefter der for at være omfattet  

 af ordningen kræves en arbejdstid på mindst 15 ugentlige (henholdsvis 65  

 månedlige) arbejdstimer hos samme arbejdsgiver.
 Efter forhandling med Landsorganisationen De samvirkende Fagforbund, Dansk  

 Arbejdsgiverforening, Sammenslutningen af Landbrugets Arbejdsgiverforeninger,  

 Fællesrådet for Danske Tjenestemands- og Funktionærorganisationer og  

 Fællesrepræsentationen for danske Arbejdsleder- og tekniske  

 Funktionærforeninger fastsættes herved følgende:
 1. Som løsarbejdere anses i almindelighed time- eller  

 akkordlønnede arbejdere, hvis beskæftigelsesforhold hos den enkelte  

 arbejdsgiver normalt er tilendebragt, når det kortvarige arbejde, hvortil han  

 er antaget, er afsluttet.
 2. Dette gælder, uanset om et sådant arbejdsforhold i  

 særlige tilfælde varer ud over een uge, og uanset om vedkommende arbejders  

 beskæftigelse umiddelbart efter afslutningen af det under punkt 1 omhandlede  

 arbejde fortsættes hos samme arbejdsgiver og under samme vilkår.
 3. I tvivlstilfælde er man i den konkrete situation  

 altid berettiget til at anse vedkommende arbejder som løsarbejder, indtil  

 eventuel anden afgørelse foreligger.
 Det bemærkes, at de herved fastsatte regler må betragtes som vejledende og  

 ikke udelukker, at der - hvor arbejdsforholdene strækker sig ud over en uge -  

 foretages fradrag og indbetalinger efter reglerne om ugebidrag, hvis parterne  

 finder dette mest praktisk.
 § 17.  Bidraget.
 Ifølge lovens § 15, stk. 3, skal arbejdsministeren for de ovennævnte  

 lønmodtagergrupper efter forhandling med de interesserede arbejdsgiver- og  

 lønmodtagerorganisationer endvidere fastsætte de nærmere regler for  

 bidragsbetalingen.
Efter forhandling med de foran i § 16 nævnte organisationer fastsættes  

 herved, at bidraget for de lønmodtagere, der i medfør af § 16 herefter må  

 betragtes som løsarbejdere, pr. præsteret arbejdstime udgør 12 øre, hvoraf  

 arbejdsgiveren udreder 8 øre og medlemmet 4 øre.
Dette bidrag skal ydes for  

 hvert enkelt arbejdsforhold uanset dettes varighed.
For løsarbejdere, hvis timetal ikke kendes, udregnes timetallet ved at  

 dividere indtægten i det enkelte arbejdsforhold med den gennemsnitlige  

 timeløn for ikke-faglærte mandlige, respektive kvindelige arbejdere i hele  

 landet (incl. dyrtidstillæg, men bortset fra andre tillæg) som offentliggjort  

 af det statistiske departement hvert år for april kvartal.
Som anført foran i  

 § 3 er denne timeløn for april kvartal 1963 henholdsvis 708 øre for  

 ikke-faglærte mandlige arbejdere og 544 øre for kvindelige arbejdere.
 De nærmere regler om indbetalingen vil senere blive fastsat.
 § 18.  Godkendelse af særordninger.
For visse grupper af lønmodtagere medfører arbejdsforholdene, at  

 tilknytningen til arbejdsgiveren i det enkelte arbejdsforhold er af så  

 forbigående natur, at det ikke som forudsat i reglerne om løsarbejdere  

 ovenfor vil være hensigtsmæssigt at pålægge arbejdsgiveren ansvaret for  

 tilbageholdelse og indbetaling af bidrag.
I sådanne tilfælde har man f.eks.  

 for visse huslige medhjælpere, losningsarbejdere ved fiskerihavne, slagtere  

 på offentlige slagtehuse godkendt særordninger for bidragsindbetaling til  

 dagpengeforsikringen for lønarbejdere i sygeforsikringsloven.
Særordninger  

 efter tilsvarende retningslinier vil kunne godkendes af bestyrelsen for  

 Arbejdsmarkedets Tillægspension.
 Vedrørende repræsentantskabet.
 § 19.  Vedrørende udpegning af visse medlemmer af  

 repræsentantskabet.
 Ifølge lovens § 21, stk. 6, retter arbejdsgiver- og  

 lønmodtagerorganisationer, der ønsker at komme i betragtning ved  

 arbejdsministerens udpegning af henholdsvis arbejdsgiver- og  

 lønmodtagerrepræsentanter i henhold til bestemmelsens stk. 2 og 3 til  

 repræsentantskabet for Arbejdsmarkedets Tillægspension, henvendelse herom til  

 arbejdsministeren inden en af denne fastsat frist.
 I medfør af denne bestemmelse fastsættes det herved, at sådan henvendelse  

 skal ske skriftligt til arbejdsministeriet senest 14. marts 1964.
 Arbejdsministeriet, den 7. marts 1964.
 Erling Dinesen.
/G.
R.
Nelson.
 Bilag 1.
 Lov nr. 46 af 7. marts 1964 om Arbejdsmarkedets Tillægspension. (Se foran  

 side 85).
 Bilag 2.
 Fortegnelse over de offentlige arbejdsanvisningskontorer.
 Bilag 3.
 Pensionskort.
 Bilag 4.
 Arbejdsgiverskema.
 Bilag 5.
 Indbetalingsliste for månedslønnede.
 Bilag 6.
 Indbetalingsliste for ikke-månedslønnede.
 (Bilag 2-6 udelades her).
