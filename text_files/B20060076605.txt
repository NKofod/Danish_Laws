Bekendtgørelse  

 om  

 Nemkontoordningen I medfør af §§ 1-5 og §§ 12-13 i lov nr. 1203 af  

 27. december 2003 om offentlige betalinger m.v., som ændret ved § 1 i  

 lov  

 nr. 449 af 22. maj 2006, fastsættes:
Kapitel 1 Nemkontoordningen Formål § 1.  

  

 For at lette udbetalinger til  

 borgere og virksomheder, der modtager betalinger, herunder lønudbetalinger,  

 fra  

 offentlige myndigheder, samt effektivisere betalingshåndteringen og  

 kontoadministrationen  

 hos de offentlige myndigheder, der forestår udbetalingerne, etableres der et  

 fælles offentligt register med oplysninger om, til hvilken konto i et  

 pengeinstitut  

 de offentlige myndigheder med frigørende virkning udbetaler til.
Stk. 2.  

  

 Borgere og virksomheder skal  

 alene indberette oplysninger om pengeinstitutkonti til dette fælles  

 offentlige  

 register.
Indberetning af kontooplysninger forudsættes primært at foregå via  

 pengeinstitutterne eller via digital selvbetjening.
 Stk. 3.  

  

 Anvendelse af kontooplysningerne  

 i det centrale register med pengeinstitutkonti indebærer, at de offentlige  

 myndigheder  

 i forbindelse med udbetalingsforretninger kan ophøre med at registrere  

 beløbsmodtagernes pengeinstitutkonti i egne lokale registre.
Nemkontosystemet § 2.  

  

 Med henblik på at tilgodese  

 formålet med  

 Nemkontoordningen  

 udvikles og  

 idriftsættes et  

 Nemkontosystem.
 Stk. 2.  

  

 Økonomistyrelsen udpeger en systemansvarlig  

 for  

 Nemkontosystemet  

 til varetagelse af systemets  

 udvikling og drift.
Aktører § 3.  

  

 Udover den systemansvarlige  

 involverer tilslutningen til og anvendelsen af Nemkontosystemet følgende  

 væsentlige  

 aktører:
 1)  

 	  

 Borgere og  

 virksomheder.
 2)  

 	  

 Offentlige  

 myndigheder.
 3)  

 	  

 Økonomistyrelsen.
 4)  

 	  

 CPR- og  

 CVR-myndighederne  

 samt SKAT.
 5)  

 	  

 Pengeinstitutter.
 6)  

 	  

 Lønservicebureauer.
 7)  

 	  

 Kommercielle brugere  

 af  

 Nemkontosystemet.
 Stk. 2.  

  

 Bestemmelser for de forskellige  

 aktører og disses relationer til Nemkontosystemet er anført i kapitel 3.
Kapitel 2 Nemkontosystemet Definitioner § 4.  

  

 Ved en borger forstås en fysisk  

 person, der er tildelt et CPR-nummer, og som ikke er registreret som udrejst  

 af  

 Danmark.
Stk. 2.  

  

 Ved en virksomhed forstås 1)  

 	  

 en juridisk person,  

 som er tildelt et  

 CVR-nummer, herunder også  

 offentlige myndigheder, som er omfattet af § 3, nr. 3-6 i lov om Det  

 Centrale Virksomhedsregister, og virksomheder, som alene er registreret som  

 erhvervsdrivende hos SKAT med et  

 SE-nummer, 2)  

 	  

 en fysisk person, der  

 som arbejdsgiver/erhvervsdrivende eller som selvstændig erhvervsdrivende  

 tildeles et  

 CVR-nummer, eller 3)  

 	  

 en juridisk person,  

 som er optaget i Det Centrale Virksomhedsregister efter reglerne om frivillig  

 registrering.
 § 5.  

  

 Ved en Nemkonto forstås en af en  

 borger eller virksomhed oplyst konto i et pengeinstitut, hvortil offentlige  

 myndigheder kan foretage udbetaling af pengebeløb med frigørende virkning.
 Stk. 2.  

  

 Ved en specifik konto forstås en  

 anden af en borger eller virksomhed oplyst pengeinstitutkonto, hvortil en  

 bestemt offentlig myndighed kan udbetale en specifik ydelse med frigørende  

 virkning.
 Stk. 3.  

  

 De konti, der er nævnt i  

 stk. 1 og 2, kan være konti i et i udlandet beliggende pengeinstitut.
 § 6.  

  

 Ved Nemkontosystemet forstås et  

 samlet system, der indeholder de elementer, der fremgår af §§ 10-15.
 § 7.  

  

 Ved offentlig myndighed, som skal  

 tilsluttes og anvende Nemkontosystemet til udbetalinger, forstås i denne  

 sammenhæng:
 1)  

 	  

 Myndigheder, der er  

 omfattet af offentligheds- og forvaltningsloven samt domstolene.
 2)  

 	  

 Selvejende  

 institutioner, hvis driftsbudget er optaget på bevillingslov.
3)  

 	  

 Efter vedkommende  

 ministers bestemmelse institutioner, foreninger, fonde m.v., a)  

 	  

 hvis udgifter eller  

 regnskabsmæssige underskud dækkes ved statstilskud eller ved bidrag, afgift  

 eller anden indtægt i henhold til lov, eller b)  

 	  

 som modtager  

 kapitalindskud, tilskud, lån, garanti eller anden støtte fra staten eller en  

 institution m.v., som er omfattet af a), såfremt kapitalindskuddet m.v. har  

 væsentlig betydning for modtageren.
 4)  

 	  

 Selvejende  

 institutioner m.v., som en kommune eller amtskommune har indgået  

 driftsoverenskomst  

 med.
 Stk. 2.  

  

 Finansministeren kan efter  

 drøftelse med Folketingets ledelse og rigsrevisor bestemme, at Folketinget og  

 institutioner under Folketinget omfattes af bekendtgørelsen.
 § 8.  

  

 Ved indberetning forstås de  

 muligheder, der gives for henholdsvis borgere og virksomheder, de offentlige  

 myndigheder og pengeinstitutterne til at anvise, ændre, spærre for ændringer  

 eller  

 slette oplysninger om pengeinstitutkonti i Nemkontosystemet, jf. bilag 1.
 § 9.  

  

 Ved en komplet betaling forstås  

 en betalingsordre, der er påført oplysning om til hvilken pengeinstitutkonto,  

 betalingen skal anvises.
 Stk. 2.  

  

 Ved en ukomplet betaling forstås  

 en betalingsordre, der ikke er påført oplysning om til hvilken  

 pengeinstitutkonto,  

 betalingen skal anvises  

.
Systemet § 10.  

  

 Nemkontosystemet indeholder to  

 former for registreringer af oplysninger om pengeinstitutkonti, dels et  

 Nemkontoregister  

 og dels registre med specifikke konti.
 Stk. 2.  

  

 Økonomistyrelsen fastlægger kravene til formater mv. for konti, der ønskes  

 anvendt som Nemkonti og specifikke konti, jf. stk. 1.
 § 11.  

  

 Nemkontoregistret indeholder  

 oplysning om en pengeinstitutkonto, der af en borger eller virksomhed er  

 anvist  

 som Nemkonto.
 Stk. 2.  

  

 Registrene med specifikke konti  

 indeholder oplysninger om en pengeinstitutkonto forskellig fra  

 Nemkontoen  

 tilhørende en borger eller virksomhed, hvortil  

 en specifik ydelse fra en bestemt offentlig myndighed skal udbetales.
 § 12.  

  

 Nemkontosystemets hjemmeside  

 indeholder information til aktørerne om systemet, herunder om indberetning af  

 Nemkonti eller specifikke konti til systemet.
 § 13.  

  

 Aktiveringsfunktionen indeholder  

 en funktionalitet, hvorved en Nemkonto, som er anvist eller ændret af en  

 offentlig myndighed på vegne af en borger eller virksomhed, skal godkendes af  

 vedkommende, før den kan anvendes.
 § 14.  

  

 Kompletteringsfunktionen  

 indeholder en funktionalitet, hvorved en betalingsordre fra en offentlig  

 myndighed kompletteres, dvs. påføres oplysning fra Nemkontosystemet om til  

 hvilken pengeinstitutkonto, det anviste beløb skal overføres.
 § 15.  

  

 Supportfunktionen giver nærmere  

 rådgivning og vejledning om, hvorledes de forskellige aktører skal forholde  

 sig  

 i forbindelse med indberetning af konti til registrene i Nemkontosystemet  

 samt  

 ved tilslutning til og drift af systemet.
 § 16.  

  

 Den systemansvarlige udvikler,  

 driver og vedligeholder Nemkontosystemet, herunder kompletterer ukomplette  

 betalinger.
 Stk. 2.  

  

 Dataudveksling mellem de  

 offentlige myndigheders systemer og Nemkontosystemet vedrørende  

 betalingsordrer  

 foregår i et offentligt standardformat fastsat af Økonomistyrelsen, i en  

 kommunikationsløsning,  

 der sikrer autenticitet, integritet, uafviselighed og fortrolighed.
 Stk. 3.  

  

 En kommunikationsløsning,  

 som opfylder kravene i stk. 2,  

 omfatter dels sikkerhedsforskrifter og -procedurer efter lov om behandling af  

 personoplysninger og regler udstedt i medfør heraf, og dels de til enhver tid  

 gældende sikkerhedsforskrifter og -procedurer, som følger af  

 tilslutningsaftalen  

 mellem den offentlige myndighed og den systemansvarlige.
 Stk. 4.  

  

 Dataudveksling mellem  

 Nemkontosystemet og de betalingsafviklende pengeinstitutter skal foregå i en  

 kommunikationsløsning, som opfylder kravene anført i stk. 2 og  

 sikkerhedsforskrifter og -procedurer anført i stk. 3.
 Stk. 5.  

  

 Dataudvekslingen m.v., som  

 anført i stk. 2 og 4, er illustreret i bilag 2. Dataudveksling og  

 betalinger.
 § 17.  

  

 Nemkontoregistret etableres i tre  

 faser, hvis tidsmæssige udstrækning udmeldes af Økonomistyrelsen:
 1)  

 	  

 Fase 1, hvor borgere  

 og virksomheder skal have mulighed for selv at indberette Nemkonti til  

 registret.
 2)  

 	  

 Fase 2, hvor forslag  

 til Nemkonto for den enkelte borger og virksomhed indhentes af den  

 systemansvarlige  

 dels fra offentlige myndigheders registre dels fra  

 lønservicebureauernes  

 registre.
 3)  

 	  

 Fase 3, hvor  

 den  

 systemansvarlige  

 retter  

 henvendelse til de borgere og virksomheder, hvis Nemkonto ikke er fundet i  

 fase  

 1 og 2, med anmodning om anvisning af en Nemkonto til registret.
Stk. 2.  

  

 Når oplysninger om den relevante  

 Nemkonto foreligger, skal der i de i stk. 1, nr. 2, anførte tilfælde  

 gives  

 borgeren og virksomheden en meddelelse herom, som opfylder bestemmelserne i  

 kapitel  

 8 i lov om behandling af personoplysninger.
Samtidig skal borgeren eller  

 virksomheden informeres om muligheden for at ændre den registrerede Nemkonto  

 til en anden Nemkonto.
 § 18.  

  

 Den løbende opdatering af  

 Nemkonti forudsættes primært foretaget således:
1)  

 	  

 Indberetning fra pengeinstitutterne  

 på vegne af borgere og virksomheder, og 2)  

 	  

 indberetning fra borgere  

 via Nemkontosystemets hjemmeside.
 Stk. 2.  

  

 Offentlige  

 myndigheder kan på vegne af borgere og virksomheder foretage løbende  

 opdateringer  

 af Nemkonti og specifikke konti.
 Stk. 3.  

  

 Den systemansvarlige foranlediger  

 ved borgeres død eller virksomheders ophør, at disses Nemkonti og specifikke  

 konti ikke kan anvendes efter en nærmere fastsat periode.
 Stk. 4.  

  

 Nemkonti og specifikke konti  

 slettes af den systemansvarlige i Nemkontosystemet, når der til disse konti  

 ikke er anvist pengebeløb i de seneste fem år.
 § 19.  

  

 De offentlige myndigheder kan  

 ikke ved opslag i Nemkontoregistret få oplyst en borgers eller virksomheds  

 fulde Nemkonto, idet kontonummerets fire sidste cifre er skjult.
 Stk. 2.  

  

 En bestemt offentlig myndighed  

 har dog i registret over myndighedens specifikke konti oplysning om borgeres  

 eller virksomhedens fulde kontonummer.
 Stk. 3.  

  

 En given offentlig myndighed har  

 i Nemkontosystemet kun adgang til oplysninger om myndighedens egne  

 betalingsordrer  

 og gennemførte betalinger.
 § 20.  

  

 Den systemansvarlige skal på  

 vegne af Økonomistyrelsen besvare begæringer om indsigt i personoplysninger,  

 der behandles i Nemkontoregistret, jf. lov om behandling af  

 personoplysninger.
 Stk. 2.  

  

 Tilsvarende skal den  

 systemansvarlige på vegne af de offentlige myndigheder besvare begæringer om  

 indsigt i personoplysninger, der behandles i myndighedernes registre med  

 specifikke konti.
 Stk. 3.  

  

 Den systemansvarlige skal  

 videregive indsigelser mod behandling af oplysninger i Nemkontoregistret  

 eller  

 registret med specifikke konti til henholdsvis Økonomistyrelsen eller den  

 pågældende  

 offentlige myndighed og forsyne Økonomistyrelsen eller den pågældende  

 offentlige myndighed med de nødvendige oplysninger til brug for besvarelse af  

 indsigelser.
 Stk. 4.  

  

 Den systemansvarlige skal på  

 vegne af henholdsvis Økonomistyrelsen og den pågældende offentlige myndighed,  

 jf. stk. 3, berigtige eller slette oplysninger, der er urigtige eller  

 vildledende, i de nævnte registre.
Kapitel 3 Aktører § 21.  

  

 Pligter og rettigheder for de  

 aktører, der er omtalt i § 3, er anført i dette kapitel.
Borgere og virksomheder § 22.  

  

 Borgere, jf. § 4,  

 stk. 1, over 18 år skal anvise en Nemkonto til Nemkontoregistret.
Det  

 samme  

 gælder også borgere under 18 år, der modtager betalinger fra offentlige  

 myndigheder.
 Stk. 2.  

  

 For borgere over 18 år, som er  

 under værgemål, påhviler det værgen at anvise en Nemkonto for vedkommende til  

 Nemkontoregistret.
 Stk. 3.  

  

 Borgere, som er tildelt et  

 CPR-nummer, men som er registreret som udrejst af Danmark, kan anvise en  

 Nemkonto.  

 Anvendelsen af sådanne Nemkonti skal være aftalt med den udbetalende  

 offentlige  

 myndighed, jf. § 34, stk. 1.
 Stk. 4.  

  

 En borger, jf. stk. 1-3,  

 kan kun anvise én Nemkonto.
 § 23.  

  

 En virksomhed skal anvise en  

 Nemkonto til Nemkontoregistret under anvendelse af virksomhedens CVR- nr.  

 eller  

 i mangel heraf virksomhedens  

 SE-nr.
Stk. 2.  

  

 En virksomhed identificeret ved  

 et  

 CVR-nummer  

 kan anvise selvstændige Nemkonti til  

 underliggende P-numre eller  

 SE-numre.
Anvendelsen af  

 Nemkonti til underliggende P-numre skal være aftalt med den udbetalende  

 offentlige  

 myndighed, jf. § 34, stk. 1.
 § 24.  

  

 Anvisning af en Nemkonto efter  

 § 22 og § 23 skal ske senest i forbindelse med den første  

 udbetaling  

 fra en offentlig myndighed.
 § 25.  

  

 Borgere og virksomheder kan til  

 enhver tid indberette en ny Nemkonto, hvortil udbetalinger fra det offentlige  

 skal ske med virkning senest fra den femte bankdag efter  

 anmeldelsestidspunktet.
 Stk. 2.  

  

 Med virkning forstås, at den nye  

 Nemkonto anvendes ved betalingsformidling i den offentlige myndigheds  

 pengeinstitut.  

 Ved anmeldelsestidspunktet forstås det tidspunkt, hvor den nye Nemkonto er  

 registreret i Nemkontoregistret.
Stk. 3.  

  

 Nemkonti, der af offentlige  

 myndigheder er anvist eller ændret på vegne af borgere eller virksomheder,  

 registreres  

 først i Nemkontosystemet, når de er aktiveret af vedkommende borger eller  

 virksomhed.
Uanset det i stk.1 anførte, skal udbetaling i disse tilfælde  

 senest  

 ske fra den femte bankdag efter aktiveringstidspunktet.
 § 26.  

  

 Nemkontoregistret kan opdateres  

 på følgende måder for så vidt angår en konto i et i Danmark beliggende  

 pengeinstitut:
 1)  

 	  

 Ved indberetning fra en  

 borger via hjemmesiden www.nemkonto.dk, hvor borgere med en officiel digital  

 signatur kan anvise, ændre eller slette vedkommendes Nemkonto.
 2)  

 	  

 Ved henvendelse til  

 det pengeinstitut, jf. § 39, hvor den fremtidige Nemkonto føres, kan  

 borgeren  

 eller virksomheden anmode pengeinstituttet om at anvise eller ændre  

 vedkommendes Nemkonto.
3)  

 	  

 Ved henvendelse til  

 en offentlig myndighed, som borgeren eller virksomheden ansøger om eller  

 modtager betaling fra, kan borgeren eller virksomheden anmode myndigheden om  

 at  

 anvise, ændre eller slette vedkommendes Nemkonto.
Opdateringen skal ske under  

 iagttagelse af passende kontrolforanstaltninger.
 Stk. 2.  

  

 Nemkontoregistret kan for en  

 konto i et i udlandet beliggende pengeinstitut opdateres på følgende måder:
 1)  

 	  

 Ved indberetning fra en  

 borger via hjemmesiden www.nemkonto.dk, hvor borgere med en officiel digital  

 signatur kan anvise, ændre eller slette vedkommendes Nemkonto.
2)  

 	  

 Ved henvendelse til  

 en offentlig myndighed, som borgeren eller virksomheden ansøger om eller  

 modtager betaling fra, kan borgeren eller virksomheden anmode myndigheden om  

 at  

 anvise, ændre eller slette vedkommendes Nemkonto.
Opdateringen skal ske under  

 iagttagelse af passende kontrolforanstaltninger.
 Stk. 3.  

  

 Beløb anvist til Nemkonti i  

 udlandet kan være fratrukket de meromkostninger, som overførslerne er  

 forbundet  

 med.
§ 27.  

  

 Specifikke konti kan kun  

 registreres ved, at en borger eller virksomhed retter henvendelse til den  

 offentlige myndighed, der forestår udbetalingen af den specifikke ydelse.
Den  

 offentlige myndighed kan indberette oplysninger om en specifik konto for  

 vedkommende.
Opdateringen skal ske under iagttagelse af passende  

 kontrolforanstaltninger.
 Stk. 2.  

  

 Specifikke konti kan fastlåses  

 af myndigheden, hvilket indebærer, at oplysninger om disse kun kan ændres  

 eller  

 slettes af den pågældende myndighed.
 Stk. 3.  

  

 Hvis en specifik konto ikke er  

 fastlåst, kan en borger med officiel digital signatur ændre eller slette  

 oplysningen om kontoen via hjemmesiden www.nemkonto.dk.
 Stk. 4.  

  

 En borger, jf. § 22, kan  

 anvise flere specifikke konti, jf. dog stk. 1.
 Stk. 5.  

  

 En virksomhed m.fl., jf.  

 § 23, kan anvise flere specifikke konti, jf. dog stk. 1.
 Stk. 6.  

  

 Bestemmelserne i § 26,  

 stk. 3, finder tilsvarende anvendelse for specifikke konti.
Offentlige myndigheder § 28.  

  

 De offentlige myndigheders  

 pligter og rettigheder kan henføres til deres pligt til at oplyse egen  

 Nemkonto, medvirken ved indberetning af pengeinstitutkonti til  

 Nemkontoregistret/registre  

 med specifikke konti, tilslutning til Nemkontosystemet og anvendelsen heraf.
 § 29.  

  

 I forbindelse med levering af  

 kontooplysninger til Nemkontoregistret skal de offentlige myndigheder:
 1)  

 	  

 I etableringsfasen  

 levere oplysninger om registrerede pengeinstitutkonti for borgere, herunder  

 medarbejdere, og virksomheder i egne lokale registre på anmodning fra den  

 systemansvarlige.
 2)  

 	  

 I driftsfasen  

 afgive  

 oplysninger om Nemkonti på anmodning fra borgere,  

 herunder medarbejdere, og virksomheder, jf. dog § 26, stk. 1,  

 nr. 3 og § 26, stk. 2, nr. 2.
 § 30.  

  

 Den offentlige myndighed er  

 dataansvarlig for registret med specifikke konti knyttet til den pågældende  

 myndighed i henhold til lov om behandling af personoplysninger.
 Stk. 2.  

  

 Dette indebærer, at myndigheden  

 blandt andet er ansvarlig for, at enhver registrering, anvendelse,  

 videregivelse eller anden behandling af personoplysninger sker i  

 overensstemmelse  

 med nævnte lov.
 Stk. 3.  

  

 Den offentlige myndighed  

 behandler indsigelser vedrørende myndighedens register med specifikke konti.
 § 31.  

  

 Vedkommende offentlige myndighed  

 skal på borgeres og virksomheders vegne anvise, ændre, spærre eller slette  

 oplysninger  

 om konti i det specifikke kontoregister, der vedrører myndighedens  

 ydelsesarter.
 Stk. 2.  

  

 Vedkommende myndighed fastsætter  

 selv, hvilke ydelser der indgår i en  

 ydelsesart.
§ 32.  

  

 Opdateringen af Nemkonti og  

 specifikke konti skal normalt godkendes af en anden autoriseret sagsbehandler  

 hos den offentlige myndighed end den person, der forestår opdateringen.
Dog  

 kan  

 opdatering også ske ved iagttagelse af andre kontrolforanstaltninger, der  

 giver  

 samme sikkerhed for opdateringens rigtighed.
 § 33.  

  

 En offentlig myndigheds  

 tilslutning, herunder etablering af de nødvendige brugerrettigheder til  

 Nemkontosystemet  

 sker særskilt for hvert af myndighedens udbetalingssystemer.
 Stk. 2.  

  

 For udbetalingssystemer, der  

 betjener en flerhed af offentlige myndigheder, kan tilslutningen af disse  

 systemer ske ved systemleverandørens foranstaltning i henhold til nærmere  

 aftale mellem den systemansvarlige for Nemkontosystemet og de berørte  

 offentlige myndigheder.
 Stk. 3.  

  

 Når tilslutning i henhold til  

 stk. 1 og stk. 2 er gennemført for alle myndighedens  

 udbetalingssystemer,  

 anses myndigheden for fuldt tilsluttet.
 Stk. 4.  

  

 Offentlige myndigheder skal være  

 fuldt tilsluttet Nemkontosystemet senest et år efter systemets  

 idriftsættelse.  

 Økonomistyrelsen kan i særlige tilfælde dispensere fra denne tidsfrist.
 Stk. 5.  

  

 De offentlige myndigheder er  

 forpligtet til at foretage eventuelle systemtilpasninger af egne systemer,  

 der  

 er nødvendige for at kunne kommunikere med og anvende Nemkontosystemet, jf.  

 § 16, stk. 2.
Stk. 6.  

  

 De enkelte myndigheder retter  

 selv henvendelse til den systemansvarlige om igangsættelse af  

 tilslutningsaktiviteter.
De offentlige myndigheder tilsluttes  

 Nemkontosystemet  

 efter en tilslutningsplan udarbejdet af den systemansvarlige for  

 Nemkontosystemet  

 og godkendt af Økonomistyrelsen.
§ 34.  

  

 Offentlige myndigheder er  

 forpligtet til at anvende Nemkontosystemet i forbindelse med udbetalinger til  

 borgere og virksomheder.
Anvendelsen i forbindelse med udbetaling til borgere  

 og  

 virksomheder med Nemkonti efter § 22, stk. 3, og § 23,  

 stk. 2, er dog valgfri for den enkelte offentlige myndighed.
 Stk. 2.  

  

 Betaling af elektronisk modtaget  

 faktura, som er påført leverandørens pengeinstitutkonto eller tilsvarende  

 identifikation, hvor denne er indeholdt i de elektronisk overførte  

 oplysninger  

 til den udbetalende myndighed, skal dog ske til den af leverandøren således  

 oplyste konto.
 Stk. 3.  

  

 Betalingsafvikling i henhold til  

 stk. 2 kan foretages uden anvendelse af Nemkontosystemet ved at overføre  

 de komplette betalingsordrer direkte til det betalingsafviklende  

 pengeinstitut.
 § 35.  

  

 Hvis en borger eller en  

 virksomhed ikke i forbindelse med en udbetaling fra en offentlig myndighed  

 har  

 anvist en Nemkonto eller fået oprettet en specifik konto, skal den offentlige  

 myndighed sikre, at borgeren eller virksomheden får anvist sit tilgodehavende  

 på anden måde.
 Stk. 2.  

  

 Risikoen for forsinket betaling  

 som følge af en tilsidesættelse af anvisningspligten bæres af borgeren eller  

 virksomheden.
§ 36.  

  

 Betaling på anden måde kan fx ske  

 ved, at den udbetalende myndighed automatisk gennem Nemkontosystemet sikrer,  

 at  

 det betalingsafviklende pengeinstitut udsteder og fremsender en check til  

 beløbsmodtageren.
Betaling anses da for at have frigørende virkning for den  

 udbetalende myndighed.
 Stk. 2.  

  

 Den udbetalende myndighed kan  

 alternativt vælge selv at foretage udbetalingen, efter at have modtaget  

 information  

 fra Nemkontosystemet om, at betaling ikke kan gennemføres på grund af  

 manglende  

 kontooplysning.
Økonomistyrelsen § 37.  

  

 Økonomistyrelsen er dataansvarlig  

 for Nemkontoregistret i henhold til lov om behandling af personoplysninger og  

 behandler indsigelser vedrørende Nemkontoregistret.
Stk. 2.  

  

 Økonomistyrelsen afholder  

 udgifter til den systemansvarlige i forbindelse med etablering og drift af  

 Nemkontosystemet, herunder til komplettering af betalingsordrer og ydelse af  

 support.
Herudover afholder Økonomistyrelsen de udgifter, der er forbundet  

 med  

 opdateringen af Nemkonti via pengeinstitutternes systemer.
 CPR-/  

 CVR-myndighederne  

 m.fl.
 § 38.  

  

 CPR-myndigheden stiller  

 oplysninger fra CPR-registret til rådighed, således at Nemkontoregistret kan  

 opdateres med ændringer i bestanden af CPR-numre.
Stk. 2.  

  

 CVR-myndigheden  

 stiller oplysninger fra  

 CVR-registret  

 til rådighed,  

 således at Nemkontoregistret kan opdateres med ændringer i bestanden af  

 CVR-numre  

 og P-numre.
Tilsvarende gælder for SKAT, som skal  

 stille  

 SE-oplysninger  

 fra Erhvervssystemet til  

 rådighed, således at Nemkontoregistret kan opdateres med ændringer i  

 bestanden  

 af  

 SE-numre.
Pengeinstitutterne § 39.  

  

 Pengeinstitutter, der har  

 tiltrådt en sektoraftale om indberetning af Nemkonti, skal på anmodning fra  

 borgere og virksomheder anvise eller ændre oplysninger om Nemkonti, der føres  

 i  

 det pågældende pengeinstitut til Nemkontoregistret.
Stk. 2.  

  

 Pengeinstitutterne, som er  

 anført i stk. 1, modtager i henhold til aftale med  

 den  

 systemansvarlige  

 oplysninger  

 om borgernes og virksomhedernes  

 registrerede Nemkonti.
Det vil således altid være muligt for et pengeinstitut  

 at oplyse en kontohaver om hvilken konto, der i pengeinstituttet er  

 registreret  

 som vedkommendes Nemkonto.
 § 40.  

  

 Pengeinstitutterne og disses  

 bogføringscentraler varetager i henhold til bilaterale aftaler med den  

 systemansvarlige de opgaver, der er forbundet med modtagelsen og behandlingen  

 af komplette betalinger fra Nemkontosystemet.
Lønservicebureauerne § 41.  

  

 Lønservicebureauer  

 er forpligtet til i  

 Nemkontoregistrets  

 etableringsfase  

 at afgive oplysninger om pengeinstitutkonti for borgere, som de behandler  

 lønoplysninger  

 for, uanset om disse oplysninger vedrører  

 løn fra offentlige myndigheder eller private virksomheder.
Kommercielle brugere § 42.  

  

 Nemkontosystemet kan kun anvendes  

 til udbetalinger fra andre end de myndigheder m.v., der er omfattet af  

 § 7, efter nærmere retningslinier udmeldt af Økonomistyrelsen.
Kapitel 4 Afsluttende bestemmelser § 43.  

  

 Anvendelsen af Nemkontosystemet  

 er vederlagsfri ved udbetaling til Nemkonti eller specifikke konti for de  

 offentlige myndigheder m.v., der er omfattet af § 7.
 Stk. 2.  

  

 De offentlige myndigheder m.v.  

 afholder dog selv udgifter til eventuelle systemtilpasninger i egne systemer  

 som følge af tilslutningen til Nemkontosystemet samt en mindre  

 tilslutningsudgift  

 til den systemansvarlige.
 § 44.  

  

 Tilslutningen til og anvendelsen  

 af Nemkontosystemet sker efter særskilt aftale med den systemansvarlige.
 § 45.  

  

 Finansministeren kan dispensere  

 fra bestemmelserne i denne bekendtgørelse.
 Stk. 2.  

  

 Kommuner og amtskommuner kan for  

 de institutioner, de har indgået driftsoverenskomst med, dispensere fra  

 tilslutningsbestemmelserne,  

 jf. § 33, stk. 1.
 § 46.  

  

 Bekendtgørelsen træder i kraft  

 den 17. juli 2006.
 Stk. 2.  

  

 §§ 1-45  

 og 46, stk. 2, i bekendtgørelse nr. 316 af 6. april 2005 om  

 Nemkontoordningen  

 ophæves.
