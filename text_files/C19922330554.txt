Meddelelse nr. 9/92 om kursistvilkår under  

 arbejdsmarkedsuddannelserne (Arbejde under kursusdeltagelse) Redegørelse for sagen:
Et medlem af restaurations- og bryggeriarbejdernes A-kasse  

 deltog i kurset »Servering trin 1«.
Hun arbejdede som EDB-operatør 32 timer  

 om  

 ugen og som tjener 30 timer om ugen.
Operatørarbejdet opgav hun som  

 hovederhverv og tjenerarbejdet som bierhverv.
Under kurset udførte hun sit  

 arbejde som tjener som aften/natarbejde med 30 timer om ugen.
Det blev  

 oplyst,  

 at efter kurset fik hun fuldtidsarbejde som tjener.
 Afgørelse:
Arbejdsmarkedets Ankenævn traf på sit møde d. 1. juni 1992  

 j.nr. 92-3-119 en afgørelse om, at kursisten er berettiget til  

 kursusgodtgørelse.
Nævnet lagde til grund at uanset, at kursisten udførte sit  

 arbejde som tjener med 30 timer om ugen under kursusdeltagelsen og modtog løn  

 herfor, så mistede hun indtægt fra arbejdet som EDB-assistent.
Nævnet har  

 videre lagt vægt på, at kursisten fik fuldtidsarbejde som tjener efter  

 kurset.
