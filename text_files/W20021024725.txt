 Der blev  

 klaget over, at den praktiserende læge ikke diagnosticerede, at patienten led  

 af hæmokromatose.
Klage  

 over manglende diagnose (hæmokromatose) Nævnet fandt ikke grundlag for at kritisere lægen for hans  

 behandling af patienten, idet han foretog relevante undersøgelser og  

 reagerede  

 på baggrund heraf.
Det fremgik af journalen, at lægen undersøgte patienten den 30.  

 marts 1999 og ikke fandt noget unormalt.
Der blev henvist og udført  

 blodprøveundersøgelse den 31. marts 1999, ud fra hvilken lægen konkluderede,  

 at  

 der var tale om infektion med leverpåvirkning.
Lægen planlagde kontrol efter  

 1-2 uger.
Det fremgår endvidere, at blodprøven, som tidligere, viste moderat  

 unormale værdier for leverfunktionen.
Nævnet oplyste, at hæmokromatose er en sjælden arvelig sygdom  

 med forstyrrelse i omsætningen af jern i organismen, hvilket medfører  

 ophobning  

 af jern i forskellige organer, for eksempel lever, hud, bugspytkirtel og  

 hjerte.
Sygdommen er til stede fra fødslen, men da ophobningen af jern  

 foregår  

 gradvist, er der sjældent symptomer før 40 års alderen.
I begyndelsen er  

 symptomerne typisk lidet udtalte og ofte uspecifikke for så siden at tage til  

 gradvist og efterhånden udgøre den for eksempel typiske kombination af  

 sukkersyge og specielle hudfarve (bronzediabetes). Desuden optræder hyppigt  

 leverskade, som kan udvikle sig til såkaldt skrumpelever (levercirrose) og  

 påvirkning af testiklerne, som mindskes i størrelse (atrofierer) med deraf  

 følgende nedsat dannelse af mandligt kønshormon.
Levercirrose opstår sjældent  

 på grund af hæmokromatose, men som oftest på grund af et langvarigt og stort  

 alkoholforbrug eller som følge af leverbetændelse.
Ved levercirrose er der  

 øget  

 risiko for udvikling af leverkræftsygdom.
