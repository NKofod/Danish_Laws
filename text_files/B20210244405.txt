Bekendtgørelse om ændring af bekendtgørelse om feriehindringer § 1 I bekendtgørelse nr. 1072 af 29. oktober 2019 om feriehindringer foretages følgende ændringer:
 1. I § 2, stk. 1, nr. 14, udgår »eller«.
 2. I § 2, stk. 1, nr. 15, ændres »forhold.« til: »forhold, eller«.
 3. I § 2, stk. 1, indsættes som nr. 16:
»16) udførelse af nødvendigt arbejde af hensyn til den offentlige sikkerhed og sundhed inden for det regionale og kommunale sundhedsvæsen samt i hjemmeplejen og på plejehjem under helt ekstraordinære omstændigheder, når en sygdom er kategoriseret som samfundskritisk efter epidemilovens § 2, stk. 6.« § 2 Bekendtgørelsen træder i kraft den 16. december 2021.
