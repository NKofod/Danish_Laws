 I henhold til § 5, stk. 2, i lov om frikommuner, jf. lovbekendtgørelse nr.  

 337 af 21. maj 1987 meddeles:
 § 1.  Miljøministeren har den 24. september 1987  

 godkendt frikommuneregulativ nr. 4 for Ebeltoft Kommune om forkortelse af  

 fristen for indsigelser mod og ændringsforslag til et forslag til lokalplan  

 samt bortfald af fristen i kommuneplanlovens § 27, stk. 1, ved behandling af  

 lokalplaner, jfr. § 24 i lov om frikommuner.
 § 2.  Frikommuneregulativet indebærer, at følgende  

 bestemmelser ikke gælder i Ebeltoft Kommune:
 § § 24 og 27, stk. 1, i lov om kommuneplanlægning, jf. lovbekendtgørelse  

 nr. 391 af 22. juli 1985, som ændret ved lov nr. 287 af 13. maj 1987.
 § 3.  Frikommuneregulativet træder i kraft den 15.  

 oktober 1987. Frikommuneregulativet gælder til og med den 31. december 1993.
 Stk. 2.  Frikommuneregulativet vil være fremlagt de  

 samme steder som byrådets mødedagsordener, jf. lov om kommunernes styrelse §  

 8, stk. 4.
