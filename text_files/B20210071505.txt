Bekendtgørelse om ændring af bekendtgørelse om en midlertidig og målrettet lønkompensationsordning på Kulturministeriet og Børne- og Undervisningsministeriets område til foreninger, selvejende institutioner og fonde m.v. med primært offentlig finansiering, der er i økonomisk krise som følge af Coronavirussygdom 2019 (COVID-19) § 1 I bekendtgørelse nr. 340 af 2. marts 2021 om en midlertidig og målrettet lønkompensationsordning på Kulturministeriet og Børne- og Undervisningsministeriets område til foreninger, selvejende institutioner og fonde m.v. med primært offentlig finansiering, der er i økonomisk krise som følge af Coronavirussygdom 2019 (COVID-19), foretages følgende ændringer:
 1. Indledningen affattes således:
»I medfør af akt nr. 179 af 20. maj 2020, akt nr. 181 af 20. maj 2020, akt nr. 258 af 25. juni 2020, akt nr. 261 af 25. juni 2020, akt nr. 100 af 10. december 2020, akt nr. 145 af 21. januar 2021, akt nr. 164 af 25. februar 2021 og akt nr. 179 af 18. marts 2021, fastsættes:« 2. I § 1, stk. 4, ændres »7. marts 2021. Perioden fra og med 1. marts 2021 til og med 7. marts 2021, jf. 1. pkt., udgør en omstillingsperiode på 7 kalenderdage.« til: »12. april 2021. Perioden fra og med 6. april 2021 til og med 12. april 2021 i 1. pkt., udgør en omstillingsperiode på 7 kalenderdage.« 3. I § 1, indsættes som nyt stk. 5:
»Stk. 5. En institution omfattet af stk. 2, 2. pkt. og stk. 3, er berettiget til kompensation i de efterfølgende 7 kalenderdage efter at forbuddet mod at holde åbent er ophævet.« Stk. 5-6, bliver til stk. 6-7.
 4. § 4, stk. 1, nr. 1, 1. og 2. pkt., affattes således:
»Ansatte: Lønmodtagere med fast, kontraktuel tilknytning til institutionen, med fast arbejdssted i Danmark, men som ikke i Det Centrale Virksomhedsregister er registreret som administrerende direktør eller som den eneste direktør i registret for den ansøgende institution.
Lønmodtagere må ikke have en reel ejerandel på 25 pct. eller derover af den kompensationsberettigede institution.« 5. I § 4, stk. 1, nr. 6, ændres »jf. bekendtgørelse om forbud mod større forsamlinger og forbud mod adgang til og restriktioner for lokaler i forbindelse med håndtering af Coronavirussygdom 2019.« til: » jf. bekendtgørelse om forbud mod større forsamlinger og forbud mod adgang til og restriktioner for lokaler og lokaliteter i forbindelse med håndtering af covid-19.« 6. § 5, stk. 4, affattes således:
»Stk. 4. For institutioner omfattet af § 1, stk. 2, 2. pkt. eller § 1, stk. 3, som modtager kompensation efter stk. 3, vil kompensationen på mellem 80 og 90 pct. være omfattet af reglerne i Temporary Framework for State aid measures to support the economy in the current COVID-19 outbreak sektion 3.1 punkt 22(a), hvorved der kan meddeles et samlet kompensationsbeløb svarende til maksimalt 1,8 mio.
EUR for kompensationsordninger omfattet heraf indtil 31. december 2021. I medfør af reglerne i sektion 3.1 punkt 23(a) kan der meddeles et samlet kompensationsbeløb svarende til maksimalt 270.000 EUR for institutioner inden for fiskeri- og akvakultursektoren og maksimalt 225.000 EUR til institutioner, der beskæftiger sig med primærproduktion af landbrugsprodukter.
Finansielle virksomheder kan i henhold til reglerne i Temporary Framework for State aid measures to support the economy in the current COVID-19 outbreak sektion 3.1 punkt 22(a), modtage op til 80 pct. af den efter stk. 3 udbetalte løn pr. ansat.« 7. I § 5, stk. 5, ændres »Den gennemsnitlige løn beregnes på baggrund af 5 måneder, fra 1. april 2020 til og med 31. august 2020, de seneste 3 måneder eller de seneste 12 måneder fra ansøgningstidspunktet, jf. institutionens indberetninger til eIndkomstregistret.« til: »Den gennemsnitlige løn beregnes på baggrund af det højeste gennemsnit af enten de  5 måneder, fra 1. april 2020 til og med 31. august 2020, de seneste 3 måneder eller de seneste 12 måneder fra ansøgningstidspunktet, jf. institutionens indberetninger til eIndkomstregistret.« 8. I § 6, stk. 9, 1. og 2. pkt., ændres »§ 1, stk. 3« til: »§ 1, stk. 3 eller 4.« 9. § 6, stk. 10, ophæves.
 10. I § 6, stk. 13 og § 8, stk. 3, ændres »for indkomståret 2020 har betalt« til: »for det indkomstår, henholdsvis 2020 og 2021, der modtages kompensation for, har betalt«.
 11. § 6, stk. 15, 1. pkt., affattes således:
»En institution, der ansøger om kompensation inden for perioden fra og med den 30. august 2020 og så længe forbuddet er gældende, jf. § 1, stk. 2, 2. pkt., må ikke have en omsætning, der hidrører fra institutionens aktiviteter i form af salg af produkter og tjenesteydelser i perioden, som institutionen modtager kompensation for.« 12. I § 7, stk. 2, ændres »7. marts« til: »12. april« 13. I § 7, stk. 7, nr. 1, 2. pkt., ændres »på grundlag af perioden fra institutionens stiftelse til og med den 9. marts 2020.« til: »på grundlag af perioden fra institutionens stiftelse.« 14. § 11, stk. 1, nr. 1, affattes således:
»1) Antallet af hjemsendte ansatte, jf. § 6, stk. 1, som følge af foranstaltninger, som har været nødvendige for at forebygge eller inddæmme udbredelse af Coronavirussygdom (COVID-19). Institutionen skal indsende dokumentation for, at de ansatte har været sendt hjem uden arbejde.
Hvis der er en faglig repræsentant i institutionen, skal dokumentationen i 1. og 2. pkt. ledsages af en attestation fra den faglig repræsentant om, at de pågældende ansatte har været hjemsendt uden arbejde.
Efterreguleringen efter kapitel 5 vil dog gennemføres uden en attestation i følgende tilfælde:
 a) Den faglige repræsentant indsender ikke en attestation som følge af, at repræsentanten vurderer, at institutionens indsendte oplysninger, jf. 1. og 2. pkt., om genindkaldelse og hjemsendelse af medarbejdere ikke er korrekte eller som følge af, at repræsentanten ikke er i besiddelse af tilstrækkelig viden til at kunne attestere.
b) Den faglige repræsentant ikke reagerer på anmodningen om attestation inden for 14 kalenderdage.« 15. I § 12, indsættes som stk. 4:
»Stk. 4. Opstår der flere krav om tilbagebetaling af kompensation efter dette kapitel fra samme modtager, kan disse lægges sammen og kræves tilbagebetalt som ét samlet tilbagebetalingskrav.
Stiftelses- og forfaldstidspunkt for det samlede tilbagebetalingskrav er sammenfaldende med datoen for den seneste udbetaling af kompensation for den kompensationsperiode, tilbagebetalingskravet dækker over.« § 2 Bekendtgørelsen træder i kraft den 28. april 2021.
