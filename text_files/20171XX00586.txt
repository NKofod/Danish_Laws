Skriftlig fremsættelse (7. februar 2018) Transport-, bygnings- og boligministeren (Ole Birk Olesen):
 Herved tillader jeg mig for Folketinget at fremsætte:
Forslag til lov om ændring af lov om trafikselskaber (Individuel handicapkørsel for blinde og stærkt svagsynede) (Lovforslag nr.
L 136) Formålet med lovforslaget er at udvide individuel handicapkørsel efter § 11 i lov om trafikselskaber, som i dag kun omfatter svært bevægelseshæmmede, til også at omfatte blinde og stærkt svagsynede.
 Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.
