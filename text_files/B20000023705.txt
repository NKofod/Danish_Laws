Bekendtgørelse om bemyndigede organer1) I medfør af § 14 i lov nr. 232 af 5. april 2000 om radio- og  

 teleterminaludstyr og elektromagnetiske forhold, § 1, stk. 3, i lov  

 nr. 572 af 19. december 1985 om offentlighed i forvaltningen og § 1,  

 stk. 2, i forvaltningsloven, jf. lov nr. 571 af 19. december 1985, samt  

 efter forhandling med justitsministeren, fastsættes:
Anvendelsesområde § 1. Denne bekendtgørelse fastsætter  

 regler om de krav, som offentlige myndigheder og private foretagender skal  

 opfylde for at kunne blive bemyndiget af Telestyrelsen efter § 16 i lov  

 om radio- og teleterminaludstyr og elektromagnetiske forhold, til at  

 udføre opgaver i forbindelse med udarbejdelse af dokumentation for  

 apparaters overensstemmelse som nævnt i § 13, stk. 1-2, i lov  

 om radio- og teleterminaludstyr og elektromagnetiske forhold.
Betingelser og vilkår for opnåelse af  

 bemyndigelse § 2. Den offentlige myndighed eller det private  

 foretagende, der ansøger om at være bemyndiget organ, skal enten  

 være akkrediteret af Erhvervsfremme Styrelsen til prøvning i  

 henhold til standarder i EN 45000 serien eller skal på anden måde  

 dokumentere en tilsvarende ekspertise.
 § 3. De offentlige myndigheder og private  

 foretagender, der ansøger om bemyndigelse til at udføre opgaver  

 i forbindelse med erklæring om overensstemmelse med  

 beskyttelseskravene, skal opfylde de mindstekrav, der fremgår af bilag  

 1, jf. § 13, stk. 1, i lov om radio- og teleterminaludstyr og  

 elektromagnetiske forhold.
 § 4. De offentlige myndigheder og private  

 foretagender, der ansøger om bemyndigelse til at udføre opgaver  

 i forbindelse med erklæring om overensstemmelse med de væsentlige  

 krav, skal opfylde de mindstekrav, der fremgår af bilag 2, jf.  

 § 13, stk. 2, i lov om radio- og teleterminaludstyr og  

 elektromagnetiske forhold.
 § 5. Den, der bemyndiges i medfør af  

 § 16, jf. § 13, stk. 1-2, i lov om radio- og  

 teleterminaludstyr og elektromagnetiske forhold, er for så vidt  

 angår denne virksomhed omfattet af bestemmelserne i forvaltningsloven  

 og i lov om offentlighed i forvaltningen.
 Stk. 2. Offentlige myndigheder og private foretagender, der  

 ansøger om bemyndigelse til at medvirke til certificering med henblik  

 på fuld kvalitetssikring, skal som forudsætning herfor, til  

 Telestyrelsen afgive erklæring om, at de vil forpligte sig til at  

 overholde reglerne i bilag 10 til bekendtgørelse nr. 236 af 30. marts  

 2000 om radio- og teleterminaludstyr og elektromagnetiske forhold.
 Ikrafttræden m.v.
 § 6. Bekendtgørelsen træder i kraft  

 den 8. april 2000.
 Stk. 2. Bekendtgørelse nr. 739 af 13. august 1994 om  

 bemyndigelse til godkendelse af kvalitetsstyringssystemer på  

 teleterminalområdet ophæves.
Forskningsministeriet, den 30. marts  

 2000 Birte Weiss /Jane Eis Larsen Bilag 1 Minimumskriterier, som skal være opfyldt ved  

 udpegning af bemyndigede organer til udførelse af opgaver som  

 nævnt i § 13, stk. 1, i lov om radio- og teleterminaludstyr  

 og elektromagnetiske forhold  (til § 3) 1.	De skal råde over det nødvendige personale og  

 apparatur.
 2.	Personalet skal have teknisk kompetence og faglig og personlig  

 integritet.
 3.	Lederne og teknikerne skal med hensyn til de i direktivet omhandlede  

 afprøvninger, rapporter, attester og  

 overvågningsforanstaltninger være uafhængige af alle  

 kredse, grupper og personer, der direkte eller indirekte har interesser  

 på det pågældende produktområde.
 4.	Personalet har tavshedspligt.
 5.	Der skal tegnes en ansvarsforsikring, med mindre staten på  

 grundlag af national ret påtager sig erstatningansvaret.
Bilag 2 Minimumskriterier, som skal være opfyldt ved  

 udpegning af bemyndigede organer til udførelse af opgaver som  

 nævnt i § 13, stk. 2, i lov om radio- og teleterminaludstyr  

 og elektromagnetiske forhold  (til § 4) 1.	Det bemyndigede organ, dets leder og det personale, som skal  

 udføre de opgaver, som det bemyndigede organ har fået  

 pålagt at gennemføre, må hverken være  

 konstruktør, fabrikant, leverandør eller være  

 beskæftiget med montage af radio- eller teleterminaludstyr eller  

 være netoperatør eller tjenesteudbyder eller nogen af disse  

 personers befuldmægtigede.
De skal være uafhængige og  

 må hverken deltage direkte i konstruktion, fabrikation, salg eller  

 vedligeholdelse af radio- eller teleterminaludstyr eller repræsentere  

 de parter, der er beskæftiget med disse aktiviteter.
Dette udelukker  

 ikke, at der kan udveksles tekniske oplysninger mellem fabrikant og det  

 bemyndigede organ.
 2.	Det bemyndigede organ og dets personale skal udføre de  

 opgaver, som det bemyndigede organ har fået pålagt at  

 gennemføre, med faglig integritet og teknisk kompetence på  

 højeste plan og må ikke kunne påvirkes af nogen form for  

 pression og incitamenter, navnlig af finansiel art, som kan få  

 indflydelse på deres bedømmelse eller kontrolresultater,  

 især fra personer eller grupper af personer, der har interesse i disse  

 resultater.
 3.	Det bemyndigede organ skal råde over det personale og besidde  

 de faciliteter, som er nødvendige for, at det på  

 fyldestgørende måde kan udføre det tekniske og  

 administrative arbejde i forbindelse med de opgaver, det er udpeget til at  

 udføre.
4.	Det personale, som skal udføre kontrol, skal have en god teknisk og faglig uddannelse tilstrækkeligt kendskab til de krav, der stilles til de  

 prøvninger eller kontrolbesøg, der udføres, og en  

 tilstrækkelig praktisk erfaring med sådanne prøvninger og  

 kontrolbesøg den nødvendige færdighed i at udarbejde attester,  

 journaler og rapporter, som gengiver kontrolresultaterne.
 5.	Det skal sikres, at kontrolpersonalet er uafhængigt.  

 Aflønningen af den enkelte ansatte må hverken være  

 afhængig af antallet af prøvninger eller kontrolbesøg  

 eller af disse prøvningers eller kontrolbesøgs resultater.
 6.	Det bemyndigede organ skal tegne en ansvarsforsikring, medmindre det  

 privatretlige ansvar dækkes af staten i henhold til nationale  

 retsregler, eller medmindre medlemsstaten selv er direkte ansvarlig.
 7.	Det bemyndigede organs personale er bundet af tavshedspligt om alt,  

 hvad det får kendskab til under udøvelsen af sin virksomhed  

 (undtagen over for de kompetente administrative myndigheder i den  

 medlemsstat, hvor det udøver sin virksomhed) i henhold til lov om  

 radio- og teleterminaludstyr og elektromagnetiske forhold samt regler udstedt  

 i medfør heraf.
 1)   

  Bekendtgørelsen indeholder bestemmelser, der gennemfører dele  

 af Europa-Parlamentets og Rådets direktiv 99/5/EF, af 9. marts 1999 om  

 radio- og teleterminaludstyr samt gensidig anerkendelse af udstyrets  

 overensstemmelse (EF-Tidende 1999 L 91, s. 10), samt Rådets direktiv  

 89/336/EØF af 3. maj 1989 om indbyrdes tilnærmelse af  

 medlemsstaternes lovgivning om elektromagnetisk kompatibilitet (EF-Tidende  

 1989 L 139, s. 19) med senere ændringer.
