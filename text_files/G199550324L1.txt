Formålet med registeret er at være redskab for administration, støtteudbetaling og kontrol ved gennemførelsen af den fælles landbrugspolitik efter 1992-reformen heraf, herunder administrationen af ha-støtteordningen, at støtte det veterinære kontrolarbejde efter bortfaldet af de indre grænser i Den Europæiske Union, i zoonosesammenhæng at styre udtagning/indsamling af prøver og analyseresultater samt at styre de reaktioner, initiativer og lignende, som analyseresultaterne måtte give anledning til, og at muliggøre effektiv administration og kontrol i henhold til reglerne om grønne marker, gødnings- og sædskifteplaner, nøgletal og økologisk landbrug.
Endelig vil registeret tjene statistiske forsknings-, overvågnings-, planlægnings- og kontrolmæssige formål, herunder kontrol efter landbrugsloven.
Personkreds: Registeret må kun indeholde oplysninger om dyrlæger samt om personer med tilknytning til primærbedrifter, forarbejdningsvirksomheder, handelsfirmaer eller konsulentorganisationer i landbruget.
 Ikrafttrædelsesdato: 10/11/1995. Erstatter tidligere forskrifter.
