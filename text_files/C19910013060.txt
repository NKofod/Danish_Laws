 (Til udlændingemyndigheder, sygesikrings- og sygehusmyndigheder m.fl.
1. Indledning De følgende regler gælder for autorisation af personer med udenlandsk  

 tandlægeuddannelse, der ønsker at udøve tandlægevirksomhed i Danmark.
 Det fremgår af tandlægeloven (Lov nr. 276 af 26. maj 1976), at man kun har  

 ret til at betegne sig som tandlæge og udøve virksomhed som tandlæge, hvis  

 man har fået dansk autorisation som tandlæge.
Personer med tandlægeuddannelse fra udlandet skal derfor have en dansk  

 autorisation for at kunne arbejde som tandlæge i Danmark, herunder i Grønland  

 og på Færøerne.
Autorisation udstedes af Sundhedsstyrelsen, Amaliegade 13,  

 Postboks 2020, 1012 København K, som undersøger, om uddannelseskrav og andre  

 betingelser for autorisation er opfyldte.
Ansøgning om autorisation skal  

 derfor stiles til Sundhedsstyrelsen.
Ansøgningen skal være skriftlig.
Der anvendes ikke særligt  

 ansøgningsskema.
Sundhedsstyrelsen skal modtage de nødvendige dokumenter i  

 original eller bekræftet kopi.
Det sidste betyder, at overensstemmelse mellem  

 original og kopi er bekræftet af en dansk ambassade/konsulat eller en  

 offentlig myndighed i ansøgerens hjemland eller af uddannelseslandets  

 ambassade/konsulat eller en offentlig myndighed i Danmark.
 Der stilles iøvrigt forskellige krav til dokumentation, afhængig af i  

 hvilket land ansøgeren er statsborger, og hvor uddannelsen er gennemført.
Autorisation som tandlæge i de nordiske lande og uddannelse som tandlæge i  

 EF-staterne er gensidigt anerkendte.
Det samme gælder for  

 specialtandlægeuddannelser, såfremt specialet eksisterer i det land, hvor der  

 søges.
Der er anerkendt to tandlægespecialer i Danmark, nemlig  

 hospitalsodontologi (tand-, mund- og kæbekirugi) og ortodonti  

 (tandregulering). Tandlægeuddannelser fra andre lande bliver vurderet  

 individuelt.
 Derfor opdeles ansøgerne i tre grupper, og vejledningen er delt op i  

 afsnit, hvor hvert afsnit beskriver, hvilke krav der stilles til hver af de  

 tre grupper af ansøgere.
 2. Nordiske statsborgere, der er omfattet af overenskomst om  

 fællesnordisk arbejdsmarked for bl.a. tandlæger.
2.1.1. Autorisation som tandlæge (ubegrænset) udstedes af  

 Sundhedsstyrelsen til ansøgere, 1. der har bestået tandlægeeksamen i Norge, Island,  

 Sverige eller Finland 2. der har bestået prøve i medicinsk, odontologisk  

 lovgivning og forordningslære ved en dansk tandlægehøjskole, 3. og der har et tilfredsstillende kendskab til dansk,  

 norsk eller svensk.
2.2.2. Begrænset autorisation kan udstedes til ansøgere, uden at disse  

 opfylder pkt. 2 ovenfor, såfremt de har fået tilsagn om en bestemt stilling  

 hos en autoriseret tandlæge.
En sådan begrænset autorisation udstedes  

 maksimalt for 6 måneder.
Der vil dog i særlige tilfælde være mulighed for  

 forlængelse i yderligere 6 måneder.
Det kræves herefter, at ansøgeren  

 opfylder betingelserne for ubegrænset autorisation.
 Begrænset autorisation udstedes kun i forbindelse med ansættelse i  

 underordnede stillinger.
2.2. Tilladelse til at betegne sig som specialtandlæge udstedes af  

 Sundhedsstyrelsen til tandlæger, der i Finland, Norge, Sverige eller Island  

 har fået tilladelse til at betegne sig som specialtandlæge.
Det er en  

 forudsætning, at tandlægen har ubegrænset autorisation i Danmark, og at det  

 pågældende område er anerkendt som speciale i Danmark.
3. EF-statsborgere, der er omfattet af de Europæiske Fællesskabers  

 Direktiver 78/686/EØF og 78/687/EØF, jf.
Indenrigsministeriets bekendtgørelse  

 nr. 33 af 25. januar 1980.
 3.1.1. Autorisation som tandlæge (ubegrænset) udstedes af  

 Sundhedsstyrelsen til ansøgere, der er i besiddelse af et af de certificater,  

 der er nævnt i Direktiv 78/686/EØF.
 Ansøgere, der har aflagt afsluttende eksamen eller er påbegyndt  

 uddannelsen før direktivet er gennemført i hjemlandet, skal fremlægge  

 attestation for, enten at uddannelsen opfylder kravene i Direktiv 78/687/EØF,  

 eller at han/hun faktisk og retmæssigt har udøvet virksomhed som tandlæge i  

 mindst 3 på hinanden følgende år ud af de 5 år, der er gået forud for  

 ansøgningstidspunktet.
 3.2. Tilladelse til at betegne sig som specialtandlæge udstedes af  

 Sundhedsstyrelsen, såfremt tandlægen har fået ubegrænset autorisation som  

 tandlæge i Danmark og er anerkendt som specialtandlæge i ortodonti eller  

 hospitalsodontologi i en anden EF-stat.
 Hvis certifikatet for specialtandlægeuddannelsen er udstedt, eller  

 uddannelsen er påbegyndt, før direktivet er gennemført i hjemlandet, skal  

 ansøgeren fremlægge attestation for, at uddannelsen opfylder kravene i  

 Direktiv 78/687/EØF, eller at han/hun har udøvet virksomhed som  

 specialtandlæge i det dobbelte af det tidsrum, der svarer til forskellen  

 mellem den faktiske gennemgående uddannelse og direktivets krav.
3.3. Ansøgere skal dokumentere at have ret til at udøve virksomhed som  

 tandlæge i hjemlandet.
Der skal foreligge en erklæring herom fra EF  

 informationskontoret i hjemlandet.
 4. Ansøgere, der ikke er omfattet af de særlige regler for nordiske  

 statsborgere og EF-statsborgere.
4.1.1. Autorisation (ubegrænset) udstedes af Sundhedsstyrelsen til  

 ansøgere, 1. der har uddannelse, der kan ligestilles med den  

 danske uddannelse 2. der har bestået en prøve ved en dansk  

 tandlægehøjskole i medicinsk, odontologisk lovgivning og forordningslære, 3. der kan dokumentere sprogkundskaber i dansk  

 svarende til det niveau, der kræves ved Studieskolens prøver i dansk for ud~  

 lændinge, Danskprøve 2.
4. og der har særlig tilknytning til Danmark, det vil  

 sige - personer, der er danske statsborgere - personer, der har varig opholds- og arbejdstilladelse i Danmark, og - personer, der har flygtningestatus i Danmark.
 4.1.2. Begrænset autorisation udstedes af Sundhedsstyrelsen til ansøgere  

 med udenlandsk uddannelse og med særlig tilknytning til Danmark, jf. pkt.  

 4.1.1.
 Den begrænsede autorisation gives på følgende betingelser og med følgende  

 begrænsninger:
1. At ansøgeren har gennemgået en uddannelse, der kan  

 ligestilles med en dansk uddannelse.
Dette vurderes af Sundhedsstyrelsen i  

 samråd med Tandlægehøjskolen i København eller Tandlægehøjskolen i Århus.
 2. At ansøgeren kan dokumentere, at han/hun har fået  

 tilsagn om en stilling hos en autoriseret tandlæge.
3. At ansøgeren kan dokumentere det for den konkrete  

 stilling nød~ vendige kendskab til det danske sprog.
Dette vurderes som ud~  

 gangspunkt af ansættelsesstedet.
 For ansøgere uden særlig tilknytning til Danmark, jf. ovenfor, kan  

 Sundhedsstyrelsen udstede begrænset autorisation efter ovenstående regler,  

 såfremt ansøgeren kan dokumentere opholds- og arbejdstilladelse i Danmark.
Den begrænsede autorisation gælder kun den stilling, som ansøgeren har  

 fået tilsagn om i forbindelse med ansøgningen.
Ved nyansættelse, evt. i samme  

 stilling, skal der igen søges om begrænset autorisation.
Begrænset autorisation udstedes kun i forbindelse med ansættelse i  

 underordnede stillinger.
Begrænset autorisation udstedes maksimalt for 1 år.  

 Der vil dog i særlige tilfælde være mulighed for forlængelse i yderligere 1  

 år.
Det kræves herefter, at ansøgeren opfylder betingelserne for ubegrænset  

 autorisation.
 4.2. Tilladelse til at betegne sig som specialtandlæge udstedes af  

 Sundhedsstyrelsen, såfremt tandlægen har fået ubegrænset autorisation som  

 tandlæge i Danmark og har gennemført en uddannelse, der svarer til den  

 uddannelse, der kræves af danske tandlæger for at opnå  

 specialtandlægeanerkendelse.
Ansættelser i udlandet kan indgå i det godkendte uddannelsesforløb.
Disse  

 ansættelser skal være godkendt af Sundhedsstyrelsen.
 4.3. Ansøgere skal have følgende dokumentation.
Bevis for gennemgået tandlægeuddannelse, samt dokumentation for  

 uddannelsens indhold.
Sammen med beviset skal foreligge en oversættelse til  

 dansk eller engelsk.
Oversættelsen skal være udført af den  

 uddannelsesinstitution eller myndighed, der har udstedt beviset eller af en  

 autoriseret translatør eller af en repræsentant for dansk ambassade eller  

 konsulat.
 4.4. Ansøgere, hvis udenlandske tandlægeuddannelse ikke kan ligestilles  

 med en dansk tandlægeuddannelse, skal henvende sig til Tandlægehøjskolen i  

 København eller Århus for at få vejledning om mulighederne for at søge  

 optagelse på tandlægestudiet.
Såfremt tandlægehøjskolerne tilbyder post-graduate kurser til tandlæger,  

 hvis uddannelse ikke ækvivalerer med en dansk tandlægeuddannelse, kan  

 Sundhedsstyrelsen give tilladelse til, at de pågældende arbejder som kliniske  

 assistenter, såfremt tandlægehøjskolerne påtager sig ansvaret for de  

 pågældendes virksomhedsudøvelse.
Tilladelsen vil blive begrænset til at gælde  

 den konkrete kursusperiode.
 5. Afsluttende bemærkninger.
 5.1 De i det foregående nævnte autorisationer er i alle tilfælde  

 betingede af, at der ikke hos ansøgeren foreligger omstændigheder, som nævnt  

 i tandlægelovens § 2, stk. 2 (legemlig eller sjælelig mangel eller udvist  

 grov uduelighed).
 5.2. Nærmere oplysninger om udstedelse af tandlægeautorisationer på  

 baggrund af udenlandske uddannelser kan fås ved henvendelse til  

 Sundhedsstyrelsen, 2. afd., tlf. 33 91 16 01. Sundhedsstyrelsens 2. afd.  

 fungerer endvidere som EF-informationskontor i henhold til EF-direktiverne  

 for tandlægeuddannelsen.
5.3. Sundhedsstyrelsen kan ikke være behjælpelig med at skaffe arbejde  

 som tandlæge.
Ledige stillinger som tandlæge annonceres i Tandlægebladet, der  

 udgives af Dansk Tandlægeforening, Amaliegade 17, 1004 København K, tlf. 33  

 15 77 11, eller i Tandlægernes Nye Tidsskrift, der udgives af Tandlægernes  

 Nye Landsforening, Store Strandstræde 21, 2., 1255 København K, tlf. 33 14 00  

 65.
 5.4. Vejledningen er gældende fra 1. september 1991,  

 Indenrigsministeriets cirkulære nr. 140 af 11. juni 1970 bortfalder samtidig.
