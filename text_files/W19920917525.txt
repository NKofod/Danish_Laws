Tiltalefrafald - andre sager (gruppe 6) - mentalt normal - straffelovens § 215 - forholdet til bistandslovens § 23 - tilståelse - tiltalerejsning1) Et forældrepar,hvis 1-årige barn af socialforvaltningen var tvangsanbragt på et børnehjem, holdt barnet skjult i ca. 6 uger.
Nægtede overtrædelse af bistandsloven m.v.
Tiltale rejst efter straffelovens § 215.
2) Et forældrepar var sigtet for overtrædelse af bistandslovens § 23 ved efter at have udøvet samkvemsret med deres 1-årige søn at have undladt at bringe ham tilbage til det børnehjem, hvor han var tvangsanbragt af socialforvaltningen.
Først efter ca. 6 ugers forløb blev drengen tilbageført til børnehjemmet efter politiets indgriben.
Statsadvokaten indstillede tiltalefrafald, men u.h.t., dels at de sigtede nægtede sig skyldige, dels at det måtte anses for tvivlsomt, om § 23 er realiseret i en sag, hvor barnet kun er ca. 15 måneder, fandtes sagen ikke egnet til afgørelse med tiltalefrafald.
Tiltale blev rejst efter straffelovens § 215, og de tiltalte blev anset med en betinget dom uden straffastsættelse.
 1) Offentliggøres i Anklagemyndighedens Årsberetning 1992.
 2) Området for tiltalefrafald i andre sager (gruppe 6) om overtrædelse af straffelovens § 215 og henvisning til yderligere afgørelser findes i Anklagemyndighedens Årsberetning 1987, side 138, 1986, side 19-21, og 1977, side 114 (Området i almindelighed).
