 Ved noteveksling i Dar es Salaam den 31. august og den 26. september 1981  

 er der indgået en overenskomst mellem Danmark og Tanzania, ifølge hvilken den  

 danske regering yder et beløb på 11.500.000 kroner til et tanzaniansk projekt  

 vedrørende produktion af væsker til intravenøs anvendelse.
 Beløbet vil fortrinsvis blive benyttet til modernisering af en fabrik til  

 produktion af sådanne væsker samt til indkøb af udstyr og råmaterialer.  

 Hensigten med gradvis at overgå til lokal produktion i stedet for import af  

 de omhandlede væsker er navnlig at sikre Tanzanias vedvarende forsyning  

 hermed.
 Til at bistå ved projektets gennemførelse stilles fra dansk side tre  

 eksperter til rådighed i tre år.
