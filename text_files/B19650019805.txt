 Ved lov nr. 180 af 26. maj 1965 om ændring i lov om Arbejdsmarkedets  

 Tillægspension er nedennævnte grupper af lønmodtagere, som tidligere i medfør  

 af bestemmelsen i lovens § 4, stk. 1, b, har været undtaget fra medlemskab,  

 optaget i ordningen:
 Optagelsen har virkning fra tillægspensionsordningens ikrafttræden pr. 1.  

 april 1964 i det omfang, de pågældende lønmodtagere i øvrigt har opfyldt  

 lovens betingelser for medlemskab, idet ikrafttrædelsesbestemmelserne i  

 lovens §§ 39-41 finder anvendelse.
 I medfør af lov om Arbejdsmarkedets Tillægspension § 30, stk. 1,  

 fastsættes nedenfor, for så vidt angår de nævnte grupper af lønmodtagere, i  

 kapitel I regler om indberetning om arbejdsforhold, der er omfattet af loven,  

 og som er etableret i tiden før den 1. juni 1965.
Endvidere fastsættes nedenfor i medfør af lov om Arbejdsmarkedets  

 Tillægspension § 17, stk. 2, jfr. lov om ændring i lov om Arbejdsmarkedets  

 Tillægspension § 2, stk. 3, for så vidt angår de nævnte grupper af  

 lønmodtagere, i kapitel II overgangsregler om indbetaling m.v. af  

 pensionsbidrag.
I kapitel III er fastsat overgangsbestemmelser om udbetaling  

 af pension til de nævnte grupper af lønmodtagere.
 Reglerne i arbejdsministeriets bekendtgørelser af 7. marts 1964 (om  

 ordningens ikrafttræden), 13. maj 1964 (om frister for indberetning af  

 arbejdsforhold) og 2. september 1964 (om indbetaling af bidrag) finder  

 anvendelse, for så vidt angår de nævnte grupper af lønmodtagere, med mindre  

 andet er fastsat i denne bekendtgørelse.
Indberetning af arbejdsforhold Det påhviler arbejdsgiveren (den lønanvisende myndighed) at foranledige,  

 at der for de af denne bekendtgørelse omfattede lønmodtagere, der er  

 beskæftiget den 1. juni 1965, udstedes pensionskort, for så vidt de ikke  

 allerede måtte være tilmeldt Arbejdsmarkedets Tillægspension.
 Har en lønmodtager flere samtidige ansættelser inden for stat, kommune  

 m.v., foretages udstedelsen af pensionskort i hovedstillingen  

 (tjenestemandsstillingen).
 Pensionskortet udleveres til lønmodtageren, og den hvide kopi indsendes  

 snarest muligt og senest den 14. august 1965 til Arbejdsmarkedets  

 Tillægspension (postbox 321, Hillerød).
 For en lønmodtager, som i tiden 1. april 1964 til 31. maj 1965 er ophørt i  

 et af denne bekendtgørelse omfattet beskæftigelsesforhold, og som ikke er  

 tilmeldt Arbejdsmarkedets Tillægspension, foretages registrering, for så vidt  

 og når lønmodtageren retter henvendelse herom til den tidligere arbejdsgiver.  

 (Om indbetaling henvises til kapitel II, stk. 11).
 For lønmodtagere, der inden 1. juni 1965 er afgået ved døden, skal  

 pensionskort ikke udstedes.
 Lønmodtagerforhold, der etableres efter 1. juni 1965, skal indberettes i  

 overensstemmelse med reglerne i § 1, stk. 3, i arbejdsministeriets  

 bekendtgørelse af 13. maj 1964.
 Arbejdsgivere - der ikke allerede er registreret i  

 Arbejdsmarkedets Tillægspension - skal snarest muligt og senest den 20.  

 juni 1965 foretage tilmelding til Arbejdsmarkedets Tillægspension ved  

 indsendelse af arbejdsgiverskema.
 Bestyrelsen for Arbejdsmarkedets Tillægspension kan for arbejdsgivere, som  

 beskæftiger større grupper af lønmodtagere, godkende ordninger, hvorved der  

 afviges fra foranstående bestemmelser.
 Indbetaling af bidrag m.v.
Beregning af bidrag for de af denne bekendtgørelse omfattede lønmodtagere  

 sker efter de almindelige regler i § 15 i lov om Arbejdsmarkedets  

 Tillægspension.
Det bemærkes, at lønmodtagere, som er ansat i henhold til lov  

 af 7. juni 1958 om lønninger og pensioner m.v. til statens tjenestemænd og  

 lov af samme dato om normering og klassificering af  

 statstjenestemandsstillinger, og som har flere samtidige  

 beskæftigelsesforhold i staten, anses for at være beskæftiget hos samme  

 arbejdsgiver, jfr. lov om Arbejdsmarkedets Tillægspension § 15, stk. 1 og 2.  

 Tilsvarende gælder for lønmodtagere, som har flere samtidige  

 beskæftigelsesforhold inden for folkekirken, samme kommune (skoleforbund),  

 koncessionerede selskab eller lignende.
Tilbageholdelse af bidrag.
For så vidt angår bidrag for tiden  

 inden den 1. juni 1965, betaler arbejdsgiveren foreløbig også lønmodtagerens  

 andel af bidraget og tilbageholder denne efter nærmere aftale mellem  

 arbejdsgiveren og de pågældende lønmodtagerorganisationer.
 Indbetaling . Pr. 1. juni 1965 med seneste rettidige  

 indbetalingsdag den 20. juni 1965 indbetaler arbejdsgiveren til  

 Arbejdsmarkedets Tillægspension et a conto beløb, der af arbejdsgiveren  

 skønnes at svare til de bidrag, der i alt skal indbetales på grundlag af de  

 pågældende lønmodtageres beskæftigelse i tiden 1. april 1964 til 31. marts  

 1965.
 Endelig afregning af bidrag for den anførte periode skal ske pr. 1.  

 august 1965 med seneste rettidige indbetalingsdag den 14. august 1965.
 Indbetaling af bidrag for tiden 1.april 1965 til 30. september 1965  

 sker pr. 1. oktober 1965 med seneste rettidige indbetalingsdag den 14.  

 oktober 1965.
 Pr. 1. juli 1965 med seneste rettidige indbetalingsdag den 14.  

 juli 1965 skal der dog foretages a conto indbetaling for tiden 1. april  

 1965 til 30. juni 1965. Denne a conto indbetaling skal ske med et beløb,  

 der af arbejdsgiveren skønnes at svare til de bidrag, der i alt skal  

 indbetales for denne periode, i almindelighed en fjerdedel af a conto beløbet  

 for perioden 1. april 1964 til 31. marts 1965.
 Såfremt de ovenfor fastsatte frister for a conto indbetaling eller endelig  

 afregning ikke overholdes, vil der være at betale renter af det skyldige  

 beløb med 1 pct. for hver påbegyndt kalendermåned fra forfaldsdagen.
 De foran nævnte indbetalinger skal ske særskilt for disse  

 lønmodtagergrupper og kun over Arbejdsmarkedets Tillægspensions særlige  

 postkonto nr. 9595.
Samtidig med den endelige afregning af bidrag for tiden 1. april 1964 til  

 31. marts 1965, d.v.s. pr. 1. august 1965, og for tiden 1. april 1965 til 30.  

 september 1965, d.v.s. pr. 1. oktober 1965, skal arbejdsgiveren på  

 indbetalingslister indberette bidragene  for hver enkelt lønmodtager.  

 Indbetalingslisterne, der i øvrigt udfyldes i overensstemmelse med de  

 almindelige regler, jfr. arbejdsministeriets bekendtgørelse af 2. september  

 1964, skal ved disse 2 indberetninger mærkes »tjenestemænd  

 m.fl.« Ved fremtidige indbetalinger, d.v.s. første gang ved indbetalingen pr. 1.  

 januar 1966 af bidrag for oktober kvartal 1965, følges de almindelige regler  

 om indbetalinger, jfr. bekendtgørelse af 2. september 1964.
En lønmodtager, som i tiden 1. april 1964 til 31. maj 1965 er ophørt i et  

 af nærværende bekendtgørelse omfattet beskæftigelsesforhold, og som retter  

 henvendelse til den tidligere arbejdsgiver om indbetaling af bidrag for det i  

 perioden afsluttede beskæftigelsesforhold (og om eventuel registrering), skal  

 til arbejdsgiveren indbetale sin del af det beregnede bidrag for perioden.  

 Arbejdsgiveren skal ved første herefter følgende indbetaling til  

 Arbejdsmarkedets Tillægspension indbetale det samlede bidrag.
Samtidig med  

 indbetalingen skal arbejdsgiveren indsende en indbetalingsliste med  

 angivelse af den periode, som indbetalingen vedrører.
 For lønmodtagere, der inden 1. juni 1965 er afgået ved døden, skal bidrag  

 ikke indbetales.
 For så vidt bestyrelsen for Arbejdsmarkedets Tillægspension i medfør af  

 kapitel I har godkendt en særlig ordning, hvorved der afviges fra de i  

 kapitel I fastsatte regler om indberetning af arbejdsforhold, bemyndiger  

 arbejdsministeriet herved bestyrelsen til på tilsvarende måde at fravige de  

 ovenfor nævnte bestemmelser om endelig afregning af bidrag for tiden 1. april  

 1964 til 30. september 1965.
 Udbetaling af pension.
 Pension, der ønskes udbetalt med virkning fra 1. april 1965, skal begæres  

 inden den 1. oktober 1965, jfr. lovens § 9, stk. 2. Udbetaling af pension vil  

 dog tidligst kunne påbegyndes 1. oktober 1965.
 Begæringer, der indsendes i tiden indtil 31. december 1965, bør ledsages  

 af en erklæring fra vedkommende arbejdsgiver om varigheden af beskæftigelsen  

 som tjenestemand m.v. siden 1. april 1964.
 Arbejdsministeriet, den 1. juni 1965.
 Erling Dinesen.
/K.
Kampmann.
