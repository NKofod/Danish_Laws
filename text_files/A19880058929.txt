 Herved bekendtgøres lov om forhyring af skibsmandskab, jf.  

 lovbekendtgørelse nr. 87 af 26. februar 1986, med de ændringer, der følger af  

 lov nr. 857 af 23. december 1987.
Om forhyring § 1.  I København og i øvrigt på sådanne steder i  

 riget, som bestemmes ved kgl. anordning, oprettes forhyringskontorer til  

 varetagelse af virksomheden med forhyring af skibsmandskab.  

 Forhyringskontorerne ledes af Søfartsstyrelsen.
 Stk. 2.  Forhyringskontorerne skal være behjælpelige med  

 at tilvejebringe skibsmandskab og kan efter anmodning af reder eller  

 skibsfører på disses vegne afslutte overenskomst om forhyring (hyreaftale).  

 Forhyringskontorernes bistand ydes uden vederlag.
Stk. 3.  Ingen må erhvervsmæssigt befatte sig med  

 tilvejebringelse af mandskab til skibe eller i erhvervsmæssigt øjemed optræde  

 som mellemmand ved afslutning af hyreaftale.
For så vidt angår de steder uden  

 for København, på hvilke lov nr. 67 af 12. april 1892 om forhyringsagenter  

 m.m. af regeringen er gjort anvendelig, kan industriministeren, når  

 omstændighederne taler derfor, dog tillade de personer, der ved nærværende  

 lovs ikrafttræden har bevilling som forhyringsagent, vedblivende at drive  

 erhvervsmæssig forhyring under sådan kontrol, som af ministeren findes  

 betryggende for denne lovs formål.
 § 2.  På forhyringskontorerne ansættes det til  

 varetagelse af forhyringsvirksomheden i øvrigt nødvendige personale med  

 fornøden praktisk erfaring i søfartsforhold.
 Stk. 2.  De på forhyringskontorerne ansatte tjenestemænd  

 eller medhjælpere kan ved mønstring af skibsmandskab underskrive  

 skibsbemandingslister og afregningsbøger på vedkommende skibsførers vegne,  

 ligersom de i øvrigt i anliggender vedrørende mønstring kan optræde som  

 skibsførerens fuldmægtig efter de derom gældende regler.
 Stk. 3.  Til forhyringskontorerne kan efter bestemmelse  

 af industriministeren knyttes læger, hvem det påhviler mod en af ministeren  

 fastlagt betaling at foretage de foreskrevne lægeundersøgelser af  

 skibsmandskab .
 § 3.  Industriministeren fastsætter de nærmere regler  

 for forhyringskontorernes virksomhed, hvorved særligt vil være at iagttage:
 at under enhver forhandling om forhyring skal sømanden have ret til frit  

 at vælge sit skib, ligesom reder eller skibsfører skal have ret til frit at  

 vælge sit mandskab.
at der ved hyreaftalen tilvejebringes sikkerhed for, at alle interesserede  

 parter beskyttes, og at der gives sømanden tilstrækkelig lejlighed til at  

 sætte sig ind i hyreaftalen, samt at der ved anvisning af mandskab under iagttagelse af de foranstående  

 bestemmelser fortrinsvis anvises hyre til medlemmer af anerkendte  

 arbejdsløshedskasser, når der findes flere lige kvalificerede hyresøgende.
 Stk. 2.  På ethvert forhyringskontor skal der på  

 iøjenfaldende sted være opslået uddrag af disse regler samt lister over de  

 skibe, som søger mandskab.
§ 4.  Uanset bestemmelserne i denne lovs § 1 står det  

 enhver reder eller skibsfører frit for under iagttagelse af bestemmelserne i  

 § 3, stk. 1, linie 8-11, at tilvejebringe mandskab til sit skib gennem  

 skibets officerer, eller det i rederiets faste tjeneste stående  

 kontorpersonale, men rederen må ikke herfor yde de pågældende særligt  

 vederlag, ligesom disse ej heller under nogen form må beregne sig vederlag af  

 vedkommende sømand.
De her omhandlede personer kan på tilsvarende måde som  

 angivet i § 2, stk. 2, på skibsførerens vegne underskrive  

 skibsbemandingslister og afregningsbøger samt give møde hos  

 mønstringsbestyreren i sådanne tilfælde, hvor denne ikke anser skibsførerens  

 personlige nærværelse for påkrævet.
 § 5.  Henlægger industriministeren sine beføjelser  

 efter loven til Søfartsstyrelsen eller anden myndighed, kan ministeren  

 fastsætte regler om klageadgangen, herunder at klager ikke kan indbringes for  

 højere administrativ myndighed.
Om mønstring §§ 6-10. (Ophævet).
Almindelige bestemmelser § 11.  Udtrykkene »sømand« og  

 »mandskab« omfatter i denne lov enhver person, der beskæftiges om  

 bord på et skib, uanset om den pågældende bliver at henregne til det  

 egentlige skibsmandskab, og uanset om han ansættes på skibet af rederen, af  

 skibsføreren eller af anden til skibet hørende person.
Udtrykket  

 »skibsofficer« har samme betydning som i sømandsloven.
 § 12.  (Ophævet).
§ 13.  Overtrædelser af denne lov eller af de i medfør  

 af samme udstedte forskrifter straffes med bøde.
Bøderne tilfalder  

 statskassen.
 § 14.  Lov nr. 29 af 26. februar 1872 om mønstring af  

 skibsmandskab ophæves.
Stk. 2.  Lov nr. 67 af 12. april 1892 om  

 forhyringsagenter m.m. ophæves i det omfang, hvori den endnu er i kraft.
Af  

 statskassen ydes der de personer, der har bevilling som forhyringsagent i  

 medfør af nævnte lov, og hvis bevilling herefter bortfalder, passende  

 erstatning for det tab, de derved lider.
 Stk. 3.  Til fastsættelse af de erstatninger, som der  

 efter foranstående bestemmelse vil kunne blive spørgsmål om at udrede,  

 nedsætter industriministeren en kommission, hvis afgørelse af spørgsmålet om  

 erstatning og dennes størrelse dog kan indbringes for domstolene.
 Stk. 4.  Forhyringsagenter, hvem det i medfør af  

 bestemmelsen i § 1, stk. 3, tillades indtil videre at fortsætte deres  

 erhvervsmæssigt drevne forhyring, oppebærer for deres virksomhed samme  

 betaling som hidtil.
 § 15.  (Ophævet).
 § 16.  Denne lov træder i kraft den 1. oktober 1937,  

 bestemmelserne om forhyring dog først fra det tidspunkt, der bestemmes ved  

 kgl. anordning, men senest den 1. april 1938.
 Stk. 2.  Ved kgl. anordning kan der for Færøernes  

 vedkommende fastsættes de lempelser i loven, som efter de stedlige forhold  

 måtte anses fornødne, efter at Lagtingets betænkning derom er indhentet.
 Stk. 3.  Kongen kan sætte denne lov i kraft for  

 Grønlands vedkommende med de undtagelser og lempelser, som forholdene måtte  

 tilsige.
 Lov nr. 857 af 23. december 1987 indeholder følgende  

 ikrafttrædelsesbestemmelse:
 § 16.  Loven træder i kraft den 1. januar 1988.
