1. GENERELT 1.1 Vejledningen finder anvendelse i forbindelse med godkendelse og  

 certificering efter ISM-koden.
Den henvender sig til danske passagerskibe  

 samt rederier, der driver sådanne skibe.
1.2 Alle henvendelser i forbindelse med implementering af ISM-koden skal  

 ske til ISM-enheden i Søfartsstyrelsen Adresse: Vermundsgade 38C, 2100 København Ø Telefon: 39 271515 (Regelkontoret) 2. INDLEDENDE FASE 2.1 Senest den 1. januar 1996 skal danske passagerskibsrederier til  

 Søfartsstyrelsen fremsende en detaljeret handlingsplan.
 Denne handlingsplan skal beskrive, på hvilken måde certificering af rederi  

 og skibe kan være tilendebragt senest den 1. juli 1996.
 Planen skal tillige indeholde en kortfattet statusoversigt for rederiets  

 sikkerhedsstyringssystem, identificere den designerede person samt beskrive  

 rederiets politik på søsikkerheds- og forureningsforebyggelsesområdet.
 2.2 Oplysninger om den designerede person skal indeholde navn, ansvars- og  

 kompetenceområder samt en grafisk organisationsplan.
3. ANSØGNING OM CERTIFICERING 3.1 Anmodning om certificering foretages på en særskilt blanket (gengivet  

 som bilag 1 og 2), for såvel rederiet som for de enkelte skibe.
 Med anmodningen skal følge en systemdokumentation for rederiet og mindst  

 eet af dets skibe.
 Efterfølgende systemdokumentation for de enkelte skibe fremsendes med en  

 henvisning til systemdokumentationen for rederiet.
 3.2 Søfartsstyrelsen vil herefter meddele rederiet hvem, der er  

 koordinator for den videre kontakt mellem rederi/skib og Søfartsstyrelsen  

 (ledende auditør).
 Søfartsstyrelsen gennemgår den fremsendte dokumentation og anmoder om  

 nødvendigt om yderligere materiale.
 3.3 Når systemdokumentationen er gennemgået, afholdes et møde mellem  

 rederi/skibsledelse og Søfartsstyrelsen.
 På dette møde gennemgåes systemdokumentationen, ligesom det fastlægges,  

 hvorvidt yderligere tiltag skal foretages for at godkende dokumentationen.
 3.4 Når sikkerhedsstyringssystemet (SMS) har været implementeret i en vis  

 periode på rederiet og om bord på mindst ét af dets skibe, således at  

 rederiet har haft mulighed for at vurdere systemet, kontaktes  

 Søfartsstyrelsen for at aftale tidsterminer for første audit af rederiet.
 Når denne har fundet sted fortsættes med første audit på skibene.
4. CERTIFICERING 4.1 Efter tilfredsstillende auditering af rederi og skibe vil rederiet få  

 udstedt et overensstemmelsesdokument (DOC) og skibene et certifikat for  

 sikker skibsdrift (SMC).
 Rederiet skal opbevare en kopi af hvert skibs SMC, ligesom hvert skib skal  

 have en kopi af rederiets DOC.
 4.2 For at certifikater kan bevare deres gyldighed, skal rederiet  

 rekvirere Søfartsstyrelsen til en periodisk audit både i rederiet og i  

 skibene.
 4.3 Såfremt der sker væsentlige ændringer i SMS, såsom udskiftning af  

 designerede person/er, ændringer i besætningsfastsættelse/teknisk  

 organisation, eller at specifikke krav ikke opfyldes, kan Søfartsstyrelsen  

 kræve en ekstraordinær audit.
