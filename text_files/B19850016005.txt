 I medfør af § 40, jfr. § 38, stk. 2 og 3, i brandloven, jfr.  

 lovbekendtgørelse nr. 365 af 28. juli 1983, fastsættes:
Definitioner § 1.  Ved anvendelse af bestemmelserne i denne  

 bekendtgørelse skal følgende definitioner lægges til grund:
F-gas: Luftformige kulbrinter, som under tryk kan fordråbes ved almindelig  

 temperatur, hovedsagelig propan, butan, propylen og butylen samt blandinger  

 heraf.
Andre betegnelser er: Flaskegas, flydende gas og LPG.
I gasreglementet  

 betegnes disse »3. gasfamilie«.
 Flasker: Transportable beholdere, hvis rumindhold ikke overstiger 150  

 liter.
 Tanke: Transportable beholdere, hvis rumindhold overstiger 150 liter, samt  

 stationære beholdere uanset rumindhold.
 Oplag: En eller flere flasker, fra hvilke der ikke finder aftapning eller  

 forbrug af nogen art sted.
 Et oplags størrelse angives i kg og bestemmes som summen af det antal kg,  

 flaskerne kan indeholde, med tillæg af 10 pct. af eventuelle tomme flaskers  

 normale fyldning.
 Anlæg: Flasker eller tanke med reguleringsorganer og med dertil hørende  

 installationer (rørledninger, gasslanger, fordampere, forbrugsapparater  

 m.v.).
 Et anlægs lagerkapacitet angives i kg og bestemmes som summen af det antal  

 kg, som kan indeholdes i flasker eller tanke, der er i forbindelse med  

 forbrugsapparater, og i eventuelle reserveflasker til anlægget.
 Fyldestation: Virksomhed for påfyldning af F-gas i beholdere (uanset  

 størrelse) samt i tankvogne.
 Tankstation: Virksomhed for påfyldning af F-gas i motordrevne køretøjers  

 brændstoftanke, herunder brændstoftanke på trucks.
 Gasleverandør: Indehaver af fyldestation eller anden  

 distributionsvirksomhed for F-gas, registreret af Danmarks Gasmateriel  

 Prøvning.
Generelle bestemmelser § 2.  Virksomheder for fremstilling og omfyldning af  

 F-gas samt oplag og anlæg skal placeres, indrettes og benyttes på en sådan  

 måde, at risikoen for, at brande opstår, at brande breder sig, at personskade  

 finder sted, og at store værdier ødelægges, formindskes mest muligt, samt  

 således, at der bliver forsvarlige muligheder for brandvæsenets rednings- og  

 slukningsarbejde.
 § 3.  Ved enhver form for fremstilling, omfyldning,  

 anvendelse og oplagring af F-gas skal der udvises tilbørlig forsigtighed.
Stk. 2.  Beholdere til F-gas skal behandles med fornøden  

 forsigtighed.
De må således ikke udsættes for farlig påvirkning, f.eks. ved  

 stød, slag, belastning eller opvarmning, og skal være sikret mod væltning,  

 rulning og nedstyrtning.
Stk. 3.  Beholdere med F-gas skal være anbragt på  

 forsvarlig måde.
De må således ikke anbringes under terrænhøjde, bortset fra  

 flasker med tilladelig fyldning på tilsammen højst 15 kg, flasker i anlæg dog  

 højst 7 kg.
 Stk. 4.  Det påhviler brugere af F-gas at drage omsorg  

 for, at de benyttede anlæg er i forsvarlig stand, at brugsanvisninger følges,  

 og at enhver, som har med betjeningen at gøre, modtager fornøden vejledning.
 Stk. 5.  Det påhviler modtagere af F-gasflasker at drage  

 omsorg for, at flaskerne straks efter modtagelsen anbringes på  

 forskriftsmæssig måde.
 § 4.  Flasker må ikke anbringes i bygningers flugtveje  

 (gange, trapper o.lign.).
Stk. 2.  Flasker skal placeres i en afstand af mindst 1  

 m fra ildsted.
Flasker kan dog placeres i mindre afstand fra gasforbrugende  

 apparater i overensstemmelse med godkendelse fra Danmarks Gasmateriel  

 Prøvning.
 Stk. 3.  Opstilles flasker i lukket skab, skal dette  

 være forsynet med ventilationsåbninger foroven og forneden.
Stk. 4.  Flasker skal stå op, bortset fra flasker i  

 anlæg med væskeudtag.
Hætter og/ eller sikkerhedslukker skal forblive på  

 flasker, indtil disse tilsluttes, og skal sættes fast på flasker straks efter  

 frakobling.
Ved udskiftning af flasker skal det påses, at tilkobling sker på  

 behørig måde, og at frakoblede flaskers ventiler er lukket.
§ 5.  Ved ethvert salg af anlæg skal medfølge en af  

 gasleverandøren udarbejdet brugsanvisning med udførlig betjeningsvejledning  

 samt ordensregler.
Brugsanvisningen skal forefindes ved anlægget.
 § 6.  Underjordiske tanke, som har været ude af brug i  

 mere end 2 år, skal fjernes eller fyldes med sand eller på anden måde  

 uskadeliggøres.
 § 7.  Advarselsskilte om, at trykflasker skal fjernes  

 ved brand, skal være udført i overensstemmelse med Dansk Standard.
 § 8.  Statens brandinspektion udsender »Tekniske  

 forskrifter for F-gas«, indeholdende regler om placering, indretning og  

 benyttelse af oplag, anlæg og tankstationer.
 Beholdere m.v.
§ 9.  Beholdere til F-gas skal opfylde de til enhver  

 tid gældende bestemmelser om indretning af trykbeholdere, herunder de af  

 arbejdsministeriet (direktoratet for arbejdstilsynet) udfærdigede  

 bestemmelser.
Beskadigede beholdere må ikke anvendes.
 Stk. 2.  Eventuelle indretninger til sikring af  

 beholdere mod sprængning ved opvarmning skal være udført som  

 sikkerhedsventiler af forsvarlig konstruktion.
 § 10.  F-gasinstallationer skal være i  

 overensstemmelse med det til enhver tid gældende gasreglement.  

 F-gasinstallationer i køretøjers brændstofanlæg skal opfylde  

 færdselslovgivningens regler.
Fremstilling og omfyldning § 11.  Bestemmelserne i dette kapitel er gældende for  

 al fremstilling og omfyldning af F-gas med undtagelse af omfyldning mellem  

 beholdere med tilladelig fyldning indtil 0,2 kg.
 § 12.  Virksomheder, som fremstiller F-gas, samt  

 fyldestationer må kun oprettes på de vilkår, som Statens brandinspektion i  

 hvert enkelt tilfælde anser det for fornødent at stille.
 § 13.  Tankstationer må kun oprettes med den stedlige  

 brandmyndigheds tilladelse og skal enten være i overensstemmelse med de i § 8  

 nævnte tekniske forskrifter eller placeres, indrettes og benyttes på nærmere  

 af brandmyndigheden angivne vilkår, der i samme grad som de tekniske  

 forskrifter tilgodeser de i § 2 indeholdte krav.
Stk. 2.  Påfyldning af F-gas på køretøjers  

 brændstoftanke må kun finde sted på tankstationer.
Flasker, som anvendes til  

 køretøjers brændstofforsyning, må kun fyldes på fyldestationer.
 § 14.  Omfyldning af F-gas direkte mellem  

 jernbanetankvogne, tankvogne, tankskibe og transportable beholdere må kun  

 finde sted med tilladelse fra den stedlige brandmyndighed.
§ 15.  F-gas skal indeholde et røbestof, dvs. et stof  

 med karakteristisk lugt, i sådanne mængder, at lugten fortsat tydeligt kan  

 spores, når gassen er fortyndet med luft til en blanding med 0,3  

 volumenprocent gas.
Efter indstilling fra den stedlige brandmyndighed kan  

 Statens brandinspektion tillade anvendelse af F-gas uden røbestof.
Oplag § 16.  Bestemmelserne i dette kapitel er gældende for  

 alle oplag af F-gas med undtagelse af:
 § 17.  Oplag på over 40 kg og indtil 200 kg i flasker  

 skal enten være i overensstemmelse med de i § 8 nævnte tekniske forskrifter  

 eller placeres, indrettes og benyttes på nærmere af den stedlige  

 brandmyndighed angivne vilkår, der i samme grad som de tekniske forskrifter  

 tilgodeser de i § 2 indeholdte krav.
 § 18.  Oplag på over 200 kg og indtil 25.000 kg må kun  

 oprettes med den stedlige brandmyndigheds tilladelse og skal enten være i  

 overensstemmelse med de i § 8 nævnte tekniske forskrifter eller placeres,  

 indrettes og benyttes på nærmere af brandmyndigheden angivne vilkår, der i  

 samme grad som de tekniske forskrifter tilgodeser de i § 2 indeholdte krav.
 § 19.  Oplag på over 25.000 kg må kun oprettes på de  

 vilkår, som Statens brandinspektion i hvert tilfælde anser det for fornødent  

 at stille.
Anlæg § 20.  Bestemmelserne i dette kapitel er gældende for  

 alle F-gasanlæg med undtagelse af:
§ 21.  Anlæg med lagerkapacitet på indtil 200 kg skal  

 enten være i overensstemmelse med de i § 8 nævnte tekniske forskrifter eller  

 placeres, indrettes og benyttes på nærmere af den stedlige brandmyndighed  

 angivne vilkår, der i samme grad som de tekniske forskrifter tilgodeser de i  

 § 2 indeholdte krav.
Anlæg, der agtes benyttet i flere  

 brandmyndighedsområder, kan godkendes af Statens brandinspektion, hvorefter  

 anlægget, såfremt det opfylder de for godkendelsen stillede vilkår, kan  

 benyttes uden den stedlige brandmyndigheds tilladelse.
 § 22.  Anlæg med lagerkapacitet på over 200 kg og  

 indtil 25.000 kg må kun oprettes med den stedlige brandmyndigheds tilladelse  

 og skal enten være i overensstemmelse med de i § 8 nævnte tekniske  

 forskrifter eller placeres, indrettes og benyttes på nærmere af  

 brandmyndigheden angivne vilkår, der i samme grad som de tekniske forskrifter  

 tilgodeser de i § 2 indeholdte krav.
 § 23.  Anlæg med lagerkapacitet på over 25.000 kg må  

 kun indrettes på de vilkår, som Statens brandinspektion i hvert enkelt  

 tilfælde anser det for fornødent at stille.
Transport § 24.  Vejtransport af F-gas skal ske i  

 overensstemmelse med justitsministeriets bekendtgørelser om vejtransport af  

 farligt gods.
 Stk. 2.  Jernbane-, sø- og lufttransport samt  

 forsendelse pr. post af F-gas skal foregå i overensstemmelse med de af  

 ministeriet for offentlige arbejder og industriministeriet fastsatte  

 bestemmelser.
Stk. 3.  Transport af F-gas i fordråbet tilstand i  

 rørledninger på offentligt areal må kun ske med den stedlige brandmyndigheds  

 tilladelse og på de vilkår, som foreskrives af denne.
Sådanne transporter  

 gennem flere brandmyndighedsområder må kun ske på de vilkår, som Statens  

 brandinspektion i hvert enkelt tilfælde anser det for fornødent at stille.
Stk. 4.  Tankvogne og aftagelige tanke, jfr. § 1 i  

 justitsministeriets bekendtgørelse nr. 2 af 2. januar 1985 som national  

 vejtransport af farligt gods, til F-gas (fyldte og tømte) må ikke uden  

 tilladelse fra den stedlige brandmyndighed henstilles i garager og andre  

 bygninger.
Køretøjer med flasker (fyldte og tømte) kan henstilles i garager  

 og andre bygninger under iagttagelse af bestemmelserne i kapitel 5.
Ansøgninger, godkendelser og tilladelser § 25.  Ansøgning om tilladelser og godkendelser i  

 henhold til denne bekendtgørelse skal være vedlagt fornødent  

 tegningsmateriale og beskrivelse.
 § 26.  Tilladelser og godkendelser kan senere  

 tilbagekaldes, hvis dette af sikkerhedsmæssige hensyn viser sig påkrævet.
 Stk. 2.  Tilladelser, som ikke benyttes inden 1 år,  

 anses for bortfaldet.
 Straf og ikrafttræden m.v.
 § 27.  Overtrædelse af bekendtgørelsen straffes med  

 bøde.
 § 28.  Bekendtgørelsen træder i kraft den 1. maj 1985.
 Stk. 2.  Oplag og anlæg m.v., der er i brug ved  

 bekendtgørelsens ikrafttræden, og som i henhold til de hidtil gældende  

 bestemmelser er lovlige, er kun omfattet af bekendtgørelsens bestemmelser og  

 reglerne i de tekniske forskrifter for så vidt angår udvidelser samt i  

 tilfælde af forandringer i indretningen og benyttelsen, der er væsentlige i  

 forhold til bestemmelserne i bekendtgørelsen og de tekniske forskrifter.
 Stk. 3.  De af justitsministeriets tidligere konsulent  

 for brandfarlige stoffer meddelte system- og typegodkendelser annulleres.
 § 29.  Justitsministeriets bekendtgørelse nr. 520 af  

 17. oktober 1978 om F-gas (Flaskegas) ophæves.
