Landsskatteretskendelse af  

    

  

 27. august 2003 vedr.
Told  tarifering  kombinerede sæt   

 ikke ens  

 snit og farve A A/Ss klage skyldes, at overdelene og benklæderne i to typer  

 sæt er anset for at skulle tariferes hver for sig, idet sættene er anset for  

 ikke at opfylde betingelserne for tarifering som kombinerede sæt.
Landsskatterettens  

 afgørelse Landsskatteretten stadfæster toldcentrets afgørelse.
Sagens oplysninger Klageren driver virksomhed med handel med tekstilvarer.  

 Tekstilvarerne indkøbes i Fjernøsten og videresælges til detailsalg.
Klageren  

 har blandt andet importeret to typer sæt.
Sættene er indkøbt og videresolgt  

 som  

 kombinerede sæt.
Sættene er pakket med en overdel og et par benklæder i samme  

 størrelse.
Der er fremlagt vareprøver af sættene.
Sættene, der er i  

 børnestørrelser, er af stof (joggingstof) bestående af 60 % bomuld og 40 %  

 polyester.
Sættene er i deres snit kendetegnet som tøj til piger.
På det ene sæt er der nederst på overdelen påsyet en løbegang af  

 gråt stof.
Overdelen er ellers syet af sort stof.
Der er en syning på tværs  

 af  

 overdelen mellem den øverste og den nederste del.
Overdelen er med hætte.  

 Benklæderne er udelukkende syet af sort stof.
På overdelen og benklæderne er  

 der påsyet og påtrykt forskellige mærkater/effekter i grå og lilla farver.  

 Nederst på benklæderne er der i ydersømmene en sort lynlås.
På det andet sæt er den nederste halvdel af forsiden og bagsiden  

 på overdelen syet af olivengrønt stof.
Ellers er overdelen syet af sort stof.  

 Overdelen er med hætte.
På overdelen er der påtrykt sølvagtige sten, der er  

 placeret på forsiden som tre små hjerter.
Benklæderne er udelukkende syet af  

 sort stof.
Nederst på benklæderne er der langs den nederste del af  

 ydersømmene  

 påtrykt en linie af sølvagtige sten.
 Klageren har ved fortoldningen tariferet sættene som kombinerede  

 sæt under position 6104 22 00 00.
Toldcentrets afgørelse De to typer sæt er anset for at skulle tariferes under position  

 6102 20 90 00 for så vidt angår overdelene og under position 6104 62 10 00  

 for  

 så vidt angår benklæderne.
Som begrundelse herfor er anført, at delene, for at de er  

 kombinerede sæt, skal være af samme strikning, snit, farve og  

 stofsammensætning, jf.
Forklarende Bemærkninger til Toldtariffen.
De  

 omhandlede  

 sæt opfylder ikke disse betingelser, idet der ikke foreligger ens snit og  

 farve.
 I anledning af klagen har toldcentret blandt andet udtalt, at  

 bestemmelse 3 b til Toldtariffens kapitel 61 skal anvendes i det foreliggende  

 tilfælde, idet denne bestemmelse er den mest specificerede vedrørende  

 kombinerede sæt, jf. afsnit I.A.3.a til Almindelige Bemærkninger til  

 Toldtariffen (ATB).
I bestemmelse 3 b til kapitel 61 er kombinerede sæt defineret  

 som sæt af flere beklædningsgenstande, konfektioneret af ens stof.
Alle  

 delene  

 skal være af ens vævning, snit, farve og sammensætning.
I de omhandlede tilfælde er vævningen på sættene ens.
Snittet  

 fremtræder derimod forskelligt på overdelene og benklæderne.
Told- og Skattestyrelsen har udtalt, at der ifølge bestemmelse 3  

 b til Toldtariffens kapitel 61 foreligger kombinerede sæt, når der foreligger  

 sæt af flere beklædningsgenstande (bortset fra varer henhørende under  

 position  

 6107, 6108 og 6109), konfektioneret af ens stof, sammenpakket til detailsalg  

 og  

 bestående af én beklædningsgenstand, der dækker overkroppen (en pullover kan  

 udgøre en ekstra overdel til et cardigansæt, og en vest kan ligeledes udgøre  

 en  

 ekstra overdel), og én eller to forskellige beklædningsgenstande, der dækker  

 underkroppen, og som kan være benklæder, overalls, knickers, shorts (undtagen  

 badeshorts), nederdel eller buksenederdel.
Alle dele af et kombineret sæt  

 skal  

 være af ens strikning, snit, farve og stofsammensætning.
Desuden skal  

 størrelserne være overensstemmende.
Kombinerede sæt omfatter ikke  

 træningsdragter og skidragter henhørende under position 6112.
I Supplerende bestemmelse 1 til kapitel 61 er endvidere fastsat,  

 at delene af et kombineret sæt skal være konfektioneret af ét og samme stof.  

 Det anvendte stof kan være ubleget, bleget, farvet, af garn af forskellige  

 farver eller trykt.
En pullover eller en vest med ribkanter betragtes også  

 som  

 en del af et kombineret sæt, selvom den del, der er beregnet til at dække  

 underkroppen, ikke har ribkanter; under forudsætning af, at ribkanterne ikke  

 er  

 påsyede, men er fremkommet direkte ved strikningen.
Sæt af  

 beklædningsgenstande  

 betragtes ikke som kombinerede sæt, når delene er konfektioneret af  

 forskelligt  

 stof, også selvom forskellen alene skyldes deres respektive farver.
Alle dele  

 af et kombineret sæt skal foreligge sammen til detailsalg som én enkelt  

 enhed.  

 Individuelt indpakning eller særskilt mærkning af hver enkelt del af en sådan  

 enkelt enhed påvirker ikke dens tarifering som et kombineret sæt.
På de omhandlede sæt er overdelen og underdelen ikke fremstillet  

 af ét og samme stof.
Overdelen på det ene sæt er fremstillet af stof af to  

 forskellige farver, og overdelen på det andet sæt er forneden påsyet en  

 løbegang af stof af en anden farve.
Varerne kan derfor ikke tariferes som  

 kombinerede sæt.
Bestemmelse 13 til afsnit XI skal herefter anvendes til  

 fastlæggelse af tariferingen.
Af bestemmelsen fremgår, at  

 beklædningsgenstande  

 af tekstil henhørende under forskellige positioner, for så vidt andet ikke er  

 bestemt, skal tariferes i de respektive positioner for de enkelte varer,  

 selvom  

 beklædningsgenstandene er pakket som sæt bestemt til detailsalg.
Ved  

 anvendelsen af denne bestemmelse forstås ved: Beklædningsgenstande af  

 tekstil  

 beklædningsgenstande henhørende under pos. 6101 - 6114  

    

  

 og 6201- 6211.
 Da tariferingen kan ske på grundlag af hovedreglen i afsnit  

 I.A.1 til Almindelige Tariferings Bestemmelser (ATB), dvs. med hjemmel i  

 positionsteksterne og de til afsnit og kapitler knyttede bestemmelser, kommer  

 afsnit I.A.3 til ATB ikke til anvendelse.
I nærværende tilfælde skal overdelene og benklæderne derfor  

 tariferes hver for sig under deres respektive positioner.
Overdelene skal  

 tariferes under position 6102 20 90 00, og benklæderne under position 6104 62  

 10 00.
 Klagerens henvisning til EF-domstolens dom af 15. januar 1998,  

 C-80/96, vedrørende tarifering af sæt til detailsalg bestående af en  

 brystholder og en trusse, har ikke relevans for nærværende tilfælde, idet  

 brystholdere tariferes under position 6212 og derfor falder uden for det  

 vareområde, der er omfattet af bestemmelse 13 til afsnit XI.
Klagerens påstand og  

 argumenter Klageren har nedlagt påstand om, at de to sæt skal tariferes som  

 kombinerede sæt under position 6104 22 00 00. Subsidiært er der nedlagt  

 påstand  

 om, at sættene skal tariferes under position 6104 62 10 00 (højeste nummer).
Til støtte for den principale påstand er anført, at sættene  

 videresælges til detailsalg som kombinerede sæt.
I detailledet sælges sættene  

 direkte til forbrugerne som kombinerede sæt.
Varerne opfylder alle krav til  

 kombinerede sæt med undtagelse af følgende:
Varetype 1:Toppen er forsynet med en løbegang forneden i en  

 anden farve.
Denne farve er ikke anvendt på bukserne.
Endvidere har toppen et  

 snit på tværs under brystet.
Varetype 2: Toppen har et snit under brystet.
Under snittet  

 består toppen af en anden farve.
Denne farve forekommer ikke på bukserne.
På trods heraf må sættene anses for kombinerede sæt.
Der  

 henvises til, at det i 1995 kom på tale, at kravene til kombinerede sæt  

 skulle  

 lempes, idet det anførte i Forklarende Bemærkninger til Toldtariffen på dette  

 område ikke var tidssvarende.
Tariferingen bør afspejle den almene opfattelse  

 af sættenes karakter.
Hos forbrugerne er der en almen opfattelse af, at der i  

 de foreliggende tilfælde er tale om kombinerede sæt.
Sættene bør derfor  

 tariferes i position 6104 22 00 00.
Til støtte for den subsidiære påstand er anført, at sættene,  

 såfremt de ikke kan tariferes som kombinerede sæt, bør tariferes efter reglen  

 i  

 afsnit I.A.3.c i Almindelige Tariferings Bestemmelser (ATB) om tarifering  

 efter  

 højeste nummer.
Dette fører til, at sættene skal tariferes under position  

 6104  

 62 10 00.
Endvidere er henvist til, at EF-domstolen i dom af 15. januar  

 1998, C-80/96, har fastslået, at tarifering af et sæt bestående af en  

 brystholder og en trusse, der var pakket til detailsalg, skulle tariferes i  

 medfør af afsnit I.A.3.c i ATB, dvs. efter højeste nummer.
I dommen var der  

 tale om en trusse i strik og en brystholder i vævet stof.
Der var dermed ikke  

 tale om samme kvalitet.
Dommen førte til ændring af Toldtariffen under  

 position  

 6212.
På samme måde er der i nærværende tilfælde tale om sæt, der er  

 pakket til detailsalg.
Til forskel fra det i dommen omhandlede sæt opfylder  

 de  

 omhandlede sæt alle kravene for at være kombinerede sæt med undtagelse af  

 ovennævnte snit- og farveforskelle.
Landsskatterettens  

 bemærkninger og begrundelse Bestemmelse 13 til afsnit XI i Toldtariffen (Rådet forordning  

 (EØF) nr. 2658/87 af 23. juli 1987 med senere ændringer) har følgende ordlyd:
Beklædningsgenstande af tekstil, henhørende under forskellige  

 positioner, skal  for så vidt andet ikke er bestemt  tariferes i  

 de  

 respektive positioner for sådanne varer, selv om beklædningsgenstandene er  

 pakket som sæt bestemt til detailsalg.
Ved anvendelsen af denne bestemmelse  

 forstås ved beklædningsgenstande af tekstil beklædningsgenstande  

 henhørende  

 under pos. 6101-6114 og 6201-6211. Af bestemmelse 3 b til kapitel 61 fremgår, at følgende gælder  

 for position 6103 og 6104:
 Som kombinerede sæt betragtes sæt af flere  

 beklædningsgenstande (bortset fra varer henhørende under pos. 6107, 6108 og  

 6109), konfektioneret af ens stof, sammenpakket til detailsalg og bestående  

 af:
- een beklædningsgenstand, der dækker overkroppen; en pullover  

 kan udgøre en ekstra overdel til et cardigansæt, og en vest kan ligeledes  

 udgøre  

 en ekstra overdel, og - een eller to forskellige beklædningsgenstande, der dækker  

 underkroppen, og som kan være benklæder, overalls, knickers, shorts (undtagen  

 badeshorts), nederdel eller buksenederdel.
Alle dele af et kombineret sæt skal være af ens strikning, snit,  

 farve og stofsammensætning; desuden skal størrelserne være overensstemmende.  

 Kombinerede sæt omfatter ikke træningsdragter og skidragter henhørende under  

 pos. 61.12. I Supplerende bestemmelse 1 til Toldtariffens kapitel 61 er  

 endvidere fastsat, at delene, for at der foreligger et kombineret sæt, skal  

 være konfektioneret af ét og samme stof.
På det ene sæt er der på overdelen forneden påsyet en løbegang  

 af en anden farve stof end resten af overdelen og benklæderne.
På det andet  

 sæt  

 er den nederste del af overdelen syet af en anden farve stof end resten af  

 overdelen og benklæderne.
Sættene er dermed ikke konfektioneret af ét og  

 samme  

 stof.
Der foreligger derfor ikke kombinerede sæt i toldtariffens forstand.  

 Sættene er dermed ikke omfattet af position 6104 22 00 00.
I henhold til bestemmelse 13 til afsnit XI skal de enkelte dele  

 herefter tariferes hver for sig i de respektive positioner for de enkelte  

 varer.
Der henvises til afsnit I.A.1 til Almindelige Tariferings Bestemmelser  

 (ATB), hvoraf fremgår, at tarifering først og fremmest skal ske i medfør af  

 positionsteksterne og de til afsnit og kapitler knyttede bestemmelser.
 Overdelene er herefter med rette anset for at skulle tariferes  

 under position 6102 20 90 00 og benklæderne under position 6104 62 10 00. Den  

 påklagede afgørelse stadfæstes derfor.
