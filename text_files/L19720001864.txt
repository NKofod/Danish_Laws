 I tilslutning til udenrigsministeriets bekendtgørelse nr. 36 af 28.  

 september 1963, Lovtidende C, af den af Det europæiske Råds ministerudvalg i  

 Paris den 13. december 1957 vedtagne konvention om udlevering af  

 lovovertrædere, bringes det herved til almindelig kundskab, at yderligere  

 følgende stater har ratificeret eller tiltrådt konventionen med virkning fra  

 den vedføjede dato:
 De pågældende stater har ved tiltrædelsen eller ratifikationen taget  

 forbehold og afgivet erklæringer som følger:
 Irland.
 Forbehold: ad artikel 9.
 De irske myndigheder vil ikke tillade udlevering, hvis der i et tredjeland  

 er afsagt endelig dom over den begærede person for den forbrydelse, for  

 hvilken udlevering begæres.
 Erklæring: ad artikel 6.
 Begrebet statsborger i konventionens forstand defineres herved som  

 betydende irske borgere.
 Schweiz.
 Erklæringer og forbehold:
 ad artikel 1.
 Udlevering fra Schweiz er i alle tilfælde betinget af, at den pågældende  

 person ikke underkastes strafforfølgning ved en ekstraordinær domstol.  

 Schweiz forbeholder sig derfor ret til at afslå udlevering:
 ad artikel 2, stk. 1.
 Under hensyn til schweizisk lovs bestemmelser om udlevering forbeholder  

 Schweiz sig ret til at afslå udlevering, hvis den forbrydelse, som den  

 pågældende person er tiltalt for, ikke indgår i gerningsindholdet af en eller  

 flere af de forbrydelser, der er anført på den liste, der som tillæg til  

 denne erklæring er deponeret hos Europarådets sekretariat. (Oplysning om de  

 på listen anførte forbrydelser kan fås ved henvendelse til  

 udenrigsministeriets retsafdeling).
 ad artikel 2, stk. 2.
 Uanset det forbehold, der er taget med hensyn til artikel 2, stk. 1, kan  

 Schweiz, hvis udlevering tillades eller er blevet tilladt for en forbrydelse,  

 udvide virkningerne deraf til enhver anden forbrydelse, der er strafbar efter  

 schweizisk lov.
 ad artikel 3, stk. 3.
 Uanset konventionens artikel 3, stk. 3, forbeholder Schweiz sig ret til at  

 nægte udlevering ifølge artikel 3, stk. 1, hvis dette begæres for drab eller  

 forsøg på drab af et statsoverhoved eller et medlem af hans familie.
 ad artikel 6.
Schweizisk lov tillader ikke udlevering af schweiziske statsborgere.
Under  

 forudsætning af at lovgivningens forskrifter er opfyldt, kan schweiziske  

 myndigheder indlede retsforfølgning og afsige domme for lovovertrædelser  

 begået uden for Schweiz, som er strafbare efter schweizisk ret - hvis de er begået mod en schweizisk statsborger (artikel 5 i den  

 schweiziske straffelov), - hvis udlevering vil kunne ske for forbrydelsen efter schweizisk lov, og  

 forbrydelsen er begået af en schweizisk statsborger (artikel 6 i den  

 schweiziske straffelov; kapitel 16 i forbundslov af 14. marts 1958 om  

 forbundsstatens og dens myndigheders og embedsmænds ansvar), - hvis de er begået om bord på et schweizisk skib eller schweizisk  

 luftfartøj (kapitel 4 i forbundslov af 23. september 1953 om sejlads under  

 schweizisk flag; kapitel 97 i forbundslov af 21. december 1948 om luftfart).
 ad artikel 7 og 8.
 Ifølge gældende schweizisk lov kan udlevering for en forbrydelse, der er  

 begået på schweizisk territorium eller på et sted, der behandles som  

 schweizisk territorium, kun tillades i de i artikel 2, stk. 2, nævnte  

 tilfælde, såfremt den begærede person alligevel udleveres til den begærende  

 stat for andre forbrydelser, der ikke er undergivet schweizisk jurisdiktion,  

 og det anses for ønskeligt, særlig med henblik på vedkommendes sociale  

 revalidering, at alle de lovovertrædelser, han er tiltalt for, behandles  

 under eet.
 ad artikel 9.
 ad artikel 11.
 Schweiz forbeholder sig ret til at anvende artikel 11 mutatis  

 mutandis også i tilfælde, hvor den begærende stats lov foreskriver, at  

 den begærede person kan idømmes korporlig straf eller mod sin vilje kan  

 underkastes en hertil svarende behandling for den forbrydelse, for hvilken  

 udlevering begæres.
 ad artikel 14, stk. 1 (b).
De schweiziske myndigheder betragter løsladelse i henhold til artikel 14  

 som endelig, såfremt den udleverede person tillades at bevæge sig frit uden  

 derved at overtræde regler eller betingelser fastsat af vedkommende  

 myndighed.
De schweiziske myndigheder betragter i alle tilfælde en udleveret  

 person som værende i stand til at forlade en stats territorium i denne  

 artikels forstand, hvis han ikke faktisk hindres deri på grund af sygdom  

 eller anden faktisk begrænsning i hans bevægelsesfrihed.
 ad artikel 16, stk. 2.
 Enhver anmodning i henhold til artikel 16, stk. 2, bør indeholde en kort  

 beskrivelse af den påståede forbrydelse, herunder de væsentligste  

 enkeltheder, der muliggør en bedømmelse af forbrydelsens art i forhold til  

 udleveringslovgivningen.
 ad artikel 21.
 Schweiz forbeholder sig ret til at nægte gennemtransport, når den påståede  

 forbrydelse falder ind under artikel 5 i konventionen eller udgør en  

 overtrædelse af bestemmelser om råvarehandelsrestriktioner eller  

 markedsordninger.
 ad artikel 23.
 Begæringer til schweiziske myndigheder om udlevering og bilag hertil skal  

 vedlægges en oversættelse til fransk, tysk eller italiensk, hvis de ikke er  

 udfærdiget på et af disse sprog.
 Israel.
 Forbehold: ad artikel 2 og 4.
 Israel vil ikke tillade udlevering af nogen person, medmindre han i den  

 begærende stat er tiltalt eller dømt for en forbrydelse, der, såfremt den var  

 blevet begået i Israel, ville være en af de nedennævnte forbrydelser:
 ad artikel 2.
 Israel vil ikke tillade udlevering af en person, som er tiltalt for en  

 forbrydelse, medmindre det for en domstol i Israel bevises, at der foreligger  

 bevismateriale, som i Israel ville være tilstrækkeligt til at rejse tiltale  

 mod den pågældende for en sådan forbrydelse.
 ad artikel 9.
 Israel vil ikke efterkomme en udleveringsbegæring, såfremt den begærede  

 person er blevet benådet eller har fået sin straf for den pågældende  

 forbrydelse eftergivet i den begærende stat.
 ad artikel 14.
 Israel vil ikke tillade udlevering i strid med specialitetsreglen  

 undtagen:
 ad artikel 15.
 Artikel 15 skal læses, som om ordene 60 dage erstattede ordene 45 dage i  

 artikel 14. stk. 1 (b).
 Erklæringer: ad artikel 21.
 Israel vil kun tillade gennemtransport af en person, såfremt udlevering  

 ville kunne have fundet sted, dersom den modtagende stat havde begæret  

 udlevering af den pågældende person fra Israel.
 ad artikel 22.
 Skriftligt bevismateriale eller erklæringer, uanset om disse er afgivet  

 under ed eller ej, eller bekræftede genparter af sådant bevismateriale eller  

 sådanne erklæringer samt arrestordren og de øvrige dokumenter, som fastslår  

 domfældelsen, tillades som gyldigt bevismateriale ved behandlingen af  

 udleveringsbegæringen, såfremt de er underskrevet eller ledsages af en  

 bekræftelse udstedt af en dommer eller embedsmand i den begærende stat, eller  

 hvis de er blevet legaliseret med justitsministeriets segl.
 Nederlandene.
 Forbehold: ad artikel 1.
 Den nederlandske regering forbeholder sig ret til ikke at tillade  

 udlevering, der er begæret med henblik på fuldbyrdelse af en inappelabel  

 udeblivelsesdom, hvis sådan udlevering vil kunne bevirke, at den pågældende  

 person straffes uden at have fået lejlighed til at forsvare sig i  

 overensstemmelse med artikel 6, stk. 3 c), i konventionen om beskyttelse af  

 menneskerettigheder og frihedsrettigheder, der er undertegnet i Rom den 4.  

 november 1950.
 Den nederlandske regering forbeholder sig ret til at afslå udlevering af  

 humanitære grunde, hvis udlevering ville forårsage særlige lidelser for den  

 pågældende person, f.eks. på grund af vedkommendes ungdom, høje alder eller  

 helbredstilstand.
 ad artikel 7.
 Den nederlandske regering forbeholder sig ret til ikke at tillade  

 udlevering, hvis den begærende stat i medfør af artikel 7 (2) ville være  

 beføjet til at afslå udlevering i lignende sager.
 ad artikel 9.
 Den nederlandske regering vil ikke tillade udlevering, hvis den finder, at  

 de kompetente myndigheder i et tredjeland har afsagt endelig dom over den  

 pågældende person for den forbrydelse, for hvilken udlevering begæres, og den  

 pågældende enten frifandtes eller afsoner sin dom, allerede har afsonet den  

 eller er blevet fritaget for at afsone den.
 ad artikel 28.
 Som følge af særlige ordninger mellem Benelux-landene anerkender den  

 nederlandske regering ikke artikel 28 (1) og (2) for så vidt angår forholdet  

 til Kongeriget Belgien og Storhertugdømmet Luxembourg.
 Den nederlandske regering forbeholder sig ret til at fravige disse  

 bestemmelser for så vidt angår forholdet til de øvrige medlemsstater i det  

 europæiske økonomiske fællesskab.
 Erklæringer: ad artikel 6 og 21.
Den nederlandske regering vil ikke tillade udlevering eller  

 gennemtransport af egne statsborgere.
Hvad angår Nederlandene skal udtrykket  

 statsborgere i denne konvention forstås som personer med nederlandsk  

 indfødsret samt udlændinge, der er integreret i det nederlandske samfund i  

 det omfang, disse kan retsforfølges i Nederlandene for den handling, for  

 hvilken udlevering begæres.
 ad artikel 19.
 Den nederlandske regering vil ikke tillade midlertidig udlevering i medfør  

 af artikel 19, stk. 2, undtagen af en person, der afsoner en dom på  

 nederlandsk territorium og under særlige omstændigheder.
 ad artikel 21, stk. 5.
 Den nederlandske regering forbeholder sig ret til kun at tillade  

 gennemtransport på de betingelser, der gælder for udlevering.
 Østrig.
 Forbehold: ad artikel 1.
 Østrig vil ikke tillade udlevering, hvis den begærede person tiltales for  

 en særdomstol, eller hvis udleveringen skulle føre til fuldbyrdelsen af en  

 dom eller en fængslingskendelse afsagt af en sådan domstol.
 ad artikel 5.
 Østrig vil kun tillade udlevering for forbrydelser, som udelukkende består  

 i overtrædelser af bestemmelser vedrørende monopoler eller vedrørende  

 udførsel, indførsel, transit og rationering af varer på de i artikel 5  

 omhandlede vilkår.
 ad artikel 11.
Østrig vil afslå udlevering, der er begæret for at kunne fuldbyrde en  

 dødsdom.
Udlevering for en forbrydelse, der kan straffes med døden efter den  

 begærende stats lov, vil kun blive tilladt hvis den begærende stat godtager  

 det vilkår, at der ikke afsiges dødsdom over den pågældende person. Østrig  

 vil anvende samme principper i tilfælde af straffedomme, som er uforenelige  

 med menneskelige hensyn og menneskelig værdighed.
 Erklæringer: ad artikel 2, stk. 2.
 Østrig vil tillade udlevering også under de i artikel 2, stk. 2 nævnte  

 omstændigheder.
 ad artikel 6, stk. 1 (c).
 Østrig vil betragte tidspunktet for udleveringen af den begærede person  

 som afgørende for bestemmelsen af statsborgerskab.
 ad artikel 7 og 8.
 Østrig vil kun tillade udlevering af en person for en forbrydelse, som  

 efter østrigsk lov er undergivet østrigsk jurisdiktion, såfremt den  

 pågældende udleveres for en anden forbrydelse, og såfremt det af hensyn til  

 sagens opklaring, straffens fastsættelse eller dommens iværksættelse er  

 hensigtsmæssigt, at den pågældende af de judicielle myndigheder i den  

 begærende stat domfældes for samtlige forbrydelser.
 ad artikel 9.
 Østrig vil tillade udlevering, såfremt den begærede person alene er blevet  

 frifundet på grund af de østrigske myndigheders manglende jurisdiktion, eller  

 såfremt retsforfølgning af den pågældende ikke er blevet iværksat eller  

 blevet bragt til ophør alene af denne grund.
 ad artikel 16, stk. 2.
 Ved begæring om foreløbig fængsling vil Østrig forlange en kort  

 redegørelse vedrørende de forhold, den pågældende er tiltalt for.
 ad artikel 21, stk. 2.
 Østrig vil ikke tillade gennemtransport af østrigske statsborgere.
 ad artikel 21, stk. 5.
Østrig vil også afslå gennemtransport for fiskale lovovertrædelser af den  

 i artikel 5 omhandlede art og for lovovertrædelser, der er omhandlet i det  

 til artikel 5 tagne forbehold.
Gennemtransport for forbrydelser, der efter  

 den begærende stats lovgivning kan straffes med døden eller med en dom, der  

 er uforenelig med menneskelige hensyn og menneskelig værdighed, vil blive  

 tilladt på de betingelser, der gælder for udlevering for sådanne  

 forbrydelser.
 Liechtenstein.
 Erklæringer og forbehold:
 ad artikel 1.
Fyrstendømmet Liechtenstein tillader i princippet kun udlevering, såfremt  

 den begærede person vil blive tiltalt og dømt ved den begærende stats  

 ordinære domstole.
Fyrstendømmet forbeholder sig derfor ret til kun at  

 tillade udlevering, såfremt den begærende stat giver fyldestgørende tilsagn  

 herom.
 ad artikel 6, stk. 1 (a).
Fyrstendømmet Liechtensteins regering erklærer, at Liechtensteins lov ikke  

 tillader udlevering af Liechtensteins statsborgere.
Så snart disse er kommet  

 ind på Fyrstendømmets territorium, vil der, uanset loven i det land, hvori  

 forbrydelsen er begået, blive rejst tiltale af Liechtensteins myndigheder i  

 overensstemmelse med Liechtensteins straffelov (§ 36) for forbrydelser begået  

 i udlandet.
Statsborgere i konventionens forstand er personer, der har  

 indfødsret i Liechtenstein.
 ad artikel 11.
 Fyrstendømmet Liechtenstein forbeholder sig ret til at anvende artikel 11  

 analogt i tilfælde, hvor den begærende stat ikke giver fyldestgørende tilsagn  

 om, at den ikke vil anvende nogen straf eller foranstaltning, der er i strid  

 med loven i Liechtenstein, eller som er i strid med princippet om den  

 personlige ukrænkelighed på en måde, som er uforenelig med loven i  

 Liechtenstein.
 ad artikel 21.
 Fyrstendømmet Liechtenstein forbeholder sig ret til at afslå transport  

 gennem sit territorium også i de tilfælde, hvor den forbrydelse, som den  

 pågældende er tiltalt for, omfattes af denne konventions artikel 5.
 ad artikel 23.
 Fyrstendømmet Liechtenstein kræver, at de begæringer og dokumenter, som  

 skal fremlægges, og som er udfærdiget på et andet sprog end tysk, skal  

 ledsages af en oversættelse til dette sprog.
 Cypern.
 Erklæringer og forbehold:
 ad artikel 1.
Ifølge den cypriotiske forfatnings artikel 11, stk. 2 (f) kan cypriotiske  

 statsborgere ikke udleveres.
Bestemmelserne i denne artikel angår derfor for  

 Cyperns vedkommende kun udlændinge.
 ad artikel 6.
 Så længe udlevering af egne statsborgere er i strid med den cypriotiske  

 forfatning, forstår den cypriotiske regering ved udtrykket statsborger i  

 denne konvention statsborgere i Republikken Cypern samt personer, som i  

 henhold til den til enhver tid gældende cypriotiske statsborgerlovgivning vil  

 være berettiget til at opnå cypriotisk statsborgerskab.
 Cypriotiske statsborgere kan i henhold til Cyperns straffelov  

 retsforfølges i Cypern for forbrydelser begået i udlandet, når sådanne  

 forbrydelser kan straffes med døden eller med mere end to års fængsel, hvis  

 den handling eller undladelse, som udgør forbrydelsen, også er strafbar efter  

 gerningslandets love.
 ad artikel 11.
Ifølge Cyperns straffelov kan dødsstraf ikke idømmes i tilfælde, hvor en  

 cypriotisk statsborger tiltales i Cypern for en forbrydelse begået i  

 udlandet, for hvilken vedkommende lands lov ikke hjemler dødsstraf.
I så  

 tilfælde kan enhver anden straf til og med livsvarigt fængsel idømmes.
 ad artikel 21, stk. 2.
 For cypriotiske statsborgere gælder den samme erklæring som for artikel 1  

 og 6.
 Finland.
 Forbehold: ad artikel 1.
Finland forbeholder sig ret til i forbindelse med samtykke til udlevering  

 at forlange, at den udleverede person ikke underkastes strafforfølgning for  

 forbrydelser ved en domstol, der kun midlertidigt eller under særlige  

 omstændigheder har beføjelse til at behandle sådanne lovovertrædelser.  

 Udlevering, der begæres med henblik på fuldbyrdelse af en dom afsagt af en  

 sådan særlig domstol, kan afslås.
Finland forbeholder sig ligeledes ret til  

 at afslå en udleveringsbegæring, hvis udlevering ville være urimelig ud fra  

 menneskelige hensyn på grund af alder, helbredstilstand eller andre  

 personlige forhold hos den pågældende eller på grund af særlige forhold  

 iøvrigt.
 ad artikel 2, stk. 1.
Den i stk. 1 nævnte pligt til udlevering skal være begrænset til  

 lovovertrædelser, der efter finsk ret kan straffes med strengere straf end  

 fængsel i 1 år.
En person, der er dømt i en fremmed stat for en sådan  

 lovovertrædelse, kan kun udleveres, hvis den dom, som skal afsones, indebærer  

 frihedsberøvelse i mindst 4 måneder.
 ad artikel 3, stk. 3.
 Finland forbeholder sig ret til at betragte den i stk. 3 nævnte  

 lovovertrædelse som en politisk forbrydelse, såfremt den er begået i åben  

 kamp.
 ad artikel 4.
 Finland forbeholder sig ret til at betinge sig, at den udleverede person  

 ikke må straffes i henhold til en bestemmelse, der vedrører militære  

 overtrædelser, når en militær overtrædelse også omfatter en forbrydelse, for  

 hvilken udlevering iøvrigt vil kunne ske.
 ad artikel 18.
 Hvis en stat, der begærer en fængslet person udleveret, ikke afhenter  

 vedkommende på den aftalte dag, forbeholder Finland sig ret til straks at  

 løslade vedkommende.
 Erklæringer: ad artikel 6.
 Udtrykket statsborgere i konventionens forstand betegner statsborgere i  

 Finland, Danmark, Island, Norge og Sverige samt udlændinge med fast bopæl i  

 disse stater.
 ad artikel 28, stk. 3.
 Konventionen finder ikke anvendelse på udlevering for lovovertrædelser  

 mellem Finland, Danmark, Island, Norge og Sverige, da udlevering mellem disse  

 stater sker ifølge ensartet lovgivning.
 Sverige har ved skrivelse af 14. april 1967 til Europarådets  

 generalsekretær meddelt, at det i forbindelse med ratifikationen tagne  

 forbehold vedrørende artikel 2 som følge af en svensk lovændring ændres, så  

 det får følgende ordlyd:
 Begæring om udlevering af en person, over hvem endelig dom endnu ikke er  

 afsagt for den lovovertrædelse, for hvilken udlevering begæres, vil kunne  

 blive efterkommet, hvis den pågældende lovovertrædelse svarer til en  

 lovovertrædelse, der efter svensk ret kan medføre en dom til fængsel i mere  

 end 1 år.
 Udenrigsministeriet, den 15. februar  

 1972.
F.
M.
 Torben Rønne.
