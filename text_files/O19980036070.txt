Resumé En pensionist klagede over at det sociale ankenævn havde standset  

 udbetalingen af et særligt pensionstillæg for enlige.
Nævnet mente ikke at  

 pensionisten kunne betegnes som reelt enlig og lagde til grund at der var  

 fælles husførelse mellem pensionisten og en kvinde.
Ombudsmanden udtalte at kommunen og ankenævnet i den foreliggende  

 sag var forpligtet til at skaffe nærmere oplysninger om hvorvidt pensionisten  

 var reelt enlig.
Specielt i forbindelse med vurdering af en eventuel fælles  

 husførelse var det foreliggende oplysningsgrundlag utilstrækkeligt.
 Ombudsmanden betegnede den mangelfulde sagsoplysning som  

 beklagelig og henstillede til det sociale ankenævn at genoptage sagen.
 Om det forhold at kommunens afgørelse ikke kunne skaffes til veje  

 ud over 1 år fra afgørelsestidspunktet, udtalte ombudsmanden at opbevaring af  

 kopier af afgørelser er ønskelig af hensyn til vurderingen af begrundelse og  

 klagevejledning, og af hensyn til aktindsigt. (J.nr. 1997-2792-040).
Mangelfuldt oplysningsgrundlag i sag om ophør af særligt  

 pensionstillæg En mand, A, klagede over det  

 sociale ankenævns afgørelse af 15. april 1997. Ankenævnet fastholdt ved denne  

 afgørelse at et særligt pensionstillæg for enlige pensionister ikke fortsat  

 kunne udbetales til A.
Det fremgik af sagen at A  

 boede i samme lejlighed som B.
Indtil den 1. januar 1996 modtog A et særligt  

 pensionstillæg til reelt enlige.
Af Brøndby Kommunes  

 journalark fremgik at B den 4. december 1995 ringede til kommunen og fik  

 oplyst  

 at hun ikke var berettiget til det særlige tillæg for reelt enlige, da hun  

 boede sammen med A.
B oplyste til dette at A ikke var hendes samlever men  

 derimod en logerende.
Kommunens journalark refererer videre at A havde  

 henvendt  

 sig personligt til forvaltningen hvor A havde oplyst at han søgte egen  

 lejlighed.
A havde ved den lejlighed fået en frist til 1. januar 1996  

 vedrørende udbetaling af tillæg til reelt enlige.
Kommunens journalark fra  

 den  

 4. december 1995 refererede endvidere følgende fra en telefonsamtale samme  

 dag  

 mellem A og kommunen:
 "...
 Manden kommer nu til tlf. og  

 spørger om det kan svare sig med boligydelse til denne lejlighed, da de nu  

 har  

 fået tilbudt en 3-værelses lejlighed i sammme boligselskab til 1 april 96.
 Manden oplyser, at dette er  

 den allerbedste løsning- og en meget bedre lejlighed, hvor de begge skal  

 skrive  

 under på kontrakten, og hvor de fortsat kan have hver sit værelse og samme  

 stue.
..." Af kommunens elektroniske  

 arkivmateriale vedrørende pensionsudbetalingen pr. 1. januar 1996 fremgik at  

 A  

 fik udbetalt et grundbeløb, et førtidsbeløb, et pensionstillæg, og et  

 personligt tillæg.
Kommunen stoppede dermed fra og med denne dato for  

 udbetaling  

 af det særlige tillæg for reelt enlige.
 Den 7. januar 1997 klagede A  

 mundtligt til Brøndby Kommune over at kommunen året før havde stoppet for  

 udbetaling af det særlige tillæg.
Den 8. januar 1997 oversendte  

 kommunen A's sag til Det Sociale Ankenævn for Københavns Amt.
Af brevet til  

 nævnet fremgik bl.a. følgende:
 "...
Ifølge pgl. har han - siden  

 15/7 92 - boet i en lejet 2 værelses lejlighed på  

 69 m2  

 sammen med en kvinde på 68 år.  

 Lejligheden står i (B)'s navn.
Da (B) søger folkepension, og spørgsmålet om  

 samliv bliver bragt på bane, oplyses det, at de ikke er samlevende.
I samme  

 telefonsamtale forespørges hvorvidt det kan svare sig at flytte til en større  

 lejlighed, som de netop har fået tilbudt sammen.
Enligtillæg til (A) blev  

 herefter stoppet med virkning fra 1/1-1996. Der er kun givet meddelelse herom  

 i  

 form af en pensionsmeddelelse, som er udsendt i forbindelse med den årlige  

 omberegning af pensionen.
I denne meddelelse fremgår også klagevejledning.  

 Pågældende har ikke anket denne nedsættelse før nu.
 Sagen er nu genvurderet, og  

 man har besluttet at fastholde, at der ikke kan ydes enligtillæg til  

 ovennævnte  

 husstand.
..." Den 22. januar 1997 sendte  

 det sociale ankenævn kopi af kommunens oversendelsesbrev af 8. januar 1997  

 til  

 A således at han kunne få lejlighed til at komme med sine bemærkninger  

 hertil.  

 A havde ingen bemærkninger til sagen.
I brev af 15. april 1997  

 tiltrådte ankenævnet Brøndby Kommunes afgørelse.
Af begrundelsen for  

 afgørelsen  

 fremgik følgende:
"Det er herved lagt til  

 grund, at De og (B), som sagen foreligger oplyst, må anses at leve i et  

 samlivsforhold, hvor parterne gennem kontante bidrag, arbejde i hjemmet eller  

 på anden måde bidrager til den fælles husførelse, og hvor samlivet kan føre  

 til  

 ægteskab efter dansk ret, hvilket i særdeleshed er bestyrket af Deres planer  

 om  

 sammen at flytte til en anden og større bolig." Den 13. oktober 1997  

 henvendte A sig personligt her ved ombudsmandsembedet.
A klagede bl.a. over  

 myndighedernes afgørelser om at A ikke opfyldte betingelserne for udbetaling  

 af  

 det særlige tillæg for reelt enlige.
I anledning af A's klage bad  

 jeg den 5. november 1997 henholdsvis Det Sociale Ankenævn for Københavns Amt  

 og  

 Brøndby Kommune om udtalelser vedrørende A's sag.
Jeg bad myndighederne  

 særligt  

 udtale sig om, om A var blevet partshørt før henholdsvis kommunen og  

 ankenævnet traf afgørelse i sagen, samt om hvornår og hvorledes A fik  

 meddelelse om kommunens afgørelse.
 Brøndby Kommune meddelte i  

 brev af 27. november 1997 at kommunen ikke havde yderligere kommentarer til  

 sagen.
 Af ankenævnets udtalelse af  

 19. december 1997 fremgik bl.a. følgende:
 "...
 Af kommunens fremsendelsesskrivelse  

 til Ankenævnet af 8/1-97 fremgår det, at underretningen om at standse  

 udbetalingen af det særlige pensionstillæg for reelt enlige oprindelig blev  

 givet i pensionsmeddelelsen pr. 1. januar 1996.
 Det Sociale Ankenævn har, før  

 det traf afgørelse i sagen, tilstillet klager det i kopi vedlagte brev af 22.  

 januar 1997, som ikke har foranlediget yderligere bemærkninger til sagen fra  

 klager.
..." Den 30. december 1997 sendte  

 jeg A kopier af myndighedernes udtalelser således at A kunne få lejlighed til  

 at komme med sine bemærkninger hertil.
Efter en foreløbig gennemgang  

 af A's sag bad en af mine medarbejdere den 6. januar 1998 telefonisk  

 ankenævnet  

 om at fremsende to akter som ikke lå blandt de tidligere modtagne sagsakter  

 fra  

 nævnet.
Jeg modtog disse akter den 12. januar 1998 vedlagt et brev af 9.  

 januar  

 fra ankenævnet.
 I brevet af 9. januar 1998  

 udtalte nævnet bl.a. følgende:
 "Under henvisning til  

 telefonsamtale af 6. januar 1998 fremsendes vedlagt følgende bilag:
 1) ...
 2) Den fra kommunen den 7.  

 januar 1998 modtagne kopi af kommunens elektroniske arkivmateriale vedrørende  

 pensionsudbetalingen pr. 1. januar 1996. Kommunen er ikke i besiddelse af  

 nogen  

 direkte kopi af den pågældende pensionsmeddelelse, idet der - som det fremgår  

 af sagen - først er klaget over at det særlige pensionstillæg for enlige  

 pensionister ikke udbetales 1 år senere, den 7. januar 1997.
 Det bør måske tilføjes, at  

 klageren, der er (udenlandsk) statsborger, kun er berettiget til at modtage  

 en  

 brøkpension, som ikke udgør et fornødent eksistensgrundlag for ham.
Som følge heraf er klageren,  

 i medfør af pensionslovens § 17, tildelt et løbende tillæg, som overstiger  

 det  

 omhandlede tillæg til reelt enlige pensionister, som supplement til  

 brøkpensionen.
Dette tillæg tildeles i princippet på grundlag af en konkret  

 vurdering af pensionistens indtægter og faste udgifter.
Det vil derfor formentlig  

 være uden økonomisk betydning for klageren, hvis han skulle blive tilkendt  

 tillæg som reelt enlig, idet en konsekvens heraf må formodes at blive, at det  

 løbende personlige tillæg vil blive formindsket tilsvarende." Jeg sendte kopi af dette brev  

 til A den 14. januar således at han fik mulighed for at komme med sine  

 bemærkninger hertil.
 A ringede til en af mine  

 medarbejdere den 4. maj  

 1998. A  

 oplyste bl.a. at han havde fået konstateret at han led af en dødelig  

 kræftsygdom,  

 og at han var 100% invalid.
Ombudsmandens udtalelse "  

  

 Brøndby Kommunes afgørelse i sagen Som det fremgår af sagsfremstillingen ovenfor er akterne i Deres sag vedlagt  

 en kopi af kommunens elektroniske arkivmateriale vedrørende  

 pensionsudbetalingen pr. 1. januar 1996. Det Sociale Ankenævn for Københavns  

 Amt oplyste i brev af 9. januar 1998 til mig at Brøndby Kommune ikke var i  

 besiddelse af nogen direkte kopi af den pensionsmeddelelse hvoraf kommunens  

 afgørelse om bortfald af pensionstillæg til reelt enlige fremgik.
Forvaltningsmyndigheder bør af hensyn til reglerne i forvaltningsloven og  

 offentlighedsloven om aktindsigt og af hensyn til sikring af bevis, sørge for  

 at der i myndighedens sager opbevares kopier af udgående post.
Jeg har  

 tidligere udtalt mig om dette i en sag, som jeg har vedlagt i anonymiseret  

 form.
Jeg mener således at det havde været ønskeligt om Brøndby Kommune havde  

 opbevaret kopier af den pensionsmeddelelse som kommunen har sendt til Dem.  

 Dette ville blandt andet have givet Brøndby Kommune mulighed for at opfylde  

 sine pligter efter offentlighedsloven og forvaltningsloven ved eventuelle  

 begæringer om aktindsigt.
 Jeg kan i den forbindelse endvidere oplyse at jeg har drøftelser om dette  

 spørgsmål med Kommunernes Landsforening og Kommunedata.
 Jeg har gjort Brøndby Kommune bekendt med min opfattelse og foretager mig  

 herefter ikke mere vedrørende dette spørgsmål.
Sagsoplysningen for myndighedernes afgørelser Ved fastsættelsen af pension anvendes i følge lov om social pension § 49,  

 stk. 1, forskellige beløb, herunder et pensionstillæg for enlige.
 Myndighedernes afgørelser er i øvrigt truffet i henhold til lov om social  

 pension § 49, stk. 2, som er  

 formuleret således:
'Ved fastsættelse af  

 pensionen anses gifte som enlige, hvis samlivet med ægtefællen er ophævet.  

 Ved  

 udbetaling af pensionstillæg, jf. stk. 1, nr. 3, anses personer, der ikke  

 lever i et samlivsforhold, hvor parterne gennem kontante bidrag, arbejde i  

 hjemmet  

 eller på anden måde bidrager til den fælles husførelse, og hvor samlivet kan  

 føre til ægteskab efter dansk ret, som enlige.' Efter lov om social pension §  

 26 kan ministeren fastsætte nærmere regler om bl.a. 'indgivelse af  

 ansøgninger, fremskaffelse af oplysninger og dokumentation' i sager om  

 pension.  

 Bl.a. på denne baggrund har Socialministeriet udstedt bekendtgørelse nr. 522  

 af  

 16. juni 1994 om social pension.
Bekendtgørelsens § 3 har følgende ordlyd:
'  

  

 § 3.  

  

 Ansøgere og andre, der har kendskab til forholdene, skal give  

 kommunalbestyrelsen oplysninger og dokumentation, som anses for nødvendig for  

 at afgøre, om betingelserne for pension er opfyldt samt for at beregne og  

 udbetale pension.' Lov om social pension  

 indeholder i § 45 følgende bestemmelse:
'  

  

 § 45.  

  

 Kommunalbestyrelsen kan af offentlige myndigheder og private  

 kræve at få stillet de oplysninger til rådighed, der er nødvendige ved  

 beregningen af pensionen.
Kommunalbestyrelsen kan herunder indhente  

 oplysninger  

 om pensionistens økonomiske forhold, også i elektronisk form, fra  

 skattemyndighederne og andre offentlige myndigheder samt  

 arbejdsløshedskasser.' Ved siden af disse særlige  

 regler om oplysning af pensionssager gælder de almindelige  

 forvaltningsretlige  

 regler og retsgrundsætninger om sagsoplysningen.
Officialprincippet forpligter  

 den myndighed der skal træffe afgørelse i en sag til at tilvejebringe  

 korrekte  

 og tilstrækkelige oplysninger til at der kan træffes en materielt rigtig  

 afgørelse.
Dette kan eventuelt ske i samarbejde med parten i sagen.
 At officialprincippet også  

 gælder i sager om social pension har fundet et præcist udtryk i  

 socialministeriets cirkulære nr. 193 af 3. november 1994 om social pension.  

 Cirkulærets § 6 lyder således:
 '  

  

 § 6.  

  

 Kommunalbestyrelsen skal indhente alle oplysninger, der har betydning  

 for sagens afgørelse.
Stk. 2.  

  

 Kommunalbestyrelsen kan pålægge offentlige myndigheder at  

 give oplysninger og dokumentation, som anses for nødvendig for  

 sagsbehandlingen.
Udskrifter mv. kan kræves uden betaling.' Som det fremgår af  

 pensionslovens § 49, stk. 2, er det af betydning for størrelsen af  

 pensionstillæg om en ansøger er reelt enlig.
 Brøndby Kommune og Det  

 Sociale Ankenævn for Københavns Amt var derfor i den foreliggende sag  

 forpligtet  

 til i overensstemmelse med officialprincippet at tilvejebringe oplysninger  

 om hvorvidt De var reelt enlig.
 Ankenævnet har i afgørelsen  

 af 15. april 1997 begrundet afgørelsen med at som sagen forelå oplyst måtte  

 De  

 og (B) anses for at leve i et samlivsforhold, hvor I gennem kontante bidrag,  

 arbejde i hjemmet eller på anden måde bidragede til den fælles husførelse, og  

 hvor jeres samliv efter dansk ret kunne føre til ægteskab, hvilket nævnet  

 vurderede i særdeleshed var bestyrket af jeres planer om sammen at flytte til  

 en anden og større bolig.
 Det fremgår af kommunens  

 journalark af 4. december 1995 at De har oplyst at De og (B) har fået tilbudt  

 en 3-værelseslejlighed som I overvejer at leje.
 Af de tilsendte akter fremgår  

 imidlertid ikke om De og (B) gennem kontante bidrag, arbejde i hjemmet eller  

 på anden måde bidrager til en fælles husførelse.
Som sagen foreligger oplyst  

 for mig må jeg lægge til grund at Brøndby Kommune og Det Sociale Ankenævn for  

 Københavns Amt ikke har fremskaffet oplysninger vedrørende ovenstående før  

 myndighederne traf afgørelse i sagen.
Dette finder jeg meget beklageligt.
Ankenævnet og kommunen havde  

 således efter min mening ikke tilstrækkeligt grundlag for at vurdere at De  

 ikke  

 var reelt enlig.
Myndighederne burde efter min opfattelse have fremskaffet  

 yderligere oplysninger i sagen til belysning af på hvilken måde De og (B)  

 delte  

 bopæl.
 Jeg har gjort Brøndby Kommune  

 og Det Sociale Ankenævn for Københavns Amt bekendt med min opfattelse og  

 henstillet  

 til nævnet at genoptage sagen set i lyset af de synspunkter jeg har nævnt  

 ovenfor samt set i lyset af SM P-20-95.
..." Den 3. juni 1998 besluttede  

 det sociale ankenævn at genoptage sagen.
Den 18. december 1998 traf  

 Ankestyrelsen herefter afgørelse om hjemvisning af sagen til fornyet  

 vurdering  

 og afgørelse i Brøndby Kommune.
 Jeg meddelte herefter  

 ankenævnet at jeg på det foreliggende grundlag ikke foretog mig videre i  

 sagen.
