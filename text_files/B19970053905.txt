 I medfør af § 37, stk. 6, i lov om social bistand, jf. lovbekendtgørelse  

 nr. 110 af 26. februar 1996, fastsættes følgende:
 § 1.  Personer, der er fyldt 18 år og som har  

 døgnophold efter bistandslovens § 68 a, stk. 1 eller stk. 2, i opholdssteder  

 og institutioner for personer med svære psykiske eller sociale vanskeligheder  

 efter lovens §§ 66 og 96, er berettiget til kontanthjælp efter bistandslovens  

 almindelige regler, herunder støtte efter bistandslovens § 37 a og  

 bekendtgørelse nr. 160 af 13. marts 1995 om særlig støtte til personer, hvis  

 økonomiske forhold er vanskelige på grund af høje boligudgifter eller stor  

 forsørgerbyrde, såfremt betingelserne herfor i øvrigt er opfyldt.
 Stk. 2.  Kontanthjælpen til personer, der er fyldt 18 år  

 og som har døgnophold efter § 68 a, stk. 1 eller stk. 2, beregnes som  

 kontanthjælp til enlige.
 § 2.  Bekendtgørelsen træder i kraft den 4. juli 1997.  

 Træffer amtsrådet og kommunalbestyrelsen efter bekendtgørelse nr. 538 af 24.  

 juni 1997 beslutning om en overgangsordning med hensyn til opholdsbetaling,  

 gælder denne også med hensyn til udbetaling af kontanthjælp.
