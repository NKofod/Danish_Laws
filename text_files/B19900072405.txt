I medfør af § 2, stk. 3, § 3, stk. 2, § 5, § 6, stk. 6, § 7, § 9, § 12, stk. 3 og § 24, stk. 2, i lov nr. 397 af 13. juni 1990 om spillekasinoer fastsættes:
 § 1.  Justitsministeren kan meddele tilladelse til  

 oprettelse og drift af spillekasinoer på nærmere angivne vilkår, herunder at  

 der over for Justitsministeriet stilles en bankgaranti eller tilsvarende  

 sikkerhed til dækning af spillernes krav på gevinster og statens krav på  

 skyldige skatter og afgifter.
 Stk. 2.  Tilladelserne meddeles for indtil 10 år ad  

 gangen, men bortfalder under visse omstændigheder, jf. lov om spillekasinoer  

 § 21, ligesom tilladelserne kan tilbagekaldes, jf. lovens § 22.
Entre og åbningstider § 2.  Adgang til et spillekasino er betinget af, at  

 der betales en af spillekasinoet fastsat entre på mellem 40 og 100 kr.
Der  

 kan udstedes uge-, måneds- og årskort, såfremt priserne herfor mindst svarer  

 til entrebeløbet for henholdsvis 2, 5 og 20 dage.
Der kan til personer, som  

 kasinoet har en særlig forbindelse med, i enkeltstående tilfælde  

 vederlagsfrit udstedes personlige adgangskort.
 Stk. 2.  Der må ikke til gæsterne udleveres spillemærker  

 (jetons) eller ydelser i øvrigt svarende til den erlagte entre eller en del  

 heraf.
 Stk. 3.  Lokaler med gevinstgivende spilleautomater skal  

 sammen med det øvrige spillekasino udgøre et sammenhængende entreområde.
 § 3.  Spillekasinoer kan holde åbent dagligt mellem  

 kl. 14.00 og 04.00. Spillekasinoer kan ikke holde åbent langfredag, påskedag  

 eller pinsedag efter kl. 04.00, på juleaftensdag efter kl. 16.00 eller på  

 juledag.
 Stk. 2.  Der kan i den enkelte tilladelse til  

 kasinodrift fastsættes særlige regler om åbningstid.
 Spilleteknisk udstyr, spillemærker (jetons) m.v.
§ 4.  Tilladelse til oprettelse og drift af  

 spillekasinoer med rouletteborde er betinget af, at indehaveren af  

 tilladelsen, inden driften af spillekasinoet påbegyndes, sender den i stk. 2,  

 nævnte erklæring om syn til politiet.
Erklæringen skal være udstedt af et  

 autoriseret laboratorium godkendt af Statens Tekniske Prøvenævn og  

 Justitsministeriet og må ikke være ældre end 3 måneder.
 Stk. 2.  Erklæringen om syn skal for hvert enkelt  

 roulettehjul attestere:
§ 5.  Tilladelse til oprettelse og drift af  

 spillekasinoer med gevinstgivende spilleautomater er betinget af, at  

 indehaveren af tilladelsen, inden driften af spillekasinoet påbegyndes,  

 sender den i stk. 2, nævnte erklæring om syn til politiet.
Erklæringen skal  

 være udstedt af et af de i § 4, stk. 1, nævnte laboratorier og må ikke være  

 ældre end 3 måneder.
 Stk. 2.  Erklæringen om syn skal for hver enkelt  

 spilleautomat attestere:
 § 6.  Et roulettehjul eller en gevinstgivende  

 spilleautomat, hvorpå der er foretaget konstruktive ændringer, eller hvorpå  

 plomberingen er brudt, f.eks. som følge af reparation, må ikke benyttes, før  

 indehaveren af tilladelsen har sendt politiet en erklæring om syn svarende  

 til den i § 4, stk. 2, eller § 5, stk. 2, nævnte erklæring.
 Stk. 2.  Ved udskiftning af et roulettehjul eller en  

 gevinstgivende spilleautomat må roulettehjul eller spilleautomat ikke  

 benyttes, før indehaveren af tilladelsen har sendt politiet en erklæring om  

 syn svarende til den i § 4, stk. 2, eller § 5, stk. 2, nævnte erklæring.
§ 7.  Roulettehjul og gevinstgivende spilleautomater  

 skal mindst 1 gang årligt synes af et af de i § 4, stk. 1, nævnte  

 laboratorier.
Indehaveren af tilladelsen skal senest 4 uger efter synet til  

 politiet sende en erklæring om, at syn har fundet sted.
 Stk. 2.  Den i stk. 1, nævnte erklæring om syn skal  

 attestere de i § 4, stk. 2, og § 5, stk. 2, nævnte forhold, samt at der ikke  

 er sket konstruktive ændringer, og at plomberingen ikke har været brudt siden  

 sidste syn.
 § 8.  Spillekasinoets ledelse skal dagligt påse, at  

 det spilletekniske udstyr fungerer fejlfrit.
 § 9.  Spillemærker skal forsynes med det enkelte  

 spillekasinos individuelle bomærke.
De enkelte spil, herunder minimums- og maksimumsindsatser § 10.  Spillereglementet skal indeholde spillereglerne  

 for de enkelte spil, som skal være i overensstemmelse med de internationale  

 spilleregler.
Spillereglementet skal endvidere indeholde tabel med minimums-  

 og maksimumsindsatser for de enkelte spil, jf. § 11, samt oplysning om, hvem  

 der afgør eventuelle tvister.
Stk. 2. Spillereglementet skal indsendes  

 til og være godkendt af Justitsministeriet, inden driften af spillekasinoet  

 påbegyndes.
 § 11.  En spiller må ikke indsætte mindre end 5 kr. og  

 mere end 50.000 kr. pr. chance, bortset fra spil i gevinstgivende  

 spilleautomater, jf. § 12.
Stk. 2.  Det enkelte spillekasino skal inden for de i  

 stk. 1, nævnte indsatser fastsætte minimums- og maksimumsindsatserne ved  

 hvert enkelt spil.
Minimums- og maksimumsindsatserne skal være opslået ved  

 det enkelte spillebord.
 § 12.  En spiller må ikke ved spil i gevinstgivende  

 spilleautomater indsætte mindre end 5 kr. og mere end 20 kr. pr. chance.
Veksling af spillemærker samt opgørelse af og kontrol med kontanter ved spillebordene m.v.
§ 13.  Spillemærker kan kun veksles til kontanter i  

 spillekasinoets vekselkasse.
Veksling af spillemærker til kontanter skal ske  

 i check udstedt til den pågældende spiller, såfremt beløbet overstiger 10.500  

 kr.
Checks skal i disse tilfælde udstedes for den del af beløbet, som  

 overstiger 10.000 kr.
Stk. 2.  Udbetaling af gevinster fra gevinstgivende  

 spilleautomater skal ske i check udstedt til den pågældende spiller, såfremt  

 beløbet overstiger 10.500 kr.
Checks skal i disse tilfælde udstedes for den  

 del af beløbet, som overstiger 10.000 kr.
 § 14.  Veksling af kontanter til spillemærker ved  

 spillebordene kan kun ske, såfremt kontanterne af en croupier straks lægges i  

 en boks i spillebordet, hvorfra kontanterne kun kan fjernes ved åbning af 2  

 forskellige låse.
 Stk. 2.  Kontanterne skal samtidig med, at de lægges i  

 boksen, registreres maskinelt eller manuelt af en ansat ved det pågældende  

 spillebord, som ikke må være identisk med den i stk. 1, nævnte croupier.
 Stk. 3.  Ved veksling af kontanter ved spillebordene  

 skal hele kontantbeløbet veksles til spillemærker.
 § 15.  Optælling af boksens indhold skal ske dagligt  

 ved spillebordets lukning af mindst een i spillekasinoet beskæftiget person  

 sammen med en af spillekasinoet uafhængig person, som til enhver tid skal  

 have samtlige nøgler til den ene af boksens låse.
 Stk. 2.  Der skal for hvert enkelt spillebord føres et  

 regnskab, hvoraf det fremgår, hvor mange penge der dagligt har været i  

 boksen, samt hvoraf den i § 14, stk. 2, anførte registrering fremgår.  

 Regnskabet skal attesteres af den uafhængige person.
Troncen § 16.  Spillemærker givet af gæsterne som gaver  

 bestemt for spillekasinoets samlede personale skal lægges i særlige til dette  

 formål indrettede beholdere (tronce).
Stk. 2.  Troncen kan alene placeres i det enkelte  

 spillebord og ved spillekasinoets vekselkasse.
Såfremt troncen er placeret i  

 et spillebord, skal den være placeret modsat den ende af bordet, hvor den i §  

 14 nævnte boks er placeret.
 Stk. 3.  Spillemærkerne må kun kunne fjernes fra troncen  

 ved åbning af 2 forskellige låse.
§ 17.  Optælling af troncens indhold skal ske dagligt  

 ved spillebordets lukning, og for så vidt angår troncen ved vekselkassen ved  

 spillekasinoets lukning.
Optællingen skal foretages af mindst een i kasinoet  

 beskæftiget person sammen med en af spillekasinoet uafhængig person, som til  

 enhver tid skal have samtlige nøgler til den ene af troncens låse.
Stk. 2.  Der skal for hver enkelt tronc føres et  

 regnskab, hvoraf fremgår den samlede værdi af de spillemærker, der dagligt  

 har været i troncen.
Regnskabet skal attesteres af den uafhængige person.
Straffe- og ikrafttrædelsesbestemmelser § 18.  Med bøde straffes den, der overtræder § 2, § 3,  

 stk. 1, § 4, stk. 1, § 5, stk. 1, § 6, § 7, stk.1 og §§ 8-17.
 Stk. 2.  Er en overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 § 19.  Bekendtgørelsen træder i kraft den 31. december  

 1990.
