Tillægsbetænkning afgivet af  

 Kommunaludvalget den 20. maj 1999 Tillægsbetænkning over I.
Forslag til lov om Hovedstadens  

 Udviklingsråd II.
Forslag til lov om ændring af  

 forskellige love som følge af oprettelsen af Hovedstadens  

 Udviklingsråd Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i et møde.  

 Udvalget har herunder gennemgået svaret på et  

 spørgsmål til indenrigsministeren, som udvalget stillede den 12.  

 maj 1999 med anmodning om besvarelse inden 2. behandling.
 Indenrigsministeren har til  

 orientering for Kommunaludvalget fremsendt kopi af en henvendelse til  

 indenrigsministeren fra Wonderful Copenhagen vedrørende forslag til  

 lov om Hovedstadens Udviklingsråd sammen med kopi af  

 indenrigsministerens besvarelse af henvendelsen.
 Der er af indenrigsministeren stillet  

 ændringsforslag til forslag til lov om Hovedstadens  

 Udviklingsråd, hvorom henvises til de ledsagende  

 bemærkninger.
 Herefter indstiller et flertal (Socialdemokratiets,  

 Det Konservative Folkepartis, Centrum-Demokraternes og Det Radikale Venstres  

 medlemmer af udvalget) det under I anførte lovforslag til  

vedtagelse med de dertil stillede ændringsforslag og det under  

 II anførte lovforslag til vedtagelse i den affattelse, hvori  

 det foreligger efter 2. behandling.
 Et mindretal (Venstres medlemmer af udvalget)  

 indstiller lovforslagene til forkastelse og kan ikke tiltræde de  

 ændringsforslag, der er stillet til det under I anførte  

 lovforslag.
 Et andet mindretal (Dansk Folkepartis og  

 Fremskridtspartiets medlemmer af udvalget) indstiller lovforslagene til  

forkastelse og vil stemme imod de ændringsforslag, der er  

 stillet til det under I anførte lovforslag.
 Et tredje mindretal (Socialistisk Folkepartis  

 medlemmer af udvalget) indstiller lovforslagene til forkastelse.
Ændringsforslag til I.
Forslag til lov om Hovedstadens  

 Udviklingsråd Af	indenrigsministeren, tiltrådt af et flertal (S,  

 KF, CD og RV):
Til § 8 1) Stk. 2, 2. pkt., affattes således:
» 2) Efter stk. 3 indsættes som nyt stykke:
» Til § 10 3) Paragraffen affattes således:
» Stk. 2. Udviklingsrådet kan træffe  

 bestemmelse om vederlag til den, der uden at være medlem af  

 udviklingsrådet deltager i møder i særlige udvalg, jf. §  

 8, stk. 3.
Stk. 3. Vederlagene efter stk. 1 og 2 godkendes af  

 indenrigsministeren.« Bemærkninger Til nr. 1 Med ændringsforslaget præciseres, at der for  

 medlemmerne af landzoneudvalget udpeget af udviklingsrådet efter  

 indstilling fra kommuneforeningerne i Københavns, Frederiksborg og  

 Roskilde Amter tillige udpeges stedfortrædere.
Til nr. 2 Med ændringsforslaget fastsættes, at  

 stedfortræderen for et udvalgsmedlem kan indtræde i udvalget i  

 tilfælde, hvor det pågældende medlem er forhindret i at  

 deltage i et møde.
Som stedfortræder for et udvalgsmedlem, der  

 samtidig er medlem af udviklingsrådet, anses den, der efter  

 lovforslagets § 2, stk. 2, er valgt som stedfortræder.
 Baggrunden for ændringsforslaget er, at det er  

 fundet væsentligt, at udvalgene så vidt muligt er fuldtallige ved  

 møderne.
 Bestemmelsen indebærer således en fravigelse  

 af reglerne i den kommunale styrelseslovs § 28, stk. 2, hvorefter den gruppe,  

 der har indvalgt et udvalgsmedlem, kan bestemme, at et andet medlem  

 indtræder i udvalget, såfremt udvalgsmedlemmet har forfald i  

 mindst 1 måned.
Til nr. 3 Den foreslåede ændrede affattelse af § 10  

 medfører, at udviklingsrådet vil kunne træffe bestemmelse  

 om vederlag til de af kommuneforeningerne i Københavns, Frederiksborg  

 og Roskilde Amter indstillede medlemmer af landzoneudvalget, der er valgt af  

 udviklingsrådet, jf. lovforslagets § 8, stk. 2, samt til disse  

 medlemmers stedfortrædere.
Endvidere vil udviklingsrådet kunne  

 træffe bestemmelse om vederlag til personer, der uden at være  

 medlem af udviklingsrådet deltager i møder i særlige  

 udvalg, der er nedsat efter reglerne i § 17, stk. 4, i lov om kommunernes  

 styrelse, jf. lovforslagets § 8, stk. 3.
Holger Graversen (S)  

  Lars Kramer Mikkelsen (S)  Karen J.
Klint (S)  

  Erling Christensen (S)  

  Klaus Hækkerup (S) nfmd.  

 Anni Svanholt (SF) Ebbe Kalnæs (CD)  

  Dorit Myltoft (RV)  Kristen Touborg (SF)  

  Else Winther Andersen (V)  Inge Dahl-Sørensen (V)  

 Harald Kjøller (V)  Jens Vibjerg (V)  

 Knud Erik Kirkegaard (KF) fmd.  

  Henning Grove (KF)  Christian H.
Hansen (DF)  

  Thorkild B.
Fransgaard (FP) Enhedslisten og Kristeligt Folkeparti havde ikke medlemmer  

 i udvalget.
