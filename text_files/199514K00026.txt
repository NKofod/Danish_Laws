Nr BTL 26 Betænkning over Forslag til lov om ændring af lov om erhvervsuddannelser  

 (Ad hoc-udvalg)   

 Nr L 26 1995-96, 1. samling Afgivet af Uddannelsesudvalget Afgivet: 19951207 Udvalget har behandlet lovforslaget i nogle møder og har herunder stillet  

 spørgsmål til undervisningsministeren, som denne har besvaret skriftligt.
 Nogle af udvalgets spørgsmål og undervisningsministerens svar herpå er  

 optrykt som bilag til betænkningen.
 Der er af undervisningsministeren stillet et ændringsforslag, hvorom  

 henvises til de ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres og Centrum-Demokraternes  

 medlemmer af udvalget) lovforslaget til vedtagelse med det stillede  

 ændringsforslag.
 Et mindretal inden for flertallet (Socialdemokratiets medlemmer af  

 udvalget) bemærker, at det som udgangspunkt må konstateres, at der ikke  

 hidtil har været konkrete tilfælde, hvor det ikke har været muligt at  

 nedsætte faglige udvalg med henblik på udmøntning af nye erhvervsuddannelser.
 Det kan ligeledes konstateres, at der i den gældende lovgivning er hjemmel  

 til at nedsætte ad hoc-udvalg med henblik på at forberede nye uddannelser.  

 Det har hidtil kun i et tilfælde vist sig nødvendigt at anvende denne hjemmel  

 og i dette tilfælde på anbefaling fra arbejdsmarkedets parter.
 Det umiddelbare behov for at indføre en udvidet hjemmel til at tillægge ad  

 hoc-udvalg fulde beføjelser som fagligt udvalg er således ikke til stede.  

 Dette er imidlertid ikke ensbetydende med, at der ikke på sigt kan opstå  

 behov for i ganske særlige enkeltstående tilfælde at kunne afprøve en  

 uddannelse på et uddannelses- og beskæftigelsesområde, som ikke umiddelbart  

 kan afgrænses og organisationsdækkes inden for de kendte rammer.
 Det skal således præciseres, at hjemmelen til at nedsætte ad hoc-udvalg  

 med beføjelser som fagligt udvalg kun kan bringes i anvendelse i meget  

 særlige tilfælde og først efter, at alle relevante faglige udvalg og  

 Erhvervsuddannelsesrådet har haft konkret mulighed for at søge  

 uddannelsesområdet indplaceret og udviklet i de eksisterende, eller som et  

 nyt fagligt udvalg.
 Det skal endvidere understreges, at hjemmelen som udgangspunktet skal  

 knyttes til etablering af forsøgsuddannelser, hvorfor ad hoc-udvalg med  

 kompetence som fagligt udvalg som udgangspunkt i de konkrete tilfælde kun kan  

 etableres for en afgrænset periode, og at der i forbindelse med eventuel  

 permanentgørelse af en forsøgsuddannelse på ny skal tages stilling til  

 mulighederne for etablering af et egentligt fagligt udvalg på det pågældende  

 område.
 Et andet mindretal inden for flertallet (Det Konservative Folkepartis  

 medlemmer af udvalget) bemærker, at hovedformålet for erhvervsuddannelserne  

 er at sikre tilstrækkelig arbejdskraft med de rigtige kvalifikationer i  

 forhold til kvalifikationsbehovet på arbejdsmarket.
 Der påhviler derfor de faglige udvalg et ansvar for, at uddannelserne er  

 tidssvarende, og at der ikke er områder på arbejdsmarkedet, der ikke er  

 dækket med relevante uddannelsestilbud.
Arbejdsmarkedets parters deltagelse i arbejdet i de faglige udvalg sker  

 netop, fordi parterne ser opfyldelsen af dette overordnede mål som en af  

 deres vigtigste opgaver.
Den udvidede hjemmel til nedsættelse af ad  

 hoc-udvalg med kompetence som et fagligt udvalg bør derfor kun anvendes, når  

 de faglige udvalg ikke har kunnet opfylde det overordnede mål for  

 erhvervsuddannelserne.
Den udvidede hjemmel bør derfor først anvendes, efter  

 at dette f.eks. er godtgjort efter inddragelse af det rådgivende system.
 Et mindretal (Socialistisk Folkepartis, Enhedslistens og Dansk  

 Folkepartis medlemmer af udvalget) indstiller lovforslaget til  

forkastelse ved 3. behandling.
 Et mindretal inden for mindretallet (Socialistisk Folkepartis medlem af  

 udvalget) indstiller lovforslaget til forkastelse, fordi lovforslaget er en  

 del af regeringens forslag om etablering af 18 måneders uddannelsesforløb.  

 Socialistisk Folkeparti finder det meget betænkeligt, at der etableres  

 uddannelsesforløb, som umiddelbart skal laves, fordi regeringen vil have  

 lavet stramninger over for unges muligheder for at kunne få dagpenge.
 Uddannelser skal etableres ud fra, hvilket behov samfundet har, og skal  

 ses i sammenhæng med uddannelsespolitikken i det hele taget.
At Socialistisk Folkeparti indstiller lovforslaget til forkastelse betyder  

 ikke, at der ikke er enkeltdele i regeringens samlede program for  

 »Hurtigere i job og uddannelse«, som Sociali- stisk Folkeparti kan være tilhænger af, f.eks. erhvervsskolernes  

 muligheder for at etablere EGU.
Men dette ændrer ikke ved, at Socialistisk  

 Folkeparti er imod lovforslagene i lovprogrammet i deres helhed.
Et andet mindretal inden for mindretallet (Enhedslistens medlem af  

 udvalget) finder, at lovforslaget sammen med lovforslagene nr.
L 24 og L 25  

 er møntet på at skabe rammer for aktivering af unge på uacceptable  

 betingelser.
Enhedslisten ønsker ikke at støtte regeringens brug af bl.a.
EGU  

 som redskab i forbindelse med regeringens planer om tvangsaktivering.  

 Enhedslisten finder det heller ikke acceptabelt, at der kan nedsættes ad  

 hoc-udvalg, som har samme kompetence som de faglige udvalg, og som derfor kan  

 bruges til at lave ministerkonstruerede kortvarige uddannelser.
Enhedslisten  

 ser de tre lovforslag nr.
L 24, L 25 og L 26 som et redskab for regeringen  

 til at indføre korte erhvervsuddannelser på 18 måneder som et generelt  

 element i de uddannelsestilbud, som man ønsker at tvangsaktivere unge til.
I  

 stedet for denne udvikling skal der skabes ordentlige økonomiske og  

 studiemæssige rammer for, at unge kan tage sig en egentlig faglig uddannelse.  

 Absurd at man med den ene hånd forhindrer unge i at starte på den uddannelse,  

 de ønsker, og med den anden forringer vilkårene og laver tvangsuddannelser.
 ÆndringsforslagAf undervisningsministeren, tiltrådt af et  

flertal (S, V, KF, RV og CD):
 Til § 1 1) Efter nr. 1 indsættes som nyt nummer:
 »01. I § 13 indsættes efter stk. 2 som nyt stykke:
»Stk. 3. De faglige udvalg tager efter regler fastsat i  

 henhold til § 4, stk. 1, stilling til spørgsmål i almindelighed om elevers  

 fritagelse for dele af en uddannelses skoleundervisning eller  

 praktikuddannelse på grundlag af anden undervisning eller  

 beskæftigelse.«» Bemærkninger Til nr. 1 Ændringsforslaget stilles under hensyn til de almindelige  

 bemærkninger i forslag til lov om ændring af lov om erhvervsskoler.  

 (Aktivering af unge) (L 25) og § 1, nr. 13, i arbejdsministerens lovforslag  

 om ændring af lov om arbejdsmarkedsuddannelser (lovforslag nr.
L 102).
 Efter § 13, stk. 2, i lov om erhvervsuddannelser kan  

 undervisningsministeren efter det faglige udvalgs bestemmelse fastsætte  

 særlige regler om uddannelsernes varighed og struktur med hensyn til  

 erhvervsuddannelser, tilrettelagt for voksne.
 Ved den foreslåede bestemmelse fastslås, at de faglige udvalg har pligt  

 til at tage stilling til spørgsmål om merit (godskrivning) i en  

 erhvervsuddannelse på grundlag af anden uddannelse eller erhvervserfaring.
Som anført i bemærkningerne til forslaget til lov om ændring af lov om  

 erhvervsskoler er det bl.a. hensigten, at de kurser og uddannelser, der  

 etableres som led i aktivering af unge ledige kontanthjælpsmodtagere og  

 dagpengeberettigede, skal kunne give merit i en erhvervsuddannelse.
Med  

 henblik på at sikre opfyldelsen af denne hensigt foreslås det, at det  

 udtrykkeligt fastsættes, at de faglige udvalg, som efter lov om  

 erhvervsuddannelser bestemmer målene for de enkelte erhvervsuddannelser, har  

 til opgave at tage stilling til spørgsmål om merit i almindelighed i en  

 erhvervsuddannelse på grundlag af disse uddannelsesaktiviteter eller anden  

 undervisning eller erhvervserfaring.
 På tilsvarende måde kan der blive anledning til at tage stilling til  

 spørgsmål om godskrivning i forbindelse med tilrettelæggelse af en  

 erhvervsgrunduddannelse (EGU). Der kan her henvises til det samtidigt  

 fremsatte lovforslag (L 24) om ændring af lov om erhvervsgrunduddannelse,  

 hvorefter erhvervsskolerne foreslås at få mulighed for at tilrettelægge  

 erhvervsgrunduddannelser for den samme målgruppe.
 Tanken er, at de faglige udvalg skal gives lejlighed til at tage stilling  

 til meritspørgsmålet i almindelighed i forbindelse med skolers, AMU-centres  

 og eventuelle andres tilrettelæggelse af tilbud om uddannelsesaktiviteter.
 En stilling til meritspørgsmålet i almindelighed vil også kunne danne  

 grundlag for meritbestemmelser eller bestemmelser om særlige  

 voksenuddannelsesforløb i erhvervsuddannelse i de regler, som  

 undervisningsministeren fastsætter om de enkelte erhvervsuddannelser efter  

 lovens § 4, stk. 2.
Ved det forslag til ændring af lov om arbejdsmarkedsuddannelser,  

 (lovforslag nr.
L 102) som fremsættes af arbejdsministeren, foreslås i § 1,  

 nr. 13, en bestemmelse om, at arbejdsmarkedskurser i kombination med relevant  

 erhvervserfaring og eventuel anden uddannelse skal kunne føre til  

 erhvervsuddannelseskompetence efter lovgivningen om erhvervsuddannelser.
 Det er den enkelte erhvervsskole, der afgør, om en elevs forudgående  

 undervisnings- eller beskæftigelsesforhold kan medføre, at  

 erhvervsuddannelsens skoletid afkortes, jf. lovens § 51, stk. 2. Efter lovens  

 § 57 træffer det faglige udvalg afgørelse om uddannelsestiden i  

 erhvervsuddannelsen og træffer dermed afgørelse om eventuel afkortning af  

 erhvervsuddannelsens praktikuddannelse.
Efter den såkaldte hovedbekendtgørelse om erhvervsuddannelser, fastsat i  

 henhold til § 4, stk. 1, i lov om erhvervsuddannelser, har elever ret til  

 fritagelse på grundlag af anden relevant uddannelse eller erhvervserfaring.
I  

 medfør af disse regler har skolerne og de faglige udvalg pligt til at tage  

 stilling til konkrete ansøgninger fra elever om meritoverførsel.
 Hvis det faglige udvalg på forhånd har taget stilling til sådanne  

 meritspørgsmål, herunder f.eks. meritmuligheder på baggrund af  

 arbejdsmarkedsuddannelse, erhvervsgrunduddannelse eller  

 uddannelsesaktiviteter tilrettelagt for unge under aktivering, er der tale om  

 en standardmerit, der kan være fastslået i reglerne om den enkelte  

 erhvervsuddannelse, og afgørelsen om merit vil derfor være forudsigelig.
 Hvis det faglige udvalg ikke har taget stilling til meritmuligheder, skal  

 den enkelte erhvervsskole skønne i hvert enkelt tilfælde, om den pågældende  

 uddannelsesaktivitet nu også kan gives merit i en erhvervsuddannelse.
På områder, hvor elever, f.eks.
AMU-kursister, er henvist til en  

 individuel meritafgørelse, udgør manglende forhåndsafklaring af  

 meritspørgsmålet en barriere for f.eks. voksenerhvervsuddannelsesforløb.
 Arbejdsministeren og undervisningsministeren er enige om at fjerne denne  

 barriere i form af den foreslåede lovændring, der fastslår de faglige udvalgs  

 pligt til at tage stilling til meritspørgsmål.
 Denne forpligtelse gælder også, selvom uddannelsesbekendtgørelsen for den  

 påbegyndte erhvervsuddannelse ikke indeholder bestemmelser om merit  

 (»meritskemaer«), der gør det muligt at henføre et AMU-kursus eller  

 anden uddannelsesaktivitet umiddelbart under en bestemt meritbeskrivelse.
Det er hensigten at ændre den såkaldte hovedbekendtgørelse om  

 erhvervsuddannelser med henblik på at fastsætte nærmere regler om  

 tilrettelæggelse af erhvervsuddannelsesforløb, hvor der tages hensyn til  

 muligheden for meritoverførsel.
I den forbindelse kan det overvejes at  

 fastsætte en frist, f.eks. 3 måneder, for de faglige udvalgs afgørelse af  

 meritspørgsmålet.
 I den forbindelse vil arbejdsministeren tilsvarende præcisere, at sager om  

 AMU-kursers merit skal forelægges på en sådan måde, at de faglige udvalg har  

 alle de nødvendige oplysninger for at kunne tage stilling til  

 meritspørgsmålet.
I forbindelse med regeringens forslag om en forstærket ungdomsindsats vil  

 AMU-centrene i lighed med erhvervsskolerne få mulighed for at udbyde 18  

 måneders uddannelsesforløb til unge under aktivering.
Disse forløb skal også  

 i videst muligt omfang kunne danne grundlag for meritgodskrivning til et  

 videre erhvervsuddannelsesforløb.
Anne-Marie Meldgaard (S) nfmd.
Hans Peter Baadsgaard (S) Poul Erik  

 Dyrlund (S) Lis Greibe (S) Jens Peter Vernersen (S) Aage Frandsen (SF) Dorit  

 Myltoft (RV) Bruno Jerup (EL) Addi Andersen (CD) Anders Mølgaard (V) Hanne  

 Severinsen (V) fmd.
Henning Urup (V) Ulla Tørnæs (V) Frank Dahlgaard  

 (KF) Lene Espersen (KF) John Vinther (KF) Poul Nødgaard (DF)  

 Fremskridtspartiet havde ikke medlemmer i udvalget.
Bilag Nogle af udvalgets spørgsmål til undervisningsministeren samt dennes svar  

 herpå Spørgsmål 1:
 »Det fremgår af de almindelige bemærkninger til forslaget, at der i  

 det eksisterende system er barrierer for nye uddannelsesinitiativer.
Hvilke konkrete uddannelsesforslag, som ministeren har ønsket fremmet  

 eller afprøvet, har hidtil ikke kunnet realiseres i den eksisterende  

 struktur?» Svar:
 Etablering af uddannelsen til »ejendomsassistent« blev trukket i  

 langdrag og måtte vente over to år på at komme i gang på trods af et  

 dokumenteret behov for en sådan uddannelse.
Fra flere sider er det blevet foreslået at etablere en uddannelse som  

 »multihåndværker« eller »ø-håndværker«.
Forslagene er  

 bl.a. fremsendt af MF Niels J.
Langkilde, af Aalborg tekniske skole og af  

 formanden for Møens Uddannelsesforening.
Både arbejdsgiverorganisationerne og  

 arbejdstagerorganisationerne var afvisende og henviste til  

 efteruddannelsessystemet.
 Spørgsmål 2:
»Er det rigtigt, at det nedsatte ad hoc-udvalg i forhold til nye  

 uddannelser på serviceområdet netop er nedsat på opfordring og anbefaling af  

 arbejdsmarkedets parter?» Svar:
 Baggrunden for, at jeg har nedsat ad hoc-udvalget inden for  

 serviceområdet, er bl.a. et forslag fra det faglige udvalg »Hotel og  

 Restaurantfagenes fællesudvalg« om udvikling af en uddannelse som  

 »servicemedarbejder«.
 Et udviklingsprojekt fra Silkeborg tekniske skole, som bl.a. bygger på en  

 studietur til USA, Irland og England, peger ligeledes på et fremtidigt behov  

 for en uddannelse inden for »service, hotel og turist«.
 Foreløbige resultater af en behovsanalyse udført af Djurslands  

 erhvervsskoler (Grenå tekniske skole) peger på et lignende behov for en  

 »idræts- og aktivitetsmedarbejder«.
 I løbende drøftelser mellem Undervisningsministeriet og arbejdsmarkedets  

 hovedorganisationer har hovedorganisationerne peget på serviceområdet som et  

 muligt vækstområde for nye uddannelser og har tilsluttet sig nedsættelsen af  

 et bredt sammensat ad hoc udvalg til at foretage en tværgående analyse af det  

 private og offentlige serviceområde med henblik på etablering af nye  

 uddannelsesmuligheder på området.
 Arbejdsmarkedets parter har således støttet ministeriet med hensyn til  

 nedsættelse af udvalget.
 Spørgsmål 3:
»Det fremgår af forslagets bemærkninger om administrative  

 konsekvenser, at der forventes behov for at udvide Undervisningsministeriets  

 årsværk i forbindelse med forslaget.
Det lader således til, at den foreslåede  

 bemyndigelse til ministeren tænkes anvendt i et omfang, der går ud over  

 undtagelsessituationen.
Hvilke konkrete planer har ministeren i forhold til  

 bemyndigelsen?» Svar:
 Der er ikke for tiden konkrete planer for at anvende bemyndigelsen i  

 lovforslaget.
 Jeg ønsker ikke at nedbryde det faglige selvstyre, og jeg vil kun benytte  

 mig af den nye mulighed for at bemyndige et ad hoc-udvalg til at varetage de  

 opgaver, som de faglige udvalg almindeligvis varetager på udmærket vis, som  

 en sidste udvej, hvis det eksisterende system ikke kan løse opgaven.
Hvis arbejdsmarkedets parter således ikke selv kommer i gang, bør dette  

 ikke være til hinder for, at uddannelsen kommer i gang.
I disse tilfælde kan  

 det overvejes at benytte den nye bemyndigelse.
