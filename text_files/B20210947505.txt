BL 3-11 A Bestemmelser om ændring af BL 3-11, Bestemmelser om luftfartsafmærkning af vindmøller, 2. udgave af 28. februar 20141) Udgave 1, 17. juni 2021 I BL 3-11, Bestemmelser om luftfartsafmærkning af vindmøller 2. udgave af 28. februar 2014 foretages følgende ændringer:
 1. 1. Indledningen affattes således:
»I medfør af § 52, § 153, stk. 1, og § 149, stk. 10, i lov om luftfart, jf. lovbekendtgørelse nr. 1149 af 13. oktober 2017, som ændret ved lov nr. 2073 af 21. december 2020, fastsættes efter bemyndigelse i henhold til § 6, stk. 1, i bekendtgørelse nr. 2243 af 29. december 2020 om Trafik-, Bygge- og Boligstyrelsens opgaver og beføjelser, klageadgang og kundgørelse af visse af Trafik-, Bygge- og Boligstyrelsens forskrifter:« 2. Pkt. 5.2.2. affattes således:
»5.2.2. For ansøgning om dispensation eller attest som omfattet af pkt. 5.2. finder bestemmelserne i kapitel 3 i bekendtgørelse om kontaktpunkt og tidsfrister for VE-tilladelsesprocessen anvendelse.« 3. Pkt. 5.4. affattes således:
»5.4. Vindmøller under opførelse skal færdigmeldes til Trafikstyrelsen, når afmærkningen efter pkt. 5.1. er etableret og i drift.« 4. BLen træder i kraft den 30. juni 2021.
 5.  Pkt. 2 finder anvendelse i sager, hvor alle ansøgninger om tilladelser omfattet af VE-tilladelsesprocessen er modtaget den 30. juni 2021 eller senere.
Trafikstyrelsen, den 17. juni 2021 Carsten Falk Hansen / Henrik Ellermann 1) BLen indeholder bestemmelser, der gennemfører dele af Europa-Parlamentets og Rådets direktiv 2018/2001/EU af 11. december 2018 om fremme af anvendelse af energi fra vedvarende energikilder, EU-Tidende 2018, nr.
L 328, side 82.
