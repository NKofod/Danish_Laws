Bekendtgørelse om folkeskolens prøveterminer og prøvedatoer i skoleårene 2013/2014, 2014/2015 og 2015/2016 samt om begyndelsestidspunktet for elevernes sommerferie I medfør af § 14, stk. 4, 1. pkt., § 15 og § 19 f, stk. 3, 1. pkt., i lov om folkeskolen, jf. lovbekendtgørelse nr. 521 af 27. maj 2013, fastsættes:
Kapitel 1 Prøveterminer Prøvetermin december/januar 2013/2014 § 1. Folkeskolens afsluttende skriftlige prøver afholdes i dagene mandag den 2. december, tirsdag den 3. december, onsdag den 4. december, torsdag den 5. december, fredag den 6. december, mandag den 9. december, tirsdag den 10. december, onsdag den 11. december, torsdag den 12. december, fredag den 13. december, mandag den 16. december og tirsdag den 17. december 2013.
 Stk. 2. De mundtlige og praktiske prøver afholdes i perioden onsdag den 18. december 2013 til fredag den 17. januar 2014.
Prøvetermin maj/juni 2014 § 2. Folkeskolens afsluttende skriftlige prøver afholdes i dagene mandag den 5. maj, tirsdag den 6. maj, onsdag den 7. maj, torsdag den 8. maj, fredag den 9. maj, mandag den 12. maj, tirsdag den 13. maj, onsdag den 14. maj og torsdag den 15. maj 2014.
 Stk. 2. De mundtlige og praktiske prøver afholdes i perioden mandag den 2. juni til onsdag den 25. juni 2014.
Prøvetermin december/januar 2014/2015 § 3. Folkeskolens afsluttende skriftlige prøver afholdes i dagene mandag den 1. december, tirsdag den 2. december, onsdag den 3. december, torsdag den 4. december, fredag den 5. december, mandag den 8. december, tirsdag den 9. december, onsdag den 10. december, torsdag den 11. december, fredag den 12. december, mandag den 15. december og tirsdag den 16. december 2014.
 Stk. 2. De mundtlige og praktiske prøver afholdes i perioden onsdag den 17. december 2014 til fredag den 16. januar 2015.
Prøvetermin maj/juni 2015 § 4. Folkeskolens afsluttende skriftlige prøver afholdes i dagene mandag den 4. maj, tirsdag den 5. maj, onsdag den 6. maj, torsdag den 7. maj, fredag den 8. maj, mandag den 11. maj, tirsdag den 12. maj, onsdag den 13. maj og mandag den 18. maj 2015.
 Stk. 2. De mundtlige og praktiske prøver afholdes i perioden mandag den 1. juni til onsdag den 24. juni 2015.
Prøvetermin december/januar 2015/2016 § 5. Folkeskolens afsluttende prøver afholdes i dagene tirsdag den 1. december, onsdag den 2. december, torsdag den 3. december, fredag den 4. december, mandag den 7. december, tirsdag den 8. december, onsdag den 9. december, torsdag den 10. december, fredag den 11. december, mandag den 14. december, tirsdag den 15. december og onsdag den 16. december 2015.
 Stk. 2. De mundtlige og praktiske prøver afholdes i perioden torsdag den 17. december 2015 til fredag den 15. januar 2016.
Prøvetermin maj/juni 2016 § 6. Folkeskolens afsluttende skriftlige prøver afholdes i dagene mandag den 2. maj, tirsdag den 3. maj, onsdag den 4. maj, mandag den 9. maj, tirsdag den 10. maj, onsdag den 11. maj, torsdag den 12. maj, fredag den 13. maj og tirsdag den 17. maj 2016.
 Stk. 2. De mundtlige og praktiske prøver afholdes i perioden onsdag den 1. juni til onsdag den 22. juni 2016.
Kapitel 2 Skolernes tilrettelæggelse og planlægning af prøverne § 7. De mundtlige og praktiske prøver skal på de enkelte skoler lægges så sent som muligt i de angivne perioder, så prøverne griber mindst muligt ind i den almindelige undervisning.
Kapitel 3 Begyndelsestidspunktet for elevernes sommerferie § 8. Elevernes sommerferie begynder den sidste lørdag i juni, således at fredagen før bliver sidste skoledag.
 Stk. 2. I skoleåret 2013/2014 begynder elevernes sommerferie lørdag den 28. juni 2014, således at fredag den 27. juni 2014 bliver sidste skoledag.
 Stk. 3. I skoleåret 2014/2015 begynder elevernes sommerferie lørdag den 27. juni 2015, således at fredag den 26. juni 2015 bliver sidste skoledag.
 Stk. 3. I skoleåret 2015/2016 begynder elevernes sommerferie lørdag den 25. juni 2016, således at fredag den 24. juni 2016 bliver sidste skoledag.
Kapitel 4 Øvrige bestemmelser § 9. Undervisningsministeriet kan i særlige tilfælde dispensere fra bekendtgørelsen.
Kapitel 5 Ikrafttræden m.v.
 § 10. Bekendtgørelsen træder i kraft den 15. oktober 2013.
 Stk. 2. Bekendtgørelse nr. 1143 af 8. december 2011 om folkeskolens prøveterminer og prøvedatoer i skoleårene 2011/2012, 2012/2013 og 2013/2014 samt om begyndelsestidspunktet for elevernes sommerferie ophæves.
