Mandens forsikringsselskab bad speciallægen om en erklæring om  

 behandlingsforløbet.
Speciallægen udfærdigede en  

 erklæring, hvoraf bl.a.  fremgik, i hvilket tidsrum manden var  

 undersøgt og behandlet hos speciallægen.
Det fremgik endvidere,  

 at manden havde været udsat for et uheld inden 1. henvisning.
Klage over mangelfuld  

 lægeerklæring og utilstrækkelig journalføring Patientklagenævnet fandt, at der ikke var grundlag for at kritisere  

 speciallægens journalføring af sin behandling.
Journalen  

 redegjorde i tilstrækkeligt omfang for sygehistorien, de foretagne  

 undersøgelser, fundene ved disse samt den iværksatte behandling.
Patientklagenævnet fandt videre, at der ikke var grundlag for at  

 kritisere den lægeerklæring, som speciallægen  

 udfærdigede til forsikringsselskabet.
Erklæringen blev  

 udfærdiget på baggrund af de foreliggende journaloplysninger og  

 gjorde rede for, hvordan manden kom til skade og for det efterfølgende  

 behandlingsforløb.
Hun konkluderede, at forløbet var  

 udløst af en specifik belastning, men at der oprindeligt må have  

 været en lille plexuslæsion (nerverodslæsion). Der var  

 endvidere overensstemmelse mellem det i journalen og erklæringen  

 anførte.
