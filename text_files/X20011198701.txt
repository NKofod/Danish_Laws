Ejendomsavancebeskatningsloven  

 helårshus anvendt som fritidshus   sommerhusreglen Spørgsmål Vil eventuel. fortjeneste ved salg af ejendom, som  

 anvendes som fritidshus, men som er vurderet som helårshus, være  

 fritaget for beskatning efter ejendomsavancebeskatningslovens § 8, stk. 1  

 ? Svar Nej, men såfremt benyttelsen lovliggøres, vil  

 en evt. fortjeneste være skattefri efter  

 ejendomsavancebeskatningslovens § 8, stk. 2.
Beskrivelse af de faktiske forhold En skatteyder købte i 1985 en ejendom i Nordjylland  

 til brug i fritiden.
Skatteyder og ægtefælle havde i perioden  

 benyttet to andre ejendomme som helårsbolig.
Fritidsboligen ligger i  

 landzone uden offentlig kloakering, og har aldrig været lejet ud.
 Kommunen vil ifølge skatteyder godt registrere  

 ejendommen som fritidshus/sommerhus, men det er ikke blevet gjort, da det kan  

 give nogle problemer, hvis en ny ejer vil bruge ejendommen som  

 helårsbeboelse.
 Der foreligger en udtalelse fra Nordjyllands Amt,  hvoraf  

 det fremgår,  at der ikke kan gives tilladelse til udstykning.  

 Kommunens Tekniske Forvaltning har givet tilladelse til, at ejendommen er  

 fritaget for tømning af hustanke, fordi ejendommen benyttes som  

 fritidshus.
Den skatteansættende myndigheds udtalelse Skatteforvaltningen  har ved påtegning af 20.  

 december 2000 udtalt, at forvaltningen anser en evt. fortjeneste ved salg af  

 omtalte ejendom som skattefri efter ejendomsavancebeskatningslovens § 8 stk.  

 2.  Det begrundes med, at der ifølge folkeregisteroplysninger ikke  

 siden 15. marts 1985 har være tilmeldt personer på adressen og at  

 ejendommen er vurderet med benyttelseskode 1 = beboelse, 1 lejlighed.  

 Endvidere begrundes det med, at ejendomsskatteafdelingen intet har imod at  

 registrere ejendommen som fritidsbolig,  at Teknisk Forvaltning  har oplyst,  

 at ejendommen er fritaget for tømning af hustanke og at arealet  

 udgør 11.871 kvadratmeter, heraf vej 120 m2 .
Styrelsens indstilling og begrundelse Der er tale om et helårshus, der anvendes til  

 fritidshus.  Huset er på 60 m2. Grunden er på 11.871  

 m2, men må som nævnt ikke udstykkes.
Ejendommen er  

 vurderet som en beboelsesejendom med en lejlighed og ikke som  

 sommerhus/fritidshus Det fremgår af ovenstående, at ejendommen i  

 hele ejerperioden har været anvendt som sommerhus/fritidshus.
 Der foreligger oplyst, at kommunen er villig til at  

 omkvalificere ejendommen til en sommerhusejendom, idet skatteyder rent  

 faktisk har benyttet ejendommen som sommerbolig.
 Efter ejendomsavancebeskatningslovens § 8, stk. 1, er det  

 bl.a. en betingelse for at fortjeneste ved afståelse af et enfamiliehus  

 ikke skal medregnes, at huset har tjent til bolig for ejeren eller dennes  

 husstand i en del af eller hele den periode, hvor denne har ejet ejendommen,  

 og hvor ejendommen har opfyldt betingelserne for at kunne afstås  

 skattefrit.
 Da skatteyder ifølge det oplyste udelukkende har  

 anvendt ejendommen til fritidshus, opfylder hun efter styrelsens opfattelse  

 ikke kravet om beboelse i ejendomsavancebeskatningslovens § 8, stk. 1.
 Det er derfor styrelsens opfattelse, at en evt.  

 fortjeneste ved salg af ejendommen som helårshus vil være  

 skattepligtig efter ejendomsavancebeskatningslovens § 1.
 Efter ejendomsavancebeskatningslovens § 8, stk. 2, jfr. stk. 1 er  

 fortjeneste ved afståelse af sommerhusejendomme eller lignende, som  

 ejeren eller dennes husstand har benyttet til privat formål i en del  

 eller hele den periode, hvor denne har ejet ejendommen, fritaget for  

 beskatning efter ejendomsavancebeskatningslovens almindelige regler.
 Såfremt der sker en lovliggørelse af benyttelsen, er det  

 styrelsens opfattelse, at en evt. fortjeneste vil være omfattet af  

 ejendomsavancebeskatningslovens § 8, stk. 2, da skatteyder har benyttet  

 ejendommen til rette formål.
 Det er derfor styrelsens opfattelse, at en evt. fortjeneste ved salg af  

 ejendommen som sommerhusejendom vil være skattefri.
 Ligningsrådet tiltrådte det af styrelsen indstillede.
