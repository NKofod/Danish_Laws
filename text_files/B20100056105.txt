Bekendtgørelse om delegering af udnævnelses- og afskedigelseskompetence I medfør af §§ 3 og 26 i lov om tjenestemænd, jf. lovbekendtgørelse nr. 488 af 6. maj 2010, fastsættes:
 § 1. HR-direktøren i Skatteministeriet bemyndiges til at udnævne og afskedige personer i stillinger som tjenestemænd i lønramme 1-35 i Skatteministeriets koncern.
Stk. 2. Præsidenten for Landsskatteretten bemyndiges til at udnævne og afskedige personer i stillinger som tjenestemænd i lønramme 1-35 i Landsskatteretten bortset fra uansøgte afskedigelser.
HR-direktøren i Skatteministeriet bemyndiges til at foretage uansøgt afskedigelse af personer som nævnt i 1. pkt.
 § 2. Bekendtgørelsen træder i kraft den 1. juni 2010. Samtidig ophæves bekendtgørelse nr. 1036 af 25. oktober 2005 om klage i personalesager og delegering af udnævnelses- og afskedigelseskompetencen.
