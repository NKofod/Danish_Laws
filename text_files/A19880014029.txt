 Herved bekendtgøres lov om teknologisk service, jfr.  

 lovbekendtgørelse nr. 30 af 28. januar 1986, med de ændringer der følger af  

 lov nr. 855 af 23. december 1987.
Teknologirådet § 1.  Der oprettes et Teknologiråd med den opgave at  

 følge den tekniske og erhvervsmæssige udvikling i og uden for Danmark og på  

 baggrund heraf at overveje og rådgive om eller iværksætte foranstaltninger,  

 der kan fremme den teknologiske udvikling til gavn for det danske samfund og  

 dets erhverv.
 Stk. 2.  Det er endvidere Rådets opgave at planlægge og  

 samordne den samfundsmæssige indsats til støtte for teknologisk  

 servicevirksomhed, at følge og støtte denne servicevirksomhed og føre tilsyn  

 med anvendelsen af den ydede støtte samt at være initiativtagende og  

 rådgivende over for myndigheder og andre i forhold, der vedrører teknologisk  

 service.
 § 2.  Midler til løsning af Teknologirådets opgaver  

 bevilges på de årlige finanslove.
§ 3.  Teknologirådet består af indtil 12 medlemmer,  

 der beskikkes af industriministeren.
Industriministeren udpeger en formand  

 blandt Rådets medlemmer.
Rådet vælger en næstformand.
 Stk. 2.  Rådet sammensættes således, at det besidder den  

 fornødne sagkundskab til at foretage en alsidig vurdering af den teknologiske  

 servicevirksomheds forudsætninger og udnyttelsesmuligheder, og således at  

 erhvervsmæssig, teknologisk og samfundsmæssig indsigt er repræsenteret i  

 Rådet.
 Stk. 3.  Rådets forretningsorden fastsættes af  

 industriministeren.
 Stk. 4.  Industri- og Handelsstyrelsen er sekretariat  

 for Rådet.
Økonomisk støtte til teknologisk  

 servicevirksomhed § 4.  Som teknologisk service betegnes udvikling,  

 indsamling og bearbejdning af teknisk og dermed sammenhørende  

 virksomhedsøkonomisk og ledelsesmæssig viden og formidling heraf til praktisk  

 anvendelse inden for erhvervslivet, den offentlige sektor eller samfundet i  

 øvrigt gennem:
§ 5.  Teknologirådet kan yde økonomisk støtte til  

 teknologisk servicevirksomhed.
Støtten kan ydes som:
 Stk. 2.  Nærmere regler for ydelse af støtte efter stk.  

 1 fastsættes af industriministeren.
 Stk. 3.  Tilskud i henhold til stk. 1, nr. 1, og lån i  

 henhold til stk. 1, nr. 3, kan kun ydes til institutioner, industriministeren  

 har godkendt hertil.
 Stk. 4.  Godkendelse meddeles for indtil fem år efter  

 indstilling fra Rådet.
 Stk. 5.  Industriministeren kan efter indstilling fra  

 Rådet tilbagekalde godkendelsen med et års varsel, såfremt særlige hensyn  

 taler herfor.
 Stk. 6.  Godkendelse efter stk. 3 kan meddeles  

 selvejende, almennyttige institutioner, der arbejder på et i vedtægtsmæssig,  

 økonomisk, teknisk og personalemæssig henseende betryggende grundlag, såfremt  

 der efter industriministerens skøn er behov for den pågældende institution.
Konsulentvirksomhed § 6.  Efter regler, som fastsættes af  

 industriministeren efter forhandling med økonomi- og budgetministeren og med  

 godkendelse af Finansudvalget, kan der ydes statstilskud til delvis dækning  

 af udgifter til effektivitetsfremmende konsulentvirksomhed, som afholdes af  

 arbejdsmarkedets organisationer og af erhvervsorganisationer og institutioner  

 inden for industri, håndværk, anlægsvirksomhed, transport, handel og  

 omsætning i øvrigt.
 § 7.  Industriministeren kan fastsætte regler for  

 samarbejdet med hensyn til konsulentvirksomhed mellem de i medfør af § 5,  

 stk. 3, godkendte institutioner og de i § 6 nævnte organisationer og  

 institutioner.
 § 7 a.  Efter regler, som fastsættes af vedkommende  

 fagminister, kan der afholdes udgifter til produktivitetsfremmende  

 foranstaltninger inden for industri, handel, håndværk, landbrug, fiskeri og  

 byggeri m.v.
 § 8.  Industriministeren nedsætter et udvalg, der  

 bistår ved administrationen af §§ 6 og 7 a, og vedkommende fagminister  

 nedsætter et udvalg, der bistår ved administrationen af § 7 a.
Stk. 2.  Industriministeren kan fastsætte, at Industri-  

 og Handelsstyrelsen træffer afgørelse i sagerne, og vedkommende fagminister  

 kan fastsætte, at udvalget træffer afgørelse i sagerne.
Industriministeren og  

 vedkommende fagminister kan fastsætte regler om adgang til at klage over  

 afgørelserne, herunder om, at afgørelserne ikke kan indbringes for højere  

 administrativ myndighed.
Betegnelsen »teknologisk  

 institut« § 9.  Betegnelsen »teknologisk institut«  

 eller ordsammensætninger, hvori denne betegnelse indgår, må kun anvendes  

 efter tilladelse fra Industri- og Handelsstyrelsen.
 Stk. 2.  Overtrædelse af stk. 1 straffes med bøde.
 Stk. 3.  Er overtrædelsen begået af et aktieselskab,  

 andelsselskab eller lignende, kan der pålægges selskabet som sådant  

 bødeansvar.
Ikrafttrædelses- og overgangsbestemmelser § 10.  Loven træder i kraft den 1. april 1973.
Stk. 2.  (Udeladt1 (* 1))) § 11.  (Udeladt) § 12.  I lov nr. 199 af 24. maj 1972 om forskningsråd  

 og Planlægningsrådet for Forskningen foretages følgende ændringer:
 1. I § 1, stk. 1, ændres »fem« til:  

 »seks«.
 2. I § 1, stk. 2, indsættes efter ordet  

 »områder«: »de tekniske videnskaber,».
 3. I § 5, stk. 2 (* 2) ændres »fem« til:  

 »seks«, og »Danmarks Teknisk-Videnskabelige Forskningsråd.  

 ....... et medlem,» udgår.
 § 13.  Med undtagelse af § 7 a, jf. § 8, gælder loven  

 ikke for Færøerne og Grønland, men kan ved kongelig anordning sættes i kraft  

 for disse landsdele med de afvigelser, som de særlige færøske og grønlandske  

 forhold tilsiger.
 Lov nr. 855 af 23. december 1987 indeholder følgende  

 ikrafttrædelsesbestemmelse:
§ 8 Loven træder i kraft den 1. januar 1988.
Industriministeriet, den 15. marts 1988 Nils Wilhjelm /Holger Eriksen 1) Bestemmelsen gav hjemmel til at ophæve lov nr. 207 af 16. juni1962 om  

 teknologiske institutter og konsulentvirksomhed og lov nr. 243 af 10. juni  

 1960 om Danmarks Teknisk- Videnskabelige Forskningsråd og Statens Teknisk-  

 Videnskabelige Fond.
Lovene er ophævet ved bekendtgørelse nr. 518 af 24.  

 september 1973, som trådte i kraft den 1. oktober 1973.
 2) Redaktionel fejl: Skulle have være stk. 1.
