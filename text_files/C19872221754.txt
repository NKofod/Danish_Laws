(De tekniske skoler) Efter indstilling fra erhvervsuddannelsesudvalget for jern- og  

 metalområdet samt forelæggelse for erhvervsuddannelsesrådet, har direktoratet  

 godkendt 2.dels uddannelsen som skibsbygger med virkning fra 1. januar 1986  

 jvf. direktoratets skrivelse V-730 af 13. august 1986.
 Uddannelsesvarighed: 3 år.
 Lovgrundlag: Lov om erhvervsfaglige grunduddannelser nr. 289 af 8. juni  

 1977.
 Undervisningsgrundlag:
 Undervisningen gennemføres på grundlag af direktoratets godkendte  

 kursusplaner.
 Overordnet uddannelsesmål:
 Den færdiguddannede skibsbygger kan fremstille, opstille og hæfte  

 skibselementer til skibssektioner og sektionssamlinger.
 Skibsbyggeren, der udfører bygning og reparation af stålskibe, kan udføre  

 alle normalt forekommende arbejdsdiscipliner inden for afslagning, valsning,  

 bukning, bearbejdning af plade og profiler, flammeskæring og  

 elektrodesvejsning.
 Skibsbyggeren har opnået et praktisk rettet kendskab til almene  

 samfundsforhold samt indsigt i virksomhedsorganisation og samarbejdsformer.
 P.d.v.
 e.b.
