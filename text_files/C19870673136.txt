 Finansministeriet har med Dansk Journalistforbund indgået vedlagte  

 overenskomst af 14./9. 1987 vedrørende løn- og arbejdsvilkår for journalister  

 ansat som lærere ved Danmarks Journalisthøjskole.
 Ændringer i overenskomsten er angivet ved en streg i margenen.
 Under overenskomstforhandlingerne har forbundet fremsat forskellige  

 forslag til forbedring af journalisternes muligheder for at deltage i  

 efteruddannelse, herunder bl.a. følgende bestemmelse:
»Journalisten har ret og pligt til at lade sig efteruddanne.
Til  

 dette formål reserveres i hvert finansår et beløb på 50.000 kr. til  

 journalister, som omfattes af denne overenskomst.
Dette beløb kan f.eks.  

 anvendes til aflønning af vikarer.« Danmarks Journalistforbund har i denne forbindelse på ny fremhævet  

 betydningen af, at journalister omfattet af overenskomsten følger udviklingen  

 inden for faget, hvilket forudsætter, at der i rimeligt omfang skabes  

 mulighed herfor, således at der tages hensyn hertil ved de årlige  

 budgetteringer.
Lønnings- og Pensionsdepartementet har ikke kunnet imødekomme indførelse  

 af ovennævnte bestemmelse, bl.a. fordi man ikke kan binde  

 bevillingsmyndighedernes prioritering i specifikke bevillingsmæssige  

 spørgsmål.
Dansk Journalistforbund har erklæret sig enig i denne opfattelse.
 Hvor intet andet er nævnt, er tillæg i overenskomsten anført med de pr. 1.  

 oktober 1984 gældende grundbeløb.
Finansministeriet Lønnings- og Pensionsdepartementet P.
M.
V.
E.
B.
OVERENSKOMST Kapitel 1. Overenskomstens område § 1.  Journalister, der ansættes som lærere ved  

 Danmarks Journalisthøjskole, aflønnes i overensstemmelse med de i denne  

 overenskomst indeholdte regler.
 Stk. 2.  Tjenestemænd og ansatte på  

 tjenestemandslignende vilkår, pensionerede tjenestemænd fra staten,  

 folkeskolen, folkekirken, kommuner og statsfinansierede eller koncessionerede  

 virksomheder og andre, der oppebærer egenpension fra en pensionsordning,  

 hvortil det offentlige har ydet bidrag samt journalister, der er fyldt 70 år,  

 er ikke omfattet af overenskomsten.
Kapitel 2. Antagelse § 2.  Ved ansættelsen iagttages, at journalisten  

 opfylder betingelserne for at blive medlem af sin faglige organisation.
 Stk. 2.  Der antages fortrinsvis  

 arbejdsløshedsforsikrede journalister.
Kapitel 3. Løn § 3.  Den normale pensionsgivende grundløn udgør i  

 forhold til pågældendes anciennitet følgende årlige beløb:
 Stk. 2.  Der ydes ud over grundlønnen et  

 ikke-pensionsgivende tillæg med følgende årlige beløb:
Kapitel 4. Procentregulering § 4.  Den samlede faste løn i henhold til foranstående  

 bestemmelser i § 3 herunder generelle og særlige tillæg i kapitel 9, §§ 9 og  

 10, forhøjes pr. 1. april 1987 med 8,5435 pct. og pr. 1. april 1988 med  

 yderligere 2,4857 pct.
 Stk. 2.  Pr. 1. april 1987, 1988, 1989 og 1990 foretages  

 eventuel ekstraordinær regulering af den aktuelle samlede faste løn i  

 overensstemmelse med § 14 i aftale om justering af tjenestemandslønninger  

 m.v. fra 1. april 1987.
Kapitel 5. Lønanciennitet § 5.  Ved ansættelse på Danmarks Journalisthøjskole  

 tages der ved indplaceringen i ovenstående skala hensyn til tidligere  

 journalistisk virksomhed, således at tidligere beskæftigelse som journalist  

 efter udstået elevtid/journalisthøjskolens 2. del medregnes i journalistens  

 anciennitet, dog at ancienniteten efter skalaen tidligst kan regnes fra det  

 fyldte 21. år.
 Stk. 2.  Hvor forholdene taler derfor, kan der mellem  

 overenskomstens parter træffes aftale om fastsættelse af anciennitet efter  

 andre regler.
 Stk. 3.  Ved ansættelse af journalister, der i medfør af  

 reglerne i stk. 1 indplaceres på anciennitetstrin 1-3, fastsættes lønnen  

 efter forhandling mellem overenskomstens parter.
Kapitel 6. Lønberegning, lønfradrag § 6.  Journalister er omfattet af de for tjenestemænd  

 fastsatte regler om lønfradrag/lønberegning, for tiden Finansministeriets  

 cirkulære af 24. maj 1985 (LP. nr. 029/85).
Kapitel 7. Lønudbetaling § 7.  Lønnen udbetales månedsvis bagud.
Kapitel 8. Pension § 8.  Som bidrag til journalistens pensionering yder  

 Danmarks Journalisthøjskole et tilskud på 10 pct. af de i § 3, stk. 1, nævnte  

 lønninger.
Endvidere tilbageholder styrelsen i den ansattes løn et beløb på 5  

 pct. af de samme løndele.
 Stk. 2.  Disse pensionsbidrag indbetales af Danmarks  

 Journalisthøjskole til Provinspressens Pensionsfond eller en under  

 forsikringsrådets tilsyn stående pensionskasse eller forsikringsmæssig  

 pensionsordning, som giver adgang til, at de indbetalte pensionsbidrag kan  

 overføres til en offentlig eller en under tilsyn stående pensionsordning.  

 Organisationen anviser efter godkendelse af Finansministeriet i hvert enkelt  

 tilfælde, hvilken pensionskasse eller hvilket selskab pensionsbidragene skal  

 indbetales til.
Kapitel 9. Tillæg § 9.  Ud over den i § 3 nævnte løn ydes der følgende  

 årlige tillæg til de journalistiske lærere:
 Stk. 2.  For merarbejde, rådighedstjeneste m.v. ydes et  

 tillæg, der udgør 14.778,41 kr. (årligt grundbeløb, niveau 1. oktober 1984).
 § 10.  Til journalistiske lærere, der varetager  

 særlige koordinerende eller ledende funktioner eller i øvrigt besidder  

 særlige kvalifikationer, kan der af hertil afsat pulje ydes et antal tillæg  

 af 5.000 kr. (niveau 1. oktober 1984).
Kapitel 10. Arbejdstid § 11.  Lønnen i § 3 forudsætter fuldtidsbeskæftigelse  

 svarende til gennemsnitlig 39 timer (fra 1. september 1988: 38 timer og fra  

 1. september 1990: 37 timer) ugentlig.
 Kapitel 11. Ferie m.v.
 § 12.  Journalister, der er ansat i henhold til denne  

 overenskomst, er omfattet af lov nr. 273 af 4. juni 1970 om ferie med senere  

 ændringer.
 Stk. 2.  Til journalister, der holder ferie med løn,  

 ydes en særlig feriegodtgørelse på 1 1/2 pct., der træder i stedet for det i  

 ferielovens § 14, stk. 1, omhandlede ferietillæg på 1 pct.
Stk. 3.  Særlig feriegodtgørelse beregnes af samtlige de  

 i optjeningsåret oppebårne indkomstskattepligtige beløb for tjenstligt  

 arbejde (d.v.s. med fradrag af eget ordinært pensionsbidrag) og af den  

 ansattes egne bidrag til Arbejdsmarkedets Tillægspension og  

 Arbejdsmarkedsuddannelsesfonden.
Der bortses dog fra løn, der er udbetalt  

 under ferie, og fra udbetalt feriegodtgørelse eller ferietillæg.
Kapitel 12. Graviditet, barsel og adoption Underretningspligt § 13.  Med henblik på styrelsens tilrettelæggelse  

 afarbejdet skal en ansat, der er gravid, senest 3 måneder før det forventede  

 fødselstidspunkt give oplysning om, hvornår hun påregner at begynde sin  

 barselsorlov.
 Stk. 2.  Tidspunktet for forventet fødsel skal på  

 forlangende dokumenteres, f.eks. ved kort fra svangerskabsundersøgelsen.
Fravær § 14.  Ansatte har ret til fravær fra arbejdet på  

 grund af graviditet, barsel og adoption efter reglerne i loven om  

 barselsorlov.
En kvindelig ansat har dog altid ret til fravær fra arbejdet på  

 grund af graviditet og barsel fra det tidspunkt, hvor der skønnes at være 8  

 uger til fødslen.
Ret til løn under fravær § 15.  Under fravær som følge af graviditet og fødsel  

 ydes halv løn i indtil 5 måneder i tiden fra arbejdsudygtighedens indtræden,  

 dog tidligst 3 måneder før fødslen og indtil 3 måneder efter fødslen.
En  

 ansat, der ved arbejdsudygtighedens indtræden har været ansat uafbrudt i 1  

 år, kan, når anmodning herom fremsættes mindst 2 måneder før forventet  

 fødsel, i stedet vælge at oppebære fuld løn i tiden fra arbejdsudygtighedens  

 indtræden, dog tidligst 8 uger før fødslen og indtil i alt 14 uger.
 Stk. 2.  Styrelsen indbetaler 10 pct. af den hidtidige  

 løn i pensionsbidrag for den del af den lovbestemte barsels- og  

 adoptionsorlov, der ligger uden for lønperioden, mod at den ansatte selv  

 indbetaler 5 pct. i pensionsbidrag af den samme løn.
 Stk. 3.  Fravær inden for det tidsrum, i hvilket den  

 ansatte efter stk. 1 er berettiget til løn, betragtes ikke som  

 sygdomsforfald, medmindre det godtgøres ved lægeattest, at  

 arbejdsudygtigheden har anden årsag end svangerskab og/eller fødsel.  

 Sygdomsforfald kan ikke bevirke, at perioden efter stk. 1 løber længere end  

 til 14 uger efter fødslen.
 Stk. 4.  Fravær uden for det i stk. 1 nævnte tidrum  

 betragtes som sygdomsforfald og noteres i overensstemmelse med de herom  

 gældende regler.
 Stk. 5.  Lægeattester, der forlanges i henhold til § 13,  

 stk. 2, betales af den ansatte.
 Stk. 6.  En ansat, der i forbindelse med barnets ophold  

 på sygehus genoptager tjenesten inden den i stk. 1 og 7 nævnte periodes  

 udløb, har i tilknytning til barnets udskrivelse ret til fravær fra tjenesten  

 med sædvanlig løn (jf. stk. 1) i den del afperioden, der var tilbage ved  

 genoptagelsen af tjenesten, såfremt udskrivelsen finder sted inden 6 måneder  

 fra fødslen/barnets modtagelse.
Stk. 7.  Såfremt det dokumenteres, at  

 adoptionsmyndighederne stiller krav om, at den ansatte i forbindelse med  

 adoption skal være ude af erhverv, har den ansatte krav på 1/2 løn i indtil 3  

 måneder fra barnets modtagelse i hjemmet.
Har den ansatte ved barnets  

 modtagelse været ansat uafbrudt i 1 år, ydes sædvanlig løn i indtil 14 uger.  

 Retten til løn under adoptionsorlov gælder for orlov eller dele heraf, der  

 ligger efter 1. april 1987.
Kapitel 13. Tjenestefrihed § 16.  Der tilkommer de ansatte fridage efter de for  

 tjenestemænd gældende regler.
 § 17.  Tjenestefrihed uden løn kan gives, når det ikke  

 strider mod styrelsens interesse.
Stk. 2.  Tjenestefrihed med hel eller delvis løn og  

 eventuelt pensionsbidrag kan gives, når Stk. 3.  Tjenestefrihed kan gives i indtil 5 år.
Det er  

 vedkommende styrelses ansvar, at der er en stilling ledig til den pågældende  

 ved tjenestefrihedens ophør.
 § 18.  Ansatte har ret til tjenestefrihed uden løn til  

 de formål og af den varighed, der er nævnt i Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
 Stk. 2.  Finansministeriet og organisationen kan aftale,  

 at styrelsen indbetaler 10 pct. i pensionsbidrag af den hidtidige løn, mod at  

 den ansatte selv indbetaler 5 pct. i pensionsbidrag af den samme løn, i de  

 tilfælde, hvor tjenestefrihed ville kunne medregnes i pensionsalderen for  

 tjenestemænd.
§ 19.  Styrelsen kan give den ansatte hel eller delvis  

 tjenestefrihed uden lønafkortning til pasning af et sygt barn, når Stk. 2.  Sygelisten suppleres med oplysning om fravær på  

 grund af barns første sygedag.
 Stk. 3.  Ordningen kan for den enkelte inddrages ved  

 misbrug.
Kapitel 14. Afskedigelse § 20.  Om opsigelse gælder de i funktionærloven  

 fastsatte bestemmelser.
Enhver medarbejder har ved eveentuel afskedigelse  

 krav på at få forelagt en skriftlig, motiveret opsigelse.
Hvis afskedigelsen  

 af Dansk Journalistforbund skønnes uberettiget, kan den indankes for en  

 voldgift, jf. § 24, stk. 2. Såfremt voldgiften finder afskedigelsen  

 uberettiget og ikke begrundet i den ansattes eller i ministeriets forhold,  

 kan det pålægges Danmarks Journalisthøjskole at afbøde virkningerne af  

 opsigelsen.
Det kan herved pålægges Danmarks Journalisthøjskole, såfremt den  

 pågældende og højskolen ikke begge ønsker ansættelsesforholdet opretholdt, da  

 at betale den pågældende en erstatning, hvis størrelse fastsættes af  

 voldgiftsretten, afhængig af sagens omstændigheder og pågældendes anciennitet  

 ved højskolen.
 Kapitel 15. Udgiftsdækkende ydelser m.v.
§ 21.  Under tjenesterejser tilkommer der de efter  

 overenskomsten ansatte journalister refusion af rejseudgifter og time- og  

 dagpenge m.v. efter de for statens tjenestemænd gældende regler.
Indtil 1.  

 april 1988 henføres journalister med indtil 12 års anciennitet under sats B,  

 øvrige journalister under sats A.
 § 22.  Der kan tildeles journalisten tjenestetelefon  

 på hans bopæl efter indstilling fra højskolen.
Kapitel 16. Tillidsrepræsentanter § 23.  Journalistgruppen ved Danmarks  

 Journalisthøjskole har adgang til at vælge en formand som tillidsmand for  

 gruppen.
Tillidsmanden vælges i henhold til Dansk Journalistforbunds love.  

 Valget af tillidsmand har først gyldighed, når det af medarbejdergruppen  

 skriftligt er meddelt Danmarks Journalisthøjskole.
 Stk. 2.  For tillidsmanden vælges samtidig en  

 stedfortræder, som godkendes og anmeldes på samme måde som tillidsmanden, jf.  

 stk. 1. Under tillidsmandens fravær fungerer stedfortræderen og nyder i  

 funktionsperioden samme rettigheder som tillidsmanden.
Stk. 3.  Tillidsmanden er berettiget til at forelægge de  

 ansatte journalisters synspunkter for ledelsen.
Det er i øvrigt  

 tillidsmændenes opgave ikke alene at varetage de ansattes interesser, men  

 også at bidrage til et godt og samarbejdspræget klima mellem ledelsen og de  

 ansatte.
Stk. 4.  En tillidsmand kan ikke afskediges, hvis ikke  

 tvingende grunde taler derfor, og arbejdsforholdet kan normalt ikke afbrydes,  

 før Dansk Journalistforbund har haft lejlighed til at prøve afskedigelsens  

 berettigelse ved de i § 24 nævnte regler.
Har tvingende grunde for  

 afskedigelsen ikke foreligget, kan den afskedigede tilkendes en erstatning.
 Kapitel 17. Arbejdsstandsning m.v.
 § 24.  Inden for det område, som overenskomsten  

 omfatter, kan der, så længe den er gældende, ikke etableres  

 arbejdsstandsning, medmindre der er hjemmel hertil i overenskomsten.
 Stk. 2.  Enhver uenighed om denne overenskomsts  

 forståelse kan af hver af parterne søges bilagt ved mægling, eventuelt ved  

 voldgift, efter nedenstående regler:
Såfremt en af parterne forlanger det, skal striden søges bilagt ved et  

 mæglingsmøde, der afholdes snarest muligt mellem parterne.
Opnås der ikke ved  

 denne mægling en løsning af striden, kan sagen af hver af parterne henvises  

 til en endelig afgørelse ved en voldgiftsret, der består af 4 medlemmer,  

 hvoraf 2 vælges af Finansministeriet og 2 af Dansk Journalistforbund, samt en  

 opmand, der vælges af voldgiftsrettens medlemmer.
Såfremt der ikke opnås  

 enighed om valget af opmanden, skal denne udpeges af arbejdsrettens formand.  

 Opmanden kan, når der foreligger brud på overenskomsten, idømme den tabende  

 part en bod.
Opmanden fastlægger selv de nærmere regler for sagens  

 behandling, som skal fremmes mest muligt, og træffer endvidere afgørelse med  

 hensyn til fordeling af sagsomkostningerne.
 Stk. 3.  Voldgiftsretten træder sammen snarest efter at  

 en af parterne har krævet den indkaldt.
Kapitel 18. Ikrafttræden og opsigelse § 25.  Overenskomsten har virkning fra 1. april 1987 og kan af parterne opsiges skriftligt med 3 måneders varsel til en  

 31. marts, dog tidligst 31.
 marts 1989.
 Stk. 2.  Overenskomstens bestemmelser om arbejdstidens  

 længde m.v. (§ 11), og ekstraordinær lønregulering (§ 4, stk. 2)kan dog  

 tidligst opsiges til 31. marts 1991.
 Stk. 3.  Umiddelbart efter opsigelsen optages  

 forhandlinger om en ny overenskomst.
 Stk. 4.  Selv om overenskomsten er opsagt og udløbet, er  

 parterne dog forpligtet til at overholde dens bestemmelser, indtil anden  

 overenskomst er tilvejebragt, eller arbejdsstandsning er iværksat i  

 overensstemmelse med reglerne i stk. 5.
Stk. 5.  Er en ny overenskomst ikke afsluttet ved  

 overenskomsten udløb, kan enhver af parterne - forbundet kollektivt på sine  

 medlemmers vegne - iværksætte arbejdsstandsning, idet beslutning herom  

 meddeles den anden part ved særlig og anbefalet skrivelse med mindst 1 måneds  

 varsel.
Som arbejdsstandsning betragtes strejke, lockout, blokade og boykot.
København, den 14. september 1987 Dansk Journalistforbund Tove Hygum Jakobsen Finansministeriet P.
M.
V.
E.
B.
Bodil Henriksen PROTOKOLLAT Mellem Finansministeriet og Dansk Journalistforbund er der i forbindelse med overenskomsten af 14. september  

 1987 vedrørende 1. Der er i overenskomstperioden adgang til  

 forhandling af gældende regler om udbetaling af visse særlige ydelser under  

 sygdom m.v. og ferie, såfremt der sker ændringer i funktionærloven og  

 ferieloven på dette område.
 Opnås der ikke enighed om nye regler m.v., gælder de hidtidige med de af  

 funktionærloven eller ferieloven nødvendiggjorte ændringer.
 2. Der er i overenskomstperioden adgang til  

 forhandling af mulige krav i konsekvens af eventuel ændring af  

 arbejdsmiljølovgivningen m.v.
 Opnås der ikke enighed om nye regler m.v., gælder de hidtidige med de af  

 arbejdsmiljølovgivningen nødvendiggjorte ændringer.
3. Parterne er enige om, at pensionsbidrag for ansatte  

 efter overenskomsten skal indbetales til en pensionsordning med et indhold  

 svarende til den pensionsordning, som Finansministeriet og Dansk  

 Journalistforbund når til enighed om i forbindelse med overenskomsten  

 vedrørende løn- og arbejdsvilkår for journalister i statens tjeneste Indtil enighed om ovenstående pensionsordning opnås, indbetales  

 pensionsbidragene til en pensionsordning, der sikrer en løbende, livsvarig  

 alderspension og invalidepension, eventuel ægtefælle en løbende, livsvarig  

 ægtefællepension og eventuelle børn en løbende børnepension.
 4. Med virkning fra 1. april 1988 forhøjes det  

 ike-pensionsgivende tillæg i overenskomstens § 3, stk. 2, med 5 pct. og  

 indgår i den pensionsgivende løn under følgende forudsætninger:
a.
ATP-loven ændres således, at den mellem LO og DA aftalte ATP-forhøjelse  

 kan konverteres til lønregulering.
 b. Ændringen finder sted for såvel journalister ansat i staten som  

 journalister ansat ved Danmarks Journallisthøjskole.
c.
Vedtægterne i Journalisternes pensionsfond er inden 1. april 1988  

 ændret således, at andre end medlemmer af Dansk Journalistforbund kan optages  

 i pensionsfonden.
d.
Såfremt ændringen ikke gennemføres med virkning fra 1. april 1988,  

 anvendes ledigeblevne puljemidler efter aftale mellem overenskomstens parter.
 Puljebeløb fremkommet ved ændring af ATP-loven samt 3.000 kr., der på  

 forhånd er udtaget af pulje afsat pr. 1. april 1988, dækker udgiften til  

 gennemførelse af ændringen.
5. Fordeling af tillægspuljer afsat i henhold til  

 overenskomstens § 10, sker efter de i denne paragraf fastsatte  

 retningslinjer, ved opnået enighed herom mellem ledelsen af Danmarks  

 Journalisthøjskole og den lokale tillidsrepræsentant.
Ved fordelingen skal  

 følgende iagttages:
a. at de anvendte puljebeløb er ledige på anvendelsestidspunktet, b. at der ikke kan tildeles medarbejdere tillæg på samlede beløb ud over  

 35.000 kr. årlig (niveau 1. oktober 1984), og c. at der hver 1. oktober gives Direktoratet for de Videregående  

 Uddannelser meddelelse om, hvilke lærere der oppebærer tillæg og af hvilken  

 størrelse.
Tillæg ydet for særlige koordinerende eller ledelsesmæssige funktioner kan  

 kun oppebæres, så længe den pågældende varetager funktionen.
Ophører den  

 pågældende med den funktion, der udløste tillæg, frigøres tillægget og kan  

 genanvendes efter herom opnået enighed mellem institutionens ledelse og den  

 lokale tillidsrepræsentant efter samme retningslinier som for fordeling af  

 nye puljer.
 Ovenstående bestemmelse ændrer ikke ved tillæg ydet efter overenskomsten  

 af 14. november 1985, § 2, stk. 7 og 8:
 »Stk. 7.  Til forskolelederen, 1. delslederen og 2.  

 delslederen ydes et tillæg, der udgør 31.108,95 kr. (årligt grundbeløb,  

 niveau 1. oktober 1984).
Stk. 8.  Til en projektleder, der varetager særlige  

 opgaver på 2. semester, ydes et tillæg, der udgør 15.916,44 kr. (årligt  

 grundbeløb, niveau 1. oktober 1984).« Disse tillæg kan dog forhøjes af pulje, så de svarer til tillæg ydet efter  

 overenskomstens nye bestemmelser.
Ved ledighed indgår tidligere tillæg ydet  

 efter 1985-overenskomstens § 2, stk. 7 og 8, i puljen til ny fordeling.
 Eventuelle restpuljebeløb overføres til fremtidige puljeforhandlinger.
6. Der er enighed om, at Dansk Journalistforbund for  

 så vidt angår nærværende overenskomstområde indgår i den tværgående pulje,  

 der etableres i Finansministeriet, og som for hvert af årene 1987 og 1988  

 indeholder 0,1 pct. af lønsummen.
Puljen kan efter nærmere retningslinier  

 anvendes til følgende:
 Forslag til anvendelse af puljen forudsættes fremsat af vedkommende  

 ministerium over for Finansministeriet, men også organisationerne kan  

 fremsætte forslag.
København, den 14. september 1987 Dansk Journalistforbund Tove Hygum Jakobsen Finansministeriet P.
M.
V.
E.
B.
