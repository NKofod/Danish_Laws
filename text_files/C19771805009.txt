 Under henvisning til skattedepartementets cirkulære af 11. februar 1976  

 angående værdiansættelse til gave- og arveafgiftsberegning af faste ejendomme  

 skal man i fortsættelse af dels den oversigt over udviklingen i kurser for  

 sælgerpantebreve af normalt indhold, der er anført som bilag til cirkulæret,  

 dels statsskattedirektoratets cirkulære nr. 537 af 13. juli 1977 meddele, at  

 den gennemsnitlige kurs pr. 1. oktober 1977 for et sælgerpantebrev med 9%  

 nominel rente og amortiseret over 15 år efter statsskattedirektoratets  

 opfattelse vil være 60, svarende til en effektiv rente på 19. Det bemærkes,  

 at pantebrevet forudsættes placeret inden for 75-80% af ejendommens  

 handelsværdi.
 Det tilføjes, at den effektive rente for gode pantebreve, dvs. pantebreve  

 placeret inden for 50% af ejendomsværdien, pr. 1. oktober 1977 vil kunne  

 ansættes til 17-17,5.
