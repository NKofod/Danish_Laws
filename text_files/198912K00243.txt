Nr LSF 243 Forslag til Lov om ændring af lov om social pension (Tillæg til dækning af  

 petroleumsafgift) Fremsat af socialministeren (Aase Olesen) den 13. august 1990 Vedtaget ved tredjebehandling den 14. august 1990 Lov nr. 585 af 20/08/1990 § 1 I lov om social pension, jf. lovbekendtgørelse nr. 497 af 4. juli 1989,  

 som ændret ved § 1 i lov nr. 386 af 13. juni 1990 og § 2 i lov nr. 387 af 13.  

 juni 1990, foretages følgende ændring:
 I § 17 indsættes som stk. 4:
»Stk. 4. Ud over personligt tillæg efter stk. 2 ydes der til  

 pensionister uanset deres økonomiske forhold et tillæg til udgifter til  

 petroleum, når anvendelse af petroleum i dunke på højst 10 l er en nødvendig  

 opvarmningsform i deres bolig.
Tillægget svarer til afgiften på petroleum i  

 henhold til lov om afgift af visse olieprodukter med tillæg af merværdiafgift  

 og arbejdsmarkedsbidrag og kan højst ydes for 2.000 l petroleum i dunk om  

 året pr. husstand.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om social pension, jf. lovbekendtgørelse nr. 497 af 4. juli 1989,  

 som ændret ved § 1 i lov nr. 386 af 13. juni 1990 og § 2 i lov nr. 387 af 13.  

 juni 1990 foretages følgende ændringer:
 I § 17 indsættes som stk. 4:
»Stk. 4. Ud over personligt tillæg efter stk. 2 ydes der til  

 pensionister uanset deres økonomiske forhold et tillæg til udgifter til  

 petroleum, når anvendelse af petroleum i dunke på højst 10 liter er en  

 nødvendig opvarmningsform i deres bolig.
Tillægget svarer til afgiften på  

 petroleum i henhold til lov om afgift af visse olieprodukter med tillæg af  

 merværdiafgift og arbejdsmarkedsbidrag og kan højst ydes for 2.000 liter  

 petroleum i dunk om året pr. husstand.«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Lov nr. 217 af 16. maj 1984 om social pension (Folketingstidende 1983-84,  

 2. samling, sp. 133, 612, 5357, 5776; tillæg A, sp. 663; tillæg B, sp. 331;  

 tillæg C, sp. 231), er senest bekendtgjort ved lovbekendtgørelse nr. 497 af  

 4. juli 1989.
Lovforslaget skal ses i tilknytning til Regeringens forslag om afgift på  

 dunkpetroleum.
Forslaget betyder, at pensionister, der bor i  

 petroleumsopvarmede boliger, får refunderes deres merudgifter som følge af  

 den nye afgift.
 Der henvises til det samtidig fremsatte forslag til lov om ændring af lov  

 om afgift af visse olieprodukter vedrørende baggrunden for afgiftspålæggelsen  

 m.v.
Regeringen foreslår en særlig tilskudsordning som supplement til de  

 gældende varmetillægsregler til pensionister.
Dette sker for at sikre, at den  

 gruppe pensionister, som Regeringen ønskede at fritage for energiafgifter ved  

 afskaffelsen af afgift på dunkpetroleum pr. 1. januar 1989, fortsat friholdes  

 for afgiften.
Det vil sige, at den personkreds, der foreslås omfattet af  

 tilskudsordningen, er de pensionister, der er afhængige af brug af  

 petroleumsovne og -kaminer til opvarmning af deres helårsboliger, uanset om  

 de pågældende modtager varmetillæg efter de almindelige regler herom i  

 pensionsloven.
Ordningen skal endvidere sikre, at den foreslåede afgift på  

 petroleum dækkes fuldt ud, dog inden for et maksimalt årligt forbrug pr.  

 husstand.
Forslaget indebærer, at den særlige tilskudsordning ligesom ydelserne  

 efter pensionsloven i øvrigt administreres af kommunerne.
Det forudsættes, at  

 ordningen administreres i tilknytning til varmetillægsreglerne.
Der skal fastsættes regler om administration af ordningen, herunder om  

 ansøgning, udbetaling og dokumentation.
Reglerne vil indebære, at kommunerne  

 kan forlange dokumentation for afholdelse af de faktiske udgifter.
Dette er i  

 lighed med, hvad der gælder for varmetillægsreglerne.
 Regler om administration m.v. vil blive fastsat med hjemmel i §§ 26 og 38  

 i lov om social pension.
 Tilskudsordningens nærmere indhold er følgende:
Omfattet af ordningen er modtagere af pension efter lov om social pension,  

 det vil sige både folkepensionister og førtidspensionister.
I modsætning til  

 de gældende regler for ydelse af personligt tillæg til pensionister, er  

 pensionistens økonomiske forhold uden betydning for retten til at modtage det  

 særlige petroleumstilskud.
Personkredsen er begrænset til de pensionister, der bor i en helårsbolig,  

 hvor der anvendes dunkpetroleum i petroleumsovne og -kaminer, hvor der ikke  

 findes centralvarme, og der ikke uden ændring af varmeinstallationen kan  

 fyres med andet end dunkpetroleum.
Der kan som supplement til  

 petroleumsopvarmningen anvendes anden opvarmning som f.eks. el-paneler.
Petroleumstilskuddet svarer til den nye afgift på dunkpetroleum inklusive  

 moms og ambi (arbejdsmarkedsbidrag) pr. liter købt petroleum.
Det anslås, at  

 et typisk forbrug ligger på 1.500 liter om året.
Der kan efter forslaget  

 højst ydes tilskud for et forbrug på 2.000 liter om året.
Der er foreslået en afgiftssats på petroleum på 1,76 kr., hvilket incl.  

 moms og ambi giver et afgiftsbeløb på 2,20 kr. pr. liter.
Ved et årligt  

 forbrug på 1.500 liter petroleum udgør tilskuddet således 3.300 kr.
For pensionister, der modtager personligt tillæg efter  

 varmetillægsreglerne, sker der et fradrag af afgiften incl. moms og ambi i  

 beregningsgrundlaget for varmetillægget.
En regel herom vil blive fastsat af  

 socialministeren i Socialministeriets bekendtgørelse om social pension i  

 medfør af bemyndigelsesestemmelsen i § 17, stk. 2 i lov om social pension.
Det foreslås, at den særlige petroleumstillægsordning finansieres på samme  

 måde som varmetillægsreglerne.
Det vil sige, at kommunernes udgifter  

 refunderes af staten med 75 pct.
Administrative og økonomiske konsekvenser Salget af dunkpetroleum var i 1988 og 1989 ca. 30 mill. liter.
Det  

 skønnes, at et gennemsnitligt forbrug til opvarmning er ca. 1.500 liter  

 årligt.
Det samlede antal boliger opvarmet med petroleumsovne og -kaminer  

 skønnes således at være ca. 20.000.
En trediedel af samtlige husstande er pensionisthusstande.
Da pensionister  

 i større udstrækning end den øvrige befolkning bor i den ældre boligmasse,  

 anslås det, at ca. 10.000 af de 20.000 boliger beboes af pensionister.  

 Skønnet anses for at være et maksimumskøn.
Afgiften på petroleum incl. moms og ambi udgør årligt 3.300 kr. ved et  

 forbrug på 1.500 liter.
Den samlede merudgift efter dette forslag forventes  

 således at blive 33 mill. kr.
Udgiften finansieres som udgifter til varmetillæg, dvs. at staten  

 refunderer 75 pct. af kommunernes udgifter.
Udgiften fordeler sig således med  

 25 mill. kr. til staten og 8 mill. kr. til kommunerne.
Kommunernes udgifter  

 kompenseres som normalt gennem bloktilskud.
 De økonomiske konsekvenser skal forhandles med de kommunale parter.
Tilskudsordningen forudsættes administreret af kommunerne i tilknytning  

 til administrationen af varmetillægsreglerne.
Ordningen medfører en vis  

 meradministration, som er nødvendig for at sikre, at der ikke sker misbrug af  

 ordningen.
Bemærkninger til lovforslagets enkelte bestemmelser Til § 1 Forslaget indeholder afgrænsningen af personkredsen, der vil være  

 omfattet af ordningen, og fastlægger ydelsens størrelse, herunder  

 maksimumgrænsen for, hvad der kan ydes pr. husstand om året.
Der henvises i  

 øvrigt til de almindelige bemærkninger om ordningens nærmere indhold.
Til § 2 Det foreslåes, at forslaget træder i kraft dagen efter bekendtgørelsen i  

 Lovtidende.
Dermed sikres, at ordningen får virkning fra begyndelsen af  

 fyringssæsonen.
Bilag I dette bilag er (med mindre skrift) indsat den gældende formulering af den bestemmelse, der berøres af lovforslaget I § 17 indsættes som stk. 4:
»Stk. 4. Ud over personligt tillæg efter stk. 2 ydes der til  

 pensionister uanset deres økonomiske forhold et tillæg til udgifter til  

 petroleum, når anvendelse af petroleum i dunke på højst 10 liter er en  

 nødvendig opvarmningsform i deres bolig.
Tillægget svarer til afgiften på  

 petroleum i henhold til lov om afgift af visse olieprodukter med tillæg af  

 merværdiafgift og arbejdsmarkedsbidrag og kan højst ydes for 2.000 liter  

 petroleum i dunk om året pr. husstand.«.
 § 17. Personligt tillæg kan udbetales til pensionister, hvis  

 økonomiske forhold er særlig vanskelige.
 Stk. 2. Der ydes personligt tillæg til betaling af varmeudgifter.  

 Socialministeren fastsætter nærmere regler herom, herunder om egenbetaling.  

 Socialministeren fastsætter endvidere regler om, at kommunalbestyrelsen kan  

 yde varmetillæg med et højere beløb end fastsat i reglerne efter 2. pkt.
 Stk. 3. Ud over personligt tillæg efter stk. 1 og 2 kan der  

 undtagelsesvis ydes personligt tillæg, hvis pensionistens økonomiske forhold  

 er ganske særlig vanskelige.
