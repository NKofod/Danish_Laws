Ændringsforslag stillet den 15. juni  

 1998 uden for betænkning Ændringsforslag til 2. behandling af Forslag til lov om ændring af lov om  

 frihedsberøvelse og anden tvang i psykiatrien, retsplejeloven og  

 straffeloven (Revision af psykiatriloven m.v.) Af Tove Fergo (V) og Yvonne  

 Herløv Andersen (CD):
Til § 1 12)  I det under nr. 2 foreslåede § 3, stk. 6,  

 ændres »patienters rent private forhold« til: »de patienters rent  

 private forhold, der i almindelighed kunne opfylde lovens betingelser for  

 tvangstilbageholdelse,«.
B e m æ r k n i n g e r Til nr. 12 Intentionen med ændringsforslaget er at sikre, at  

 muligheden for at udlevere oplysninger om patientens rent private forhold mod  

 patientens ønske kun kommer til at gælde den lille gruppe  

 svært syge patienter, der ingen sygdomserkendelse har.
 Bliver der ikke foretaget denne nærmere definition  

 af, hvilke patienter det drejer sig om, mister alle psykiatriske patienter i  

 virkeligheden de alment menneskelige rettigheder, nemlig at man ikke kan  

 udveksle rent personlige oplysninger forvaltninger imellem uden personens  

 tilladelse.
