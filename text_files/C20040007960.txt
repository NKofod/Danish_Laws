Vejledning  

 om klage over a-kassernes afgørelser Indledning I bekendtgørelse nr. 908 af 1. september 2004 om  

 klage  

 over a-kassernes afgørelser er der fastsat regler om klage over a-kassernes  

 afgørelser.
I denne vejledning beskrives bekendtgørelsens regler.
Nogle af  

 disse er uddybet med nærmere retningslinier.
Alle afgørelser, der er truffet af en a-kasse, kan påklages  

 direkte til direktoratet.
Dette gælder, uanset om afgørelsen er truffet af en  

 afdeling eller en hovedledelse.
 A-kassen skal altid stemple klagen med den dato, hvor klagen er  

 modtaget.
Der er ikke krav om, at en klage er skriftlig.
Ved telefoniske  

 klager eller klager ved personligt fremmøde skal a-kassen på et notat anføre  

 datoen for klagen, hvem der har afgivet klagen og de hovedsynspunkter, som  

 klageren har fremført.
 Ved klage via e-mail skal a-kassen sikre, at det kan dokumenteres,  

 hvornår e-mailen kom frem til a-kassen.
 Der er ikke krav om, at en klage er begrundet.
Til § 1 En klageberettiget person kan lade sig repræsentere  

 af  

 ægtefællen, af en person med en særlig stillingsfuldmagt (advokater,  

 revisorer,  

 landbrugskonsulenter og lign.) eller andre, der har fået en fuldmagt fra den  

 klageberettigede.
 Hvis der er tvivl om fuldmagtsforholdet, skal a-kassen kontakte  

 den, som afgørelsen vedrører, og sikre sig pågældendes accept.
 Hvis en klager lader sig repræsentere af andre, skal a-kassen  

 fremover i sagen kommunikere direkte med repræsentanten.
 Er der tvivl om, hvem der er klageberettiget, henvises i øvrigt  

 til den praksis, der gælder inden for forvaltningsretten.
Klagevejledning med oplysning om klageadgang og klagefrist skal  

 være skriftlig.
En klage over en afgørelse, som har en meget mangelfuld  

 klagevejledning, vil efter almindelige forvaltningsretlige principper ikke  

 kunne begrænses af klagefristen på 4 uger.
En klagevejledning i en a-kasses afgørelse kan have denne ordlyd:  

 A-kassens afgørelse kan inden 4 uger efter modtagelsen indbringes for  

 Arbejdsdirektoratet.
Klagen sendes til a-kassens hovedledelse  

 (adresse).
Til § 3, stk. 1 Beregning af klagefristen En klage skal være modtaget i hovedledelsen  

 inden 4 uger efter, at afgørelsen er  

 kommet frem til modtageren.
Hvis en klage over en afdelings afgørelse ved en  

 fejl bliver sendt til afdelingen, skal afdelingen straks sende klagen til  

 hovedledelsen.
Klagefristen skal dog beregnes ud fra den dato, hvor  

 afdelingen  

 modtog klagen.
Hvis fristen udløber en lørdag, en søndag eller en helligdag, er  

 førstkommende hverdag rettidig.
Det samme gælder, hvis fristen udløber den 5.  

 juni, 24. eller 31. december.
 En skriftlig afgørelse anses normalt for at være kommet frem  

 hverdagen efter, at den er sendt.
 Eksempel 1:
 Er afgørelsen sendt tirsdag den 6. juli 2004, anses den for at  

 være kommet frem onsdag den 7. juli 2004. Fristen udløber onsdag den 4.  

 august  

 2004 ved almindelig kontortids ophør.
 Eksempel 2:
 Er afgørelsen sendt fredag den 9. juli 2004, anses den for at være  

 kommet frem lørdag den 10. juli 2004. Da 4-ugers fristen udløber lørdag den  

 7.  

 august 2004, anses en klage modtaget senest mandag den 9. august 2004 for  

 rettidig.
 Beregningen af klagefrister følger i øvrigt regler  

 og  

 praksis på forvaltningslovens område, herunder Justitsministeriets vejledning  

 om forvaltningsloven.
Til § 3, stk. 4 Fremsendelse til direktoratet i tilfælde, hvor  

 hovedledelsen giver klageren delvist medhold, eller hvor hovedledelsen  

 skærper  

 den påklagede afgørelse Hovedledelsen skal ved behandlingen af en klage,  

 hvor  

 klageren får delvist medhold, og ved behandling af en klage, hvor  

 hovedledelsen  

 mener, at den påklagede afgørelse skal skærpes til ugunst for klager, træffe  

 en  

 egentlig ny afgørelse over for klager.
Den nye ændrede eller skærpede  

 afgørelse  

 skal ikke indeholde en klagevejledning.
Derimod skal hovedledelsen straks  

 sende  

 klagen, den nye afgørelse og sine bemærkninger til direktoratet.
Det skal  

 fremgå af afgørelsen, at den samtidig er sendt til behandling i direktoratet,  

 jf. stk. 6.
Hvis der er (væsentlige) nye oplysninger i sagen, har a-kassen  

 mulighed for at genoptage sagen.
I det tilfælde skal sagen ikke sendes til  

 direktoratet, men behandles på ny i a-kassen.
 Eksempel 1:
En afdeling har truffet afgørelse om, at et medlem skal betale et  

 beløb tilbage til a-kassen, og har indstillet medlemmet til en sanktion for  

 svig.
Medlemmet klager over afgørelsen til hovedledelsen, uden at der  

 fremkommer nye faktiske oplysninger til sagen.
Hovedledelsen er enig med  

 afdelingen i, at medlemmet skal betale et beløb tilbage, men mener på  

 baggrund  

 af  

 oplysningerne i sagen, at medlemmets handlemåde alene er uagtsom.  

 Hovedledelsen skal træffe ny afgørelse over for medlemmet og straks sende  

 afgørelsen mv. til direktoratet.
Hvis medlemmet i eksemplet  

  

 alene  

 klager over  

 svigsindstilingen og mener, at der er tale om uagtsomhed, får han fuldt ud  

 medhold i sin klage.
I dette tilfælde skal hovedledelsens afgørelse mv. ikke  

 sendes til direktoratet.
 Eksempel 2:
En afdeling har i forbindelse med et arbejdsophør truffet  

 afgørelse om, at medlemmet har 74 overskydende timer.
Medlemmet klager over  

 afgørelsen til hovedledelsen, uden at der i den forbindelse fremkommer nye  

 faktiske oplysninger til sagen.
Hovedledelsen mener på baggrund af sagens  

 oplysninger, at medlemmet har 185 overskydende timer.
Hovedledelsen skal  

 træffe  

 ny afgørelse over for medlemmet og straks sende afgørelsen mv. til  

 direktoratet.
Til § 3, stk. 6 Orientering til klageren Når a-kassen sender sine bemærkninger og evt. ny  

 afgørelse, jf. stk. 4,  


  

 til direktoratet, skal a-kassen  

 samtidig skrive en liste til direktoratet over de akter i klagesagen, der  

 sendes med  

.
 A-kassen skal med en kopi af brevet til direktoratet og den nævnte  

 liste skriftligt orientere klageren om, at sagen er sendt til direktoratet.  

 A-kassen skal samtidig henvise til listen over materialet og oplyse, at  

 klageren ved at kontakte a-kassen kan få kopi af de akter, der er sendt til  

 direktoratet.
 Formålet er at sikre, at klageren ved, hvilke akter direktoratet  

 har fået fra a-kassen, og at klageren herefter har mulighed for at komme med  

 sine bemærkninger til direktoratet.
 Eksempel 1:
 Medlemmet har klaget over en afgørelse om 3 ugers karantæne på  

 grund af selvforskyldt ledighed.
 Listen skal indeholde disse oplysninger:
 1.  

 	  

 Ledighedserklæring  

 af ...
 2.  

 	  

 Erklæring fra  

 arbejdsgiveren om årsag til arbejdsophør.
 3.  

 	  

 Medlemmets  

 skriftlige udtalelse af ...
 4.  

 	  

 A-kassens afgørelse  

 af ...
5.  

 	  

 Medlemmets klage af Eksempel 2:
Medlemmet har undladt at oplyse om 14 dages arbejde på fuld tid på  

 dagpengekortene.
Medlemmet har klaget over a-kassens afgørelse i sagen.
 Listen skal indeholde disse oplysninger:
 1.  

 	  

 Dagpengekort for  

 perioden fra ... til ...
 2.  

 	  

 Udbetalingsspecifikationer  

 fra ... til ...
 3.  

 	  

 Erklæring fra  

 arbejdsgiveren om arbejdsperiode og antal arbejdstimer.
 4.  

 	  

 Medlemmets udtalelse  

 af ...
 5.  

 	  

 A-kassens afgørelse  

 af ...
 6.  

 	  

 Medlemmets klage af...
Til § 3, stk. 7 Når akterne i sagerne sendes elektronisk, skal de  

 elektroniske filer, der sendes, navngives individuelt som i eksemplerne, der  

 er  

 nævnt til § 3, stk. 6. Formålet er at gøre det nemmere at visitere  

 og  

 behandle sagerne.
 Wordfiler mv., der sendes, må ikke indeholde automatiske  

 brevdatoer og andre makroer, der ændres efter, at de er sendt.
Til § 4 Hvis klagefristen er overskredet, skal  

 hovedledelsen  

 sende sagen til direktoratet med bemærkning om, at klagefristen er  

 overskredet.
Hovedledelsen kan ikke se bort fra, at klagefristen er  

 overskredet.
Hvis der er (væsentlige) nye oplysninger i sagen, har a-kassen  

 mulighed for at genoptage sagen.
I det tilfælde skal sagen ikke sendes til  

 direktoratet, men behandles på ny i a-kassen.
Til § 6 Klagereglerne omfatter også a-kassernes afgørelser  

 efter  

 anden lovgivning, hvor der henvises til § 98, stk. 1, i lov om  

 arbejdsløshedsforsikring m.v.
Det drejer sig f.eks. om afgørelser efter lov  

 om  

 en aktiv beskæftigelsesindsats.
Til § 7 Denne vejledning erstatter vejledning nr. 143 af  

 30.  

 oktober 1997 om klage over arbejdsløshedskassernes afgørelser.
