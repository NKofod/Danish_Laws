I henhold til § 121, stk. 5, i færdselsloven, jf. lovbekendtgørelse nr. 765 af 16. november 1990, fastsættes:
 § 1.  Afgiften for standsnings- og  

 parkeringsforseelser efter færdselslovens § 121, stk. 1, er 400 kr.
§ 2.  Afgiften skal betales inden 10 dage fra den dag,  

 den pålægges.
Søges afgiften inddrevet hos ejeren (brugeren) i medfør af  

 færdselslovens § 121, stk. 4, 2. pkt., gives der den pågældende en frist for  

 afgiftens betaling på mindst 10 dage fra den dag, hvor afgiftskravet er  

 meddelt ham.
 Stk. 2.  Er såvel føreren som det motordrevne køretøj  

 hjemmehørende i udlandet, kan politiet opkræve afgiften på stedet.
 § 3.  Centralregisteret for parkeringsafgifter  

 foretager opkrævning og regnskabsførelse for standsnings- og  

 parkeringsafgifter.
 § 4.  Bekendtgørelsen træder i kraft den 1. april  

 1991.
 Stk. 2.  Bekendtgørelse nr. 123 af 29. marts 1977 om  

 afgift for standsnings- og parkeringsforseelser, som ændret senest ved  

 bekendtgørelse nr. 12 af 18. januar 1988, ophæves.
