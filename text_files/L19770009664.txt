 Ved kgl. resolution af 27. oktober 1975 har Danmark ratificeret protokol  

 af 23. februar 1968 om ændring af den internationale konvention af 25. august  

 1924 om indførelse af visse ensartede regler om konnossementer, jfr.  

 udenrigsministeriets bekendtgørelse nr. 35 af 22. november 1938, Lovtidende  

 C.
Protokollen har følgende ordlyd: Oversættelse PROTOKOL vedrørende ændring af den internationale konvention om indførelse af visse  

 ensartede regler om konnossementer, undertegnet i Bruxelles den 25. august  

 1924 De kontraherende parter, som har fundet det ønskeligt at ændre den  

 internationale konvention om indførelse af visse ensartede regler om  

 konnossementer, undertegnet i Bruxelles den 25. august 1924, har besluttet følgende:
Artikel 1 »Dog er modbevis ikke tilladt, når konnossementer er blevet  

 overdraget til en tredjemand, som var i god tro.« »Med forbehold af, hvad der er anført i stk. 6 bis., bliver  

 bortfragteren og skibet i ethvert tilfælde fri for alt ansvar for tab eller  

 skade, hvis ikke søgsmål er rejst inden et år efter udleveringen af godset  

 eller den dag, da det skulle have været udleveret.
Den frist kan dog  

 forlænges, hvis parterne bliver enige derom, efter at kravet er  

 opstået.« »En regressag imod en tredje person kan anlægges også efter udløbet  

 af den i foregående stykke nævnte etårs frist, hvis det sker inden for den  

 frist, som gælder ifølge domstolslandets ret.
Dog må fristen ikke være mindre  

 end tre måneder beregnet fra det tidspunkt, da sagsøgeren har betalt kravet  

 imod ham selv eller har fået forkyndt stævning i sag imod ham selv.« Artikel 2 Artikel 4, stk. 5 skal udgå og erstattes af:
 Godsets værdi skal fastsættes efter børsprisen eller i mangel heraf efter  

 markedsprisen, eller såfremt der hverken findes en børspris eller en  

 markedspris, efter den sædvanlige værdi af gods af samme art og kvalitet.
Artikel 3 Mellem konventionens artikel 4 og 5 skal indsættes følgende artikel 4  

 bis.:
 1. Indsigelser og ansvarsbegrænsninger, so,m denne  

 konvention foreskriver, skal anvendes på ethvert krav mod bortfragteren for  

 tab eller skade på gods dækket af en fragtaftale, hvad enten kravet baseres  

 på kontraktforhold eller på ansvar uden for kontrakt.
 2. Hvis et sådant krav rejses mod bortfragterens folk  

 eller agenter (såfremt disse ikke er uafhængige kontrahenter) skal sådanne  

 folk og agenter have ret til at benytte sig af indsigelser og  

 ansvarsbegrænsninger, som bortfragteren kan påberåbe sig i henhold til denne  

 konvention.
 3. Det samlede ansvar for bortfragteren opg sådanne  

 folk og agenter skal ikke i noget tilfælde overstige den grænse, som  

 konventionen fastsætter.
4. Dog skal bortfragterens folk eller agenter ikke  

 have ret til at benytte sig af bestemmelserne i denne artikel, såfremt det  

 påvises, at skaden skyldes en handling eller undladelse af folkene eller  

 agenten selv, foretaget forsætligt eller groft uagtsomt med forståelse af, at  

 skade sandsynligvis ville blive forårsaget.' Artikel 4 Konventionens artikel 9 skal udgå og erstattes med følgende:
»Denne konvention skal være uden betydning for bestemmelser i nogen  

 international konvention eller national lovgivning angående ansvar for  

 nuklear skade.« Artikel 5 Konventionens artikel 10 skal udgå og erstattes af følgende:
 »Bestemmelserne i denne konvention skal anvendes på alle  

 konnossementer, der angår transport af gods mellem havne i to forskellige  

 stater, såfremt:
 uanset skibets, bortfragterens, afladerens, modtagerens eller en hvilken  

 som helst anden interesseret persons nationalitet.
 Enhver kontraherende stat skal anvende bestemmelserne i denne konvention  

 på de ovennævnte konnossementer.
Denne artikel skal ikke være til hinder for, at en kontraherende stat  

 anvender konventionens bestemmelser på andre konnossementer end de, der er  

 nævnt ovenfor.« Artikel 6 I forholdet mellem de parter, som har tiltrådt protokollen, skal  

 konventionen og protokollen læses og fortolkes som værende et og samme  

 instrument.
 En part, som tiltræder protokollen, skal ikke være forpligtet til at  

 anvende protokollens bestemmelser på konnossementer udstedt i en stat, som  

 har tiltrådt konventionen men ikke protokollen.
Artikel 7 i forholdet mellem parter som har tiltrådt protokollen, skal en opsigelse  

 af konventionen i medfør af artikel 15 ikke være at betragte som en opsigelse  

 af konventionen, således som denne er ændret ved protokollen.
Artikel 8 Enhver tvistighed mellem to eller flere kontraherende stater vedrørende  

 fortolkningen eller anvendelsen af konventionen, som ikke kan løses ved  

 forhandling, skal på begæring af en af de implicerede indbringes til  

 voldgiftsafgørelse.
Hvis parterne ikke inden seks måneder efter anmodningen  

 om voldafgiftsafgørelsen opnår enighed om voldgiftsrettens sammensætning, kan  

 enhver af dem indbringe tvisten for Den internationale Domstol i  

 overensstemmelse med domstolens statutter.
Artikel 9 1. Enhver kontraherende part kan på tidspunktet for  

 undertegnelsen eller ratifikationen af denne protokol eller ved tiltrædelsen  

 af denne erklære, at den ikke anser sig for bundet af artikel 8.
 Over for en part, der har taget et sådant forbehold, skal de øvrige  

 kontraherende parter ikke være bundet af artikel 8.
 2. Enhver kontraherende part, som har taget forbehold  

 i henhold til stk. 1, kan når som helst tilbagekalde dette forbehold ved  

 meddelelse herom til den belgiske regering.
Artikel 10 Denne protokol skal være åben for undertegnelse af de stater, som har  

 ratificeret eller tilsluttet sig konventionen før den 23. februar 1968 og for  

 enhver stat, som var repræsenteret ved den tolvte diplomatiske  

 søretskonference (1967-1968).
Artikel 11 1. denne protokol skal ratificeres.
 2. Ratifikationen af denne protokol af stater, som  

 ikke har tiltrådt konventionen, indebærer en tiltrædelse af konventionen.
 3. Ratifikationsinstrumenterne skal deponeres hos den  

 belgiske regering.
Artikel 12 1. Stater, som er medlemmer af De forenede Nationer  

 eller dertil knyttede særorganisationer, men som ikke var repræsenteret ved  

 den tolvte diplomatiske søretskonference, kan tiltræde denne protokol. 2.  

 Tiltrædelse af denne protokol indebærer en tiltrædelse af konventionen.
 3. Tiltrædelsesinstrumenterne skal deponeres hos den  

 belgiske regering.
Artikel 13 1. Denne protokol træder i kraft tre måneder efter den  

 dato, på hvilken der er deponeret ti ratifikations- eller  

 tiltrædelsesinstrumenter, hvorfra mindst fem skal være deponeret af stater,  

 der hver for sig har en tonnage på en million bruttoregistertons eller  

 derover.
 2. For hver stat, som har ratificeret eller tiltrådt  

 denne protokol efter deponeringen af det ratifikations- eller sætter  

 protokollen i kraft, skal protokollen træde i kraft tre måneder efter, at  

 dens ratifikations -eller tiltrædelsesinstrument er deponeret.
Artikel 14 1. Enhver af de kontraherende stater kan opsige denne  

 protokol ved meddelelse til den belgiske regering.
 2. Denne meddelelse indebærer en opsigelse af  

 konventionen.
 3. En sådan opsigelse får virkning et år efter den  

 dato, på hvilken meddelelse herom er modtaget af den belgiske regering.
Artikel 15 1. Enhver af de kontraherende parter kan på  

 tidspunktet for deres ratifikation eller tiltrædelse eller når som helst  

 derefter ved skriftlig meddelelse til den belgiske regering erklære, på  

 hvilke af de territorier, for hvis internationale forbindelser de er  

 ansvarlige, protokollen skal finde anvendelse.
 Protokollen skal tre måneder efter datoen for den belgiske regerings  

 modtagelse af sådan meddelelse blive anvendelig for så vidt angår de deri  

 nævnte territorier, dog ikke før datoen for protokollens ikrafttræden for den  

 pågældende stat.
 2. En sådan udvidelse af protokollens anvendelse skal  

 også omfatte konventionen, såfremt denne ikke allerede forinden gælder for  

 det pågældende område.
3. Enhver af de kontraherende parter, som har afgivet  

 er erklæring i henhold til stk. 1 i denne artikel, kan når som helst derefter  

 ved meddelelse til den belgiske regering erklære, at protokollen skal ophøre  

 med at gælde for vedkommende territorium.
Denne opsigelse får virkning et år  

 efter den dato, på hvilken meddelelsen derom er modtaget af den belgiske  

 regering, og skal tillige omfatte konventionen.
Artikel 16 De kontraherende parter skal sætte denne protokol i kraft enten ved at  

 ophøje den til lov eller ved at optage de i protokollen indeholdte regler i  

 en efter den nationale lovgivning afpasset form.
Artikel 17 Den belgiske regering skal underrette de stater, som var repræsenterede  

 ved den tolvte diplomatiske søretskonference (1967-1968), de stater, som  

 tiltræder denne protokol og de stater, som er deltagere i konventionen, om  

 følgende:
 1. De undertegnelser, ratifikationer og tiltrædelser,  

 som er modtaget i henhold til artiklen 10, 11 og 12.
2. Den dag, da denne konvention skal træde i kraft i  

 henhold til Artikel 13.
3. Meddelelser om de territoriale anvendelser i  

 henhold til artikel 15.
 4. De opsigelser, som modtages i henhold til artikel  

 14.
 TIL BEKÆMPELSE HERAF har undertegnede behørigt befuldmægtigede  

 underskrevet denne protokol.
udfærdiget i Bruxelles den 23. februar 1968 på fransk og engelsk, hvilke to tekster er lige autentiske, og i et enkelt eksemplar, som skal forblive deponeret i arkivet hos den belgiske regering, der skal udstede bekræftende genparter.
 Protokollen trådte i medfør af artikel 13. stk. 1 i kraft den 23. juni  

 1977 for Danmark og følgende stater: Ecuador, Frankrig, Libanon, Norge,  

 Schweiz, Singapore, Det forenede Kongerige Storbritannien og Nordirland,  

 Sverige og Syrien.
Ved deponeringen af ratifikationsinstrumentet erklærer Danmark, at protokollens bestemmelser ikke skal gælde for Færøerne.
Storbritannien har afgivet erklæring om, at protokollen også finder anvendelse for Man.
 Udenrigsministeriet, den 20. oktober  

 1977.
K.
B.
Andersen.
