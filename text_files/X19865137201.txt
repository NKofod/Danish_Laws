Tilladelse til klapning anset for ufornøden da havbundsmateriale ved  

 nedgravning af spildevandsledning ikke blev fjernet fra området og ville  

 blive genanvendt.
Dispensation efter miljølovens § 17 fandtes ej heller  

 fornøden.
Nr. 14003 Miljøstyrelsens udtalelse af 17. september 1986.
Miljøstyrelsen udtalt, at en tilladelse til klapning efter havmiljøloven  

 måtte anses for ufornøden til prøvegravningsarbejde i forbindelse med  

 nedgravning af en spildevandsledning, jf. lov nr. 130 af 9. april 1980, som  

 ændret ved lov nr. 181 af 8. maj 1985 om beskyttelse af havmiljøet.
Det  

 fremgik, at der langs med traceen for den kommende spildevandsledning, ca.  

 1000 m, med henblik på undersøgelse af havbunden skulle udføres nogle ca. 2 m  

 dybe prøvegravninger med ca. 100 m's mellemrum.
Sedimentet skulle fjernes ved  

 hjælp af sandsuger og ville, mens undersøgelserne på bunden af gravene  

 gennemførtes, blive lagt i sandsugeren.
Efter undersøgelsens afslutning ville  

 sedimentet blive genudlagt i de gravede huller.
Styrelsen lagde især vægt på, at der ikke skete fjernelse af sediment fra  

 arbejdsområdet, og at havbunden retableres.
Styrelsen udtalte endvidere, at  

 en dispensation efter miljøbeskyttelseslovens § 17 ikke fandtes fornøden,  

 (Mst. j.nr. 86-2563-160), Mst. skrivelse af 17. september 1986.
