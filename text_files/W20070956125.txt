 Medlemmet klagede over afslag på  

 udbetaling af skattefri præmie.
Medlemmet opfyldte 2-års-reglen  

 den 17. april 2003, og a-kassen havde gjort op, at medlemmet fra 17. april  

 2003  

 til det 65. år havde modtaget efterløn i 5.297,10 timer.
Medlemmet havde i  

 samme periode arbejdet i alt 481,06 timer.
 A-kassen havde ca. 1 måned før  

 medlemmets 65 års dag kontaktet medlemmet og oplyst, at han manglede 2  

 arbejdstimer for at opnå en skattefri præmie.
Medlemmet aftalte derfor med sin  

 tidligere arbejdsgiver, at han kunne arbejde 5 timer.
Aftalen blev  

 gennemført.
 Medlemmet gav besked til a-kassen  

 den 22. marts 2006.
Først da medlemmet søgte om  

 udbetaling af den skattefri præmie, meddelte a-kassen afslag på udbetaling af  

 skattefri præmie, fordi skattefri præmie højst kan udbetales for 5.772 timer  

 med fradrag af udbetalt efterløn.
Medlemmet havde i dette tilfælde fået 6,1  

 timers efterløn for meget til at kunne opnå en skattefri præmie.
 Arbejdsdirektoratet havde  

 fastholdt a-kassens afgørelse.
 Arbejdsmarkedets Ankenævn fandt,  

 at medlemmet var blevet vejledt i utilstrækkeligt omfang af a-kassen, og at  

 medlemmet efter omstændighederne havde ret til en skattefri præmie.
Efterlønstimer  

 og timer til skattefri præmie oversteg 5.772 timer.
Forkert vejledning fra  

 a-kassens side.
Realudligning Ankenævnet  

 har behandlet Deres klage på møde den 29. marts 2007.
Nævnet traf  

 denne A F G Ø R E L S E De har ret  

 til en skattefri præmie.
 Ankenævnet  

 ændrer således Arbejdsdirektoratets afgørelse af den 24. august 2006.
B E G R U  

 N D E L S E Ankenævnet  

 har lagt til grund, at -  

 	  

 De fyldte 60 år den  

 17. april 2001 og fik efterlønsbevis med virkning fra 17. april 2001, -  

 	  

 De opfyldte  

 2-års-reglen den 17. april 2003, -  

 	  

 De fra 17. april 2003  

 til det fyldte 65. år har modtaget efterløn i 5.297,10 timer.
De har i samme  

 periode arbejdet 481,06 timer, og -  

 	  

 a-kassen den 16. marts  

 2006 kontaktede Dem og oplyste, at De manglede 2 arbejdstimer for at opnå en  

 skattefri præmie.
 Under sagens  

 behandling har De ikke rejst tvivl om, at de efterløns- og arbejdstimer, der  

 er  

 opgjort af a-kassen, er opgjort korrekt.
Et medlem,  

 der er fyldt 65 år, og som tidligst er overgået til efterløn mindst 2 år  

 efter,  

 at efterlønsbeviset havde virkning, og som i denne periode har haft  

 lønarbejde  

 i mindst 3.120 timer, optjener ved arbejde herudover i mindst 481 timer ret  

 til  

 en skattefri præmie.
Det fremgår af § 74 k, stk. 1 i lov om  

 arbejdsløshedsforsikring.
 En  

 skattefri præmie udgjorde i 2006 10.405 kr.
Det antal  

 timer, som kan medregnes til optjening af skattefri præmie, kan højst udgøre  

 5.772. Herfra skal trækkes det antal timer, hvor medlemmet har fået udbetalt  

 efterløn indtil det 65. år.
Det fremgår af § 13, stk. 1 i bekendtgørelsen om  

 fleksibel efterløn.
For Deres  

 vedkommende betyder reglerne, at der fra det samlede timetal på 5.772 skal  

 fratrækkes  

 udbetalt efterløn svarende til 5.297,10 timer.
Det resterende timetal udgør  

 derefter  

 474,90 timer.
For at opnå en skattefri præmie skal forskellen mellem de to  

 timetal være mindst 481 timer.
De har således fået efterløn i 6,10 timer for  

 meget til at kunne få udbetalt en skattefri præmie.
En a-kasse  

 har pligt til at vejlede et medlem om de rettigheder og pligter, der følger  

 af  

 loven.
Det fremgår af lovens § 65, stk. 1.
A-kassen  

 skal altid give det enkelte medlem individuel og personlig vejledning, hvis  

 medlemmet har et særligt behov for vejledning.
Det fremgår af § 5, stk. 1 i  

 bekendtgørelsen om en a-kasses pligt til at vejlede mv.
 A-kassens  

 pligt til vejledning opstår, f.eks. når a-kassen konstaterer, at et medlem  

 står  

 over for at miste en ret.
 Arbejdsmarkedets  

 Ankenævn finder, at a-kassen søgte at opfylde sin forpligtelse til at vejlede  

 ved at kontakte Dem den 16. marts 2006. De fik således mulighed for at  

 arbejde  

 endnu nogle timer med henblik på at opnå en skattefri præmie, før det var for  

 sent.
A-kassen,  

 som er den professionelle part, burde dog også have informeret Dem om, at det  

 antal  

 timer, som De i alt ville få udbetalt i efterløn frem til det 65. år, ville  

 være for stort.
A-kassen skulle således have rådet Dem til at arbejde  

 yderligere timer, således at den samlede efterlønsudbetaling frem til det 65.  

 år blev nedsat med mindst 6,10 timer.
 Arbejdsmarkedets  

 Ankenævn finder, at De ville have indrettet Deres forhold efter a-kassens  

 vejledning,  

 hvis De havde fået den korrekte vejledning den 16. marts 2006.  

 Arbejdsmarkedets  

 Ankenævn har i den forbindelse lagt vægt på, at De arbejdede yderligere 5  

 timer  

 for at følge det råd, som a-kassen gav Dem den 16. marts 2006. De ville  

 således  

 også have haft mulighed for yderligere få timers arbejde, der kunne have  

 nedsat  

 den samlede efterlønsudbetaling i fornødent omfang.
På det  

 grundlag finder Arbejdsmarkedets Ankenævn, at De - så vidt det er muligt  

 inden  

 for lovens ramme - skal stilles, som om De den 16. marts 2006 fik korrekt  

 vejledning af a-kassen.
De har derfor efter omstændighederne ret til en  

 skattefri præmie.
R E G L E R Ankenævnet  

 henviser til -  

 	  

 § 65, stk. 1 og § 74  

 k, stk. 1 i lov om arbejdsløshedsforsikring, jr. lovbekendtgørelse nr. 874 af  

 11. september 2005, -  

 	  

 § 13, stk. 1 i Arbejdsdirektoratets  

 bekendtgørelse nr. 872 af 20. august 2004 om fleksibel efterløn, og -  

 	  

 § 5, stk. 1 i Arbejdsdirektoratets  

 bekendtgørelse nr. 481 af 10. juni 2003 om en a-kasses pligt til at vejlede  

 mv.
O P L Y S  

 N I N G E R N E  

 I  

 S A G E N Sagen er  

 afgjort på grundlag af de akter, som ankenævnet har modtaget fra  

 direktoratet.
På ankenævnets vegne De kan læse  

 om afgørelsens retlige grundlag på de følgende sider.
 Kopi til:
-  

 	  

 Arbejdsdirektoratet,  

 Stormgade 10, Postboks 1103, 1009 København K Regler Lov om arbejdsløshedsforsikring, jf. lovbekendtgørelse nr.  

 874 af 11. september 2005.
 § 65.  

  

 Arbejdsløshedskassen skal vejlede medlemmet om de rettigheder og  

 pligter, der følger af lovens kapitel 7-16, samt om medlemmets rettigheder og  

 pligter i øvrigt efter arbejdsmarkedslovgivningen.
 Stk. 5.  

  

 Nærmere regler om anvendelse af bestemmelserne i stk. 1-4  

 fastsættes af direktøren for Arbejdsdirektoratet efter forhandling med  

 Beskæftigelsesrådet.
§ 74 k.
Et medlem, som tidligst overgår til efterløn mindst 2 år efter,  

 at efterlønsbeviset har virkning, og som i denne periode har haft lønarbejde  

 i  

 mindst 3.120 timer, et deltidsforsikret medlem dog mindst 2.496 timer, eller  

 har drevet selvstændig virksomhed i væsentligt omfang, optjener ved arbejde  

 herudover i mindst 481 timer ret til en skattefri præmie, når medlemmet  

 fylder  

 65 år eller afgår ved døden.
Det er en betingelse, at medlemmet ikke har fået  

 udbetalt delpension efter lov om delpension.
Det er endvidere en betingelse,  

 at  

 der ikke er sket tilbagebetaling af efterlønsbidraget efter § 77 a.
 Stk. 2.  

  

 For medlemmer, som opfylder betingelserne for ret til efterløn  

 som fuldtidsforsikrede, jf. § 74 j, stk. 1, jf. stk. 2, efter udløbet af  

 perioden på mindst 2 år, jf. stk. 1, udgør præmien 6 pct. af dagpengenes  

 højeste beløb på årsbasis, jf. § 47. For andre udgør præmien 6 pct. af  

 dagpengenes højeste beløb på årsbasis, jf. § 70. Præmien ydes for hver 481  

 timer, dog højst for 12 gange 481 timer.
 Stk. 8.  

  

 Direktøren for Arbejdsdirektoratet fastsætter efter forhandling  

 med Beskæftigelsesrådet nærmere regler om anvendelsen af denne bestemmelse,  

 herunder om opgørelsen af arbejde efter stk. 1 og 2, samt om opgørelse af  

 arbejde efter § 74 i, stk. 9, og § 74 j, stk. 5, og om udbetaling af præmien.
Arbejdsdirektoratets bekendtgørelse nr. 872 af 20. august  

 2004 om fleksibel efterløn Kapitel 4 Præmieordningen § 13.  

  

 Det antal timer, som kan medregnes til optjening af præmie, kan  

 højst udgøre 5.772 timer med fradrag for timer, hvor medlemmet har fået  

 udbetalt efterløn indtil det 65. år eller dagpenge.
 Stk. 2.
 Arbejdsdirektoratets bekendtgørelse nr. 481 af 10. juni  

 2003 om en a-kasses pligt til at vejlede mv.
 § 5.  

  

 En a-kasse skal altid give det enkelte medlem individuel og  

 personlig vejledning, hvis medlemmet har særligt behov herfor.
 Stk. 2.  

  

 Vejledningen kan under hensyntagen til et medlems behov gives  

 skriftligt eller ved en personlig samtale.
