 I medfør af § 12, stk. 4, i lov om kommunal indkomstskat, jf.  

 lovbekendtgørelse nr. 803 af 6. oktober 1995, som ændret ved § 1 i lov nr.  

 1078 af 20. december 1995, fastsættes:
 § 1.  Den opgørelse af fordelingen af den kommunale  

 andel af selskabsskatten mellem de berettigede kommuner, som det i henhold  

 til § 12 i lov om kommunal indkomstskat påhviler kommunen at forestå,  

 indberettes til Indenrigsministeriet den 1. maj i året efter budgetåret.
 Stk. 2.  På baggrund af indberetningerne efter stk. 1  

 giver Indenrigsministeriet den enkelte kommune meddelelse om  

 fordelingsopgørelsen.
 § 2.  Opgørelsen af den enkelte kommunes andel af  

 selskabsskatten for budgetåret foretages af Indenrigsministeriet og meddeles  

 kommunerne senest den 1. juli i året efter budgetåret.
 § 3.  Bekendtgørelsen træder i kraft den 24. december  

 1997 og har virkning for afregning af selskabsskat mv. til kommunerne fra og  

 med budgetåret 1996.
