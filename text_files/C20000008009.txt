 Cirkulære om folkeregistrering m. v.
 I medfør af § 2, stk. 1, § 11, stk. 4, § 13,  

 stk. 3, § 14, stk. 2, § 15, stk. 3, § 23,  

 stk. 1 og § 27, stk. 1, i lov nr. 426 af 31. maj 2000 om Det  

 Centrale Personregister, § 10, stk. 4, i lov om integration af  

 udlændinge i Danmark, jf. lovbekendtgørelse nr. 223 af 31. marts  

 2000, samt § 51 a, stk. 3, i lov om planlægning, jf.  

 lovbekendtgørelse nr. 551 af 28. juni 1999, som ændret ved lov  

 nr. 1106 af 29. december 1999, fastsættes:
Kapitel 1 Folkeregistrering § 1. Kommunalbestyrelsens folkeregistrering skal  

 ske ved terminalindberetning til CPR af de meddelelser, som  

 kommunalbestyrelsen modtager fra borgerne og offentlige myndigheder, jf. lov  

 om Det Centrale Personregister § 2, stk. 1 og 2.
 Stk. 2. Folkeregistrering i Grønland skal dog ske ved,  

 at kommunalbestyrelsen videresender disse meddelelser til  

 Indenrigsministeriet.
Stk. 3. Grønlands Hjemmestyre er ansvarlig for  

 folkeregistreringen for områder uden for den kommunale inddeling i  

 Grønland.
Det daglige arbejde varetages for disse områder af  

 Grønlands hjemmestyres skattedirektorat.
§ 2. De modtagne meddelelser skal registreres af  

 personens aktuelle bopælskommune.
Hvis en sådan ikke findes,  

 fordi vedkommende er udrejst, forsvundet eller død, skal  

 registreringen foretages af den pågældendes sidste  

 bopælskommune.
Meddelelser, som er sendt til en forkert kommune, skal  

 af denne videresendes til den rigtige kommune.
Stk. 2. Kommunalbestyrelsen skal kontrollere de modtagne  

 meddelelser og supplere disse i fornødent omfang, således at der  

 registreres korrekte og fyldestgørende oplysninger i CPR.  

 Terminalindberetning til CPR skal ske snarest muligt efter modtagelsen af  

 meddelelsen.
Oplysninger, der viser sig ukorrekte, skal snarest muligt  

 rettes.
§ 3. Terminalindberetning til CPR skal ske i  

 overensstemmelse med de regler om registreringen i CPR's personregister og  

 vejregister, som er fastsat i nærværende cirkulære og  

 i 1)	Lov om Det Centrale Personregister, 2)	Indenrigsministeriets bekendtgørelse om  

 folkeregistrering, 3)	Indenrigsministeriets cirkulære om ajourføring og drift  

 af CPR's vej- og boligregister, og 4)	»Meddelelser fra CPR-kontoret«, der angiver at være  

 bindende.
 Stk. 2. »Meddelelser fra CPR-kontoret« optages ikke i  

 Ministerialtidende.
 § 4. Til varetagelse af de funktioner, der i  

 øvrigt er pålagt kommunalbestyrelserne i medfør af lov om  

 Det Centrale Personregister, skal kommunalbestyrelsen anvende  

 terminaladgangen til CPR, til det fælleskommunale persondatasystem  

 på de kommunale EDB-centraler eller til et lokalt personregister, der  

 er etableret og ajourført på grundlag af oplysninger, der  

 stammer direkte fra CPR, jf. dog stk. 2 og 3.
 Stk. 2. Hvis terminaladgangen til CPR under krig eller truende  

 udsigt til krig helt eller delvist ophører, og der er truffet  

 beslutning om at forberede overgang til manuel administration på  

 CPR-området, skal kommunalbestyrelsen følge de regler, som i  

 medfør af § 27 i beredskabsloven er fastsat i »Vejledning til  

 folkeregistrene om beredskabsplanlægning«, der er optaget i  

 Beredskabsstyrelsens Kommunehåndbog »Det civile beredskab«.
Stk. 3. Folkeregistrering i Grønland og varetagelse af  

 de funktioner, der i øvrigt er pålagt kommunerne i  

 Grønland i medfør af lov om det Centrale Personregister, sker  

 efter reglerne i Indenrigsministeriets »CPR-Instruks Grønland«.
Denne  

 instruks optages ikke i Ministerialtidende.
§ 5. Ved anmeldelse af tilflytning til en  

 sommerhusadresse, skal kommunalbestyrelsen skriftligt gøre de(n)  

 flyttende opmærksom på, at det efter § 40 i lov om  

 planlægning er forbudt og forbundet med strafansvar at anvende en bolig  

 i et sommerhusområde som bopæl i perioden 1. oktober til 31.  

 marts, idet boligen i denne periode kun må anvendes til kortvarige  

 ferieophold, i weekends el. lign.
Forbudet gælder ikke for personer,  

 der efter § 41 i lov om planlægning har ret til at anvende boligen  

 til helårsbeboelse.
Den flyttende skal ligeledes gøres  

 opmærksom på bestemmelserne om flyttepåbud i § 51 a i  

 lov om planlægning.
 Stk. 2. Hvis det ikke er ejeren af sommerhuset, der tilmelder  

 sig på sommerhusadressen, skal kommunalbestyrelsen samtidig skriftligt  

 orientere ejeren om tilmeldingen.
 Stk. 3. Ved den skriftlige orientering, der er nævnt i  

 stk. 1 og 2, skal der henvises til lov om planlægning.  

 Spørgsmålet om den videre vejledning fastlægges af  

 kommunalbestyrelsen.
 Stk. 4. Kommunalbestyrelsen skal registrere flyttepåbud  

 efter § 51 a, stk. 1 og 2, i lov om planlægning i Notat 21 i  

 »Folkeregisternotater«.
 § 6. Ved  anmeldelse af flytning for et barn, skal  

 der efter CPR-lovens § 13, stk. 2, gives den af forældrene, som ikke  

 flytter med, mulighed for at udtale sig, når vedkommende ikke er  

 (med)underskriver af flytteanmeldelsen.
 Stk. 2. Hvis der samtidig med flytteanmeldelsen anmodes  

 om adressebeskyttelse, skal forelæggelsen for den af forældrene,  

 som ikke flytter med, altid ske af fraflytningskommunen, der også  

 træffer afgørelse af, om flytningen af barnet skal godkendes og  

 meddeler dette til sagens parter og den angivne tilflytningskommune.
 Stk. 3. Under behandlingen af sager omfattet af stk. 2  

 må den anmeldte tilflytningsadresse og  kommune ikke oplyses overfor  

 den af forældrene, som ikke flytter med.
§ 7. Forsvarskommandoen og Beredskabsstyrelsen  

 indberetter indkaldelse til aftjening af værnepligtens første  

 samlede tjeneste i Forsvaret eller i det statslige regionale  

 redningsberedskab direkte til CPR, hvor oplysning herom registreres i  

 »Supplerende adresse«.
Tilsvarende indberetning foretages ved udløbet  

 af værnepligtens første samlede tjeneste, hvorefter  

 registreringen i »Supplerende adresse« slettes.
§ 8. Når en kommunalbestyrelse fra  

 kriminalforsorgen modtager underretning om en persons indsættelse eller  

 anbringelse i en af kriminalforsorgens institutioner skal kommunalbestyrelsen  

 registrere oplysningen herom som »Kommunale notater 3 og 4« i CPR.
Er den  

 pågældende ikke registreret her i landet, skal oplysning om  

 indsættelsen eller anbringelsen registreres af den kommune, hvor  

 institutionen er beliggende, jf. § 11.
Stk. 2. Når kriminalforsorgen meddeler den kommune, hvor  

 pågældende er registreret, at vedkommende er løsladt eller  

 udskrevet, skal kommunalbestyrelsen slette registreringen i »Kommunale  

 notater 3 og 4« i CPR.
Hvis den løsladte eller udskrevne samtidig  

 flytter til en anden kommune, skal den hidtidige registreringskommune  

 videresende kriminalforsorgens meddelelse til tilflytningskommunen, der  

 herefter skal behandle flytningen efter de almindelige regler i lov om Det  

 Centrale Personregister kapitel 3 og 4.
Kapitel 2 Tilflytning fra et andet nordisk land § 9. Hvis en person, der anmelder flytning fra et  

 andet nordisk land, herunder Færøerne, ikke er i besiddelse af  

 internordiske flyttepapirer, skal kommunalbestyrelsen straks anmode om de  

 nævnte papirer hos den lokale registreringsmyndighed i  

 fraflytningslandet, medmindre det umiddelbart er klart, at den  

 pågældende ikke opfylder betingelserne for tilflytning.  

 Indrapportering af flytning til CPR skal afvente modtagelse af de  

 internordiske flyttepapirer.
 Stk. 2. Foreligger de nævnte papirer ikke senest 14 dage  

 efter, at anmodningen er sendt til den lokale registreringsmyndighed i  

 fraflytningslandet, foretages registrering i CPR på grundlag af  

 dokumentation i legitimationspapirer (pas og lignende), herunder om  

 statsborgerskab, samtidig med, at den lokale registreringsmyndighed i  

 fraflytningslandet underrettes om registreringen og indflytningsdatoen samt  

 på ny anmodes om udstedelse af internordiske flyttepapirer.
 Stk. 3. Ved modtagelse af internordiske flyttepapirer  

 foretager kommunalbestyrelsen på grundlag af oplysningerne på  

 flytteattesten eventuel korrektion af registreringen i CPR.
Stk. 4. Efter registreringen tilbagesendes det internordiske  

 flyttebevis straks til den registreringsmyndighed, der har udstedt dette,  

 påført oplysning om registreret tilflytningsdato.
Hvis den  

 flyttendes adresse ikke er korrekt angivet på flyttebeviset,  

 anføres den korrekte adresse inden tilbagesendelsen.
Stk. 5. Finder kommunalbestyrelsen, at den anmeldende skal  

 registreres i en anden kommune her i landet, påtegnes flytteattesten  

 med en henvisning til vedkommende kommune.
Skal den pågældende  

 ikke registreres her i landet, underrettes den anmeldende om  

 afgørelsen, og flyttebeviset tilbagesendes straks med påtegning  

 herom til den lokale registreringsmyndighed i fraflytningslandet, mens  

 flytteattesten beholdes af kommunen.
Kapitel 3 Flytning til et andet nordisk land § 10. I tilfælde, hvor en person ikke har  

 anmeldt en flytning til et andet nordisk land, herunder  

 Færøerne, overfor fraflytningskommunen, og internordiske  

 flyttepapirer derfor ikke er udstedt, skal kommunalbestyrelsen på  

 forlangende straks fremsende et sæt internordiske flyttepapirer, der  

 skal være den lokale registreringsmyndighed i tilflytningslandet i  

 hænde senest 14 dage efter, at disse er rekvireret.
 Stk. 2. En person, der har opgivet den hidtidige bopæl i  

 forbindelse med udstedelsen af internordiske flyttepapirer, forbliver  

 registreret i kommunen under de dertil fastsatte vejkoder, jf. § 11,  

 indtil kommunalbestyrelsen fra vedkommende lokale registreringsmyndighed  

 modtager underretning om eventuel registrering i et nordisk land, herunder  

 Færøerne.
 Stk. 3. Spørgsmålet om, hvorvidt en person skal  

 registreres som bosat i indflytningslandet, afgøres efter  

 indflytningslandets lovgivning, jf. den internordiske  

 folkeregistreringsaftale.
 Stk. 4. Når kommunalbestyrelsen modtager flyttebeviset  

 fra registreringsmyndigheden i tilflytningslandet, der bekræfter, at en  

 person er registreret som bosat, foretages indberetning af udrejsen til CPR.  

 Hvis tilflytningsadressen kendes, skal den registreres.
 Stk. 5. Såfremt kommunalbestyrelsen fra vedkommende  

 lokale registreringsmyndighed modtager underretning om, at en person  

 ifølge de dér gældende regler ikke registreres som bosat  

 i landet, forbliver den pågældende registreret i kommunen under  

 de dertil fastsatte vejkoder, jf. § 11. Har en person ikke ophold i et  

 andet nordisk land, herunder Færøerne, skal kommunalbestyrelsen  

 søge den pågældendes registreringsforhold berigtiget efter  

 de almindelige regler herom.
Stk. 6. Er flyttebeviset ikke modtaget senest en måned  

 efter oplyst flyttedato, skal kommunalbestyrelsen henvende sig direkte til  

 den lokale registreringsmyndighed og søge registreringen af den  

 internordiske flytning berigtiget i overensstemmelse med de almindelige  

 regler om kontrol af folkeregistreringen.
Det samme gælder, når  

 der er grund til at antage, at en registreret person er flyttet til et andet  

 land.
 Stk. 7. I tilfælde, hvor der hverken er anmeldt flytning  

 over for fraflytningskommunen eller den lokale registreringsmyndighed i  

 tilflytningslandet, må kommunalbestyrelsen kun registrere den flyttende  

 som udrejst til et andet nordisk land, herunder Færøerne,  

 såfremt man fra den lokale registreringsmyndighed i tilflytningslandet  

 får underretning om, at den pågældende er registreret som  

 bosat dér.
Kapitel 4 Registrering under særlige vejkoder § 11. En person, der opgiver sin bopæl, skal  

 fra fraflytningsdagen registreres under vejkoder større end 9900 i sin  

 hidtidige opholdskommune i følgende tilfælde:
 1)	I perioder, hvor den pågældende intet fast opholdssted  

 har, jf. lov om Det Centrale Personregister § 6, stk. 4.
 2)	Efter udstedelse af internordiske flyttepapirer og indtil modtagelse  

 af meddelelse om registrering i et andet nordisk land, herunder  

 Færøerne, eller meddelelse om, at den pågældende  

 ikke skal registreres på grund af tilflytningslandets regler om  

 eksterritoriale personer, jf. § 10, stk. 2.
 3)	Efter udstedelse af internordiske flyttepapirer, hvis der kommer  

 meddelelse om, at den pågældende ikke registreres som bosat i det  

 andet nordiske land, herunder Færøerne, jf. § 10,  

 stk. 5, 1. pkt..
 4)	Under aftjening af værnepligt, jf. bekendtgørelse om  

 folkeregistrering § 2, stk. 2 og 3.
 5)	Under indsættelse eller anbringelse i en af kriminalforsorgens  

 institutioner, jf. bekendtgørelse om folkeregistrering § 3,  

 stk. 2 og 3.
 6)	Såfremt hidtidig bolig er opgivet, jf. lov om det Centrale  

 Personregister § 24, stk. 5 og 6.
 § 12. En person, der visiteres til en kommune i medfør af §  

 10, stk. 2, i lov om integration af udlændinge, jf.  

 lovbekendtgørelse nr. 223 af 31. marts 2000, registreres af  

 Udlændingestyrelsen under vejkode 9947 fra det tidspunkt, hvor ansvaret  

 for den pågældende overgår til kommunen, og indtil den  

 pågældende får en egentlig bolig.
Kapitel 5 Ikrafttræden § 13. Cirkulæret træder i kraft den 1. juli  

 2000.
