Nr LSF 139 Forslag til Lov om ændring af lov om en arbejdsmarkedsuddannelsesfond  

 (Samtidighed i bidragsfastsættelsen) Fremsat af arbejdsministeren (Kirkegaard) den 2. december 1992 Vedtaget ved tredjebehandling den 17. december 1992 Lov nr. 1039 af 23/12/1992 § 1 I lov om en arbejdsmarkedsuddannelsesfond, jf. lovbekendtgørelse nr. 114  

 af 17. februar 1989, som ændret ved lov nr. 386 af 13. juni 1990, lov nr. 380  

 af 6. juni 1991 og lov nr. 372 af 20. maj 1992, foretages følgende ændringer:
 1. § 4, stk. 1, affattes således:
»Arbejdsministeren fastsætter bidrag efter § 1, stk. 1, nr. 1, jf. §  

 3, for det følgende finansår i december måned, således at den samlede  

 bidragsindtægt i de enkelte år svarer til de nettobevillinger til  

 arbejdsmarkedsuddannelser, der er optaget på den vedtagne finanslov for det  

 pågældende finansår.
Lønmodtagerbidraget for januar kvartal skal dog altid  

 svare til lønmodtagerbidraget i det forudgående kvartal.« 2. I § 4 indsættes som stk. 2 og 3:
»Stk. 2. Den enkelte lønmodtagers bidrag beregnes ud fra et skøn over  

 antal beregnede fuldtidsbeskæftigede lønmodtagere, der skal betale AUD-bidrag  

 i finansåret.
Skønnet over antallet af fuldtidsbeskæftigede opføres på  

 finansloven.
Stk. 3. Der foretages efterregulering i efterfølgende finansår som  

 følge af ændringer i antallet af fuldtidsbeskæftigede og de regnskabsmæssigt  

 konstaterede udgifter til arbejdsmarkedsuddannelserne.« 3. § 4 a ophæves.
§ 2 Loven træder i kraft den 1. januar 1993.
§ 3 Arbejdsministerens bekendtgørelse nr. 821 af 29. september 1992 om  

 lønmodtagernes bidragssatser for 1993 til Arbejdsmarkedsuddannelsesfonden  

 opretholdes for januar kvartal 1993.
Oprindeligt fremsat forslag § 1 I lov om en arbejdsmarkedsuddannelsesfond, jf. lovbekendtgørelse nr. 114  

 af 17. februar 1989, som ændret ved lov nr. 386 af 13. juni 1990, lov nr. 380  

 af 6. juni 1991 og lov nr. 372 af 20. maj 1992, foretages følgende ændringer:
 1. I § 4, stk. 1, affattes således:
»Arbejdsministeren fastsætter bidrag efter § 1, stk. 1, nr. 1, jf. §  

 3, for det følgende finansår i december måned, således at den samlede  

 bidragsindtægt i de enkelte år svarer til de nettobevillinger til  

 arbejdsmarkedsuddannelser, der er optaget på den vedtagne finanslov for det  

 pågældende finansår.
Lønmodtagerbidraget for januar kvartal skal dog altid  

 svare til lønmodtagerbidraget i det forudgående kvartal.« 2. I § 4 indsættes som stk. 2 og 3:
»Stk. 2. Den enkelte lønmodtagers bidrag beregnes ud fra et  

 skøn over antal beregnede fuldtidsbeskæftigede lønmodtagere, der skal betale  

 AUD-bidrag i finansåret.
Skønnet over antallet af fuldtidsbeskæftigede  

 opføres på finansloven.
Stk. 3. Der foretages efterregulering i efterfølgende finansår som  

 følge af ændringer i antallet af fuldtidsbeskæftigede og de regnskabsmæssigt  

 konstaterede udgifter til arbejdsmarkedsuddannelserne.« 3. § 4 a ophæves.
§ 2 Loven træder i kraft den 1. januar 1993.
§ 3 Arbejdsministerens bekendtgørelse nr. 821 af 29. september 1992 om  

 lønmodtagernes bidragssatser for 1993 til Arbejdsmarkedsuddannelsesfonden  

 opretholdes for januar kvartal 1993.
Bemærkninger til lovforslaget Almindelige bemærkninger Lov nr. 614 af 21. december 193 om en arbejdsmarkedsuddannelsesfond  

 (Folketingstidende 1983-84, FF.sp. 1678, 1682, 2237 og 3706 tillæg A sp.  

 1231; tillæg B sp. 223; tillæg C sp. 177) senest bekendtgjort ved  

 lovbekendtgørelse nr. 114 af 17. sfebruar 1989 og ændret ved lov nr. 386 af  

 13. juni 1990, ved lov 380 af 6. juni 1991, og ved lov nr. 372 af 20. maj  

 1992.
 Lovforslaget, der går ud på at indføre samtidighed i  

 AUD-bidragsfastsættelsen, er en del af udmønteningen af aftalen af 26.  

 november 1992 om finanslov 1993 og beskæftigelsesfremmende initiativer m.v.  

 mellem Det konservative Folkeparti, Venstre, Det radikale Venstre,  

 Centrumdemokraterne, Kristeligt Folkeparti og Socialdemokratiet.
Arbejdsmarkedsuddannelsesfonden har hidtil været en  

 efterfinansieringsordning, hvor AUD-bidraget for det kommende år fastsættes  

 af arbejdsministeren hvert år i september måned.
Det vil sige før  

 finanslovsforslaget for det år, bidraget vedrører er vedtaget.  

 Beregningsgrundlaget har derfor været bevillingerne til  

 arbejdsmarkedsuddannelser på den vedtagne finanslov for det år, hvori  

 bidragsfastsættelsen finder sted, reguleret med forskellen mellem  

 bidragsindtægterne og de faktisk afholdte udgifter til  

 arbejdsmarkedsuddannelserne i det foregående finansår.
Denne beregningsmåde  

 har dels betydet, at der ikke har været sammenhæng mellem bidrag og udgifter  

 til arbejdsmarkedsuddannelser i de enkelte finansår, dels medført store  

 udsving i bidragene fra år til år.
Ved indførelse af samtidighed i bidragsfastsættelsen vil bidraget til  

 AUD-fonden i finansåret blive fastsat, således at de samlede bidragsindtægter  

 i det pågældende finansår svarer til de bevillinger til  

 arbejdsmarkedsuddannelser, der er opført på den vedtagne finanslov for samme  

 finansår.
Udsvingene i bidragene vil således få en højere grad af sammenhæng  

 med det af Folketinget godkendte bevillingsniveau til  

 arbejdsmarkedsuddannelserne for de enkelte finansår.
Tidspunktet for bidragsfastsættelsen ændres til december måned, det vil  

 sige umiddelbart efter, at finansloven for det kommende finansår er vedtaget.  

 Af hensyn til ATPs oplysninger til arbejdsgiverne om bidragssatserne kan de  

 reviderede bidragssatser først få virkning fra 1. april.
Bidraget i første  

 kvartal må derfor svare til bidraget opkrævet i det forudgående kvartal.  

 Beregning af bidraget for årets sidste 3 kvartaler vil herefter ske så det  

 svarer til de på finansloven vedtagne bevillinger til  

 arbejdsmarkedsuddannelser fratrukket et skøn over de forventede indtægter fra  

 bidragene opkrævet i årets første kvartal.
For at sikre fuldstændig gennemsigtighed omkring bidragsfastsættelsen  

 foreslås skønnet over det beregnede antal fuldtidsbeskæftigede opført på  

 finansloven.
Der er i forslaget endvidere lagt vægt på, at  

 bidragsfastsættelsen som hidtil kun sker een gang om året.
 Der foretages fortsat efterfølgende efterregulering med henblik på over en  

 periode at opnå balance mellem de på regnskabet konstaterede indtægter til  

 arbejdsmarkedsuddannelsesfonden og de på regnskabet konstaterede udgifter til  

 arbejdsmarkedsuddannelserne.
Efterreguleringen vil først finde sted, når regnskabet for det pågældende  

 finansår er afsluttet.
Ved bidragsfastsættelsen i 1993 vil der således blive  

 korrigeret for et regnskabsmæssigt underskud for 1991.
 Som en overgangsordning fastsættes bidraget i januar kvartal 1993 som i  

 den allerede til arbejdsgiverne udsendte bekendtgørelse om lønmodtagernes  

 bidragssatser for 1993. Herved sikres ATP-huset, der administrerer  

 opkrævningen af AUD-lønmodtagerbidraget, og den enkelte arbejdsgiver den  

 fornødne tid til at tilpasse administrative rutiner til den ændrede  

 bidragsopkrævning.
 Det særlige AUD-lønmodtagerbidrag (AUD II), som blev indført ved lov nr.  

 840 af 21. december 1988, jf. lovens kapitel 3, videreføres til 1. januar  

 1994, svarende til perioden for ATB/UTB-aftalens forlængelse.
Økonomiske og administrative konsekvenser På Arbejdsministeriets forslag til finanslov for 1993 er de budgetterede  

 bidragsindtægter for det ordinære bidrag (AUD I) til Arbejdsmarkedets  

 Uddannelsesfond i overensstemmelse med de gældende regler opgjort til 2.549,8  

 mill. kr., og de i september 1992 fastsatte bidragssatser for 1993 er fastsat  

 svarende hertil.
 Efter forslaget vil bidragsindtægterne til arbejdsmarkedsuddannelsesfonden  

 (AUD I) i 1993 inklusive den samlede merbevilling i medfør af aftalen af 26.  

 november 1992 om finanslov 1993 og beskæftigelsesfremmende initiativer m.v.,  

 samt efterregulering for 1991 udgøre 2.928,3 mill. kr.
Det kan oplyses, at det årlige bidrag for lønmodtagere (incl.
AUD II), for  

 hvem der indbetales fuldt ATP-bidrag er 1.049,76 kr. i 1992. Det årlige  

 bidrag for lønmodtagere er i den i september måned 1992 udsendte  

 bekendtgørelse for 1993 fastsat til 1.333,08 kr.
Efter forslaget vil lønmodtagernes bidrag i 1993 (incl.
AUD II) beregnet  

 på årsbasis udgøre 1.427,60 kr.
På grund af overgangsordningen, hvorefter det  

 opkrævede bidrag i januar kvartal skal svare til det i september fastsatte  

 bidrag, vil der dog i forbindelse med den endelige beregning af bidraget ske  

 en mindre forhøjelse af bidragets størrelse i de 3 sidste kvartaler af 1993.
 Der må forventes mindre administrative merudgifter for ATP-huset, der  

 administrerer opkrævningen af lønmodtagerbidraget, som følge af den  

 administrative omlægning af bidragsopkrævningen.
Bemærkninger til lovforslagets enkelte bestemmelser Til § 1 Til nr. 1 Forslaget sikrer hjemmel til, at der fastsættes bidrag i december måned på  

 grundlag af den vedtagne finanslov.
Herved knæsættes samtidighedsprincippet.  

 Endvidere angives det, hvorledes det samlede bidrag fremover skal beregnes.  

 Endelig indgår af administrative hensyn bestemmelse om, at bidraget for det  

 pågældende finansår først skal gælde fra april kvartal.
Til nr. 2 I forslaget beskrives, hvorledes beregningen af den enkelte lønmodtagers  

 bidrag på grund af princippet om samtidighed i bidragsfastsættelsen, må tage  

 udgangspunkt i et skøn over antal beregnede fuldtidsbeskæftigede i  

 finansåret.
Det præciseres endvidere, at der fortsat foretages efterreguleringer i  

 bidragsfastsættelsen under hensyn til regnskabstallene for det forudgåene  

 finansår.
Der henvises i øvrigt til de almindelige bemærkninger.
Til nr. 4 Der er tale om en konsekvensændring som følge af forslaget i nr. 1.
Til § 2 og 3 Det foreslås, at lovforslaget træder i kraft den 1. januar 1993.
 Af hensyn til ATP-husets og arbejdsgivernes mulighed for at indrette sig  

 på det nye opkrævningsgrundlag opretholdes Arbejdsministerens bekendtgørelse  

 nr. 821 af 29. september 1992 om bidragssatser for 1993 til  

 Arbejdsmarkedsuddannelsesfonden for så vidt angår først kvartal i 1993.
