 Eksemplarer af lov nr. 60 af 18. februar 1981 om midlertidigt fradrag for  

 visse erhvervsmæssige investeringer er tidligere udsendt.
 Eksemplarer af ministeriet for skatter og afgifters bekendtgørelse af 20.  

 marts 1981 om kontroloplysninger i henhold til lov om midlertidigt fradrag  

 for visse erhvervsmæssige investeringer fremsendes hermed.
 Med hensyn til praktisering af lovens bestemmelser skal man meddele  

 følgende:
 1. Lovens § 1, stk. 1, 1. pkt., giver ret til et  

 skattemæssigt fradrag for skatteydere, der anskaffer maskiner, inventar og  

 lignende driftsmidler, som afskrives under et efter afskrivningslovens afsnit  

 I.
Visse arter af driftsmidler er dog undtaget fra ordningen.
Det samme  

 gælder visse virksomheder og personer uanset arten af det driftsmiddel, der  

 anskaffes.
 Bestemmelsen i § 1, stk. 2, afgrænser den kreds af driftsmidler, der er  

 omfattet af ordningen, fra de driftsmidler, der falder udenfor.
 Ifølge lovens § 1, stk. 2, 1. pkt., kan fradrag ikke foretages ved  

 anskaffelse af biler, der er indregistreret som nævnt i afskrivningslovens §  

 6A.
De køretøjer, for hvilke der efter bestemmelserne i loven om fradrag for  

 visse erhvervsmæssige investeringer herefter ikke kan foretages fradrag, er  

 biler, som af ejeren udelukkende benyttes erhvervsmæssigt, men som er  

 indregistreret De nævnte biler er undtaget fra investeringsfradragsordningen, hvad enten anskaffelsessummen er over eller under 65.000 kr.
Ifølge lovens § 1, stk. 2, 2. pkt., kan fradrag heller ikke foretages ved anskaffelse af småaktiver med en anskaffelsessum på 1.800 kr. og derunder samt driftsmidler, hvis levetid ikke antages at overstige 3 år, og som fradrages fuldt ud i den skattepligtige indkomst for anskaffelsesåret, jfr. § 3 i lovbekendtgørelse nr. 564 af 8. november 1978 om skattemæssige afskrivninger m.v.
Hvis den skattepligtige vælger at aktivere disse anskaffelser og afskrive dem under et med de øvrige driftsmidler, jfr.
afskrivningslovens § 3, stk. 3, vil han opnå ret til investeringsfradrag.
Lovens § 1, stk. 3, opregner en række virksomheder og personer, som ikke omfattes af ordningen.
Det drejer sig om følgende arter af virksomhed:
 finansierings- og investeringsvirksomheder.
landinspektører, revisorer og regnskabskonsulenter, ejendomshandlere, mæglere, ejendomsadministrationsvirksomheder og reklamevirksomheder.
 terapeuter og dyrlæger.
 biografforestillinger.
Opregningen (negativlisten) indeholder en udtømmende angivelse af de virksomheder og personer, som ikke kan opnå fradrag i henhold til loven.
Ved udformningen af negativlisten har man villet opregne en række virksomheder, som typisk udfører tjenesteydelser, der ikke har en produktionsmæssig karakter.
Det skyldes, at det har været hensigten, at investeringsfradraget først og fremmest skal komme fremstillingsvirksomhed til gode.
Detail- og engroshandel er dog også omfattet af ordningen.
Ved anvendelsen af negativlisten kan det derfor i tvivlstilfælde have betydning, om der er tale om en fremstillingsvirksomhed.
For så vidt angår de under 3) nævnte bureauer er det forudsat, at disse typisk falder uden for begrebet fremstillingsvirksomhed, og dette har man søgt at fremhæve ved de citerede eksempler.
Skulle det forekomme, at en egentlig produktionsvirksomhed blot fører betegnelsen bureau i sit navn, uden at have lignende karakter som de i bestemmelsen angivne bureauer, er den således ikke tænkt omfattet af negativlisten.
Såfremt en skattepligtig både driver erhvervsmæssig virksomhed, der berettiger til fradrag efter stk. 1, og en virksomhed, der efter stk.
3 ikke berettiger til fradrag, berettiger alene anskaffelser, der overvejende skal benyttes i den førstnævnte virksomhed, til fradrag.
Såfremt en erhvervsmæssig virksomhed efter sin karakter kan henføres såvel til stk. 1 som til stk. 3, og det ikke ved regnskabsforholdene eller på anden måde godtgøres, i hvilken del af virksomheden driftsmidlet skal anvendes, afhænger det af virksomhedens overvejende karakter, hvorvidt anskaffelsen til denne berettiger til fradrag eller ikke.
2. Det er efter lovens § 1, stk. 1, en betingelse for  

 retten til investeringsfradrag, at anskaffelsen af de under punkt 1 nævnte aktiver har fundet sted i perioden fra den 1. januar 1981 til den 31.
december 1983. I de tilfælde, hvor den skattepligtige anvender et forskudt indkomstår, er det efter § 5 tillige en forudsætning, at anskaffelsen har fundet sted i indkomståret 1981 eller et senere indkomstår.
3. I lovens § 1, stk. 5, er der optaget en  

 bestemmelse, hvorefter indkøbsforeninger samt produktions- og salgsforeninger kan opnå investeringsfradrag som et særligt fradrag i den skattepligtige indkomst, der er opgjort efter selskabsskattelovens §§ 14 og 15.
Dette har sammenhæng med, at de nævnte foreninger opgør den skattepligtige indkomst som en procentdel af foreningsformuen.
4. Ifølge lovens § 2, stk. 1, udgør  

 investeringsfradraget 5 pct. af nettoinvesteringen i det pågældende indkomstår i driftsmidler, der er omfattet af ordningen.
Nettoinvesteringen er det beløb, hvormed anskaffelsessummen for driftsmidler, der er anskaffet i indkomståret, overstiger salgssummen for de driftsmidler, der er solgt i samme indkomstår.
Ved opgørelsen af nettoinvesteringen skal der bortses fra anskaffelses- og salgssummen for aktiver, der ikke er omfattet af ordningen.
Med anskaffelsessummen må sidestilles nettoudgifter for den anskaffende ved en byttehandel, ligesom med salgssum må sidestilles nettooverskud for modtageren i bytteforholdet, svarende til det beløb det afgivne er mere værd end det modtagne.
Efter lovens § 2, stk. 2, skal anskaffelsessummer og salgssummer opgøres efter reglerne i lov om skattemæssige afskrivninger.
Udgifter til forbedring sidestilles med anskaffelsessummer.
Med salgssummer sidestilles ekspropriationserstatninger samt forsikrings- eller erstatningssummer for skadelidte driftsmidler, der udgår af driften på grund af skaden.
Efter lovens § 2, stk. 2, 4. pkt., skal afskrivningslovens regler om, hvornår et driftsmiddel anses for anskaffet, også anvendes i forbindelse med reglerne om det midlertidige investeringsfradrag.
Det betyder, at et driftsmiddel betragtes som anskaffet, når levering har fundet sted, jfr. afskrivningslovens § 7. Det er en forudsætning for investeringsfradraget, at driftsmidlet skal indgå i virksomhedens drift.
Ifølge lovens § 2, stk. 3, 1. pkt., ydes der ikke investeringsfradrag ved erhvervelse ved arv, arveforskud eller gave.
Det samme gælder efter § 2, stk. 3, 2. pkt., ved overdragelser mellem en person og et selskab eller mellem selskaber indbyrdes, hvis den ene af parterne i overdragelsen har en bestemmende indflydelse på den anden parts handlemåde på grund af aktiebesiddelse, vedtægtsbestemmelse, aftale eller fælles ledelse.
Der tænkes herved navnlig på overdragelser i form af omdannelse af en virksomhed fra personligt eje til selskab eller fra en selskabsform til en anden, samt på overdragelse af driftsmidler fra et selskab til et andet selskab under samme koncern eller fra hovedaktionæren til selskabet.
Såfremt leverandøren af et driftsmiddel er i økonomisk fællesskab med køberen, men overdragelsen er udtryk for et normalt salg, vil der alligevel kunne ydes fradrag, idet lovens § 2, stk. 4, undtager overdragelser, der er sket som led i overdragerens almindelige erhvervsmæssige virksomhed, fra begrænsningen i § 2, stk. 3, 2. pkt.
5. Efter lovens § 3 berører investeringsfradraget ikke  

 størrelsen af de afskrivninger, der kan foretages efter lov om skattemæssige afskrivninger m.v.
Investeringsfradraget berører heller ikke reglerne i afskrivningslovens §§ 4 og 5 om tab på solgte og beskadigede driftsmidler og om negative afskrivningssaldi.
Skatteyderen har således krav på investeringsfradrag, selv om hans afskrivningssaldo er negativ.
Fradraget berører heller ikke opgørelsen af fortjeneste og tab efter lov om særlig indkomstskat m.v. eller efter § 5, stk. 1, litra a, i statsskatteloven nr. 149 af 10. april 1922.
Har den skattepligtige anvendt investeringsfondshenlæggelser eller etableringskontoindskud til forlods afskrivning på anskaffelsessummen for maskiner, inventar og lignende driftsmidler, medfører det ikke nedsættelse af den anskaffelsessum, hvoraf investeringsfradraget beregnes.
6. Investeringsfradraget kan ikke beskæres eller  

 annulleres efter ligningslovens § 28. Fradraget vil derimod på linie med andre fradrag ved opgørelsen af den skattepligtige indkomst begrænse den skattepligtiges muligheder for at afskrive, nedskrive og henlægge til investeringsfonds i tilfælde, hvor privatforbruget overstiger indkomsten.
