(Til alle amtsråd og  

 kommunalbestyrelser) I medfør af § 39 a, stk. 6, i folkeskoleloven, jf. lovbekendtgørelse nr. 524 af 10. juli 1990, fastsættes følgende bestemmelser om fremgangsmåden ved kommunalbestyrelsernes og amtsrådenes ansættelse af tjenestemænd mfl. i folkeskolen ved kommunernes og amtskommunernes skole- og undervisningsvæsen:
§ 1.  Ansættelsesmyndigheden må, inden den tager  

 stilling til spørgsmålet om ansættelse af en person som tjenestemand,  

 timelærer, fast vikar eller vakancevikar i folkeskolen, foretage en prøvelse  

 af, om den pågældende ansøger opfylder betingelserne i tjenestemandslovens §  

 10, jf.
Finansministeriets cirkulære nr. 2 af 14. januar 1963 angående  

 spørgsmålet om ansættelse under staten af personer, der har begået strafbare  

 forhold.
Cirkulæret er optrykt som bilag.
§ 2.  Ansættelsesmyndigheden bør være opmærksom på, om  

 der efter bestået eksamen foreligger sammenhæng i tidspunkterne for  

 ansøgerens tidligere virksomhed som leder eller lærer.
Der bør kræves  

 dokumentation for tidligere ansættelsesperiode(r) som leder eller lærer.
§ 3.  Hvis ansøgeren ikke fremlægger dokumentation for  

 lærervirksomhed eller anden virksomhed efter eksamen (aftjening af  

 værnepligt, deltagelse i kursus mv.), eller der foreligger anden særlig grund  

 hertil, bør ansættelsesmyndigheden skriftligt indhente straffeattest for den  

 pågældende i medfør af § 18, nr. 11, i Justitsministeriets cirkulære nr. 273  

 af 5. december 1962 om strafferegistre og kriminalstatistik mv.
Det bemærkes,  

 at Justitsministeriet har tiltrådt, at såvel kommunalbestyrelser som amtsråd  

 i henhold til den nævnte bestemmelse kan indhente fuldstændig straffeattest  

 til brug for sager om ansættelse som leder eller lærer i folkeskolen, jf. dog  

 herved forvaltningslovens § 29 om samtykke til indhentelse af fortrolige  

 oplysninger.
 § 4.  Skrivelsen, i hvilken straffeattesten  

 rekvireres, stiles til rigspolitichefen og skal indeholde oplysninger om  

 formålet med og hjemmelen for rekvisitionen.
§ 5.  Der skal drages omsorg for, at tilvejebragte  

 strafoplysninger ikke kommer uvedkommende i hænde.
Straffeattester og  

 eventuelle andre skriftlige strafoplysninger skal opbevares på særlig  

 betryggende måde og således ikke i et almindeligt tilgængeligt arkiv.
Kun  

 personer, der skal benytte attesterne ved behandling af personalesager, må  

 have adgang til dem, og det skal indskærpes disse personer, at oplysningerne  

 er fortrolige, og at de pågældende således har tavshedspligt, jf.  

 forvaltningslovens § 27 og straffelovens §§ 152 og 152 c-f.
 § 6.  Cirkulæret træder i kraft den 1. september 1990.
 Stk. 2.  Samtidig ophæves Undervisningsministeriets  

 cirkulære af 6. november 1973 om retningslinier for ansættelsesmyndighedens  

 prøvelse af, om ansøgere til stillinger i folkeskolen opfylder  

 ansættelsesbetingelserne efter tjenestemandslovens § 10, stk. 1.
Undervisnings- og Forskningsministeriet,  

 den 27. juli 1990 P.m.v.
 e.b.
