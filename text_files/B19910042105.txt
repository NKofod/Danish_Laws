 I medfør af § 75, stk. 1., jf. § 78 i lov om luftfart, jf.  

 lovbekendtgørelse nr. 408 af 11. september 1985, fastsættes hermed følgende  

 med henblik på gennemførelse af aftale mellem de 3 skandinaviske regeringer  

 af 6. juni 1990, som en udvidelse af tidligere aftaler af 22. maj 1986 og 8.  

 april 1988 i forbindelse med skandinavisk aftale om forlængelse af det  

 skandinaviske luftfartssamarbejde, jf. lov nr. 381 af 10. juni 1987:
 § 1.  Tilladelse til beflyvning af nedenfor nævnte  

 grænseoverskridende regionale flyruter, som SAS vælger ikke at ville beflyve,  

 kan gives andre skandinaviske luftfartsselskaber end SAS:
 Stk. 2.  For så vidt angår ruter fra Stockholm,  

 København og Oslo til lufthavne i de øvrige EF/EFTA-lande, som ikke er  

 kategori-1 lufthavne, gælder, at tilladelse kun kan meddeles, såfremt SAS  

 ikke flyver direkte fra nogen af de tre skandinaviske hovedstæder til den  

 pågældende EF/EFTA-lufthavn.
 Stk. 3.  Trafikministerierne i Danmark, Norge og Sverige  

 kan, når de efter forudgående konsultationer er enige herom, og når  

 forholdene ud fra en samlet vurdering gør det ønskeligt, fravige stk. 1, nr.  

 1. Dispensationen gælder dog ikke for ruter mellem hovedstæderne.
 § 2.  Hvis SAS vælger ikke selv at ville beflyve en  

 rute omfattet af § 1, kan tilladelse i overensstemmelse med nøjere  

 detailforskrifter, jf. § 10, gives til et andet skandinavisk selskab.
 Stk. 2.  Når SAS dækker beflyvningen af et punkt i et af  

 de øvrige EF/EFTA-lande fra 2 skandinaviske punkter ved een kombinationsrute,  

 hvor fly og rutenummer er gennemgående, skal SAS anses for at udnytte sin  

 fortrinsret fra begge de 2 skandinaviske punkter, jf. dog stk. 4.
 Stk. 3.  Beflyvning af en rute skal påbegyndes snarest  

 muligt efter, at tilladelsen er meddelt, dog senest 12 måneder fra  

 førstkommende 1. april eller 1. november.
 Stk. 4.  Trafikministerierne i Danmark, Norge og Sverige  

 kan under de i § 1, stk. 3, nævnte forudsætninger fravige stk. 2.
§ 3.  Hvis SAS meddeler, at konsortiet ønsker at  

 påbegynde beflyvning af en rute, hvortil et andet skandinavisk selskab har  

 ansøgt om tilladelse, afslås denne ansøgning.
SAS skal påbegynde beflyvningen  

 senest 12 måneder fra førstkommende 1. april eller 1. november.
 § 4.  Andre skandinaviske luftfartsselskaber end SAS  

 kan meddeles samme tilladelse som SAS til at flyve nye ruter mellem  

 København, Oslo eller Stockholm og London/Gatwick.
 § 5.  Det kan blive nødvendigt at pålægge  

 restriktioner for beflyvning af en rute af hensyn til eksisterende anlægs- og  

 personaleressourcer ved lufthavnene, som fx. luftrumskapacitet, baner,  

 terminaler, lokal og regional lufttrafiktjeneste, told, paspoliti, politi og  

 sikkerhedskontrol.
 § 6.  Skandinaviske selskaber kan ansøge om  

 interskandinaviske ruter, medens alene danske selskaber kan ansøge om ruter  

 mellem Danmark og EF/EFTA-lande.
 Stk. 2.  Skandinaviske selskabers ansøgning om  

 rutetilladelse til interskandinaviske regionalruter indsendes til  

 Trafikministerierne i de to lande, imellem hvilke ruten ønskes befløjet.
 Stk. 3.  Danske selskabers ansøgning om rutetilladelse  

 til ruter mellem Danmark og de øvrige EF/EFTA-lande sendes til  

 Trafikministeriet.
 § 7.  Ansøgning skal indeholde oplysninger om  

 trafikoplæg for beflyvning af ruten, herunder tidstabel, flytype, mv.
 § 8.  Rutetilladelsens gyldighedsperiode er normalt op  

 til 5 år. Ønskes rutetilladelsen forlænget, skal ansøgning herom indsendes  

 inden 1 år før rutetilladelsens udløb.
 § 9.  Rutetilladelsen gives på en række nærmere  

 fastsatte vilkår.
 Stk. 2.  Hvis indehaveren af rutetilladelsen ikke  

 opfylder vilkårene for rutetilladelsen, kan tilladelsen helt eller delvis  

 tilbagekaldes.
 § 10.  Trafikministeriet har sammen med de norske og  

 svenske myndigheder udarbejdet nærmere detailforskrifter om udstedelse af  

 rutetilladelse.
 § 11.  Trafikministeriets bekendtgørelse nr. 448 af  

 15. juli 1988 ophæves med virkning fra denne bekendtgørelses ikrafttrædelse.
