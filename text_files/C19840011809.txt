Cirkulære om særlig regulering af  

 lønninger pr. 1/10 1984 som følge af den aftalte  

 tilpasningsklausul (* 1) (Til samtlige ministerier m.v.) Som led i fornyelsen af aftaler og overenskomster i foråret 1983  

 blev det for en lang række grupper af offentligt ansatte aftalt, at der  

 under visse nærmere aftalte forudsætninger om  

 lønudviklingen på det private arbejdsmarked skulle ydes en  

 særlig regulering pr. 1. oktober 1984 af de ansattes  

 lønninger.
 På grundlag af Dansk Arbejdsgiverforenings  

 arbejderlønstatistik for januar kvartal 1984 er denne særlige  

 regulering af lønningerne på basis af de aftalte  

 beregningsprincipper opgjort til o,23 pct.
 Den særlige regulering pr. 1. oktober 1984 beregnes som o,23 pct. af  

 de i aftale-/overenskomstgrundlaget aftalte løndele pr. 1. oktober  

 1984, i hvilken forbindelse følgende skal anføres:
 A.  Tjenestemænd i staten, folkeskolen og folkekirken m.fl.
 For tjenestemænd m.fl.,  som aflønnes efter aftalen af  

 28. marts 1983 om justering af tjenestemandslønninger, indgår  

 følgende løndele i beregningen af den særlige regulering  

 pr. 1. oktober 1984:
 1)	Samtlige løndele, herunder særlige tillæg, der  

 var taktreguleret efter den forud for 5. oktober 1982 gældende  

 taktreguleringsordning.
 2)	Dyrtidstillæg.
 3)	Kronetillæg ydet i henhold til § 3, stk. 2-4, i  

 ovennævnte justeringsaftale.
 Størrelsen af den særlige regulering pr. 1. oktober 1984 vil  

 for tjenestemandslønninger på de enkelte skalatrin fremgå  

 af tabel 6 i den af finansministeriet udsendte lønoversigt pr. 1.  

 oktober 1984, medens den særlige regulering pr. 1. oktober 1984 af  

 tillæg vil fremgå af en særlig kolonne i tabellerne 1 og  

 2.
 Det tilføjes, at den heromhandlede regulering ikke  

 gælder for udgiftsdækkende ydelser eller særlige ydelser  

 som natpenge mv.
 B.  Overenskomstansatte m.v.
 For så vidt angår beregningen af den særlige  

 lønregulering for overenskomstansatte henvises til reglerne i de  

 enkelte overenskomster med tilhørende protokollater.
 For visse større grupper af overenskomstansatte vil den  

 særlige lønregulering være indregnet i lønnen i  

 tabellerne i finansministeriets lønoversigt pr. 1. oktober 1984.
 I en del overenskomster er der aftalt tilpasningsklausul med regulering  

 på basis af tjenestemændenes skalatrin, og for sådanne  

 grupper finder det under A anførte tilsvarende anvendelse.
 På overenskomstområder, hvor der ydes tillæg, som i  

 overenskomstperioden 1983-85 reguleres med 4 x 1,33 pct., svarende til  

 reguleringen af tjenestemænds særlige tillæg, skal der pr.  

 1. oktober 1984 ligeledes ske regulering af tillægget med den ovenfor  

 nævnte reguleringsprocent på o,23.
C.  Andet Særskilte vederlag, herunder honorarer, forhøjes i lighed med  

 særlige og generelle tillæg med den særlige  

 lønregulering pr. 1. oktober 1984.
 Med hensyn til særlig regulering pr. 1. oktober 1984 af pensioner,  

 understøttelser, ventepenge, rådighedsløn og  

 efterindtægt henvises til særskilt meddelelse herom.
 Tvivlsspørgsmål forudsættes forelagt  

 finansministeriet.
