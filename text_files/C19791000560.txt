Anbringelse af oppustelige redningsflåder på ramper I skibe, hvor oppustelige redningsflåder er anbragt på skråtstillede  

 ramper med udløserlinerne/fanglinerne fastgjort umiddelbart ved flåderne, kan  

 der være tvivl om, hvorvidt flådens egenvægt er tilstrækkelig til at overhale  

 den i flådecontaineren eller -paksækken indlagte udløserline/fangline, i  

 særdeleshed i en situation hvor skibet har slagside til modsat side af den,  

 hvor flåden er anbragt.
 Direktoratet skal derfor henstille, at der snarest belejligt i skibe, hvor  

 flåder er anbragt på skråtstillede ramper i mere end 1,5 meters højde over  

 dækket, i forbindelse med fastgøring af flådernes udløserliner træffes  

 foranstaltninger til, at flåderne er klar af skibssiden, inden der kommer  

 træk på udløserlinen.
I forbindelse med ovennævnte skal man samtidig henlede opmærksomheden på,  

 at Den internationale konvention om sikkerhed for menneskeliv på søen, 1974  

 (SOLAS 74), der forventes at træde i kraft i løbet af 1980, i kapitel III,  

 reglement 15, litra (p), foreskriver, at oppustelige redningsflåder skal være  

 således anbragt, at de er klar til brug i en nødsituation, samt at de vil  

 flyde frit op fra det sted, hvor de er anbragt, puste sig op og gøre sig fri  

 af skibet i tilfælde af, at dette synker.
Dette medfører, at der i  

 forbindelse med udløserlinen skal være et svagt led, der kun belastes, når  

 flåden flyder frit op.
 Hvis surringer benyttes, skal disse være udstyret med godkendt  

 hydrostatisk udløserapparat.
