Patienten var imidlertid gentagne gange på grund af sin manglende  

 sygdomserkendelse og manglende indsigt i eget behandlingsbehov, ophørt  

 med den nødvendige behandling med antipsykotisk medicin.
Dette havde  

 medført en forværring i hendes tilstand og efterfølgende  

 genindlæggelser på psykiatrisk afdeling.
Ved den aktuelle indlæggelse var patienten svært produktivt  

 psykotisk, præget af hallucinationer på såvel høre-  

 som følesansen.
Hun havde bizarre vrangforestillinger og  

 tvangshandlinger i forbindelse med følelsen af, at "navne" blev kastet  

 på hende af ukendte personer, ligesom hun også følte, at  

 personer blev kastet efter hende og ramte hende i nakken.
Fra indlæggelsen var patienten forsøgt motiveret for  

 behandling med antipsykotisk medicin tabletter Trilafon.
Hun ville imidlertid  

 kun acceptere behandling med medicin i utilstrækkelige doser til, at  

 det kunne have effekt på hendes tilstand, og efter ca. en måned  

 blev der truffet beslutning om tvangsbehandling af hende med injektioner  

 Trilafon dekanoat 108 mg givet med 1 - 2 ugers mellemrum afhængig af  

 effekt og bivirkninger.
Patienten ønskede på daværende  

 tidspunkt ikke at klage over den trufne beslutning om tvangsbehandling, som  

 derefter blev iværksat samme dag.
Selvom patienten i den efterfølgende behandlingsperiode stadig var  

 præget af produktive psykotiske symptomer i form af  

 hørelseshallucinationer og vrangforestillinger, samt fortsat var uden  

 sygdomserkendelse og uden indsigt i eget behandlingsbehov, skete der en vis  

 stabilisering af hendes psykiske tilstand.
Det var således muligt for  

 patienten flere gange ugentligt at tage på hjemmebesøg hos  

 tidligere ægtefælle og børn, hvorimod det ikke var muligt  

 for hende at blive udskrevet til egen bolig.
Efter 7 måneder klagede patienten over den trufne beslutning om  

 tvangsbehandling til Det lokale Psykiatriske Patientklagenævn.
Klagen  

 blev tillagt opsættende virkning.
Det lokale Psykiatriske Patientklagenævn godkendte beslutningen om  

 tvangsbehandling.
Patienten ankede afgørelsen til  

 Sundhedsvæsenets Patientklagenævn Klage over tvangsmedicinering med  

 antipsykotisk medicin i depotform Sundhedsvæsenets Patientklagenævn fandt, at betingelserne for  

 tvangsmedicineringen var opfyldt.
Nævn fandt desuden, at behandlingen  

 med Trilafon i depotform udfra en konkret vurdering opfyldte kravet om mindst  

 indgribende behandlingsform på det tidspunkt, hvor beslutningen herom  

 blev truffet.
