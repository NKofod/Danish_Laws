Bindende forhåndsbesked  

 Andelsbeskatning   opretholdelse   finansieringsvirksomhed Ligningsrådet blev i en konkret sag anmodet om at  

 tage stilling til, hvorvidt en indkøbsforening, der var underlagt  

 andelsbeskatning efter selskabsskatteloven § 1, stk. 1, nr. 3, kunne  

 opretholde denne beskatning, såfremt indkøbsforeningen tegnede  

 25 pct. af kapitalen i et finansieringsselskab.
Herudover blev  

 Ligningsrådet anmodet om at tage stilling til, hvorvidt en mindre  

 aktiebesiddelse og repræsentation i finansieringsselskabets bestyrelse  

 ville ændre på svaret.
Det var oplyst, at indkøbsforeningen  

 påtænkte at tegne maksimalt 25 pct. af aktiekapitalen i et  

 finansieringsselskab.
Formålet med finansieringsselskabet skal  

 være at lette generationsskifteproblematikken inden for X-branche.  

 Aktionærer i finansieringsselskabet vil udover indkøbsforeningen  

 primært være X-branches interessentgrupper, herunder  

 brancheforeninger, et kautionsinstitut og råvare- og  

 maskinleverandører.
Ligningsrådet bekræftede ved en bindende  

 forhåndsbesked i 1986, at indkøbsforeningens udkast til  

 vedtægter ikke var til hinder for, at indkøbsforeningen blev  

 beskattet efter den dagældende bestemmelse i selskabsskatteloven § 1,  

 stk. 1, nr. 3a.
Af indkøbsforeningens vedtægter fremgik der  

 bl.a., at foreningen kunne yde lån til driftskreditter og finansiering  

 ved køb/leasing af driftsmateriel til brug for  

 medlemsvirksomheder.
Det fremgår af selskabsskatteloven § 1, stk. 1, nr.  

 3, at andelsforeninger skal opfylde tre betingelser for at blive underlagt  

 kooperationsbeskatning.
For det første skal andelsforeningen  

 udøve kooperativ virksomhed,  hvilket vil sige, at foreningen skal  

 have som formål at fremme mindst 10 medlemmers fælles  

 erhvervsmæssige interesser gennem deres deltagelse i foreningens  

 virksomhed som aftagere, leverandører eller på anden lignende  

 måde.
For det andet må andelsforeningens omsætning med  

 ikke-medlemmer ikke væsentligt eller længerevarende overskride 25  

 pct. af den samlede omsætning.
For det tredje skal andelsforeningen -  

 bortset fra normal forrentning af en indbetalt medlemskapital - anvende den  

 stedfundne omsætning med medlemmerne som grundlag for udlodning til  

 disse.
 For andelsforeninger, der driver virksomhed som  

 indkøbsforening, er dette præciseret i selskabsskatteloven § 15,  

 stk. 1, hvorefter foreningen skal have til formål at indkøbe,  

 fremskaffe eller fremstille varer eller at levere tjenesteydelser til  

 medlemmernes forbrug.
Det følger heraf, at et kooperationsbeskattet  

 selskab skal have et kooperativt formål, der er baseret på  

 omsætning hovedsagligt med medlemmerne.
Kravene indebærer, at der  

 reelt skal være tale om samhandel med medlemmerne, mens dette at virke  

 for medlemmernes interesser eller fremme salget af medlemmernes produkter  

 m.v. ikke i sig selv kan anses som et kooperativt formål, jf.  

 betænkning nr. 1244 af 18. december 1992 side 22.
Den nuværende affattelse af selskabsskatteloven § 1,  

 stk. 1, nr. 3 blev indført ved lov nr. 374 af 18. maj 1994 (L 46). Af  

 bemærkningerne til lovforslaget fremgår det, at  

 andelsformålet defineres ud fra det generelle formål, hvilket vil  

 sige at fremme medlemmernes erhvervsmæssige interesser gennem deres  

 deltagelse i andelsselskabets virksomhed.
Af bemærkningerne til  

 lovforslaget fremgår det også, at et andelsselskab vil falde uden  

 for bestemmelsens område, hvis virksomheden ikke er i nøje  

 overensstemmelse med det formål der er nævnt i bestemmelsen.
Det er Ligningsrådets opfattelse, at der som  

 følge af bestemmelsen i selskabsskatteloven § 1, stk. 1, nr. 3, jf. §  

 15, stk. 1, dens forarbejder og praksis må anses at være meget  

 snævre grænser for hvilke sideaktiviteter, der kan accepteres som  

 kooperativ virksomhed.
Det klare udgangspunkt er, at virksomheden skal  

 være baseret på samhandel eller omsætning hovedsagligt med  

 medlemmerne.
Det er ikke tilstrækkeligt for at være omfattet af  

 kooperationsbeskatningen, at virksomheden har til formål at virke for  

 medlemmernes erhvervsmæssige interesser.
På baggrund af  

 Højesterets dom i TfS 2000.229 må det anses for fastslået,  

 at den lempelige beskatning af andelsforeninger efter selskabsskatteloven §  

 1, stk. 1, nr. 3, jf. § 15, stk. 1 er forbeholdt andelsforeninger, der alene  

 har et kooperativt formål og virke.
Dette blev også udtrykt i  

 betænkning nr. 1244 af 18. december 1992 side 22 og er endvidere kommet  

 til udtryk ved Højesterets dom refereret i TfS 1997.100. Det kan  

 således alene accepteres, at andelsselskaber udøver anden form  

 for virksomhed end den direkte kooperative, såfremt denne virksomhed er  

 et tilfældigt biprodukt af den kooperative virksomhed.
Det er dog ikke  

 anset for at stride mod bestemmelserne, at en indkøbsforening yder  

 lån til medlemmerne, jf. betænkning nr. 1244 af 18. december 1992  

 side 22-23.
Det er Ligningsrådets opfattelse, at den  

 udlånsvirksomhed, der således kan udøves overfor  

 foreningsmedlemmerne, kan placeres i et selskab, der er helt eller delvist  

 ejet af indkøbsforeningen.
Heri ligger, at udlånsvirksomheden i  

 datterselskabet skal falde indenfor det kooperative formål.
 Det vil således være en betingelse for at  

 kunne anse udlånsvirksomheden for at falde indenfor det kooperative  

 formål, at der alene foretages udlån til medlemmer af  

 indkøbsforeningen.
 Foretages der udlån til andre end medlemmerne af  

 indkøbsforeningen vil andelsbeskatningen ikke kunne opretholdes.
Falder udlånsvirksomheden indenfor det kooperative  

 formål som beskrevet overfor er ejerandel af datterselskabet uden  

 betydning for besvarelsen af spørgsmålet.
Det er ligeledes uden  

 betydning, om indkøbsforeningen er repræsenteret i selskabets  

 bestyrelse.
