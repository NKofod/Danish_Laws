Betænkning afgivet af Skatteudvalget den  

 24. april 2002 Betænkning over Forslag til lov om ændring af  

 forskellige skattelove (Afskaffelse af efterbeskatningskravet i kildeskattelovens  

 § 48 E m.v.) [af  

 skatteministeren (Svend Erik Hovmand)] 1. Ændringsforslag Der er stillet 7 ændringsforslag til lovforslaget.  

 Skatteministeren har stillet ændringsforslag nr. 3 og 4.  

 Socialdemokratiets og Kristeligt Folkepartis medlemmer af udvalget har  

 stillet ændringsforslag nr. 1, 2 og 5-7.
2. Udvalgsarbejdet Lovforslaget blev fremsat den 20. februar 2002 og var til  

 1. behandling den 28. februar 2002. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 5 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Dansk Industri, Ernst & Young og PriceWaterhouseCoopers.
 Skatteministeren har over for udvalget kommenteret de  

 skriftlige henvendelser til udvalget.
Spørgsmål Udvalget har stillet 17 spørgsmål til  

 skatteministeren til skriftlig besvarelse, som denne har besvaret. 2 af  

 udvalgets spørgsmål og skatteministerens besvarelse heraf er  

 optrykt som bilag til betænkningen.
3. Indstillinger og politiske bemærkninger Et mindretal i udvalget (V, DF og KF) indstiller  

 lovforslaget til vedtagelse med de af skatteministeren stillede  

 ændringsforslag.
 Et andet mindretal i udvalget (S og KRF) indstiller  

 lovforslaget til vedtagelse med de af S og KRF stillede  

 ændringsforslag.
 Socialdemokratiet bemærker følgende:
 Socialdemokratiet har fra starten været  

 initiativtager til den specielle »forskerbeskatning«, ligesom  

 Socialdemokratiet har deltaget i de løbende ændringer.
 Udgangspunktet har hele tiden været at tilgodese et  

 klart defineret behov for at skaffe kvalificerede medarbejdere i såvel  

 forskningsmiljøerne som i erhvervslivet som helhed   enkelt og  

 ubureaukratisk og uden at åbne for misbrugsmuligheder.
 Med regeringens forslag om at fjerne efterreguleringen for  

 samtlige brugere af ordningen efter 7 års ophold i Danmark, finder  

 Socialdemokratiet det yderst rimeligt, at alle   i lighed med personer  

 godkendt efter »forsker-reglen«   skal underlægges en faglig og  

 kvalitetsmæssig bedømmelse, hvoraf det samtidig vil  

 fremgå, i hvilket omfang stillingerne vil kunne besættes med  

 danske medarbejdere.
 For danske statsborgere, som vender tilbage til et job i  

 Danmark efter minimum 3 år i udlandet, kan der næppe være  

 tale om en »prøvetid« under danske forhold   de burde i forvejen  

 være velkendte.
 Ændringsforslagene er derfor med til at hindre  

 utilsigtet brug af den skattebegunstigede ordning, ligesom dansk lovgivning  

 på området med denne præcisering bringes i harmoni med  

 bl.a. den svenske.
 Skatteministerens ændringsforslag, hvor karenstiden  

 forlænges til 5 år, ses umiddelbart at være af kosmetisk  

 karakter, hvorfor Socialdemokratiet ikke kan stemme for dette  

 ændringsforslag.
 Socialdemokratiet vil derfor kun kunne stemme for  

 lovforslaget med de af Socialdemokratiet og Kristeligt Folkeparti stillede  

 ændringsforslag.
Et tredje mindretal i udvalget (SF) indstiller  

 lovforslaget til forkastelse ved 3. behandling.
Mindretallet vil  

 stemme for de af S og KRF stillede ændringsforslag.
Et fjerde mindretal i udvalget (RV) indstiller  

 lovforslaget til forkastelse ved 3. behandling.
Mindretallet vil  

 stemme for de af S og KRF stillede ændringsforslag og stemme hverken  

 for eller imod de af skatteministeren stillede ændringsforslag.
Et femte mindretal i udvalget (EL) indstiller  

 lovforslaget til forkastelse ved 3. behandling.
Mindretallet vil  

 stemme for de stillede ændringsforslag.
 Enhedslisten bemærker, at regeringen med dette  

 forslag åbner en ny gavebod for de højest lønnede uden at  

 have nogen som helst anelse om, hvor mange den vil omfatte, og hvor meget den  

 vil koste.
 Det  fremgår klart af skatteministerens svar  

 på en række spørgsmål i forbindelse med  

 udvalgsbehandlingen af dette lovforslag.
Forslaget betyder, at regeringen indfører en  

 livslang skatterabat for danskere, som vender hjem efter et udlandsophold, og  

 udlændinge, som flytter til Danmark og tjener over 52.400 kr. om  

 måneden.
I de første tre år kan den pågældende  

 vælge at slippe med at betale 25 pct. i skat af bruttoindkomsten uden  

 fradrag af nogen art.
Tidligere skulle denne skatterabat tilbagebetales efter  

 yderligere fire år, men denne tilbagebetaling vil regeringen nu  

 fjerne.
Skatteministeren har også undladt at sende dette  

 lovforslag i høring, fordi der er tale om »nogle få tekniske ændringer«  og en imødekommelse af »et længe næret ønske  

 hos virksomheder, der ansætter medarbejdere under den særlige  

 skatteordning«.
Tydeligere kan det  

 vel ikke demonstreres, at når det er »vennerne« i  

 erhvervslivet, som kommer med deres ønsker, så er der penge nok  

   og så kan det ikke gå hurtigt nok.
Helt anderledes forholder  

 det sig med skattelettelser til de lavtlønnede.
Det har tydeligvis  

 ingen hast.
Enhedslisten stemmer derfor imod dette lovforslag.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Til § 1 Af	et mindretal (S og KRF), tiltrådt af  et  

 mindretal (SF, RV og EL):
 1) I den under nr. 1 foreslåede affattelse af §  

 48 E, stk. 1, indsættes efter 1. pkt. som nye punktummer:
» [Nævnsgodkendelse af nøglemedarbejdere] 2) I den under nr. 1 foreslåede affattelse af §  

 48 E, stk. 3, indsættes efter »stk. 1 og 2, at«:  

»den skattepligtige ikke er dansk  

 statsborger, og at«.
[Krav om, at den skattepligtige ikke er dansk  

 statsborger] Af	skatteministeren, tiltrådt af et flertal (V, DF,  

 KF og EL):
 3) I den under nr. 1 foreslåede affattelse af §  

 48 E indsættes efter stk. 7 som nye stykker:
» Stk. 9. Beskatning efter stk. 8 finder ikke sted,  

 når den skattepligtige er omfattet af stk. 3, nr. 5, 2. pkt.  

 Tilsvarende gælder, når et forskningsråd attesterer, at den  

 skattepligtige udfører forsknings- og udviklingsarbejde.
I  

 tilfælde af flere ansættelsesforhold i umiddelbar  

 forlængelse af hinanden er det en betingelse, at samtlige  

 ansættelsesforhold opfylder betingelserne i 1. og 2. pkt. « Stk. 8 og 9 bliver herefter stk. 10 og 11.
[Opretholdelse af efterbeskatning for personer, der inden  

 for de seneste 5 år har været skattepligtige til Danmark] 4) I den under nr. 1 foreslåede affattelse af §  

 48 E, stk. 9, som bliver stk. 11, ændres »og stk. 3, nr. 5« til:  

 »stk. 3, nr. 5, og stk. 9«.
[Konsekvensændring som følge af  

 ændringsforslag nr. 3] Af	et mindretal (S og KRF), tiltrådt af et  

mindretal (SF, RV og EL):
 5) I den under nr. 1 foreslåede affattelse af §  

 48 E indsættes efter stk. 9 som nyt stykke:
» [Bemyndigelsesbestemmelse til skatteministeren  

 vedrørende nævnsgodkendelsen under ændringsforslag nr.  

 1] Til § 4 6) I stk. 1 indsættes efter »senere«: », jf. dog stk.  

 2« .
[Teknisk konsekvensændring til  

 ikrafttrædelsesbestemmelse som følge af ændringsforslag  

 nr. 7] 7) Efter stk. 1 indsættes som nyt stykke:
» [Ikrafttrædelsesbestemmelse for  

 ændringsforslagene under nr. 1 og 2] Bemærkninger Til nr. 1 og 5 Ændringsforslaget under nr. 1 indebærer, at  

 den skattepligtige, som ikke skal udføre forsknings- og  

 udviklingsarbejde her i landet, som betingelse for at kunne anvende ordningen  

 i kildeskattelovens § 48 E ved påbegyndelse af  

 ansættelsesforholdet har fået godkendt sine kvalifikationer og  

 arbejdsopgaver af et fagligt, paritetisk nævn, og at nævnet  

 samtidig hermed har godtgjort, at det vil være forbundet med betydelige  

 vanskeligheder at besætte den pågældende stilling med  

 allerede her i landet værende arbejdskraft.
 Ændringsforslaget under nr. 5 indeholder en  

 bemyndigelse til skatteministeren til at fastsætte nærmere regler  

 for nedsættelse af det faglige paritetiske nævn og til at  

 fastsætte nærmere regler om godkendelsen m.v.
Ad Retningslinjer for godkendelse Efter ændringsforslaget under nr. 1 skal det  

 faglige, paritetiske nævn efterprøve, at betingelserne for at  

 kunne omfattes  af ordningen i kildeskattelovens § 48 E er opfyldt.
Det vil  

 sige, at nævnet for det første skal foretage en prøvelse  

 af den skattepligtiges kvalifikationer og arbejdsopgaver.
Dernæst skal  

 nævnet foretage en vurdering af mulighederne for, at den  

 pågældende stilling kan besættes med allerede her i landet  

 værende arbejdskraft.
De personer, der omfattes af den i ændringsforslaget  

 foreslåede nye nævnsgodkendelse m.v., er skattepligtige, der ikke  

 falder ind under kategorien, som udfører forsknings- og  

 udviklingsarbejde her i landet.
Skattepligtige, der udfører  

 forsknings- og udviklingsarbejde, skal fortsat godkendes efter de principper,  

 som følger af gældende regler, jf. nærmere herom nedenfor  

 i afsnittet om godkendelse af forskere.
Der kan ikke foretages en udtømmende opremsning af,  

 hvilke kvalifikationer og arbejdsopgaver den skattepligtige skal være i  

 besiddelse af for at kunne opnå godkendelse.
Der vil således  

 blive  tale om en konkret skønsmæssig vurdering.
Sigtet er dog  

 en indsnævring af bestemmelsens anvendelsesområde i forhold til i  

 dag, hvor eneste betingelse er opfyldelsen af et vist lønniveau.
 Efter ændringsforslaget under nr. 5 bemyndiges  

 skatteministeren til at fastsætte de nærmere regler for  

 godkendelsen m.v.
Det er Socialdemokratiets og Kristeligt Folkepartis  

 opfattelse, at der bl.a. kan lægges vægt på, om den  

 pågældende f.eks. er ekspert inden for sit felt, dvs. arbejder  

 med specialistopgaver og har en uddannelse og et kompetenceniveau, der giver  

 den pågældende en særlig status i forhold til virksomhedens  

 ønsker og behov.
Det kan f.eks. være eksperter, der arbejder med  

 avanceret produktudvikling og tillempning af ny teknologi.
Tilsvarende  

 bør direktører og andre ledende medarbejdere, der varetager en  

 nøgleposition under udførelsen af deres arbejde for den danske  

 arbejdsgiver, kunne godkendes.
Som øvrige ledende medarbejdere kan  

 f.eks. nævnes specialister i rationalisering, økonomi, teknik og  

 anden teknologisk information m.v.
Disse kriterier svarer i stort omfang til  

 kriterierne i en sammenlignelig svensk ordning (der indeholder et generelt  

 godkendelseskrav, uanset hvilken kategori den ansatte er omfattet af).
 Det er endvidere en betingelse for at kunne omfattes af  

 ordningen i kildeskattelovens § 48 E, at nævnet   uanset at den  

 pågældendes kvalifikationer og arbejdsopgaver kan godkendes efter  

 ovenstående retningslinjer   tillige  har godtgjort, at det vil  

 være forbundet med betydelige vanskeligheder at besætte den  

 pågældende stilling med allerede her i landet værende  

 arbejdskraft.
I dette krav ligger et signal om, at ordningen  

 primært tager sigte på at kunne anvendes af skattepligtige inden  

 for branche- og stillingsområder, hvor arbejdsstyrken her i landet ikke  

 er tilstrækkelig, eller hvor arbejdstyrken her i landet ikke er i  

 besiddelse af de nødvendige kvalifikationer.
Det er Socialdemokratiets  

 og Kristeligt Folkepartis opfattelse, at i det omfang kvalificeret  

 arbejdskraft i Danmark er til stede, er det naturligt, at virksomhederne har  

 fokus på den danske arbejdsstyrke.
Det er naturligvis virksomheden  

 selv, der afgør, om stillingen skal besættes med her i landet  

 værende arbejdskraft eller arbejdskraft fra udlandet, men  

 forslagsstillerne mener ikke, at skattereglerne i disse tilfælde, hvor  

 Danmark kan levere den fornødne kvalificerede arbejdskraft   skal  

 indeholde incitament til at ansætte udenlandsk arbejdskraft.
Ad Nedsættelse af et fagligt, paritetisk nævn Efter ændringsforslaget under nr. 5 bemyndiges  

 skatteministeren endvidere til at fastsætte de nærmere regler for  

 nedsættelsen af det faglige, paritetiske nævn.
Skatteministeren kan herefter fastsætte de  

 nærmere regler for nævnets sammensætning og antal m.v., men  

 nævnets medlemmer skal naturligvis være i besiddelse af de  

 fornødne faglige kvalifikationer til at kunne foretage  

 prøvelserne af de omhandlede personers kvalifikationer og  

 arbejdsopgaver samt vurderingerne af, hvorvidt arbejdskraften er til stede  

 her i landet.
Det vil således være naturligt bl.a. at lægge  

 vægt på, at nævnets medlemmer har kendskab til de relevante  

 fag- og brancheområder, som kan forventes at falde ind under  

 bestemmelsens anvendelsesområde.
 Kravet om, at nævnet skal være paritetisk,  

 indebærer, at nævnets sammensætning skal bestå af  

 lige mange repræsentanter fra arbejdsgiveres henholdsvis arbejdstageres  

 side.
Ad Særlige bemærkninger vedrørende godkendelse af  

 forskere Efter de i lovforslaget foreslåede bestemmelser kan  

 en person, der udfører forsknings- og udviklingsarbejde i Danmark,  

 gøre brug af den særlige skatteordning ikke bare som fuldt  

 skattepligtig, men tillige som begrænset skattepligtig (dvs. at  

 vedkommende kan have bopæl i udlandet).
 Ved anvendelsen af den særlige skatteordning som  

 begrænset skattepligtig kræves det imidlertid, at en  

 forskningsinstitution eller et forskningsråd ved påbegyndelsen af  

 ansættelsesforholdet godkender den pågældendes  

 kvalifikationer som forsker eller attesterer, at den pågældende  

 skal udføre forsknings- og udviklingsarbejde.
 Efter de i lovforslaget foreslåede  bestemmelser  

 stilles der ikke krav om godkendelse af personer, der udfører  

 forsknings- og udviklingsarbejde, når disse bliver fuldt skattepligtige  

 til Danmark.
I forhold til gældende regler, jf. kildeskattelovens  

 § 48 E, stk. 7, er det er en betingelse for, at der ikke skal ske  

 efterbeskatning ved forskeres ophold ud over 7 år, at den  

 skattepligtige   herunder også fuldt skattepligtige   ved  

 påbegyndelsen af ansættelsesforholdet er godkendt af en offentlig  

 forskningsinstitution eller et forskningsråd, eller at et  

 forskningsråd har attesteret, at den skattepligtige udfører  

 forsknings- og udviklingsarbejde.
Efter gældende regler må det  

 således antages, at også fuldt skattepligtige forskere ved  

 påbegyndelsen af ansættelsesforholdet normalt vil være  

 godkendt.
 Som følge af lovforslagets generelle  

 ophævelse af efterbeskatningskravet ved ophold ud over 7 år synes  

 godkendelse af fuldt skattepligtige forskere tilsyneladende ikke  

 længere relevant.
Ændringsforslaget om godkendelse af andre  

 skattepligtige end forskere indebærer som en naturlig konsekvens, at  

 også forskere, der er fuldt skattepligtige her i landet, skal godkendes  

 efter samme regler som de begrænset skattepligtige.
I forhold til  

 praksis efter gældende regler er der ikke tilsigtet ændringer  

 heri.
Til nr. 2 Såvel efter gældende regler som efter de i  

 lovforslaget foreslåede regler kan både danske og udenlandske  

 statsborgere anvende den særlige skatteordning i kildeskattelovens § 48  

 E.
Efter Socialdemokratiets og Kristeligt Folkepartis  

 opfattelse er det imidlertid ikke rimeligt, at danske statsborgere, som  

 vender hjem efter en årrække  i udlandet, kan nøjes med at  

 betale 25 pct. i skat i en 3-årig periode.
De gældende regler  

 giver danske statsborgere, der vender hjem fra udlandet, en urimelig og  

 ubegrundet skattemæssig fortrinsstilling i forhold til alle andre  

 danske statsborgere, hvilket paradoks forværres af lovforslagets  

 forslag om ophævelse af efterbeskatningskravet.
Ændringsforslaget indebærer, at det ikke  

 længere vil være muligt for danske statsborgere at anvende den  

 særlige skatteordning i kildeskattelovens § 48 E.
Det gælder,  

 uanset hvilket arbejde den pågældende skal udføre her i  

 landet, herunder altså også forsknings- og udviklingsarbejde.
Den danske ordning tilnærmes på dette  

 område ordningerne i Sverige og Finland, som kan sammenlignes med  

 ordningen i kildeskattelovens § 48 E.
Det følger således af  

 såvel den svenske som den finske ordning, at ordningen ikke kan  

 anvendes af svenske henholdsvis finske statsborgere.
Til nr. 3 Det er aftalt mellem regeringspartierne og Dansk  

 Folkeparti, at en større personkreds end hidtil fritages for  

 efterbeskatningskravet.
 Der skelnes i loven mellem forskere og andre eksperter.  

 Forskere er allerede fritaget for efterbeskatningskravet, og der sker ingen  

 ændringer heri.
 For andre eksperter afskaffes efterbeskatningskravet,  

 når den pågældende ikke inden for de seneste fem år  

 forud for det første ansættelsesforhold, hvor 25 pct.-ordningen  

 skal anvendes, har været skattepligtig til Danmark efter reglerne for  

 herboende personer (fuld skattepligt), eller har været skattepligtig af  

 lønindkomst for arbejde i Danmark (begrænset skattepligt).
 Hvis den pågældende har været  

 skattepligtig til Danmark som ovenfor anført inden for fem år  

 forud for ansættelsen under 25 pct.-ordningen, opretholdes  

 efterbeskatningskravet som hidtil.
Til nr. 4 Der er alene tale om en konsekvensændring.
Til nr. 6 og 7 Efter ændringsforslaget under nr. 7 indsættes  

 en overgangsbestemmelse i ikrafttrædelsesbestemmelsen, som betyder, at  

 ændringsforslaget under nr. 1 vedrørende kravet om  

 nævnsgodkendelse af skattepligtige omfattet af ordningen i  

 kildeskattelovens § 48 E alene har virkning for skattepligtige, der  

 indtræder i ordningen fra og med datoen for lovens ikrafttræden.  

 Dette krav gælder således ikke for skattepligtige, der forud for  

 datoen for lovens ikrafttræden er omfattet af ordningen i  

 kildeskattelovens § 48 E.
Tilsvarende overgangsordning foreslås for  

 ændringsforslaget under nr. 2, hvorefter ordningen ikke kan anvendes af  

 danske statsborgere.
 Baggrunden for den foreslåede overgangsordning er,  

 at både ændringsforslag nr. 1 og 2 er af skærpende karakter  

 for de skattepligtige, hvorfor disse ændringer ikke bør have  

 tilbagevirkende kraft, jf. at de i lovforslaget foreslåede  

 ændringer har virkning for indkomstår, der påbegyndes den  

 1. januar 2002.
 Ændringsforslaget under nr. 6 er en teknisk  

 konsekvensændring af ændringsforslaget under nr. 7.
Sven Buhrkall (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Colette L.
Brix (DF)  Mikkel Dencker (DF)  

 Charlotte Dyremose (KF)  

  Else Theill Sørensen (KF)  

  Ole M.
Nielsen (KRF)  Erik Mortensen (S)  

  Henrik Sass Larsen (S)  Jacob Buksti (S)  

 Jens Peter Vernersen (S) fmd.  

  Morten Bødskov (S)  Aage Frandsen (SF)  

  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 108 Bilagsnr.
Titel 1 Henvendelse af 26/2-02 fra Dansk Industri 2 Henvendelse af 27/2 02 fra Ernst & Young 3 Spm. 1 om danske statsborgere omfattet af ordningen, herunder  

 idrætsudøvere, til skatteministeren Spm. 2 om, hvor mange danske statsborgere der kan forventes at vende hjem  

 ved ophævelse af efterbeskatningskravet, til skatteministeren Spm. 3 om, hvor mange udenlandske nøglemedarbejdere der  

 årligt forlader Danmark inden udløbet af 7-års-perioden,  

 til skatteministeren Spm. 4 om skatteprovenu ved gældende regler, hvis  

 nøglemedarbejderne blev i Danmark ud over 7-års-perioden, til  

 skatteministeren Spm. 5 om muligheden for at ansætte dansk arbejdskraft inden for 7  

 år, til skatteministeren Spm. 6 om ubeskattede naturalier til nøglemedarbejdere, til  

 skatteministeren Spm. 7 om jobtype og specielle kvalifikationer inden for de enkelte  

 brancher, der benytter sig af ordningen, til skatteministeren 4 Spm. 8 om oversigt over personer omfattet af ordningen fordelt på  

 nationaliteter, til skatteministeren Spm. 9 om andre landes ordninger, der ligner den danske ordning, til  

 skatteministeren Spm. 10 om, hvorfor danskere ikke er nævnt i den skriftlige  

 fremsættelse, til skatteministeren Spm. 11 om risikoen for misbrug som følge af ophævelsen af  

 efterbeskatningskravet, til skatteministeren 5 Henvendelse af 8/3-02 fra PriceWaterhouseCoopers 6 Spm. 12 om, hvorfor lovforslaget ikke er sendt til høring, til  

 skatteministeren 7 Meddelelse om tidspunkt for betænkningsafgivelse og frist for  

 spørgsmål m.v.
8 Spm. 13 om maksimumgrænse for, i hvor mange år  

 nøglemedarbejderen kan opholde sig i Danmark, til skatteministeren Spm. 14 om ministerens holdning til indførelse af en  

 maksimumgrænse (f.eks. 15 år), til skatteministeren 9 Kommentar fra skatteministeren til henvendelse af 26/2-02 fra Dansk  

 Industri 10 Svar på spm. 1 om danske statsborgere omfattet af ordningen,  

 herunder idrætsudøvere, fra skatteministeren Svar på spm. 2 om, hvor mange danske statsborgere der kan forventes  

 at vende hjem ved ophævelse af efterbeskatningskravet, fra  

 skatteministeren Svar på spm. 3 om, hvor mange udenlandske nøglemedarbejdere  

 der årligt forlader Danmark inden udløbet af  

 7-års-perioden, fra skatteministeren Svar på spm. 4 om skatteprovenu ved gældende regler, hvis  

 nøglemedarbejderne blev i Danmark ud over 7-års-perioden, fra  

 skatteministeren Svar på spm. 5 om muligheden for at ansætte dansk arbejdskraft  

 inden for 7 år, fra skatteministeren Svar på spm. 6 om ubeskattede naturalier til  

 nøglemedarbejdere, fra skatteministeren Svar på spm. 7 om jobtype og specielle kvalifikationer inden for de  

 enkelte brancher, der benytter sig af ordningen, fra skatteministeren 11 Svar på spm. 12 om, hvorfor lovforslaget ikke er sendt til  

 høring, fra skatteministeren 12 Svar på spm. 8 om oversigt over personer omfattet af ordningen  

 fordelt på nationaliteter, fra skatteministeren Svar på spm. 9 om andre landes ordninger, der ligner den danske  

 ordning, fra skatteministeren Svar på spm. 10 om, hvorfor danskere ikke er nævnt i den  

 skriftlige fremsættelse, fra skatteministeren Svar på spm. 11 om risikoen for misbrug som følge af  

 ophævelsen af efterbeskatningskravet, fra skatteministeren 13 Kommentar fra skatteministeren til henvendelse af 27/2-02 fra Ernst &  

 Young 14 Svar på spm. 13 om maksimumgrænse for i hvor mange år,  

 nøglemedarbejderen kan opholde sig i Danmark, fra skatteministeren Svar på spm. 14 om ministerens holdning til indførelse af en  

 maksimumgrænse (f.eks. 15 år), fra skatteministeren 15 Spm. 15 om tekniske bemærkninger til ændringsforslag, til  

 skatteministeren 16 Kommentar fra skatteministeren til henvendelse af 8/3-02 fra  

 PriceWaterhouseCoopers 17 1. udkast til betænkning 18 Meddelelse om udskydelse af betænkningsafgivelse 19 2. udkast til betænkning 20 Henvendelse af 8/4-02 fra Dansk Industri 21 Meddelelse om udskydelse af betænkningsafgivelse 22 Kommentar fra skatteministeren til henvendelse af 8/4-02 fra Dansk  

 Industri 23 Ændringsforslag til 2. behandling fra skatteministeren 24 Svar på spm. 15 om den tekniske udformning af vedlagte  

 ændringsforslag samt om behov for eventuelle konsekvensændringer  

 i andre lovbestemmelser, fra skatteministeren 25 3. udkast til betænkning 26 Meddelelse om udskydelse af tidspunkt for betænkningsafgivelse m.v.
27 Spm. 16 om, hvordan den svenske ordning harmonerer med EU-retten, til  

 skatteministeren Spm. 17 om den hollandske ordning, for så vidt angår  

 godkendelse ved nævn m.v., til skatteministeren 28 Svar på spm. 16 om, hvordan den svenske ordning harmonerer med  

 EU-retten, fra skatteministeren Svar på spm. 17 om den hollandske ordning, for så vidt  

 angår godkendelse ved nævn m.v., fra skatteministeren Bilag 2 2 af udvalgets spørgsmål og skatteministerens  

 besvarelser heraf Spørgsmålene og svarene er optrykt efter  

 ønske af S, SF, RV, EL og KRF.
 Spørgsmål 16:
I sit svar på spørgsmål 15, jf.
L 108  

 bilag 24, om teknisk  vurdering af ændringsforslag fremsat af S og KRF,  

 anfører ministeren, at forslaget om, at danske statsborgere ikke skal  

 kunne benytte sig af ordningen, vil være »problematisk« i  

 forhold til EU-retten.
Samtidig meddeler ministeren i sit svar på  

 spørgsmål 9, jf.
L 108   bilag 12, at Sverige for nylig har  

 indført en tilsvarende ordning, hvor det klart fremgår, at  

 ordningen ikke kan benyttes af svenske statsborgere.
Hvorledes harmonerer det  

 med EU-retten? Svar:
Af de grunde, som er anført i svaret på  

 spørgsmål 15, er det min vurdering, at en udelukkelse af danske  

 statsborgere fra den særlige skatteordning vil være problematisk  

 i forhold til EU-retten.
Denne vurdering deles af Justitsministeriet.
Jeg kan  

 konstatere, at man i Sverige har anlagt en anden vurdering af det EU-retlige  

 spørgsmål, og jeg har ingen kommentarer hertil.
 Spørgsmål 17:
Hvad angår ændringsforslaget vedrørende  

 godkendelse (fagligt, paritetisk nævn) samt sikring af, at kvalificeret  

 dansk arbejdskraft ikke er til stede, bedes ministeren redegøre for,  

 hvordan ordningen praktiseres i Holland, jf. ministerens svar på  

 spørgsmål 9, jf.
L 108   bilag 12.
 Svar:
 Skatteministeriet er ikke i besiddelse af nærmere  

 oplysninger om, hvordan den hollandske ordning i praksis håndteres.
