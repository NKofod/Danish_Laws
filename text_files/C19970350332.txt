 Denne At-meddelelse oplyser om arbejdsmiljølovgivningens regler om daglig  

 hvileperiode.
 Reglerne omfatter som hovedregel alle ansatte.
For ansatte under 18 år gælder særlige regler.
Der henvises herom til  

 At-meddelelse nr. 4.01.4 om unges arbejde.
 Reglerne i den Europæiske overenskomst om arbejde på køretøjer i  

 international vejtransport (AETR-reglerne) og EF's regler om  

 landevejstranport, administreres af Færdselsstyrelsen.
11 timers hvileperiode Arbejdstiden skal tilrettelægges således, at de ansatte får en  

 hvileperiode på mindst 11 sammenhængende timer inden for hver periode på 24  

 timer.
 Dette betyder, at fra det tidspunkt, hvorfra arbejdstiden beregnes, skal  

 der gives 11 sammenhængende timers hvil, når man regner 24 timer tilbage.
 Det kan beregnes, om forholdene er lovlige, hvis man tegner en tidslinje  

 og fra et tidspunkt inden for arbejdstiden regner 24 timer tilbage, idet der  

 inden for denne periode skal være 11 timers sammenhængende hvil.
Nedsat hvileperiode Hvileperioden kan nedsættes, dog ikke til mindre end 8 timer, ved følgende  

 former for arbejde:
1. Holdskifte i virksomheder, der arbejder i  

 flerholdsdrift.
Nedsættelsen kan ske både ved ordinært og ved ekstraordinært  

 holdskifte.
Ved ordinært holdskifte forstås, at et hold som helhed går over til et  

 andet hold.
Ved ekstraordinært holdskifte forstås, at en enkelt person  

 skifter fra et hold til et andet.
 Der er imidlertid en betingelse for, at der kan være tale om holdskifte,  

 at der er en fast tilknytning til et bestemt hold, dvs. at holdet udgør en  

 bestemt personkreds.
 2. Landbrugsarbejde indtil 30 dage i et kalenderår.
 3. Virksomhedens årlige regnskabs- og statusopgørelse  

 eller udsalg, men højst 14 dage i et kalenderår.
 4. Arbejde i lagre og butikker de sidste 14 dage før  

 juleaften.
5. Mødevirksomhed, kulturelle arrangementer og  

 lignende i forbindelse med arbejde, som normalt udføres i dagtimerne, men  

 hvor navnlig kontakten til andre persongrupper gør det hensigtsmæssigt, at  

 dette arbejde lægges i aftentimerne.
Nedsættelsen kan dog højst ske 20 gange  

 i et kalenderår og kun i de tilfælde, der er nævnt i bilaget til  

 bekendtgørelsen.
 Som et eksempel på, hvilket arbejde der er omfattet af denne undtagelse,  

 kan nævnes de forældremøder, som lærere deltager i.
 Før arbejdsgiveren træffer beslutning om nedsættelse af den daglige  

 hviletid, skal tilrettelæggelsen af arbejdet og omfanget af  

 hviletidsnedsættelsen drøftes med tillidsrepræsentanten eller, hvis en sådan  

 ikke findes, med de ansatte.
 Resultatet af drøftelsen er ikke bindende for arbejdsgiveren, men der bør  

 i videst muligt omfang tages hensyn til de ansattes ønsker.
Vedrørende fravigelse ved aftaler henvises til At-meddelelse nr. 5.01.3 om  

 aftaler om hvileperiode og fridøgn.
Vedrørende fravigelse ved  

 rådighedstjeneste henvises til At-meddelelse nr. 5.01.4.
Hviletid ved rejser Den tid, der går til daglig transport til og fra arbejdsstedet betragtes  

 som hviletid.
Transporten ved rejse til og fra et andet arbejdssted end det  

 faste er også hviletid, medminddre denne rejsetid overstiger den ansattes  

 normale rejsetid.
Er det tilfældet, betragtes den ekstra rejsetid som  

 arbejdstid.
 Under tjenesterejser i Danmark gælder hviletidsreglerne i sædvanligt  

 omfang.
 Ved hjemkomsten fra en tjenesterejse til udlandet eller Færøerne og  

 Grønland skal der ydes de ansatte 11 timers sammenhængende hvil regnet fra  

 hjemkomsten, medmindre de ansatte har haft en tilsvarende hvileperiode i det  

 sidste døgn forud for genoptagelsen af deres sædvanlige arbejde.
Fravigelser Reglerne om daglig hviletid kan fraviges i tilfælde, hvor  

 naturomstændigheder, ulykker, maskinsammenbrud eller lignende uforudsete  

 begivenheder forstyrrer eller har forstyrret den regelmæssige drift (force  

 majeure). Fravigelsen kan kun ske i nødvendigt omfang, og fravigelsen skal  

 noteres i tilsynsbogen eller på anden tilsvarende måde.
 Adgangen til at fravige 11-timers reglen ved force majeure gælder også for  

 virksomheder, der skal udføre det nødvendige arbejde med reparation m.v. på  

 den virksomhed, som er ramt af driftsforstyrrelsen.
Force majeure skal forstås som en snæver undtagelse fra hovedreglen, idet  

 kun begivenheder, som er uforudsete, kan medføre, at hviletiden kan  

 nedsættes.
Fx kan sygdom hos de ansatte normalt ikke betragtes som force  

 majeure.
Arbejdstilsynet kan dispensere fra 11-timers reglen i enkelttilfælde, hvor  

 arbejdets udførelse efter dets art ikke kan opsættes, eller særlige  

 arbejdsformer gør en fravigelse nødvendig.
Det er en forudsætning, at  

 arbejdet falder inden for bilagets område.
 Dispensationen gives af Arbejdstilsynet.
 Arbejdstilsynet vil normalt sikre sig, at tillidsrepræsentanten og den  

 pågældende organisation er indforstået, inden der gives dispensation.
 Kan dispensation ikke indhentes i rette tid, kan fravigelse ske uden  

 forudgående tilladelse, men fravigelsen kan kun ske for en enkelt  

 hvileperiode, og fravigelsen skal snarest muligt meddeles skriftligt til den  

 lokale arbejdstilsynskreds.
Fravigelse uden forudgående tilladelse kan kun finde sted i de tilfælde,  

 som er nævnt i bilaget.
Det er endvidere en forudsætning, at arbejdets  

 udførelse efter dets art ikke kan opsættes, eller at særlige arbejdsformer  

 gør en fravigelse nødvendig.
 Der gælder særlige hviletidsregler for lastning og losning.
 Reglen om 11-timers daglig hvileperiode gælder ikke for lastning og  

 losning, der fortrinsvis udføres af løsarbejdere, og nødvendige arbejder i  

 tilslutning hertil, såsom lager og pakhusarbejde.
 Såfremt der ved sådant arbejde udføres overarbejde, skal der fra  

 overarbejdets ophør gives mindst 9 timers samlet hvil, forinden de pågældende  

 arbejdere atter beskæftiges.
 Begrebet overarbejde skal forstås i den betydning, hvori det anvendes i  

 overenskomsterne.
 Reglerne om lastning og losning gælder ikke arbejde, der udføres med  

 skiftende hold, samt arbejde ved indenrigske rutebåde og  

 landbrugseksportbåde.
Kompenserende hvileperioder I tilfælde af, at den daglige hvileperiode nedsættes fra den normale  

 hviletid på 11 timer, fx ved skifteholdsarbejde eller ved dispensationer,  

 skal der ydes tilsvarendde kompenserende hvileperioder snarest muligt.
Hvor forholdene undtagelsesvist er af en sådan karakter, at der ikke kan  

 ydes tilsvarende kompenserende hvileperioder, skal der ydes passende  

 beskyttelse.
Dette kan ske ved ekstraordinære sikkerhedsforanstaltninger,  

 arbejdsorganisatoriske eller administrative tiltag, herunder pauser og  

 perioder med mindre belastende arbejde.
Undtagelser Der gælder ingen regler om daglig hvileperiode for:
- arbejde, der udføres i den ansattes hjem - arbejde i arbejdsgiverens private husholdning - arbejde, der udelukkende udføres af medlemmer af arbejdsgiverens  

 familie, der hører til hans husstand - repræsentanter og agenter, der arbjder uden for virksomhedens faste  

 arbejdssted - personer i overordnede stilinger, der udelukkende eller hovedsageligt  

 udfører arbejde af ledende art, og som ikke er forpligtet til arbejdsmæssigt  

 at følge dem, de skal lede, eller følge en forud fastlagt arbejdsturnus - personer i overordnede stillinger, der på grund af specialviden eller  

 lignende forhold har en særlig selvstændig stilling, inden for de former for  

 arbejde, der er omfattet af bilaget.
 Værkførere, formænd og andre, der direkte leder og har kontakt med de  

 ansatte inden for en afdeling eller et arbejdsområde, er omfattet af de  

 almindelige regler om daglig hvileperiode, idet de ikke kan betragtes som  

 overordnede i denne forbindelse.
Jens Andersen Bilag Former for arbejde, hvor der kan ske undtagelser fra reglerne om daglig  

 hvileperiode 1. Aktiviteter, der er kendetegnet ved afstand mellem  

 arbejdstagerens arbejdssted og bopæl eller ved afstand mellem arbejdstagerens  

 forskellige arbejdssteder.
 2. Vagt-, overvågnings- og døgnaktiviteter, der er  

 kendetegnet ved nødvendigheden af at beskytte goder og personer, fx når der  

 er tale om vagter, portnere eller vagtselskaber.
3. Aktiviteter, der er kendetegnet ved nødvendigheden  

 af at sikre kontinuerlige ydelser eller vedvarende produktion, fx når der er  

 tale om 4. Aktiviteter, hvor der opstår forudsigeligt  

 ekstraarbejde, fx inden for 5. Aktiviteter, der er kendetegnet ved flere kortere  

 arbejdsperioder i løbet af dagen, fx rengøringsarbejde.
