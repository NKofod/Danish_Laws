§ 1 I bekendtgørelse nr. 168 af 19. marts 1991 om akkreditering af selskaber  

 m.v. til certificering af personer, produkter og systemer foretages følgende  

 ændringer:
 1. § 24 affattes således:
 » § 24.  Afslag på eller begrænsning af en ansøgt  

 akkreditering samt begrænsning eller suspension af en given akkreditering kan  

 af den afgørelsen vedrører indbringes for Klagenævnet for Udbud.
Stk. 2.  Alle øvrige afgørelser, Industri- og  

 Handelsstyrelsen træffer vedrørende akkreditering, bortset fra fastsættelse  

 af gebyr i henhold til § 28, kan ikke indbringes for en højere administrativ  

 myndighed.« 2. I § 26 ændres stk. 1 som følger:
Akkrediterede selskaber under Dansk Akkreditering, DANAK, er berettigede  

 til at anvende betegnelsen »Dansk Akkreditering - registreringsnummer .  

 . .«.
Indtil udgangen af 1994 kan endvidere anvendes betegnelsen  

 »Dansk Akkrediterings Ordning - registreringsnummer«.
 3. I § 29 indsættes der efter stk. 1 som nyt stykke:
» Stk. 2.  Undtaget fra bestemmelsen i stk. 1 er  

 statslige myndigheders akkrediterede certificeringsselskaber, der er  

 selvforsikrede.« Stk. 2  bliver herefter stk. 3.
§ 2 Bekendtgørelsen træder i kraft den 14. oktober 1992.
