Nr BTL 10 Betænkning over Forslag til lov om ændring af lov om skibes sikkerhed m.v.  

 (Arbejdsmedicinske undersøgelser, vilkår for syn af skibe, strafferammer  

 m.v.)   

 Nr L 10 1997-98. 1. samling Afgivet af Erhvervsudvalget Afgivet: 19971114 Udvalget har behandlet lovforslaget i nogle møder og har herunder stillet  

 spørgsmål til erhvervsministeren, som denne har besvaret skriftligt.
 Der er af erhvervsministeren og et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem af udvalget) lovforslaget til  vedtagelse  

 med de af erhvervsministeren stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til vedtagelse med de af erhvervsministeren og  

 mindretallet stillede ændringsforslag.
Æ n d r i n g s f o r s l a g Til § 1 Af et mindretal (FP):
 1) I det under nr. 1 foreslåede § 5, stk. 2,  

 indsættes efter 1. pkt. som nyt punktum:
»Dette gælder dog ikke i det omfang, der i regi af IMO eller ILO er  

 fastsat regler på området.« Af erhvervsministeren, tiltrådt af udvalget:
2) I det under nr. 5 foreslåede § 19, stk. 3, ændres  

 »stk. 1 og 2.« til: »stk. 1 eller 2.« Til § 2 3) Paragraffen affattes således:
»§ 2 Loven træder i kraft den 1. februar 1998.« B e m æ r k n i n g e r Til nr. 1 Det foreslås, at hjemmelen til erhvervsministeren til at fastsætte regler  

 om læge- og arbejdsmedicinske undersøgelser m.v. begrænses i det omfang, der  

 på området findes regler i regi af den Internationale Maritime Organisation  

 (IMO) eller International Labour Organization (ILO).
 Baggrunden herfor er en erkendelse af, at man på et så internationalt  

 område som søfart af konkurrencemæssige årsager bør tilstræbe international  

 regulering frem for EU-regulering og i hvert fald ikke EU-regulering, der går  

 videre end den internationale regulering (IMO og ILO). Det kan frygtes, at en  

 EU-regulering på dette område kan virke som en teknisk handelshindring for  

 tredjelandesfartøjer.
Til nr. 2 Det præciseres i bestemmelsen, at Søfartsstyrelsen ikke selv er forpligtet  

 til at foretage syn og godkendelser, der er omfattet af en autorisation  

 udstedt af Søfartsstyrelsen til klassifikationsselskaber, andre virksomheder  

 eller enkeltpersoner.
 Ændringerne er af redaktionel karakter.
Til nr. 3 Den foreslåede ikrafttrædelsesdato indebærer, at loven forventes at træde  

 i kraft ca. 1 måned efter dens endelige vedtagelse.
Lissa Mathiasen (S) fmd.
O le Vagn Christensen (S) Sonja  

 Mikkelsen (S) Hardy Hansen (S) Jacob Buksti (S) Kjeld Rahbæk Møller (SF) Ulla  

 Solvang (RV) Frank Aaen (EL) Sonja Albrink (CD) Svend Erik Hovmand (V) Pia Larsen  

 (V) Svend Heiselberg (V) Erik Larsen (V) Kai Dige Bach (KF) nfmd.   

 Pernille Sams (KF) Elisabeth Ehmer (KF) Annette Just (FP) Dansk Folkeparti havde ikke medlemmer i udvalget.
