Fremsat den 2. oktober 2002 af  

 økonomi- og erhvervsministeren (Bendt Bendtsen) Forslag til Lov om ændring af lov om restaurations-  

 og hotelvirksomhed m.v.
(Ændring af bestemmelserne om fratagelse af  

 alkoholbevilling, forbud mod ophold samt straf) § 1 I lov om restaurations- og hotelvirksomhed m.v., jf.  

 lovbekendtgørelse nr. 203 af 31. marts 1998, som ændret ved  

 § 46 i lov nr. 462 af 31. maj 2000 og § 3 i lov nr. 1278 af 20.  

 december 2000 foretages følgende ændringer:
 1. § 19, stk. 1-3, affattes således:
»§ 19. En alkoholbevilling kan frakendes eller tilbagekaldes,  

 hvis 1)	bevillingshaveren har gjort sig skyldig i grov eller gentagen  

 overtrædelse af vilkår for alkoholbevillingen eller af  

 bestemmelser i loven, eller 2)	der er særlig grund til at antage, at bevillingshaveren ikke  

 vil drive virksomheden på forsvarlig måde.
Stk. 2. Afgørelse i sager om frakendelse efter  

 stk. 1, nr. 1, træffes af domstolene.
Afgørelse i sager om  

 tilbagekaldelse efter stk. 1, nr. 2, træffes af  

 bevillingsmyndigheden efter forslag fra politiet, og afgørelsen kan af  

 bevillingshaveren kræves indbragt for domstolene.  

 Bevillingsmyndighedens afgørelse skal indeholde oplysning om adgangen  

 til at begære domstolsprøvelse og om fristen herfor.
Stk. 3. Bevillingshaverens begæring om indbringelse for  

 domstolene skal være modtaget hos bevillingsmyndigheden senest 4 uger  

 efter, at afgørelsen er meddelt bevillingshaveren.  

 Bevillingsmyndigheden oversender sagen til den stedlige politimester, der  

 indbringer sagen for retten efter reglerne i retsplejelovens kapitel 81.« 2. I § 20, stk. 5, ændres »2. pkt.« til:  

 »nr. 2.«.
 3. § 31, stk. 2, 1. pkt., affattes  

 således:
 »Politiet kan forbyde personer, der søger fortjeneste ved  

 prostitution, eller som i forbindelse med restaurationsbesøg har  

 begået en strafbar handling, at opholde sig som gæster i bestemte  

 virksomheder.«.
 4. I § 35, stk. 1, ændres »§ 19,  

 stk. 1«, til: »§ 19, stk. 2, 2. pkt.«.
 5. I § 37, stk. 2 og 4, ændres »hæfte«  

 til: »fængsel indtil 4 måneder«.
§ 2 Loven træder i kraft den 1. juli 2003.
Bemærkninger til lovforslaget Almindelige bemærkninger 1. Indledning Den gældende lov om restaurations- og  

 hotelvirksomhed m.v. trådte i kraft den 1. august 1993, og der er siden  

 foretaget mindre ændringer.
Senest er reglerne om gevinstgivende  

 spilleautomater i 2000 udgået af loven i forbindelse med vedtagelse af  

 lov om gevinstgivende spilleautomater.
 Forslaget om ændrede regler ved fratagelse af en  

 alkoholbevilling er et led i regeringens handlingsplan »Stop volden« og skal  

 sikre en hurtig og konsekvent opfølgning på bevidste  

 overtrædelser.
 På baggrund af en konkret sag har såvel  

 Justitsministeriet som Folketingets Ombudsmand anbefalet, at der foretages en  

 præcisering af restaurationslovens regel om forbud mod ophold,  

 når der er konstateret en strafbar handling i forbindelse med  

 restaurationsbesøg.
2. Lovforslagets indhold Foreningen af Politimestre i Danmark har i en rapport  

 gjort opmærksom på, at det er overordentligt sjældent, at  

 restauratører får frataget deres alkoholbevilling.
Foreningen  

 mener, at det skyldes, at restauratøren kan kræve  

 bevillingsmyndighedens fratagelse af alkoholbevillingen prøvet ved  

 domstolene i den civile retsplejes former.
Denne fremgangsmåde har vist  

 sig at være bekostelig og langsommelig.
Politiet og  

 bevillingsmyndigheden afstår derfor hyppigt fra at benytte muligheden.  

 Politimesterforeningen foreslår, at prøvelsen ved domstolene i  

 stedet skal ske efter strafferetsplejens former, så sagerne indbringes  

 af politi og anklagemyndighed.
Formålet med lovændringen er således  

 først og fremmest at gøre de processuelle fremgangsmåder  

 lettere for bevillingsmyndighederne, når de beslutter sig for at  

 inddrage en restauratørs alkoholbevilling.
De foreslåede  

 ændringer af restaurationslovens § 19 vil gøre  

 fratagelsesadgangen mere smidig uden at tilsidesætte de  

 retssikkerhedsmæssige hensyn, som skal iagttages ved en  

 rettighedsfratagelse.
Politiet og bevillingsmyndigheden vil med  

 ændringen få et bedre redskab i den daglige administration af  

 restaurationsloven.
Frakendelse af en alkoholbevilling for overtrædelse  

 af vilkår for alkoholbevillingen eller af bestemmelser i loven skal i  

 medfør af forslaget ske ved dom.
Under en straffesag om  

 overtrædelse af restaurationsloven kan der således  

 nedlægges påstand om, at alkoholbevillingen skal frakendes.  

 Domstolen tager herefter stilling til både straf og frakendelse og  

 foretager en samlet vurdering heraf.
I modsat fald ville en administrativ  

 frakendelse af alkoholbevillingen efter retssagens afslutning få  

 karakter af en ekstrastraf, som ikke havde været tilsigtet af  

 domstolen.
I henhold til straffelovens § 79, stk. 1, 1.  

 pkt, kan en autorisation frakendes ved dom for strafbart forhold,  

 såfremt det udviste forhold begrunder en nærliggende fare for  

 misbrug af stillingen.
Forslaget til ændring af restaurationslovens  

 § 19 supplerer således straffelovens § 79.
 Frakendelsen vedrører ikke restauratørens  

 erhvervsmulighed som sådan, men alene den konkrete  

 alkoholbevilling.
I medfør af lovens § 31, stk. 2, kan  

 politiet forbyde personer, som tidligere i forbindelse med  

 restaurationsbesøg har gjort sig skyldige i strafbare handlinger, at  

 opholde sig som gæst i bestemte restaurationer.
Der er i forbindelse  

 med en konkret sag rejst tvivl om, hvorvidt et forbud kan meddeles allerede  

 efter første gang, der er konstateret en strafbar handling i  

 forbindelse med restaurationsbesøg.
Justitsministeriet har derfor  

 anmodet om den foreslåede præcisering, efter at Folketingets  

 Ombudsmand har efterlyst en tydeliggørelse.
Med ændringen får politiet klar hjemmel til at  

 meddele forbud mod ophold som gæst i den pågældende  

 restauration allerede første gang, der konstateres en strafbar  

 handling i forbindelse med restaurationsbesøg.
Der kan f.eks.  

 være tale om, at politiet konstaterer en overtrædelse af lov om  

 euforiserende stoffer.
Der stilles som hidtil ikke krav om, at det strafbare  

 forhold er fastslået ved dom, og et forbud kan således meddeles,  

 når den pågældende er sigtet for en strafbar handling i  

 forbindelse med restaurationsbesøg.
Politiets varetagelse af de  

 samfundsmæssige hensyn i restaurationsloven forudsætter  

 således, at der kan udstedes forbud allerede i forbindelse med det  

 konkrete strafbare forhold.
Formålet med præciseringen er derfor  

 alene at fjerne den tvivl, ordlyden af den gældende bestemmelse kan  

 give anledning til.
Endelig udgår hæftestraf af strafbestemmelsen.  

 Folketinget vedtog den 26. maj 2000 forslag til lov om fuldbyrdelse af straf  

 mv., jf. nu lov nr. 432 af 31. maj 2000 (straffuldbyrdelsesloven), hvorved  

 hæftestraf som strafart udgik.
Herefter ændres mindstetiden for  

 fængsel til 7 dage.
I forbindelse med loven er det forudsat, at  

 allerede gældende straffebestemmelser, der giver mulighed for straf af  

 hæfte, ændres ved førstkommende lejlighed.
3. Høring Lovforslaget har været i høring hos  

 Advokatrådet, Amtsrådsforeningen, Bager- og Konditormestrene i  

 Danmark, Danmarks Restauranter og Caféer - DRC, Dansk Handel og  

 Service, Danmarks Turistråd, Den Danske Dommerforening,  

 Finansministeriet, Forbrugerrådet, Foreningen af Politimestre i  

 Danmark, Frederiksberg Kommune, Hotel-, Restaurations & Turisterhvervets  

 Arbejdsgiverforening - HORESTA, Indenrigs- og Sundhedsministeriet,  

 Justitsministeriet, Kommunernes Landsforening, Københavns Kommune,  

 Politidirektøren i København, Restaurations Branchens Forbund -  

 RBF, Rigspolitichefen og Rigsrevisionen.
4. Økonomiske og administrative konsekvenser for stat, kommune  

 og amter Formålet med ændringen af § 19,  

 stk. 1-3, er at gøre det lettere for politiet og  

 bevillingsmyndighederne at inddrage en restauratørs alkoholbevilling  

 ved grove overtrædelser af loven.
Kommunalbestyrelsen har efter de  

 gældende regler skullet indbringe fratagelse af en alkoholbevilling for  

 domstolene, hvis restauratøren forlangte en sådan  

 domstolsprøvelse.
For kommunen betød dette udgifter til advokat  

 til at føre sagen.
Det er imidlertid få sager, som er indbragt  

 for domstolene.
Når politiet og anklagemyndigheden overtager sagerne,  

 vil kommunernes udgifter til advokat forsvinde.
Antallet af sådanne  

 sager om fratagelse af alkoholbevillinger skønnes ikke at  

 nødvendiggøre tilførsel af yderligere ressourcer til  

 anklagemyndigheden.
5. Økonomiske og administrative konsekvenser for  

 erhvervslivet Lovforslaget forventes ikke at medføre  

 økonomiske og administrative konsekvenser for erhvervslivet.
Lovforslaget er ikke blevet vurderet i et test- eller  

 fokuspanel.
Lovforslaget påfører ikke restauratørerne  

 ekstra administrative byrder i form af ekstra investeringer eller ekstra  

 personale.
Dermed må lovforslagets administrative konsekvenser antages  

 at være beskedne, og en måling i et test- eller fokuspanel vil  

 derfor ikke være hensigtsmæssig.
6. Konsekvenser for miljøet Lovforslaget forventes ikke at få konsekvenser for  

 miljøet.
7. Forholdet til EU-retten Lovforslaget indeholder ikke EU-retlige aspekter.
8. Samlet vurdering af lovforslagets konsekvenser Positive konsekvenser/mindre udgifter Negative konsekvenser/merud-gifter Økonomiske og administrative konsekvenser for stat,  

 kommune og amter Kommunerne vil ikke længere have udgifter til  

 førelse af sager om fratagelse Ingen Økonomiske og administrative konsekvenser for  

 erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 Stk. 1, nr. 1, omhandler de tilfælde, hvor der  

 er begået et strafbart forhold.
Det er således en  

 forudsætning, at der verserer en straffesag.
Under straffesagen kan der  

 nedlægges påstand om, at alkoholbevillingen skal frakendes.  

 Bestemmelsen finder alene anvendelse under en straffesag, hvor  

 bevillingshaver kendes skyldig i strafbart forhold.
Retten tager stilling til  

 både straf og frakendelse, og retten foretager en samlet vurdering  

 heraf.
En alkoholbevilling kan ved udstedelsen begrænses og betinges.  

 Overtrædes lovens bestemmelser eller vilkår for  

 alkoholbevillingen groft eller gentagne gange   dvs. to eller flere gange  

 kan retten frakende alkoholbevillingen.
Servering for mindreårige kan  

 være en grov overtrædelse af loven, men det afhænger af en  

 konkret vurdering af overtrædelsens karakter.
Ved mindre grove  

 overtrædelser vil politiet normalt have advaret bevillingshaveren, og  

 der vil derfor være tale om gentagne overtrædelser.
Som et  

 vilkår for en alkoholbevilling kan være fastsat, at der kun  

 må serveres almindelig øl og ikke spiritus.
Det kan være  

 tilfældet i en restauration med et ungt publikum.
Gentagne  

 overtrædelser af et sådant vilkår vil også kunne  

 føre til, at der rejses sag for domstolene med påstand om  

 frakendelse af alkoholbevillingen.
Stk. 1, nr. 2, er en ny formulering af bestemmelsen  

 om administrativ tilbagekaldelse af en alkoholbevilling.
Efter den  

 gældende bestemmelse vil en alkoholbevilling kunne inddrages, hvis  

 bevillingshaveren gør sig skyldig i grov eller gentagen  

 forsømmelse i virksomheden.
Det vil også være  

 tilfældet efter den nye bestemmelse.
Som hidtil vil en alkoholbevilling  

 også kunne tilbagekaldes, hvis virksomheden drives på en  

 sådan måde, at drukkenskab, prostitution, uterlighed eller  

 strafbare handlinger derved vil kunne fremmes.
Dette ordvalg i den  

 gældende bestemmelse er ikke tidssvarende, og med den nye bestemmelse  

 sker der en modernisering på en sådan måde, at der fortsat  

 kan ske inddragelse af alkoholbevillingen i disse tilfælde, selv om de  

 ikke udtrykkeligt nævnes.
Som eksempler på forhold, der efter  

 lovforslagets bestemmelse kan føre til tilbagekaldelse, kan  

 nævnes:
bevillingshaveren undlader at føre  

 tilstrækkelig adgangskontrol, bestyreren eller bevillingshaveren er ikke til stede i  

 virksomheden på de tidspunkter, hvor der er mange og vanskelige  

 gæster, bevillingshaveren undlader at tilkalde politiet,  

 når alvorlige lovovertrædelser har fundet sted, f.eks.  

 slagsmål eller voldeligt overfald, bevillingshaveren, bestyreren eller personalet er  

 påvirket af alkohol eller euforiserende stoffer i et sådant  

 omfang, at virksomheden ikke kan drives på forsvarlig måde, bevillingshaveren benytter ikke-godkendte  

 dørmænd, eller grov uorden, f.eks. mangelfuld afrydning af tomme eller  

 knuste glas eller flasker, mangelfuld rengøring m.m.
 Hvis der i disse tilfælde også er tale om  

 overtrædelse af lovens bestemmelser eller vilkår for  

 alkoholbevillingen, er det stk. 1, nr. 1, der finder anvendelse.
Det er en betingelse for tilbagekaldelsen, at der er en  

 særlig grund til at antage, at virksomheden ikke drives på  

 forsvarlig vis.
Det betyder bl.a., at en restauration gennem en periode skal  

 være drevet på uforsvarlig måde.
Ved tilbagekaldelse af en  

 alkoholbevilling må der kræves mere graverende forhold, end der  

 kræves ved nægtelse i forbindelse med ansøgning herom, da  

 der er tale om fratagelse af en erhvervet rettighed, og da en tilbagekaldelse  

 kan have store økonomiske konsekvenser for bevillingshaver.
 Da der er tale om administrativ tilbagekaldelse, er der  

 fortsat knyttet domstolsprøvelse til tilbagekaldelsen.
 Stk. 2 omhandler to forskellige former for fratagelse  

 af alkoholbevilling.
1. pkt. fastslår, at tilbagekaldelse ikke  

 længere kan ske rent administrativt, hvis der er tale om  

 overtrædelse af vilkår for alkoholbevillingen eller af  

 bestemmelser i loven.
Afgørelse heraf træffes af domstolene.
2. og 3. pkt. vedrører behandlingen af de sager,  

 hvor administrativ tilbagekaldelse kan ske.
Når der sker administrativ  

 tilbagekaldelse, kan bevillingshaveren forlange forholdet indbragt for  

 domstolene.
Bestemmelsen i stk. 3, 2. pkt. er en ændring i  

 forhold til den gældende bestemmelse om domstolsprøvelse af  

 afgørelser om tilbagekaldelse af en alkoholbevilling.  

 Bevillingshaveren kan som hidtil forlange tilbagekaldelsen indbragt for  

 domstolene.
Efter forslaget skal sagen imidlertid behandles efter reglerne i  

 retsplejelovens kapitel 81 vedrørende strafferetsplejen.
Heraf  

 følger først og fremmest, at sagen indbringes af  

 anklagemyndigheden.
Når bevillingshaveren ønsker en  

 tilbagekaldelse indbragt for domstolene, skal bevillingshaveren rette  

 henvendelse til bevillingsmyndigheden.
Denne sender sagen videre til den  

 stedlige politimester, der indbringer sagen for retten.
Til nr. 2 Den foreslåede ændring er en konsekvens af  

 ændringerne i forslagets § 1, nr. 1. Politiets mulighed for at  

 forbyde driften af en kantine følger den almindelige  

 tilbagetagelsesregel, som er den foreslåede bestemmelse i lovens  

 § 19, stk. 1, nr. 2, jf. lovforslagets § 1, nr. 1.
Til nr. 3 Med ændringen præciseres bestemmelsens  

 anvendelsesområde, således at det er klart, at et forbud efter  

 § 31, stk. 2, kan meddeles første gang, der konstateres en  

 strafbar handling i forbindelse med restaurationsbesøg, hvis et forbud  

 i øvrigt skønnes nødvendigt.
I konkrete tilfælde  

 har der vist sig at være behov herfor.
Forbuddet kan gives på  

 restauratørens begæring, men også på politiets eget  

 initiativ.
Forbuddet retter sig umiddelbart mod den, der har begået den  

 strafbare handling.
Imidlertid har restauratøren en pligt til at  

 medvirke til forbudets efterlevelse i det omfang, restauratøren kan  

 identificere den pågældende og er bekendt med, at et forbud er  

 meddelt.
Som hidtil kan politiet også direkte forbyde den  

 pågældende restauratør at modtage den af bestemmelsen  

 omfattet personkreds som gæster.
Til nr. 4 Den foreslåede ændring er en konsekvens af  

 ændringerne i lovforslagets § 1, nr. 1. Bestemmelsen omhandler de  

 afgørelser, som er truffet af politiet   i København af  

 kommunalbestyrelsen   og som ikke kan indbringes for anden administrativ  

 myndighed.
Det gælder således den afgørelse, der ligger i  

 politiets forslag til bevillingsmyndigheden om at tilbagekalde en  

 alkoholbevilling.
Til nr. 5 Der er tale om en konsekvensændring som følge  

 af, at hæftestraffen som strafart er afskaffet den 1. juli 2000 i  

 medfør af straffuldbyrdelsesloven.
Til § 2 Det foreslås, at lovforslaget træder i kraft  

 den 1. juli 2003.
Bilag Lovforslaget sammenholdt med gældende lov Gældende formulering Lovforslaget § 1 I lov om restaurations- og hotelvirksomhed m.v., jf.  

 lovbekendtgørelse nr. 203 af 31. marts 1998 som ændret ved lov  

 nr. 462 af 31. maj 2000 § 46, der senere er ændret ved lov nr.  

 1278 af 20. december 2000, foretages følgende ændringer:
 1. § 19, stk. 1-3, affattes således:
§ 19. Har en bevillingshaver gjort sig skyldig i grov eller  

 oftere gentagen forsømmelse i virksomheden, kan bevillingsmyndigheden  

 efter forslag fra politiet inddrage bevillingen.
Det samme gælder, hvis  

 virksomheden drives på en sådan måde, at drukkenskab,  

 prostitution, uterlighed eller strafbare handlinger derved vil kunne fremmes,  

 og politiet tidligere har advaret bevillingshaveren.
»§ 19. En alkoholbevilling kan frakendes eller tilbagekaldes,  

 hvis 1)	bevillingshaveren har gjort sig skyldig i grov eller gentagen  

 overtrædelse af vilkår for alkoholbevillingen eller af  

 bestemmelser i loven, eller 2)	der er særlig grund til at antage, at bevillingshaveren ikke  

 vil drive virksomheden på forsvarlig måde.
Stk. 2. Afgørelser efter stk. 1 kan af  

 bevillingshaveren kræves indbragt for domstolene.
Afgørelsen  

 skal indeholde oplysning om adgangen hertil og om fristen herfor.
Stk. 2. Afgørelse i sager om frakendelse efter  

 stk. 1, nr. 1, træffes af domstolene.
Afgørelse i sager om  

 tilbagekaldelse efter stk. 1, nr. 2, træffes af  

 bevillingsmyndigheden efter forslag fra politiet, og afgørelsen kan af  

 bevillingshaveren kræves indbragt for domstolene.  

 Bevillingsmyndighedens afgørelse skal indeholde oplysning om adgangen  

 til at begære domstolsprøvelse og om fristen herfor.
Stk. 3. Begæring efter stk. 2 skal være  

 modtaget hos bevillingsmyndigheden senest 4 uger efter, at afgørelsen  

 er meddelt den pågældende.
Bevillingsmyndigheden anlægger  

 sag mod den pågældende i den borgerlige retsplejes former.
Stk. 3. Bevillingshaverens begæring om indbringelse for  

 domstolene skal være modtaget hos bevillingsmyndigheden senest 4 uger  

 efter, at afgørelsen er meddelt bevillingshaveren.  

 Bevillingsmyndigheden oversender sagen til den stedlige politimester, der  

 indbringer sagen for retten efter reglerne i retsplejelovens kapitel  

 81.« § 20 Stk. 5. Politiet kan forbyde driften af en kantine, hvis  

 reglerne for kantinevirksomhed tilsidesættes eller kantinen drives  

 på en måde som nævnt i § 19, stk. 1, 2. pkt.
 2. I § 20, stk. 5, ændres »2. pkt.«  

 til: »nr. 2.«.
§ 31 3. § 31, stk. 2, 1. pkt., affattes  

 således:
 Stk. 2. Politiet kan forbyde personer, der søger  

 fortjeneste ved prostitution, eller som tidligere i forbindelse med  

 restaurationsbesøg har gjort sig skyldige i strafbare handlinger, at  

 opholde sig som gæster i bestemte virksomheder.
 »Politiet kan forbyde personer, der søger fortjeneste ved  

 prostitution, eller som i forbindelse med restaurationsbesøg har  

 begået en strafbar handling, at opholde sig som gæster i bestemte  

 virksomheder.«.
 § 35. Afgørelser truffet af politimesteren, i  

 København af politidirektøren eller kommunalbestyrelsen, i  

 medfør af nedenstående bestemmelser kan ikke indbringes for  

 anden administrativ myndighed: § 7, stk. 2, 4 og stk. 5, 3.  

 pkt., § 8, stk. 5, § 10, stk. 4, 1. pkt., § 17,  

 stk. 2, § 19, stk. 1, § 23, stk. 3, § 24,  

 stk. 3, § 27, stk. 2, § 28, stk. 3, 4, 6, 7 og 8, og  

 § 32, stk. 3.
 4. I § 35, stk. 1, ændres »§ 19,  

 stk. 1«, til: »§ 19, stk. 2, 2. pkt.«.
§ 37 Stk. 2. Under skærpende omstændigheder eller i  

 gentagelsestilfælde kan straffen efter stk. 1 stige til  

 hæfte.
Stk. 4. I forskrifter, der udstedes i medfør af loven,  

 kan der fastsættes straf af bøde eller hæfte for  

 overtrædelse af bestemmelser i forskrifterne.
Det samme gælder  

 for overtrædelse af forbud givet i medfør af forskrifterne.
 5. I § 37, stk. 2 og 4, ændres »hæfte«  

 til: »fængsel indtil 4 måneder«.
