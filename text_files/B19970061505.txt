 I medfør af § 1a, stk. 6 og § 4 i lov om statsgaranti til lån til  

 forsøgsbyggeri, jf. lovbekendtgørelse nr. 723 af 4. september 1995 som ændret  

 ved lov nr. 314 af 14. maj 1997, fastsættes efter bemyndigelse:
 § 1.  Statsgaranti kan ydes til følgende boliger til  

 helårsbrug:
 Stk. 2.  Statsgarantien træder i stedet for eventuel  

 anden garanti efter lov om boligbyggeri eller lov om byfornyelse1).
§ 2.  Statsgaranti efter § 1 kan kun ydes, hvis  

 projektet indeholder forsøg i væsentligt omfang, herunder forsøg med  

 økologiske løsninger.
Forsøget skal vedrøre nye eller ændrede 1)  

 byggemetoder, bl.a. med henblik på øget produktivitet og bedre  

 leverancestyring, Stk. 2.  Statsgaranti efter § 1 kan betinges af særlige  

 krav til forsøgets indhold og gennemførelse samt udarbejdelse af en rapport  

 om erfaringerne i forbindelse med udførelsen af forsøget.
 § 3.  Statsgaranti kan ydes til lån efter §§ 26, 28 og  

 29 i realkreditloven og til realkreditlignende lån ydet af et pengeinstitut.  

 Det er en forudsætning, at lånet afdrages løbende over lånets løbetid.
§ 4.  Garanti kan kun ydes til lån til finansiering af  

 arbejder, der ikke er påbegyndt på det tidspunkt, hvor tilsagn om garantien  

 meddeles. § 5. Ansøgning om statsgaranti indsendes til Bygge- og  

 Boligstyrelsen på et særligt skema.
Skemaet er trykt som bilag 1 til  

 bekendtgørelsen.
Ansøgningen skal indeholde alle oplysninger, som fremgår af  

 skemaet.
Stk. 2.  Bygge- og Boligstyrelsen meddeler tilsagn om  

 statsgaranti.
Det foreløbige tilsagn om statsgaranti beregnes som 15 pct. af  

 de anslåede udgifter til opførelse af byggeriet inklusive låneomkostninger og  

 eventuelt kurstab.
Tilsagn meddeles som udgangspunkt i den rækkefølge, hvori  

 ansøgningerne er modtaget, idet denne rækkefølge dog kan fraviges under  

 hensyn til projekternes indhold.
Tilsagnet om statsgaranti er betinget af, at  

 projektet dokumenteres endeligt gennemført, og at ansøgning om endelig  

 fastsættelse af garantiens størrelse indsendes inden for en i tilsagnet  

 fastsat frist.
Ansøgning om forhøjelse af tilsagnet indsendes til Bygge- og  

 Boligstyrelsen.
Stk. 3.  Ansøgning om endelig fastsættelse af garantiens  

 størrelse indsendes til Bygge- og Boligstyrelsen på det ovenfor nævnte  

 særlige skema.
Ansøgningen skal indeholde alle oplysninger, som fremgår af  

 skemaet.
Udgifterne skal være attesteret af en statsautoriseret eller  

 registreret revisor.
Stk. 4.  Bygge- og Boligstyrelsen fastsætter garantiens  

 endelige størrelse og giver meddelelse herom til Hypotekbanken.
Til brug for  

 beregningen af statsgarantiens størrelse indhenter Bygge- og Boligstyrelsen  

 oplysning hos långiver om værdiansættelsen af ejendommen samt om restgælden  

 af eventuelle foranstående prioritetslån.
 Stk. 5.  Bygge- og Boligstyrelsens afgørelser efter  

 denne bekendtgørelse kan ikke indbringes for boligministeren.
 § 6.  Hypotekbanken afgiver på statens vegne  

 garantierklæring over for det långivende institut.
Stk. 2.  Hypotekbanken varetager i den efterfølgende  

 administration statens interesser som garant og træffer alle afgørelser i  

 denne anledning, herunder afgørelser i forbindelse med misligholdelse,  

 ejerskifte m.v.
Ved ejerskifte kan Hypotekbanken tillade, at garantien ved  

 gældsovertagelse overgår til den nye ejer, såfremt der ikke sker forringelse  

 af garantiens sikkerhedsmæssige stilling.
 Stk. 3.  Hypotekbankens afgørelser efter denne  

 bekendtgørelse kan ikke indbringes for boligministeren.
 § 7.  Bekendtgørelsen træder i kraft den 23. juli  

 1997.
Stk. 2.  Bekendtgørelse nr. 467 af 30.maj 1994 om  

 statsgaranti til lån til skoler og forsøgsbyggeri ophæves.
Bekendtgørelsen  

 finder dog fortsat anvendelse for tilsagn afgivet inden den 1. januar 1997.
Bygge- og Boligstyrelsen, den 11. juli  

 1997 Birthe Lehmann / Søren Varder Bygge- og Boligstyrelsen 1997 Bilag 1 GARANTI TIL LÅN TIL FORSØGSBYGGERI Bemærkninger til skemaet Skemaet er udformet således, at det kan anvendes som ansøgningsskema af  

 bygherren i 2 situationer.
 Bygherren anvender skemaet i forbindelse med ansøgning om tilsagn om  

 garanti (skema GA) og om godkendelse af byggeprojektets regnskab  

 (skema GR).
Når skemaet anvendes som skema GA, markeres dette ved kryds ved  

 »GA« i skemaets øverste højre hjørne.
Sker der ikke ændringer  

 senere, kan skemaet anvendes uændret som skema GR.
Når skemaet anvendes som  

 skema GR, markeres dette ved et kryds ved »GR« i skemaets øverste  

 højre hjørne.
Der skal anvendes et skema for hvert enkelt projekt, der gives tilsagn  

 til.
Ved udvidelse af et tidligere givet tilsagn anvendes skemaet også, i så  

 fald skal der anvendes et nyt skema.
 Bygherren skal udfylde alle relevante felter med feltnummer (Fxxxx).  

 Feltnumrene er til brug for Bygge- og Boligstyrelsen.
 Vedrørende udfyldning af de enkelte felter henvises til nedenstående  

 vejledning.
 Skema GA og Skema GR skal indsendes til Bygge- og Boligstyrelsen, 2.  

 kontor, Stormgade 10, 1470 København K.
 Vejledning til udfyldelse af de enkelte felter:
 1.1. Ejendomstype: Her angives ejendomstypen ved afkrydsning.
 1.2. Mertilsagn: Et mertilsagnsprojekt er en udvidelse af et  

 eksisterende projekt.
1.3. Bygherre og forretningsfører: Bygherrens og  

 forretningsførerens - hvis en sådan benyttes - navn og adresse angives.  

 Samtidig oplyses bygherrens SE-nummer.
Har bygherren ikke et sådant, oplyses  

 SE-nummeret på en evt. forretningsfører.
1.4. Långivende realkredit-/pengeinstitut: Navnet og evt.  

 afdelingsbetegnelsen samt adressen på det eller de långivende  

 realkreditinstitutter og pengeinstitutter oplyses.
Feltet udfyldes ikke, hvis  

 der endnu ikke er søgt om lån.
2.1. Grunden: Matrikelbetegnelse og adressen oplyses.
Er der ikke  

 foretaget en endelig udmatrikulering, oplyses hovedmatrikelnummeret, hvorfra  

 der udstykkes, som foreløbigt matrikelnummer.
Senest i forbindelse med skema  

 GR indberettes det endelige matrikelnummer.
Grundenes areal skal oplyses samt ejendomsnummer.
Der skal udfyldes et  

 ansøgningsskema for hvert ejendomsnummer.
2.2. Byggeriets datoer: Der skal oplyses en forventet  

 påbegyndelsesdato, en forventet byggeperiode og en forventet afleveringsdato.  

 Ved afleveringsdato forstås datoen for afleveringsforretningen.
For private  

 andelsboliger opført væsentligt i bygherrens eget regi (dvs. at mere end 40  

 pct. af byggearbejderne udføres af bygherrens egne ansatte) anvendes dog  

 skæringsdag i stedet for den forventede aflevering.
Ved skæringsdag forstås  

 datoen for sidste lejligheds færdiggørelse med tillæg af højst 2 måneder til  

 klargøring af udenomsarealerne.
 Ved skema GR oplyses de faktiske datoer.
 3. Byggeriets art: De relevante rubrikker afkrydses,  

 og de nævnte bilag vedlægges.
4. Byggeriets økonomi: Udgifterne opgøres i tre  

 hovedposter samt de samlede udgifter.
I øvrige grundudgifter indgår udgifter  

 til byggemodning, jordbundsundersøgelser, ekstrafundering og pilotering,  

 fjernelse af forurenet jord, stikledninger til vand, el og kloak, anlæg af  

 interne veje og andre interne arealer, renter af grundkøbesummen og skatter  

 for grunden frem til byggeriets påbegyndelse mv.
Omkostninger består af en  

 række enkeltposter, hvis art og størrelse er bestemt af det enkelte byggeri,  

 f.eks. honorarer til arkitekt og ingeniør, advokat, byggelånsrenter,  

 udtørringsudgifter, udgifter til tinglysning og stempel o.lign.
Endvidere  

 skal anføres størrelsen af det lån, der er eller vil blive søgt om fra  

 realkredit-/pengeinstituttet samt størrelsen af den garanti, der ansøges om.  

 Regler om, hvor stor en garanti, der kan ydes, findes i lovens § 1a.
 5. Godkendelsesdatoer: Bygherren underskriver skemaet  

 2 gange: ved Skema GA (5.1), og ved skema GR (5.2). Revisor underskriver  

 skema GR og attesterer dermed for udgifternes størrelse.
 (* 1) Lov nr. 381 af 10. juni 1997 om byfornyelse træder i kraft den 1.  

 januar 1998.
