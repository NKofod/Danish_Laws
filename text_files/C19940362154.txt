 Fortolkningen af orlovsreglerne kombineret med tilbud om  

 jobtræning/særligt tilrettelagte jobtræningsforløb.
Ledige, der ansættes i jobtræning eller særligt tilrettelagt  

 jobtræningsforløb, betragtes i relation til orlovsloven som beskæftigede  

 lønmodtagere.
Det betyder, at ledige, der er i jobtræning eller særligt  

 tilrettelagt jobtræningsforløb, kan udnytte mulighederne for orlov efter  

 reglerne om orlov til beskæftigede, hvis betingelserne herfor i øvrigt er  

 opfyldt.
For en beskæftiget lønmodtager, der tager orlov, er udgangspunktet, at den  

 pågældende vender tilbage til arbejdspladsen efter endt orlov.
Det betyder,  

 at ansættelsesforholdet må betragtes som midlertidigt afbrudt.
Dette gælder,  

 hvad enten der er tale om en beskæftiget lønmodtager ansat med eller uden  

 tilskud.
Det betyder, at en ledig, ansat i jobtræning eller særligt tilrettelagt  

 jobtræningsforløb, som udgangspunkt vil have ret til at vende tilbage til  

 jobbet efter endt orlov.
Endvidere vil den pågældende være berettiget til at  

 fortsætte tilbuddet.
Ansættelsesforholdet kan i dette tilfælde ikke adskilles  

 fra tilbuddet, idet løntilskuddet udgør en af forudsætningerne for  

 ansættelsen.
 En beskæftiget lønmodtager vil dog ikke være berettiget til at vende  

 tilbage til jobbet og evt. fortsætte et tilbud efter lov om en aktiv  

 arbejdsmarkedspolitik, hvis der er tale om en tidsbegrænset ansættelse, og  

 den fastsatte dato for ansættelsesforholdets ophør er overskredet.
 Endvidere vil AF på lige fod med andre situationer, hvor forholdene ændrer  

 sig efter indgåelsen af en handlingsplan, kunne tage initiativ til en  

 revision af handlingsplanen.
