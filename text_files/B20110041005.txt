Bekendtgørelse om ændring af bekendtgørelse om detailforskrifter for køretøjers indretning og udstyr1) (Hjulafskærmning) § 1 I bekendtgørelse nr. 258 af 10. marts 2011 om detailforskrifter for køretøjers indretning og udstyr, foretages følgende ændring:
 1. I bilag 1, pkt. 9.01.002, indsættes efter pkt. (5), som nyt pkt.:
»(6) Som ny skal EF-typegodkendt og standardtypegodkendt varebil N1, lastbil N2 og N3 og registreringspligtigt påhængskøretøj, der er omfattet af direktiv 2007/46/EF (biler og påhængskøretøjer dertil), være forsynet med hjulafskærmning i henhold til direktiv 91/226/EØF som ændret ved 2010/19/EF.« § 2 Bekendtgørelsen træder i kraft den 10. maj 2011.
Trafikstyrelsen, den 5. maj 2011 Carsten Falk Hansen / Ib Rasmussen 1) Bekendtgørelsen indeholder bestemmelser, der gennemfører Kommissionens direktiv 2010/19/EU om ændring, med henblik på tilpasning til den tekniske udvikling inden for afskærmningssystemer til visse motorkøretøjer og påhængskøretøjer dertil, af Rådets direktiv 91/226/EØF og Europa-Parlamentets og Rådets direktiv 2007/46/EF, EU-Tidende 2010, L 72, s. 17.
