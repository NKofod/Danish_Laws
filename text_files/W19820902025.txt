Ankestyrelsens principafgørelse S-1-82 om befordringsgodtgørelse Resume:
 Da der ikke var en speciallægeuddannelse i allergibehandling, kunne der ydes befordringsgodtgørelse til den nærmest boende speciallæge i dermatologi, intern medicin eller pædiatri (børnesygdomme), der var mærket med (A) i den speciallægefortegnelse, der udsendtes af sygesikringens forhandlingsudvalg.
 Love:
Lov om offentlig sygesikring - lovbekendtgørelse nr. 490 af 21. juli 1987 - § 17 Lov om offentlig sygesikring - lovbekendtgørelse nr. 490 af 21. juli 1988 - § 18 Lov om offentlig sygesikring - lovbekendtgørelse nr. 490 af 21. juli 1989 - § 19 Sagsfremstilling:
 Sikringsstyrelsen har haft flere forespørgsler om befordringsgodtgørelse til fjernere boende speciallæge, som enten havde et udstyr, som den nærmere boende ikke havde, eller som var kendt for at være særligt egnet til behandling af en bestemt lidelse, men har ikke anset det for muligt af administrative grunde i disse tilfælde at fravige reglen om, at nærmeste speciallæge skal benyttes.
 Der er dog efter forhandling med sundhedsstyrelsen gjort en undtagelse fra dette princip ved allergibehandling.
 Da der ikke er en speciallægeuddannelse i allergibehandling, har Sikringsstyrelsen efter forhandling med Sundhedsstyrelsen gjort den undtagelse, at der kan ydes befordringsgodtgørelse til den nærmeste boende speciallæge i dermatologi, intern medicin eller pædiatri (børnesygdomme), der er mærket med (A) i den speciallægefortegnelse, der udsendes af sygesikringens forhandlingsudvalg over speciallæger tilsluttet speciallægeoverenskomsten.
