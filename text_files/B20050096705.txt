Bekendtgørelse om vurdering  

 af vandforekomsters tilstand  

1) I medfør af § 6, stk. 2, i lov nr. 1150 af 17. december  

 2003 om miljømål mv. for vandforekomster og internationale  

 naturbeskyttelsesområder (miljømålsloven) fastsættes:
 § 1.  

  

 Denne bekendtgørelse fastsætter sammen med bekendtgørelse nr. 811 af 15. juli  

 2004 om karakterisering af vandforekomster, opgørelse af påvirkninger og  

 kortlægning af vandressourcer de nærmere krav til indholdet og formen af  

 basisanalysen, jf. lovens § 6, stk. 1.
 § 2   

 Definitionerne  

 i § 2 i bekendtgørelse nr. 811 af 15. juli 2004 om karakterisering af  

 vandforekomster,  

 opgørelse af påvirkninger og kortlægning af vandressourcer finder anvendelse  

 for denne bekendtgørelse.
 § 3.  

  

 Der  

 skal foretages en vurdering af, hvor påvirkeligt overfladevandområdet og  

 grundvandsforekomsten er over for de påvirkninger, som er identificeret i  

 henhold til § 6 i bekendtgørelse nr. 811 af 15. juli 2004 om karakterisering  

 af  

 vandforekomster, opgørelse af påvirkninger og kortlægning af vandressourcer.
 Stk. 2  

  

 Der skal  

 foretages en vurdering af risikoen for, at overfladevandområdets tilstand  

 ikke  

 senest 22. december 2015 kan nå de målsætninger, som er angivet i bilag 1.
 Stk. 3.  

  

 Der skal  

 foretages en vurdering af risikoen for, at grundvandsforekomsten ikke senest  

 22. december 2015 kan leve op til de retningslinier, der er fastsat i  

 regionplanen samt i vandforsyningslovens § 2, som er angivet i bilag 1.
 Stk. 4.  

  

 I efterfølgende  

 basisanalyser foretages risikovurderingen i forhold til de i vandplanen  

 fastsatte  

 miljømål.
Ikrafttrædelse § 4.  

  

 Bekendtgørelsen træder i kraft den 26. oktober 2005.
Miljøministeriet, den 16. oktober  

 2005 Connie Hedegaard /Karsten Skov Bilag 1 Kriterier for vurdering af risikoen for, at  

 målsætningen for overfladevand og retningslinierne for grundvandets forhold  

 ikke kan opnås 1. Grundlag for vurdering af risiko 1.1 Regionplanens målsætninger for overfladevand Udgangspunktet for  

 risikovurderingen er regionplanens målsætninger for vandområdernes kvalitet.  

 Kriterierne til vurderingen af, hvorvidt målsætningen for henholdsvis  

 vandløb,  

 søer og kystvande vil blive nået senest 22. december 2015, svarer til dem,  

 der  

 gælder ved vurderingen af målsætningerne for vandområdernes kvalitet, som  

 amtsrådet har fastsat i regionplanen.
 Vurderingen af, om regionplanens målsætninger kan forventes  

 opnået, gennemføres med de vurderingsmetoder, som den enkelte amtskommune  

 hidtil har anvendt og på basis af de konkrete kvalitetskrav, som er fastlagt  

 for de enkelte vandområder i regionplanen.
 Ved risikovurderingen skal der tages udgangspunkt i de  

 hidtidigt anvendte målsætningskategorier A, B og C:
A:  

 	  

 omfatter målsætninger  

 med skærpede krav.  

 I princippet  

 målsætninger, hvor vandområder skal friholdes for menneskelig påvirkning af  

 enhver form (særlig naturvidenskabeligt interesseområder), B:  

 	  

 omfatter  

 basismålsætning eller generel målsætning.
Vandområder, der kun må være svagt  

 påvirket  

 af menneskelig aktivitet, og C:  

 	  

 omfatter målsætninger  

 med lempede krav.
Vandområder, der er udsat for en menneskeskabt,  

 kulturmæssig  

 påvirkning, så målsætningskategori B ikke kan opfyldes.
Målsætningskategorierne kan underinddeles med nærmere  

 specifikation.
For vandløbsmålsætninger med lempede krav kan regionplanens  

 andre bogstavbetegnelser benyttes (f.eks.
D, E, og F) for specifikke typer af  

 påvirkninger.
 For specifikke miljøfarlige stoffer skal der anvendes de  

 nationale vandkvalitetskrav  

2) , som der  

 refereres til  

 i regionplanen, og de vandkvalitetskrav, som er fastsat i regionplanen i  

 henhold til Miljø- og Energiministeriets bekendtgørelse nr. 921 af 8. oktober  

 1996 om kvalitetskrav for vandområder og krav til udledning af visse farlige  

 stoffer til vandløb, søer eller hav.
1.2 Regionplanens retningslinier for grundvand Udgangspunktet for risikovurderingen er regionplanens  

 retningslinie for grundvandsforhold samt vandforsyningslovens  

3)  

  §2.  

 Kriterierne til vurdering af, hvorvidt retningslinien for grundvand vil blive  

 nået inden 22. december 2015, svarer til dem, der gælder ved vurderingen af  

 retningslinien for grundvandsforekomsten, som er fastsat i regionplanen.
2. Vurdering af risiko for at regionplanens mål og  

 retningslinier ikke opfyldes Som følge af vurderingen inddeles overfladevand- og  

 grundvandsforekomsterne i følgende kategorier:
I.  

 	  

 Vandforekomster,  

 hvor det vurderes, at regionplanens målsætning for overfladevand og  

 retningslinier  

 for grundvandsforekomsten kan nås senest 22. december 2015, II.  

 	  

 Vandforekomster,  

 hvor der vurderes, at være risiko for, at regionplanens målsætning for  

 overfladevand  

 og retningslinier for grundvandsforekomsten  

  

 ikke  

  

 kan nås senest 22. december 2015.
 For de vandforekomster, der placeres i kategori II, skal det  

 identificeres, hvilke typer af påvirkninger (menneskelige aktiviteter) der  

 antages at være årsag til, at målsætningen ikke forventes nået.
 2)  

 Vandkvalitetskrav fastsat i bilag 2 til Miljø- og Energiministeriets  

 bekendtgørelse  

 nr. 921 af 8. oktober 1996 om kvalitetskrav for vandområder og krav til  

 udledning af visse farlige stoffer til vandløb, søer eller hav.
 3)  

 Lovbekendtgørelse nr. 130 af 26. februar 1999 om vandforsyning m.v.
1)  

 Bekendtgørelsen indeholder bestemmelser, der gennemfører dele af  

 Europa-Parlamentets og Rådets direktiv 2000/60/EF af 23. oktober 2000 om  

 fastlæggelse af en ramme for Fællesskabets vandpolitiske foranstaltninger  

 (vandrammedirektivet)  

 (EF-Tidende 2000 nr.
L 327, side 1).
