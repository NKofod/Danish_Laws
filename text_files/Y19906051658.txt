 Udtalt at vejbestyrelsen har en sådan rådighedsret over offentlige  

 vejarealer, at der vil kunne kræves afgift ved anvendelse til ikke  

 færdselsmæssige formål.
 I et brev af 23. oktober 1990 (j.nr. 2878) har De for Herlev Kommune  

 spurgt, om det i henhold til lov om offentlige veje §§ 101-106 er lovligt at  

 opkræve afgifter for råden over offentlige torve- og gadearealer til  

 udstillinger og stader på visse fortovsstrækninger, torve og gågader.
 Det er ministeriets opfattelse, at vejbestyrelsen har en sådan  

 rådighedsret over vejarealerne, at der, såfremt det ikke strider mod de  

 færdselsmæssige forudsætninger, som de er erhvervet til, vil kunne opkræves  

 afgifter ved deres anvendelse til formål af ikke færdselsmæssig art.
 Det kan tilføjes, at ministeriet ikke har nogen bemærkninger til den  

 fremsendte kontraktformular for udstillinger og stader eller regulativet for  

 udstillinger i Herlev Kommune.
 Offentliggjort i VEJLOVE udgivet af DAFOLO.
