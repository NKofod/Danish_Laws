Skattefri tilførsel af aktiver   

 skattefritaget selskab  afslag på anmodning Der blev ansøgt om, at et indskydende selskab, A  

 A/S, i medfør af fusionsskattelovens § 15 c kunne foretage en skattefri  

 tilførsel af aktiver pr. 1. januar 2005 af en gren af virksomheden til et  

 modtagende  

 selskab, B A/S.
 A A/S skulle som apportindskud pr. 1. januar  

 2005 indskyde en aktivitet i et ved tilførslen nystiftet datterselskab, B  

 A/S.  

 Dette selskab skulle etableres med skæringsdag pr. 1. januar 2005. Der skulle  

 alene udstedes aktier som vederlag for overdragelsen.
 Efter det oplyste bestod aktiviteten der skulle  

 tilføres B A/S i en række udlejningsejendomme.
 Efter overdragelsen af udlejningsejendommene  

 skulle A A/S fortsat drive sin øvrige virksomhed.
 Der var for SKAT fremlagt vurderingsberetning  

 med åbningsbalance, hvor de enkelte ejendomme var nærmere beskrevet og  

 identificeret.
 Af en fremsendt åbningsbalance for B A/S fremgik  

 det, at aktiverne alene bestod af de nævnte udlejningsejendomme, mens  

 passiverne ud over egenkapitalen bestod af deposita, der var betalt af  

 lejerne.  

 Der var ikke i øvrigt knyttet gæld til ejendommene, idet der ikke var nogen  

 form for prioritetsgæld på disse.
Efter det oplyste var der intet aktuelt  

 kapitalbehov i forbindelse med tilførslen af ejendommene, da de løbende  

 lejeindtægter  

 mere end rigeligt kunne dække den løbende vedligeholdelse og fremtidige  

 forbedringer samt administration.
Endvidere var der tale om længerevarende  

 lejekontrakter, der ville sikre en stabil indtjening i selskabet.
Det var  

 derfor heller ikke skønnet nødvendigt, at selskabet etablerede kassekredit  

 eller lignende form for finansiering.
 B A/S skulle ikke hæfte for A A/S´s kreditter  

 m.v., ligesom A A/S heller ikke havde stillet nogen form for garanti eller  

 sikkerhed i øvrigt i forhold til B A/S.
Administrationen af ejendommene skulle ske fra C  

 A/S, der er moderselskab til A A/S.
C A/S havde allerede en managementaftale  

 med A A/S, og denne managementaftale skulle udvides til også at omfatte  

 administrationen af B A/S.
Der var derfor ikke behov for at overføre  

 personale  

 til B A/S eller nyansætte sådanne.
 Det var repræsentantens opfattelse, at  

 aktiviteten med udlejningsejendommene opfyldte kravene til at være en  

 "gren af en virksomhed", idet der var tale om overdragelse af alle  

 de  

 aktiver og passiver, der ud fra et organisatorisk synspunkt udgjorde en  

 selvstændig bedrift.
 Efter repræsentantens opfattelse, var der  

 således tale om udlejningsejendomme, der efter fast praksis kunne anses for  

 at  

 være en virksomhedsgren.
Der var endvidere taget højde for, at selskabets  

 kapitalbehov var tilstrækkeligt dækket, idet man havde foretaget en nøje  

 vurdering af de løbende lejeindtægter samt de aktuelle og fremtidige udgifter  

 i  

 forbindelse med driften af ejendommene.
Dermed ville den udskilte aktivitet  

 også kunne fungere ved hjælp af egne midler.
 Det var således repræsentantens opfattelse, at  

 aktiviteten i B A/S opfyldte betingelserne for at være en særskilt gren af en  

 virksomhed.
 SKAT fandt, at det ansøgte ikke kunne  

 imødekommes.
 Der blev henvist til, at det følger af  

 fusionsskatteloven § 15 c, stk. 1, 1. pkt., at ved tilførsel af aktiver har  

 selskaberne adgang til beskatning efter reglerne i § 15 d, når såvel det  

 indskydende selskab som det modtagende selskab er omfattet af begrebet  

 selskab  

 i en medlemsstat i artikel 3 i direktiv 90/434/EØF.
B A/S opfylder de to første betingelser for at  

 være omfattet af begrebet "selskab i en medlemsstat", jf. artikel 3  

 i  

 direktiv 90/434/EØF.
For det første er B A/S et aktieselskab og dermed  

 antager  

 selskabet en af de former, der er anført i bilaget til direktiv 90/434/EØF.  

 For  

 det andet er B A/S ifølge dansk skattelovgivning hjemmehørende i Danmark i  

 skatteretlig forstand.
 B A/S opfylder imidlertid ikke den sidste  

 betingelse i artikel 3, idet selskabet er fritaget for beskatning, jf.  

 selskabsskatteloven § 3.
