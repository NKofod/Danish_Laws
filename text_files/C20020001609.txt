Cirkulære om udbygning af det danske  

 system for gastransport fra Sydjylland til Sjællands østkyst (Til Hovedstadens Udviklingsråd, Fyns Amtsråd  

 og Vejle Amtsråd) I medfør af § 3, stk. 1, og stk. 2, 1. pkt., i lov om  

 planlægning, jf. lovbekendtgørelse nr. 518 af 11. juni 2000,  

 fastsættes:
Cirkulærets baggrund og formål § 1. Dansk Dansk Olie og Naturgas A/S (DONG) har i  

 juni 2001 indgået aftale med det polske olie- og gasselskab (POGC) om  

 levering af dansk gas til Polen via det danske system for gastransport og en  

 ny gasledning fra Sjælland til Polen.
Det eksisterende danske  

 gastransportsystem har ikke kapacitet nok til at kunne transportere de  

 øgede gasmængder.
DONG har derfor anmodet om, at der  

 tilvejebringes det nødvendige plangrundlag for en udbygning af  

 gastransportsystemet.
 På længere sigt, når de danske gasreserver er ved at  

 være udtømt, vil det udbyggede gastransportsystem kunne anvendes  

 til at forsyne det danske marked med bl.a. russisk gas.  

 Miljøministeren har derfor under hensyn til den fortsatte  

 forsyningssikkerhed med naturgas udstedt dette cirkulære, som  

 fastlægger det planlægningsmæssige grundlag for en  

 udbygning af det danske gastransportsystem fra Sydjylland til Sjællands  

 østkyst.
§ 2. Cirkulæret har til  

 formål 1)	at udlægge areal til kompressorstationer i Egtved Kommune,  

 Langeskov Kommune og på Avedøre Holme i Hvidovre Kommune, 2)	at fastlægge sikkerhedszoner omkring  

 kompressorstationerne, 3)	at fastlægge rammer for kompressorstationernes udformning og  

 påvirkning af miljøet, 4)	at reservere areal til en ny linieventilstation ved Langeskov og til  

 gasledninger herfra til kompressorstationen i Langeskov Kommune, 5)	at reservere areal til udvidelse af Hvidovre linieventilstation og  

 til en gasledning herfra til kompressorstationen på Avedøre  

 Holme.
 § 3. Cirkulæret har været forhandlet  

 med de berørte ministerier og styrelser og med de berørte amter  

 og kommuner.
 § 4. Cirkulærets §§ 5, 6, 7, 10 og 11 har  

 retsvirkning som regionplanretningslinier.
Retningslinier for kompressorstationer § 5. Der udlægges areal til en  

 kompressorstation ved DONGs måle-/regulatorstation i Egtved Kommune som  

 vist på kortbilag 1.
 Stk. 2. Der fastsættes følgende  

 sikkerhedsafstande:
 Indre sikkerhedszone omkring 80 bar overjordiske trykbærende  

 anlæg 100 meter.
 Ydre sikkerhedszone omkring 80 bar overjordiske trykbærende  

 anlæg 200 meter.
 Stk. 3. Inden for den indre sikkerhedszone må der  

 ikke reserveres areal eller gives landzonetilladelse til byggeri og  

 anlæg.
 Stk. 4. Inden for den ydre sikkerhedszone kan der ikke  

 reserveres areal eller gives landzonetilladelse til boligbyggeri i mere end  

 en etage, institutioner for børn, ældre, syge eller  

 handicappede, brandfarlig virksomhed eller oplagring af brandfarlige  

 materialer.
 § 6. Der udlægges areal til en  

 kompressorstation i tilknytning til erhvervsområdet syd for motorvej E  

 20 i Langeskov Kommune som vist på kortbilag 2.
 Stk. 2. Der fastsættes følgende  

 sikkerhedsafstande:
 Indre sikkerhedszone omkring 80 bar overjordiske trykbærende  

 anlæg 100 meter.
 Ydre sikkerhedszone omkring 80 bar overjordiske trykbærende  

 anlæg 200 meter.
 Stk. 3. Inden for den indre sikkerhedszone må der  

 ikke reserveres areal eller gives landzonetilladelse til byggeri og  

 anlæg.
 Stk. 4. Inden for den ydre sikkerhedszone kan der ikke  

 reserveres areal eller gives landzonetilladelse til boligbyggeri i mere end  

 en etage, institutioner for børn, ældre, syge eller  

 handicappede, brandfarlig virksomhed eller oplagring af brandfarlige  

 materialer.
 § 7. Der udlægges areal til en  

 kompressorstation på Avedøre Holme, Hvidovre Kommune, som vist  

 på kortbilag 3.
 Stk. 2. Der fastsættes følgende  

 sikkerhedsafstande:
 Indre sikkerhedszone omkring 80 bar og 150 bar overjordiske  

 trykbærende anlæg 100 meter.
 Ydre sikkerhedszone omkring 80 bar og 150 bar overjordiske  

 trykbærende anlæg 200 meter.
 § 8. Kompressorstationerne skal placeres og  

 udformes med størst mulig hensyntagen til landskabet.
§ 9. Støjbelastningen fra  

 kompressorstationerne må ikke overstige 60 dB(A) i nærmeste  

 naboskel.
Endvidere må støjbelastningen ikke overstige 35 dB(A)  

 i skel til boliger uden for industriområdet.
Retningslinier for ledningsanlæg § 10. Der reserveres areal til en ny  

 linieventilstation på den eksisterende ledning ved Langeskov og til  

 gasledninger fra den nye linieventilstation til kompressorstationen i  

 Langeskov Kommune som vist på kortbilag 2.
Stk. 2. Arealreservationen udlægges i en bredde  

 på 100 meter.
Når ledningen er anlagt, vil arealreservationen  

 blive erstattet af et servitutbælte på 20 meter på hver  

 side af ledningen.
 § 11. Der reserveres areal til udvidelse af  

 Hvidovre linieventilstation og til en gasledning fra linieventilstationen til  

 kompressorstationen på Avedøre Holme som vist på kortbilag  

 3.
 § 12. Anlægsaktiviteterne skal  

 udføres på grundlag af en miljøledelsesplan, der  

 behandler alle de miljøpåvirkninger, anlægsaktiviteterne  

 vil foranledige.
 § 13. Ledningerne skal nedgraves med et  

 jorddække på mindst 1 m.
Ikrafttrædelse § 14. Landsplandirektivet træder i kraft den  

 1. februar 2002.
