Direktoratet har i bekendtgørelse nr. 316 af 18. maj 1989 fastsat regler om en arbejdsløshedskasses vejledningspligt over for dens medlemmer.
 Bekendtgørelsen fastsætter de krav, der som minimum stilles til  

 arbejdsløshedskassens informations- og vejledningspligt over for dens  

 medlemmer for at sikre, at arbejdsløshedskassen har et grundlag for i  

 samarbejde med Arbejdsformidlingen at vejlede medlemmerne om beskæftigelse,  

 uddannelse, genoptræning og omskoling.
 Bekendtgørelsen bygger på den forudsætning, at arbejdsløshedskassen og  

 Arbejdsformidlingen i samarbejde tilrettelægger den samlede vejledning,  

 således at den for det enkelte medlem opfattes som en helhed, og således at  

 det enkelte medlem opnår en opfattelse af, at medlemmet selv skal gøre en  

 aktiv indsats for at komme i beskæftigelse.
 Til § 1.
 Ifølge bestemmelsen har arbejdsløshedskassen pligt til at sikre sig, at  

 medlemmerne er gjort bekendt med alle de rettigheder og pligter, der følger  

 af et medlemskab af en statsanerkendt arbejdsløshedskasse.  

 Arbejdsløshedskassens pligt til at informere medlemmerne om disse rettigheder  

 og pligter kan fx opfyldes ved udlevering af informationsmateriale.  

 Arbejdsløshedskassen har dog altid pligt til at give et medlem individuel og  

 personlig vejledning, både når medlemmet mener at have behov herfor, og når  

 det er et krav efter reglerne i bekendtgørelsen.
 Til § 2.
Arbejdsløshedskassen skal især være opmærksom på, at det ved  

 førstegangsledighed vil være påkrævet at yde en særlig vejledningsindsats om  

 rådighedsreglerne.
Arbejdsløshedskassen skal altid informere et ledigt medlem  

 om, hvilke krav der stilles, for at medlemmet kan anses for at stå til  

 rådighed for arbejdsmarkedet, især betydningen af selv at være aktivt  

 arbejdssøgende.
Herudover skal arbejdsløshedskassen informere om  

 konsekvenserne af at afslå et formidlet arbejde, selvforskyldt arbejdsophør,  

 manglende fremmøde på Arbejdsformidlingen o.s.v.
Informationen kan eventuelt  

 ske ved udlevering af en pjece om rådighedsreglerne, hvori det bl.a. skal  

 oplyses, at arbejdsløshedskassen også skal foretage systematiske  

 rådighedsvurderinger i forbindelse med en samtale med medlemmet, jf. § 4.
 Til §§ 4 og 5.
I forbindelse med afholdelsen af den 1. vejledningssamtale skal  

 arbejdsløshedskassen udlevere et jobsøgningskema til medlemmet.
Herefter  

 udleveres jobsøgningsskemaerne efter behov.
Oplysningerne på jobsøgningsskemaet skal danne grundlag for vejledningen  

 af medlemmet om realistiske beskæftigelsesmuligheder set i forhold til  

 medlemmets beskæftigelsesmæssige og uddannelsesmæssige baggrund, og i forhold  

 til hvilke job medlemmet søger.
Skemaet skal som minimum indeholde de  

 oplysninger, der fremgår af eksemplet på et jobsøgningsskema i bilag 1 til  

 bekendtgørelsen.
 Under samtalen bør der ske en afklaring af medlemmets eventuelle  

 uddannelses- og kursusbehov, således at arbejdsløshedskassen kan orientere  

 medlemmet om mulighederne for deltagelse i kurser og uddannelse samt  

 mulighederne for at opnå uddannelses- og iværksætterydelse og arbejdstilbud.
Til §§ 7 og 8 Arbejdsløshedskassen og Arbejdsformidlingen skal registrere medlemmets  

 ønsker og behov og gensidigt udveksle oplysningerne herom.
Oplysningerne skal  

 indgå i den fremtidige vejledning af medlemmet såvel i arbejdsløshedskassen  

 som i Arbejdsformidlingen.
Den samlede vejledning skal af medlemmet opleves  

 som en helhed afstemt efter det enkelte medlems behov.
 De oplysninger, der skal udveksles mellem arbejdsløshedskassen og  

 Arbejdsformidlingen, fremgår af bilag 2 til bekendtgørelsen.
 Arbejdsløshedskassen skal kunne dokumentere, at vejledning har fundet  

 sted, samt kunne dokumentere, at arbejdsløshedskassen har foretaget de  

 systematiske rådighedsvurderinger.
