-MEDDELELSER TIL STIFTSØVRIGHEDEN- Graveraftalens § 3, stk. 3.
Mellem CO I og Kirkeministeriet er der indgået aftale om ajourføring af  

 graveraftalen med hensyn til kurserne under Jordbrugets  

 Arbejdsmarkedsuddannelser.
Aftalen, der er optrykt på bagsiden, indebærer, at  

 det for nyligt iværksatte kirkegårdskursus sidestilles med de eksisterende  

 kurser, anlægsgartnerteknik, trin 1 og jord- og plantekursus, trin 1 i  

 henseende til, at gravere kan aflønnes som faglærte gartnere, når de bl.a.  

 har gennemført de nævnte kurser, svarende til 400 timers (10 ugers) teoretisk  

 uddannelse.
Med venlig hilsen Finn Langager Larsen AFTALE Mellem Statstjenestemændenes Centralorganisation I og Kirkeministeriet  

 indgås herved i henhold til § 45, stk. 2, i lov om tjenestemænd i staten,  

 folkeskolen og folkekirken følgende aftale:
 »I aftale om løn- og ansættelsesvilkår for stillinger som graver af  

 17. oktober 1979 som ændret ved tillægsaftaler af 3. september 1980, 4.  

 december 1981, 27. marts 1984 og 15. november 1985 ændres § 3, stk. 3 til:
Gravere, som har været beskæftiget med gartnerisk arbejde i folkekirken  

 eller ved anden offentlig institution i 3 år og har udvist faglig interesse  

 herfor samt har gennemgået jordbrugets arbejdsmarkedsuddannelser til og med  

 anlægsgartnerteknik trin 1 eller jord- og plantekursus trin 1 eller  

 kirkegårdskursus svarende til mindst 400 timers teoretisk uddannelse, kan af  

 kirkeministeren oprykkes til lønramme 11-13 og placeres på det nærmest  

 overliggende løntrin i denne lønramme.« Aftalen har virkning fra den 1. april 1987.
København, den 2. marts 1988 Statstjenestemændenes  

 Centralorganisation I Kirkeministeriet P.M.V.
 E.B.
