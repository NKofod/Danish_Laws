 Spørgsmål vedr. renteafgiftsloven: ekstraordinær indbetaling, rykker-  

 og henstandsgebyrer, kaution og omlægningslån.
 Sparekasseforeningen har stillet forskellige spørgsmål vedrørende  

 renteafgiftsloven, hvoraf nogle er medtaget i det følgende:
 Spørgsmål 5:
Hvis der sker en ekstraordinær indbetaling på et lån med aftalt afvikling,  

 hvor skriftlig aftale er indgået inden den 11. oktober 1988, eller på et  

 omlægningslån, kan det så aftales, at de fremtidige ydelser nedsættes,  

 således at løbetiden fastholdes, uden at afgiftsfriheden bortfalder? Svar:
Spørgsmålet kan besvares bekræftende.
Det forudsættes dog, at nedsættelsen  

 af ydelserne sker samtidig med betalingen af det ekstraordinære afdrag.
 Spørgsmål 7:
Kan eventuelle rykker- og henstandsgebyrer, i anledning af at debitor er  

 kommet i restance som følge af manglende betalingsevne, tillægges lånets  

 hovedstol, jf. § 3, stk. 3, nr. 4, 5 eller 6? Svar:
Ja Angående spørgsmål 8.
 En kautionist, som før den 11. oktober 1988 har kautioneret for et  

 afgiftsfrit lån, kan overtage lånet, uden at afgiftsfritagelsen bortfalder.  

 Lånet må ikke forhøjes eller forlænges.
 Spørgsmål 9:
Kan der foretages debitorskifte mellem ægtefæller på et afgiftsfrit lån i  

 forbindelse med hensidden i uskiftet bo - uden tab af afgiftsfritagelsen? Svar:
Ja Spørgsmål 10:
Kan man kombinere lovens § 3, stk. 3, nr. 5 og 6, for et enkelt lån med  

 adgang til variabel udnyttelse? Kan der f.eks. optages et afgiftsfrit  

 omlægningslån efter nr. 6 på grundlag af en kassekredit med en tilknyttet  

 nettorenteudgift på 300.000 kr., og i øvrigt aftales en afgiftfri afvikling  

 af kassekreditten efter nr. 5 for 100.000 kr.? Svar:
Nej.
Den afgiftspligtige må vælge enten at afvikle lånet efter § 3, stk.  

 3, nr. 5 el1er at optage et omlægningslån efter § 3, stk. 3, nr. 6.
