Nr LSF 190 Forslag til Lov om ændring af lov om sundhedsvæsenets centralstyrelse m.v.  

 (Patientklagenævn) Fremsat af Agerschou (SF) Tommy Dinesen (SF) Birgitte Husmark (SF) Bjørn  

 Poulsen (SF) Ebba Strange(SF) den 24. januar 1989 Vedtaget ved tredjebehandling den 2. juni 1989 Lov nr. 391 af 07/06/1989 § 1 I lov nr. 397 af 10. juni 1987 om sundhedsvæsenets centralstyrelse m.v.  

 foretages følgende ændringer:
 1. § 16, stk. 1, affattes således:
»Patientklagenævnet består af en formand og et af sundhedsministeren  

 fastsat antal næstformænd og beskikkede medlemmer.« 2. I § 16, stk. 5, indsættes efter 2. pkt. som nye punktummer:
»De medlemmer af Patientklagenævnet, der ikke udfører hvervet som led  

 i deres tjenstlige arbejde, ydes vederlæggelse og godtgørelse for befordring  

 i lighed med ikke-statsansatte, der modtager særskilt vederlæggelse.
Udgiften  

 hertil afholdes af staten.« 3. I § 17, stk. 1, nr. 1, ændres »een af næstformændene«  

 til: »en næstformand«.
§ 2 Loven træder i kraft den 1. september 1989. § 1, nr. 2, har dog virkning  

 fra Patientklagenævnets oprettelse.
Oprindeligt fremsat forslag § 1 I lov nr. 397 af 10. juni 1987 om sundhedsvæsenets centralstyrelse m.v.  

 foretages følgende ændringer:
 1. § 16, stk. 1, affattes således:
»Patientklagenævnet består af en formand og et af sundhedsministeren  

 fastsat antal næstformænd og beskikkede medlemmer.« 2. I § 17, stk. 1, nr. 1, ændres »een af næstformændene«  

 til »en næstformand«.
 3. § 19 affattes således:
» § 19. Nævnet skal indhente en sundhedsfaglig udtalelse fra  

 Sundhedsstyrelsen, før nævnet træffer afgørelse i en sag.
Til brug for sin  

 vurdering kan Sundhedsstyrelsen forelægge sagen for Retslægerådet.
Stk. 2. Personer omfattet af dette kapitel skal efter anmodning meddele  

 nævnet eller til brug for den sundhedsfaglige udtalelse Sundhedsstyrelsen  

 enhver oplysning til brug for behandling af sagen.« § 2 Loven træder i kraft den 1. september 1989.
Bemærkninger til lovforslaget Almindelige bemærkninger 1. Lovforslagets indhold Lovforslaget skaber mulighed for en udvidelse af antallet af næstformænd i  

 Patientklagenævnet og fastlægger kompetenceforholdet mellem  

 Patientklagenævnet og Sundhedsstyrelsen.
2. Lovforslagets hovedformål Lovforslagets formål er - i lighed med det af sundhedsministeren den 18.  

 januar 1989 fremsatte lovforslag nr.
L 185 (forslag til lov om ændring af lov  

 om sundhedsvæsenets centralstyrelse m.v.) - at sikre en hurtigere behandling  

 af klagesager i Patientklagenævet gennem ansættelse af et yderligere antal  

 næstformænd og at imødekomme behovet for en mere direkte adgang til et  

 afbalanceret grundlag for nævnets afgørelser samt - i modsætning til  

 ministerens lovforslag - at sikre befolkningens fortsatte tillid til  

 klagesystemet ved bevarelse af Patientklagenævnets utvivlsomme uafhængighed.
3. De gældende regler Herom henvises til bemærkningerne til det af sundhedsministeren fremsatte  

 lovforslag nr.
L 185, afsnit 3.
4. Lovforslagets baggrund Baggrunden for nedsættelse af Patientklagenævnet var primært at øge  

 befolkningens tillid til sundhedsvæsents klagesystem ved afskaffelse af  

 lægernes »selvdømme« og etablering af en uafhængig instans,  

 Patientklagenævnet.
Der forelå ganske vist ikke dokumentation for den  

 faktiske betydning af lægernes »selvdømme«, men Folketinget fandt  

 ved behandlingen af lovforslaget, der dannede grundlag for lov nr. 397 af 10.  

 juni 1987, at tilliden til systemet var et helt selvstændigt formål, der  

 burde tilgodeses uanset berettigelsen af en eventuel mistillid.
 Det er indiskutabelt, at Patientklagenævnet har øget denne tillid og  

 dermed har opfyldt en væsentlig del af sit formål.
Imidlertid vil det være forbundet med en væsentlig personale- og  

 ressourceudvidelse at tilføre Patientklagenævnet den nødvendige faglige  

 ekspertise til selv at foretage den sundhedsfaglige vurdering af de indkomne  

 klager, der spænder meget vidt i deres indhold.
Det vil derfor være  

 hensigtsmæssigt, at denne fortsat foretages i Sundhedsstyrelsen, hvor sådanne  

 ressourcer i forvejen er til stede.
 Derimod vil der ikke være ressourcebesparelser ved, at også den  

 administrative og juridiske bistand placeres i Sundhedsstyrelsen.
 Forslagsstillerne ønsker at sikre, at Patientklagenævnets uafhængighed  

 ikke sættes på spil til fordel for en luftig og usandsynlig  

 ressourcebesparelse ved en overflytning af hele Patientklagenævnets  

 sekretariat til Sundhedsstyrelsens regi.
 For det første har Patientklagenævnet behov for at kunne betjene sig af en  

 ekspertise, hvis uafhængighed og saglighed ikke kan drages i tvivl.
For det andet bør patientklager fortsat rettes direkte til  

 Patientklagenævnet.
Allerede en fælles postadresse med Sundhedsstyrelsen vil  

 nedsætte tilliden til nævnets integritet.
 For det tredje bør Patientklagenævnet have mulighed for at foretage sin  

 egen registrering, sagsstyring og sagsforberedelse, således at nævnet selv  

 kan fastlægge prioriteringen af de indkomne klager.
For det fjerde bør Patientklagenævnet fortsat have mulighed for gennem sin  

 årsberetning at tage principielle spørgsmål op til vurdering uden hensyn til  

 Sundhedsstyrelsens holdning.
Da denne årsberetning i væsentligt omfang vil  

 kræve bistand fra nævnets sekretariat, vil det være ødelæggende for  

 Patientklagenævnets muligheder for at foretage sine egne vurderinger, hvis  

 sekretariatet tillige er underlagt Sundhedsstyrelsen.
Det ville være helt  

 uacceptabelt, at personalegrupper i den offentlige sektor bringes i et  

 afhængighedsforhold til to forskellige »arbejdsgivere«.
Det er forslaggsstillerne bekendt, at Patientklagenævnets første beretnig  

 vil indeholde en række principielle tilkendegivelser om betydningen af  

 information til patienterne.
Baggrunden herfor er bl.a., at det i mange sager  

 er konstateret, at manglende information har udløst en klage over en  

 behandlng, som ikke i sig selv har været kritisabel, men hvor nævnet har  

 valgt at betragte den manglende information som et kritisabelt element.
Det  

 forekommer tvivlsomt, om en sådan generel problemstilling vil kunne  

 behandles, hvis Patientklagenævnet også administrativt og økonomisk placeres  

 i Sundhedsstyrelsens regi.
I givet fald må ansatte i Patientklagenævnets  

 sekretariat deltage i formuleringen af en kritik af deres egen arbejdsgiver,  

 Sundhedsstyrelsen, som har fastlagt reglerne om information.
En lang række enkeltsager, hvor Sundhedsstyrelsen ikke har haft nogen  

 heldig hånd, står fortsat i frisk erindring.
Dette gælder bl.a.
LSD-sagerne  

 og Sundhedsstyrelsens manglende vilje til at sætte sundhedsfaglige hensyn i  

 højsædet i forhold til bekæmpelse af AIDS inden for kriminalforsorgen.
Forslagsstillerne skal i stedet pege på de muligheder for effektivisering  

 og forbedret ressourceudnyttelse, der ligger i en inddragelse af  

 embedslægeinstitutionerne i sagsbehandlingen.
Således indgives en lang række  

 patientklager direkte til embedslægeinstitutionen, eller denne foretager af  

 egen drift en indberetning om et eventuel kritisabelt forhold.
Imidlertid har  

 embedslægeinstitutionen ikke anden opgave end at videresende klagen.  

 Yderligere undersøgelse må ikke ske, før den anmodes om det, hvilket  

 erfaringsmæssigt sker i løbet af nogle uger.
På det tidspunkt kan erindring  

 om det faktiske forløb af en konkret behandling være glemt, og muligheden for  

 at udrede et sagsforløb vil derfor være forringet.
Det vil medføre en  

 forbedring i henseende til såvel sagsbehandlingstid som kvalitet, hvis  

 embedslægeinstitutionerne bemyndiges til umiddelbart at indlede en  

 undersøgelse af et faktisk sagsforløb.
5. Økonomiske og administrative konsekvenser Det fremgår af bemærkningerne til sundhedsministerens lovforslag nr.
L  

 185, at ansættelse af yderligere to næstformænd vil kunne nedsætte  

 sagsbehandlingstiden fra gennemsnitlig 12-18 måneder til gennemsnitlig 8-12  

 måneder.
Disse to næstformænd er efter forslagsstillernes opfattelse en  

nødvendig, men ikke en tilstrækkelig betingelse for at opnå  

 dette mål.
Uanset hvor Patientklagenævnets sekretariat placeres, vil en  

 personaleudvidelse være nødvendig, i det mindste i en kortere periode for at  

 fjerne den ophobede sagsmængde.
Pr. 12. december 1988 udgjorde denne således  

 1.047 sager, hvoraf 326 var indgået i klagesystemet mere end et år tidligere.  

 Dette øgede ressourcebehov er imidelertid nærværende lovforslag uvedkommende.  

 Forslagsstillerne forventer dog, at ministeren, uanset om nærværende  

 lovforslag eller om L 185 vedtages, vil tage skridt til at sikre den  

 nødvendige personaletilførsel.
 Merudgiften ved ansættelse af to næstformænd er ca. 100.000 kr.
Det er dog ikke muligt nærmere at vurdere udgifterne ved driften af  

 Patientklagenævnet, idet Finansministeriet endnu ikke har afgjort, hvorledes  

 nævnsmedlemmerne skal honoreres.
Der vil derfor på et tidspunkt i 1989  

 fremkomme en udgift til efterbetaling af honorarer for hele året 1988, idet  

 der trods afholdelsen af 36 møder endnu ikke er udbetalt honorar eller  

 dækning af tabt arbejdsfortjeneste til noget medlem.
Bemærkninger til lovforslagets enkelte bestemmelser Til § 1, nr. 1 Den hidtidige binding på antallet af næstformænd (2) i Patientklagenævnet  

 ophæves.
Herved gives der mulighed for, at antallet af næstformænd  

 administrativt fastsættes af sundhedsministeren ud fra en konkret  

 behovsvurdering.
Til § 1, nr. 3 Ved ændringen foreslås Sundhedsstyrelsens behandling af sager, der  

 forelægges nævnet, begrænset til kun at omfatte den sundhedsfaglige  

 vurdering.
Den sagsforberedelse, der i øvrigt er nødvendig, før nævnet kan  

 træffe beslutning, henlægges til nævnets sekretariat, hvis medarbejderantal  

 udvides i overensstemmelse hermed ved overførsel af medarbejdere fra  

 Sundhedsstyrelsen.
 Ændringen i stk. 2, hvorefter nævnet får kompetence til at få meddelt  

 oplysninger, skal ses i forlængelse heraf, da nævnets sekretariat ved den  

 foreslåede ændring får til opgave selvstændigt at oplyse sagen til brug for  

 nævnets behandling.
Efter 2. behandlingen den 30. maj 1989 § 1 I lov nr. 397 af 10. juni 1987 om sundhedsvæsenets centralstyrelse m.v.  

 foretages følgende ændringer:
 1. § 16, stk. 1, affattes således:
»Patientklagenævnet består af en formand og et af sundhedsministeren  

 fastsat antal næstformænd og beskikkede medlemmer.« 2. I § 16, stk. 5, indsættes efter 2. pkt. som nye punktummer:
»Der ydes vederlag og rejsegodtgørelse til formand, næstformænd og  

 medlemmer af Patientklagenævnet.
Udgifterne hertil afholdes af staten.« 3. I § 17, stk. 1, nr. 1, ændres »een af næstformændene«  

 til: »en næstformand«.
§ 2 Loven træder i kraft den 1. september 1989. § 1, nr. 2, har dog virkning  

 fra Patientklagenævnets oprettelse.
