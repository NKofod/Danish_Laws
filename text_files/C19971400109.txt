 I medfør af § 3, stk. 1, i lov om planlægning, jf. lovbekendtgørelse nr.  

 563 af 30. juni 1997, fastsættes:
 Formål, mv.
 § 1.  Cirkulæret skal sikre, at anlæg til intensiv  

 husdyrproduktion, der må antages at påvirke miljøet i væsentlig grad  

 (VVM-pligtige anlæg), ikke placeres i områder, hvor der er risiko for, at  

 anlægget alene eller sammen med andre anlæg vil have væsentlige  

 skadevirkninger for grundvand, det øvrige vandmiljø samt natur- og  

 landskabsværdier.
Regionplanlægning § 2.  Forslag til regionplanretningslinier for  

 beliggenheden og udformningen af anlæg til intensiv husdyrproduktion, der må  

 antages at påvirke miljøet i væsentlig grad (VVM-pligtige anlæg), må kun  

 vedtages endeligt, når vurderingen af de miljømæssige konsekvenser af  

 anlægget godtgør, at det er foreneligt med regionplanens retningslinier for  

 varetagelsen af bevaringsværdier og naturbeskyttelsesinteresser i det åbne  

 land, herunder udpegningen og sikringen af naturområder med særlige  

 naturbeskyttelsesinteresser, anvendelsen og beskyttelsen af vandressourcerne,  

 samt kvaliteten og anvendelsen af vandløb, søer og kystvande.
Landzoneadministration § 3.  Tilladelse efter § 35, stk. 1, i lov om  

 planlægning til etablering af anlæg til intensiv husdyrproduktion, der må  

 antages at påvirke miljøet i væsentlig grad (VVM-pligtige anlæg), må kun  

 meddeles, hvis anlægget overholder de i regionplanen fastsatte  

 retningslinier.
