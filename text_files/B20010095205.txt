Bekendtgørelse om indhold og  

 tilrettelæggelse m.v.  

 af forløb i den fri ungdomsuddannelse I medfør af § 2, stk. 5, § 4, stk. 4, § 5,  

 stk. 3, § 6, stk. 2, § 7, stk. 2 og 3, § 8,  

 stk. 2, § 18, stk. 1 og 3, og § 21, stk. 2, i lov om  

 den fri ungdomsuddannelse, jf. lovbekendtgørelse nr. 610 af 22. juni  

 2001, fastsættes:
Kapitel 1 Optag § 1. Den uddannelsesansvarlige skole, jf.  

 § 14, skal vurdere, om den fri ungdomsuddannelse er det rette tilbud til  

 en ung, jf. lovens § 1, der søger optagelse på den fri  

 ungdomsuddannelse, eller om den unge vil have større gavn af et andet  

 uddannelsestilbud.
§ 2. Uddannelsen kan tidligst begynde efter et  

 undervisningsforløb på den uddannelsesansvarlige skole af mindst  

 4 ugers varighed omregnet til fuld tid.
Uddannelsen skal endvidere begynde  

 senest 6 måneder efter, at et undervisningsforløb på den  

 uddannelsesansvarlige skole er afsluttet.
Uddannelsen anses for begyndt,  

 når uddannelsesplanen er underskrevet af skolen og eleven og  

 elektronisk indsendt til Styrelsen for Statens Uddannelsesstøtte  

 (styrelsen), jf. § 11, dog tidligst når eleven begynder på  

 uddannelsens første del.
Kapitel 2 Vejledning § 3. Den uddannelsesansvarlige skoles vejledning  

 skal støtte eleven i at opstille uddannelsesmål, der rummer  

 realistiske udfordringer inden for uddannelsens formål, og i at  

 nå disse mål gennem uddannelsesforløbet.
 Stk. 2. Vejledningen skal omfatte de forhold, der er  

 nævnt i § 15, stk. 1, nr. 1-6.
 Stk. 3. Vejledningspligten gælder også i perioder  

 under uddannelsen, hvor eleven er tilknyttet en uddannelsesinstitution m.v.,  

 der har egen uddannelses- eller studievejleder.
 Stk. 4. Afbryder eleven uddannelsen, skal skolen, hvis eleven  

 ønsker det, vejlede om overgang til anden uddannelse m.v.
 Stk. 5. Afbryder elever under 25 år uddannelsen, skal  

 skolen underrette den kommunale ungdomsvejledning i den kommune, hvor eleven  

 er tilmeldt folkeregistret (bopælskommunen), senest 14 dage efter, at  

 uddannelsen er afbrudt.
§ 4. Den enkelte elev skal have en vejleder, som  

 eleven og de øvrige parter i uddannelsen kan henvende sig til under  

 uddannelsen, og som løbende følger eleven.
Denne vejleder skal  

 være ansat på den uddannelsesansvarlige skole.
 Stk. 2. Hvis der i løbet af uddannelsesforløbet  

 udpeges en ny vejleder, skal skolen orientere eleven og øvrige parter  

 i uddannelsen herom.
 § 5. Hvis eleven ønsker det, skal den  

 uddannelsesansvarlige skole samarbejde med elevens eventuelle andre  

 vejledere, herunder elevens særlige rådgiver i  

 handicapspørgsmål, kurator, skolevejleder,  

 pædagogisk-psykologisk rådgivning eller den kommunale  

 ungdomsvejledning i elevens bopælskommune.
 Stk. 2. Hvis eleven ønsker det, har den kommunale  

 ungdomsvejledning i elevens bopælskommune pligt til at samarbejde med  

 den uddannelsesansvarlige skole.
§ 6. Hvis eleven i løbet af uddannelsen  

 skifter uddannelsesansvarlig skole, jf. lovens § 20, skal den skole, der  

 afgiver eleven, elektronisk underrette styrelsen, og hvis det er muligt  

 oplyse, hvilken skole der fremover er uddannelsesansvarlig for eleven.
Den  

 skole, der modtager eleven, skal underrette styrelsen om modtagelsen.
Kapitel 3 Uddannelsens indhold og varighed § 7. Uddannelsen varer 2 år og  

 sammensættes af mindst 3 indbyrdes forskellige uddannelsesdele, jf.  

 lovens §§ 3 og 4. Uddannelsen kan forlænges med indtil 1 år.  

 Hvis uddannelsen varer mere end 2 år, skal den sammensættes af  

 mindst 4 forskellige uddannelsesdele.
Uddannelsesdele anses for at være  

 forskellige, når de adskiller sig fra hinanden i indhold og  

 tilrettelæggelse og varetages af indbyrdes forskellige skoleformer,  

 foreninger m.v.
Uddannelsesdele i udlandet anses dog for én  

 uddannelsesdel.
 Stk. 2. Ved kendte uddannelser forstås blandt andet de i  

 § 9, stk. 2, opregnede uddannelsesaktiviteter, undervisning i  

 henhold til folkeoplysningsloven og foreningers egne uddannelser.
Stk. 3. Ved projektarbejde forstås blandt andet  

 kommunalt finansierede uddannelsesprojekter, unges egne projekter i Danmark  

 og projekter, der er etableret af foreninger og organisationer m.v.
Som  

 projektarbejde anses også kommunalt finansierede aktiviteter, hvis  

 disse kan bidrage til opfyldelse af uddannelsesmålet.
 Stk. 4. Ved foreningsarbejde forstås blandt andet  

 administrativt og praktisk arbejde i idrætsforeninger, politiske  

 foreninger, religiøse foreninger, handicaporganisationer,  

 spejderbevægelser, elevorganisationer, faglige organisationer,  

 miljøorganisationer og andre almennyttige organisationer.
 Stk. 5. Ved udviklende aktiviteter i øvrigt  

 forstås blandt andet udlandsophold, herunder pædagogisk  

 tilrettelagte udvekslingsophold eller udvekslinger, hvori der indgår  

 frivilligt arbejde, samt arbejdspladserfaring fra ikke-faglige  

 praktikophold.
§ 8. Uddannelsen varer mindst 2 og højst 3  

 år svarende til mindst 80 og højst 120 elevuger.
En elevuge er  

 elevens deltagelse i undervisning m.v. i mindst 5 dage inden for en  

 kalenderuge.
Hvis uddannelsen tilrettelægges med flere end 80 elevuger,  

 skal den bestå af mindst 4 uddannelsesdele.
Stk. 2. Uddannelsen tilrettelægges som  

 heltidsforløb.
Hver enkelt uddannelsesdel skal, alene eller suppleret  

 med en anden samtidigt fortløbende uddannelsesdel, udgøre  

 mindst 35 timer ugentligt, inklusive eventuel forberedelse til undervisning.  

 Forberedelsestiden kan dog højst udgøre 3 timer pr.  

 undervisningstime.
Dette gælder dog ikke, hvis der i reglerne for den  

 enkelte skoleform er fastsat andet om undervisningens omfang og  

 forberedelsestid.
 Stk. 3. Der skal indgå mindst 40 elevuger inden for 12  

 sammenhængende kalendermåneder.
 Stk. 4. For elever med særlige behov, jf.  

 § 25, kan uddannelsesforløb tilrettelægges som  

 holdundervisning.
§ 9. I uddannelsen skal mindst en tredjedel af  

 elevugerne være skolebaseret undervisning, jf. lovens § 4,  

 stk. 5. Forløb som praktik, projektarbejde og foreningsarbejde  

 kan hver for sig eller tilsammen højst udgøre halvdelen af  

 elevugerne.
De enkelte uddannelsesdele skal normalt udgøre et afrundet  

 forløb i sig selv.
Et forløb i en skoleform kan ikke overstige  

 det for skoleformen normale undervisningsår.
Et praktikforløb  

 eller projektarbejdeforløb eller foreningsarbejdeforløb hos  

 samme udbyder kan ikke overstige 40 elevuger.
Flere forløb i samme  

 skoleform eller i udlandet kan højst tilsammen være 40 elevuger.  

 Tilsvarende gælder for flere forløb hos samme private  

 udbyder.
Stk. 2. Uddannelsen skal indledes med mindst 14 elevuger på  

 en eller flere skoler omfattet af lovens § 5, uanset om de i lovens  

 § 5, stk. 1, nævnte skoler er godkendte som  

 uddannelsesansvarlige skoler. 10 af de 14 uger kan tilrettelægges som  

 deltidsundervisning.
Hvis en eller flere af de 10 uger tilrettelægges  

 som deltidsundervisning, skal der i samme periode indgå et eller flere  

 andre forløb, der tilsammen bringer uddannelsen op til  

 heltidsforløb, jf. § 8, stk. 2.
Stk. 3. Godskrevet aktivitet i henhold til lovens § 9 kan  

 indgå i de i stk. 2 nævnte 14 uger.
Godskrivning kan finde  

 sted med indtil 3 måneder svarende til højst 13 uger.
§ 10. Den uddannelsesansvarlige skole kan efter  

 ansøgning bevilge en elev fravær fra den fri ungdomsuddannelse i  

 forbindelse med barsel, adoption, sygdom og værnepligt.
Samlet bevilget  

 fravær kan højst være af 1 års varighed.
Den  

 uddannelsesansvarlige skole skal elektronisk underrette styrelsen om bevilget  

 fravær på mere end en måned.
Ved fravær justeres  

 uddannelsesplanen som nævnt i § 13.
Kapitel 4 Uddannelsesplanen § 11. Den enkelte elev fastlægger sammen med  

 den uddannelsesansvarlige skole en uddannelsesplan, der består af  

 forskellige uddannelsesdele, jf. § 7, stk. 1, og  

 tilrettelægges, så uddannelsen udgør et  

 sammenhængende forløb.
Uddannelsesplanen udarbejdes elektronisk  

 i den af Undervisningsministeriet udarbejdede formular og indsendes  

 elektronisk til styrelsen.
 Stk. 2. Af formularen fremgår, hvilke oplysninger  

 uddannelsesplanen skal indeholde, herunder:
 1)	Beskrivelse af den unges uddannelsesmål, herunder  

 ønsker om eventuel fortsat uddannelse eller  

 beskæftigelsesønsker efter den fri ungdomsuddannelse.
 2)	Angivelse af de enkelte uddannelsesdele, opgjort i elevuger, jf.  

 § 8, stk. 1 og 2, med beskrivelse af, hvordan de enkelte  

 uddannelsesdele forventes at bidrage til opfyldelse af elevens  

 uddannelsesmål.
 3)	Oplysning om uddannelsens samlede varighed, opgjort i elevuger,  

 herunder eventuel godskrevet uddannelsesaktivitet i henhold til lovens  

 § 9.
 4)	Oplysning om, at der er truffet aftale med de enkelte  

 uddannelsesinstitutioner m.v. om optagelse af eleven, for hvilken periode  

 aftalen er truffet, og hvad en eventuel betaling forventes at udgøre,  

 herunder elevens egenbetaling.
 5)	Angivelse af, hvilke uddannelsesdele der er skolebaseret  

 undervisning, herunder i hvilket omfang de skolebaserede forløb  

 udgøres af undervisning, og hvor mange timer der er forberedelse.
 6)	Angivelse af, hvilke uddannelsesdele der søges statens  

 uddannelsesstøtte til, herunder i hvilket omfang der søges  

 supplerende stipendium som tilskud til dækning af betaling for  

 undervisning.
 7)	Oplysning om elevens klageadgang, jf. § 20, stk. 2.
 8)	Elevens navn og personnummer og statsborgerskab.
Stk. 3. To papirudskrifter af den elektronisk indsendte  

 uddannelsesplan underskrives af eleven og den uddannelsesansvarlige skole  

 samme dag, som uddannelsesplanen indsendes elektronisk til styrelsen.
Er  

 eleven ikke myndig, skal uddannelsesplanen og eventuelle ændringer heri  

 godkendes og underskrives af forældremyndighedens indehaver eller af  

 værgen, hvis eleven er fyldt 18 år.
Et eksemplar gives til  

 eleven, og et eksemplar opbevares af den uddannelsesansvarlige skole.
 Stk. 4. Som bilag til skolens eksemplar af uddannelsesplanen  

 skal skolen vedlægge bekræftelser fra uddannelsesinstitutioner  

 m.v., der indgår i uddannelsesforløbet, jf. stk. 2, nr. 4.  

 Som bilag til elevens eksemplar af uddannelsesplanen skal skolen  

 vedlægge bekræftelser i kopi.
 Stk. 5. Har det på tidspunktet for uddannelsesplanens  

 indgåelse og indsendelse til styrelsen ikke været muligt at  

 indgå aftale om en eller flere uddannelsesdele, jf. stk. 2, nr. 4,  

 skal uddannelsesplanen indeholde oplysning om, hvornår en sådan  

 aftale kan indgås.
 Stk. 6. Indtil fastsættelse af regler om digital  

 signatur, jf. lovens § 18, stk. 4, skal den uddannelsesansvarlige  

 skole tillige fremsende en fotokopi af den underskrevne uddannelsesplan til  

 styrelsen.
 Stk. 7. Hvis en elev i løbet af uddannelsen skifter  

 uddannelsesansvarlig skole, jf. lovens § 20, skal den skole, der afgiver  

 eleven, fremsende sit eksemplar af uddannelsesplanen, jf. stk. 3 og 4, til  

 den skole, der modtager eleven.
 Stk. 8. I tilfælde af en skoles ophør som  

 uddannelsesansvarlig skal skolen indsende de uddannelsesplaner og eventuelle  

 bilag, som skolen opbevarer, til styrelsen.
 § 12. Uddannelsesplanen kan indeholde oplysninger  

 om mulighederne for godskrivning af de enkelte uddannelsesdele ved eventuel  

 fortsat uddannelse inden for elevens uddannelsesmål, jf. § 11,  

 stk. 2, nr. 1.
 Stk. 2. Uddannelsesplanen kan indeholde oplysninger om, i  

 hvilket omfang uddannelsen eller enkelte uddannelsesdele opfylder eller  

 bidrager til at opfylde eventuelle adgangskrav ved videre uddannelse inden  

 for elevens uddannelsesmål, jf. § 11, stk. 2, nr. 1.
Stk. 3. Uddannelsesplanen skal suppleres med oplysninger som  

 nævnt i stk. 1 og 2, hvis eleven kræver dette.
Er eleven  

 ikke myndig, gælder tilsvarende, hvis forældremyndighedens  

 indehaver eller værgen for en elev, der er fyldt 18 år,  

 kræver dette.
 § 13. Uddannelsesplanen kan ændres i  

 løbet af uddannelsen. Ændringer skal tilføjes planen med  

 de oplysninger og bekræftelser, der er nævnt i § 11, og  

 straks indsendes til styrelsen, jf. § 11, stk. 1, og stk. 3-6.
 Stk. 2. Hvis uddannelsen afbrydes, skal den  

 uddannelsesansvarlige skole straks elektronisk underrette styrelsen, jf.  

 § 11, stk. 1, 2. pkt., og de uddannelsesinstitutioner m.v., der er  

 truffet aftale med i henhold til § 11, stk. 2, nr. 4.
Kapitel 5 Godkendelse af uddannelsesansvarlige skoler § 14. Undervisningsministeriet kan godkende en  

 skole som uddannelsesansvarlig, jf. lovens § 5. Ansøgning  

 om godkendelse som uddannelsesansvarlig skole indsendes til  

 Undervisningsministeriet.
Stk. 2. Ansøgning om godkendelse sker på et af  

 ministeriet udarbejdet skema.
Godkendelse sker for en periode af 2 år.  

 Fornyelse af godkendelse sker efter skolens anmodning, jf. dog lovens § 5,  

 stk. 4 og 5. Skolen skal tidligst 3 måneder og senest 2 måneder  

 før udløbet af godkendelsesperioden indsende anmodning om  

 fornyelse til Undervisningsministeriet.
 § 15. Det er en betingelse for godkendelse som  

 uddannelsesansvarlig af de i lovens § 5, stk. 1, nævnte  

 skoler, at skolen over for ministeriet erklærer at opfylde  

 nedenstående krav:
 1)	Skolen skal kunne vejlede og rådgive eleven om den fri  

 ungdomsuddannelse og de forhold, der er knyttet til elevens  

 uddannelsesforløb, herunder uddannelsestilbuddene hos mulige  

 samarbejdspartnere, og om muligheden for at modtage specialundervisning og  

 anden specialpædagogisk bistand til de enkelte  

 uddannelsesforløb.
 2)	Skolen skal kunne vejlede eleven om eventuel elevbetaling og om  

 tilskuds- og støttemuligheder, herunder statens  

 uddannelsesstøtte.
 3)	Skolen skal kunne vejlede eleven om mulighederne for godskrivning af  

 de enkelte uddannelsesdele eller uddannelsen som helhed ved eventuel videre  

 uddannelse.
 4)	Skolen skal kunne vejlede eleven om adgangskrav i eventuel relevant  

 videre uddannelse.
 5)	Skolen skal kunne vejlede eleven om forventede  

 beskæftigelsesmuligheder med udgangspunkt i det planlagte  

 uddannelsesforløb.
 6)	Skolen skal kunne vejlede eleven om overgangen til anden uddannelse  

 eller erhverv, herunder sørge for, at eleven gøres  

 opmærksom på tidsfrister i forbindelse med ansøgning om  

 optagelse på andre uddannelser.
 7)	Skolens ledelse skal have deltaget i et kursus om praktiske og  

 administrative spørgsmål, der afholdes af  

 Undervisningsministeriet.
 8)	Skolens vejleder(e) skal have deltaget i et af  

 Undervisningsministeriet godkendt kursus for vejledere om den fri  

 ungdomsuddannelse.
 Stk. 2. Det er en forudsætning for funktion som godkendt  

 uddannelsesansvarlig skole, at skolen varetager de i §§ 3-5 og  

 §§ 18-20 nævnte opgaver og i øvrigt overholder loven og de  

 med hjemmel heri fastsatte regler samt den lovgivning, der gælder for  

 den pågældende skoleform.
§ 16. Det er en betingelse for godkendelse af  

 uddannelsesansvarlige institutioner m.v. i henhold til lovens § 5,  

 stk. 2, at ministeriet efter en konkret vurdering skønner, at  

 ansøgeren opfylder de i § 15, stk. 1, nævnte krav og  

 har et tilstrækkeligt udbygget pædagogisk miljø, herunder  

 pædagogisk ledelse og en administration, der gør det muligt at  

 varetage opgaven som uddannelsesansvarlig skole.
For godkendte  

 uddannelsesansvarlige institutioner m.v. gælder samme regler som for  

 skoler, der er godkendte som uddannelsesansvarlige efter lovens § 5,  

 stk. 1.
 Stk. 2. Ministeriet kan forlange dokumentation for, at de i  

 stk. 1 nævnte krav er opfyldt, og kan indhente andre oplysninger  

 om institutionen, som er nødvendige til brug for behandling af  

 ansøgningen, herunder ved besøg hos institutionen.
 § 17. Undervisningsministeriet kan efter forud  

 indhentet udtalelse fra Fællesrådet for den Fri  

 Ungdomsuddannelse, jf. bekendtgørelse om Fællesrådet for  

 den Fri Ungdomsuddannelse, tilbagekalde godkendelsen af en skole som  

 uddannelsesansvarlig, hvis skolen ikke opfylder godkendelsesbetingelserne,  

 jf. lovens § 5, stk. 4.
Kapitel 6 Uddannelsesansvarlige skolers opgaver § 18. Den uddannelsesansvarlige skole skal ved  

 sammensætning af uddannelsesplanen sikre kvaliteten af det planlagte  

 forløb, herunder 1)	at uddannelsen sammensættes af de i § 7 nævnte  

 uddannelsesdele i et indbyrdes forhold, der sikrer den fornødne bredde  

 og alsidighed i uddannelsen, og at hver uddannelsesdel bidrager til  

 opfyldelse af uddannelsesmålet, 2)	at der i uddannelsesplanen indgår skolebaseret undervisning i  

 det omfang, der er nævnt i § 9, stk. 1, 3)	at forløb som praktik, projekt og foreningsarbejde  

 højst indgår med halvdelen af elevugerne, jf., § 9,  

 stk. 1, og 4)	at uddannelsen har det omfang, der er beskrevet i  

 § 8.
 Stk. 2. For uddannelsesdele, der ikke kan henregnes til lovens  

 § 4, stk. 5, nr. 1-6, herunder projekter, foreningsarbejde og  

 udlandsophold, skal den uddannelsesansvarlige skole gøre sig bekendt  

 med det planlagte indhold af uddannelsesdelen, hvilke personer, foreninger  

 eller myndigheder m.v. der er ansvarlige for dens gennemførelse, og  

 sikre, at eleven deltager i undervisningen eller aktiviteten hos den  

 pågældende uddannelsesudbyder.
§ 19. Den uddannelsesansvarlige skole skal oplyse  

 de uddannelsesinstitutioner m.v., der medvirker ved gennemførelsen af  

 uddannelsesplanen, om, 1)	at de omgående skal underrette den uddannelsesansvarlige  

 skole, hvis eleven afbryder uddannelsen, og 2)	at de ved uddannelsesdelens afslutning skal give en skriftlig  

 redegørelse for, hvad uddannelsen eller aktiviteten har bestået  

 i med bekræftelse på, at eleven har deltaget i undervisningen  

 eller aktiviteten, og vedlægge eventuelle bedømmelser.
 § 20. Den uddannelsesansvarlige skole skal over  

 for hver enkelt elev påtage sig de i § 15, stk. 1, nr. 1-6,  

 nævnte opgaver.
 Stk. 2. Den uddannelsesansvarlige skole skal orientere eleven  

 om klageadgang, jf. lovens § 19.
Kapitel 7 Uddannelsesbevis m.v.
 § 21. Når eleven har gennemført den  

 fri ungdomsuddannelse, afsluttes med en samtale mellem den  

 uddannelsesansvarlige skole og eleven, hvorunder uddannelsesforløbet  

 sættes i perspektiv til blandt andet de fastsatte uddannelsesmål.  

 Den uddannelsesansvarlige skole indkalder til samtalen, der normalt skal  

 finde sted senest 14 dage efter, at uddannelsen er gennemført.
 Stk. 2. Med udgangspunkt i samtalen udarbejdes en fælles  

 skriftlig erklæring om uddannelsens forløb i forhold til  

 uddannelsesplanen.
§ 22. Den uddannelsesansvarlige skole udsteder et  

 uddannelsesbevis.
Uddannelsesbeviset udarbejdes elektronisk i den af  

 Undervisningsministeriet udarbejdede formular og indsendes elektronisk til  

 styrelsen.
 Stk. 2. Af formularen fremgår, hvilke oplysninger  

 uddannelsesbeviset skal indeholde, herunder oplysning om:
 1)	Elevens navn og personnummer.
 2)	Elevens uddannelsesmål, jf. § 11, stk. 2, nr. 1.
 3)	Beskrivelse af hver enkelt uddannelsesdel med angivelse af  

 uddannelsesinstitutionens/projektets/aktivitetens navn, varighed angivet i  

 elevuger, omfang og indhold.
 4)	Tidspunkt for uddannelsens begyndelse og afslutning.
 5)	Den uddannelsesansvarlige skoles navn og adresse og  

 skolekode.
Stk. 3. To papirudskrifter af det elektronisk indsendte  

 uddannelsesbevis underskrives af den uddannelsesansvarlige skole samme dag,  

 som uddannelsesbeviset indsendes til styrelsen.
Et eksemplar gives til  

 eleven, og et eksemplar opbevares af den uddannelsesansvarlige skole.
 Stk. 4. Hvis eleven ønsker det, vedlægges elevens  

 eksemplar af uddannelsesbeviset eventuelle karakter- eller eksamensbeviser og  

 andet relevant skriftligt materiale, herunder den fælles  

 erklæring om uddannelsesforløbet, jf. § 21,  

 stk. 2.
 Stk. 5. Indtil fastsættelse af regler om digital  

 signatur, jf. lovens § 18, stk. 4, skal den uddannelsesansvarlige  

 skole tillige fremsende en fotokopi af det underskrevne uddannelsesbevis til  

 styrelsen.
§ 23. Afbryder eleven den fri ungdomsuddannelse,  

 skal den uddannelsesansvarlige skole udstede dokumentation for den delvis  

 gennemførte uddannelse.
Dokumentationen udarbejdes elektronisk i den  

 af Undervisningsministeriet udarbejdede formular og indsendes elektronisk til  

 styrelsen.
 Stk. 2. Af formularen fremgår, hvilke oplysninger  

 dokumentationen skal indeholde.
Stk. 3. To papirudskrifter af den elektronisk indsendte  

 dokumentation underskrives af den uddannelsesansvarlige skole.
Et eksemplar  

 gives til eleven, og et eksemplar opbevares af den uddannelsesansvarlige  

 skole.
 Stk. 4. Hvis eleven ønsker det, vedlægges elevens  

 eksemplar af dokumentationen eventuelle karakter- eller eksamensbeviser og  

 andet relevant skriftligt materiale.
 Stk. 5. Indtil fastsættelse af regler om digital  

 signatur, jf. lovens § 18, stk. 4, skal den uddannelsesansvarlige  

 skole tillige fremsende en fotokopi af den underskrevne dokumentation til  

 styrelsen.
§ 24. Skolen skal opbevare kopi af elevens  

 uddannelsesbevis, herunder af eventuelle bilag til uddannelsesbeviset.
Det  

 samme gælder for dokumentation, jf. § 23, for den delvis  

 gennemførte uddannelse.
Stk. 2. I tilfælde af en skoles ophør som  

 uddannelsesansvarlig skole skal skolen indsende de uddannelsesbeviser og  

 eventuelle bilag, som skolen opbevarer, til styrelsen.
Det samme gælder  

 for dokumentation for den delvis gennemførte uddannelse.
Kapitel 8 Specialundervisning og specialpædagogisk  

 bistand § 25. Til elever, der har behov herfor, gives der  

 specialundervisning eller anden specialpædagogisk bistand i det omfang,  

 det følger af de regler, som gælder for de skoleformer m.v., der  

 varetager de enkelte uddannelsesdele.
Kapitel 9 Ikrafttræden § 26. Bekendtgørelsen træder i kraft den 1.  

 januar 2002.
