Cirkulæreskrivelse om meddelelse om  

 belægning af lørdag og søndag Kommentar m.v.:
 Et medlem skal ikke have foretaget  

 rådighedsbelægning af dagpengekortet for lørdag og  

 søndag i forbindelse med ophold i udlandet, hvis medlemmets fulde  

 sædvanlige arbejdstid i følge overenskomst for det  

 pågældende faglige område er fastsat til 37 timer på  

 dagene mandag til fredag.
 Meddelelse om afgørelsen:
Et medlem rejste en søndag til Tyskland for at  

 begynde arbejde.
Medlemmet blev aflønnet for 5 timer om  

 søndagen, da han var beskæftiget med klargøring af  

 bolig.
 Direktoratet fandt, at dagpengekortet skulle  

 belægges med 7,4 timer for søndagen, idet medlemmet havde  

 arbejdet og opholdt sig i udlandet den pågældende dag, og dermed  

 ikke kunne anses for at stå til rådighed for det danske  

 arbejdsmarkedet.
 Et andet medlem var under højskoleophold rejst til  

 udlandet en lørdag.
 Direktoratet fandt, at medlemmets dagpengekort skulle  

 belægges med 6,2 timer om lørdagen, idet medlemmet ikke den  

 pågældende dag kunne anses for at stå til rådighed  

 for det danske arbejdsmarked.
Ankenævnet fandt derimod i begge sager, at  

 medlemmerne ikke som følge af rådighedsreglerne skulle  

 belægges på lørdage eller søndage, da disse dage  

 ikke var medlemmernes normale arbejdsdage.
Fradrag i dagpengene skulle derfor  

 foretages på grundlag af faktisk beskæftigede timer.
