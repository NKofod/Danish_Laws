Vejledning til bekendtgørelse om  

 fradrag i dagpenge, orlovsydelse, praktikydelse,  

 uddannelsesgodtgørelse og etableringsydelse I bekendtgørelse nr. 670 af 11. juli 2000 er der fastsat regler om  

 fradrag i dagpenge, orlovsydelse, praktikydelse,  

 uddannelsesgodtgørelse og etableringsydelse.
 I denne vejledning beskrives bekendtgørelsens  

 regler, og nogle af reglerne uddybes med nærmere retningslinier.
Bekendtgørelsens regler skal ses i sammenhæng  

 med de øvrige regler, der gælder for  

 arbejdsløshedsforsikringen.
Det gælder særligt  

 følgende regelsæt:
1)	bekendtgørelse om supplerende dagpenge, 2)	bekendtgørelse om overskydende timer, 3)	bekendtgørelse om rådighed, og 4)	bekendtgørelse om selvforskyldt ledighed.
Herudover skal bekendtgørelsens regler ses i  

 sammenhæng med reglerne i lov om orlov og reglerne i lov om en aktiv  

 arbejdsmarkedspolitik.
Efter sidstnævnte lov er der mulighed for, at  

 medlemmer af en a-kasse kan få tilbud om blandt andet jobtræning,  

 individuel jobtræning, uddannelse med uddannelsesgodtgørelse  

 eller arbejdspraktik med praktikydelse.
 Der er adgang til disse ordninger i både  

 dagpengeperioden og aktivperioden, dog med undtagelse af  

 arbejdspraktikordninger, der som udgangspunkt kun anvendes til aktivering af  

 ledige, der er i aktivperioden.
Såvel medlemmer under 25 år, der i  

 aktivperioden deltager i jobtræning efter lovens § 52 a,  

 stk. 2, som medlemmer over 25 år, der i aktivperioden deltager i  

 tilbud efter lovens § 55, stk. 2, er omfattet af en  

 indkomstgaranti.
De særlige fradragsregler, der i den forbindelse  

 gør sig gældende, er beskrevet i § 15.
 Det betyder, at et medlem, der selv finder  

 beskæftigelse på nedsat tid, skal have udbetalt dagpenge med den  

 individuelt beregnede dagpengesats.
Kapitel 1 Til § 1 Fradrag i ydelser § 1 fastsætter, at der skal ske fradrag i de i  

 § 1 nævnte ydelser for arbejde og indtægter.
 Det fremgår af bekendtgørelsen, i hvilke  

 ydelser der skal ske fradrag (kapitel 1), hvad der medfører fradrag  

 (kapitel 2 og 3) og endelig måden, hvorpå fradraget sker (kapitel  

 4 og 5).
 Fradraget for arbejde og indtægter efter § 2,  

 § 3, § 4, stk. 3, § 5, stk. 2, og §§ 6-10 sker  

 time-for-time i de ydelser, der er nævnt i § 1, dog med undtagelse  

 af orlovsydelse til børnepasning, hvor fradraget sker  

 krone-for-krone.
Kapitel 2 Generelt om fradrag for arbejde Dagpenge anses for at være erstatning for en mistet  

 arbejdsindtægt.
Der skal derfor ske fradrag for arbejde og  

 indtægter, som et medlem har i en periode med ledighed.
Samtidig skal  

 det sikres, at ledige medlemmers aktiviteter ikke begrænser udbudet af  

 arbejde ved, at de ledige udfører opgaver, som ellers kunne være  

 udbudt som lønnet arbejde.
Bag reglerne om fradrag ligger både et  

 økonomisk og et beskæftigelsesmæssigt hensyn.
Ofte  

 foreligger begge hensyn samtidig, men hver af dem kan begrunde, at der sker  

 fradrag.
Der ligger således beskæftigelseshensyn bag reglen om,  

 at også ulønnet arbejde medfører fradrag.
Til § 2 Arbejde Arbejde, som et medlem udfører i en periode med  

 ydelser, medfører fradrag.
Det har ingen betydning, hvornår  

 arbejdet udføres.
Det har heller ingen betydning, om arbejdet  

 medfører en aktuel eller senere indtægt eller slet ingen  

 indtægt.
 Reglen gælder for lønarbejde, arbejde som  

 selvstændig erhvervsdrivende og arbejde i  

 ægtefælles/samlevers virksomhed, forskningsarbejde mv.
Arbejde som døgnplejer er også omfattet af  

 reglen om fradrag.
Den del af plejevederlaget, der er plejeløn,  

 medfører fradrag i de ydelser, der er nævnt i § 1.
Skattefri godtgørelse af udgifter til kost og logi skal ikke  

 medføre fradrag.
 Det afgøres efter reglerne i bekendtgørelse  

 om optagelse i en arbejdsløshedskasse for selvstændige  

 erhvervsdrivende, om et arbejde kan anses for lønarbejde eller  

 selvstændig virksomhed.
Kunstnerisk virksomhed kan anses som lønarbejde  

 eller selvstændig virksomhed.
Anses den kunstneriske virksomhed for  

 lønarbejde, medfører det fradrag efter § 2.
 Kunstnerisk virksomhed kan også i nogle  

 tilfælde anses for at være en fritidsaktivitet.
Fritidsaktiviteter Fritidsaktiviteter medfører ikke fradrag.
Det er  

 uden betydning, om aktiviteten sker inden for eller uden for normal  

 arbejdstid.
 Fritidsaktiviteter kan ikke udbydes som arbejde og  

 indeholder ikke noget erhvervsmæssigt eller økonomisk  

 element.
 Fritidsaktiviteter karakteriseres ved at være  

 ulønnede aktiviteter, som ofte har et tilfældigt præg, og  

 som udelukkende er interessebestemt for den enkelte person.
 Eksempler:
 -	Indsamling til fx nødhjælpsorganisationer.
 -	Nabohjælp.
 -	Sportsaktiviteter, herunder træner i mindre foreninger, hvor  

 det ikke er sædvanligt at ansætte lønnede  

 trænere.
 -	Spejderleder.
 -	Lokalt privat vagtværn, fx »Natteravnene«.
 -	Kunstnerisk arbejde uden erhvervsmæssig sammenhæng.
 -	Familiemæssig omsorg.
 -	Forældreaktiviteter i børneinstitutioner, fx  

 forældreweekend.
 -	Deltagelse i almindeligt foreningsarbejde, herunder fx  

 frimærkeforeninger, bridgeklubber og andre lignende  

 hobbyforeninger.
Til § 3 Selvstændig bibeskæftigelse Udøvelse af selvstændig virksomhed som  

 bibeskæftigelse medfører fradrag i dagpenge, orlovsydelse til  

 uddannelse, uddannelsesgodtgørelse, praktikydelse, orlovsydelse til  

 børnepasning og etableringsydelse, jf. § 13, stk. 4, og  

 § 16, stk. 4, § 18, stk. 4, § 19, stk. 3,  

 § 21, stk. 3, og § 22, stk. 1.
 Der henvises endvidere til vejledningen til § 2 og  

 vejledningen til § 19, stk. 3, hvor samspillet mellem orlovsydelse  

 til børnepasning og selvstændig virksomhed beskrives.
Til § 4 Generelt om frivilligt, ulønnet arbejde Reglen gælder alle ydelser efter § 1, bortset fra  

 orlovsydelse til børnepasning.
Reglen er udformet under hensyntagen til, at  

 udførelse af frivilligt, ulønnet arbejde ikke må medvirke  

 til at tage arbejde fra personer, der kan eller vil kunne påtage sig  

 arbejdet på almindelige løn- og arbejdsvilkår.
Reglen er  

 også udformet under hensyntagen til, at omfanget af arbejde, der  

 udbydes på normale lønvilkår, generelt ikke må  

 begrænses.
Reglen omfatter både arbejde, der udføres i  

 privat og i offentligt regi.
For et medlem, der modtager dagpenge, indebærer  

 reglen ingen ændringer i medlemmets pligt til at stå til  

 rådighed for arbejdsmarkedet.
En dagpengemodtager, der udfører  

 frivilligt, ulønnet arbejde, har derfor fortsat pligt til at stå  

 til rådighed for arbejdsmarkedet, jf. lovens § 62 mv.
Til § 4, stk. 1 Arbejdet skal være ulønnet.
Der må ikke  

 være tale om nogen form for aflønning, heller ikke i form af  

 honorarer eller diæter.
Ved frivillig organisation, forening eller lignende  

 forstås en frivillig grundlagt organisation mv., hvis primære  

 formål ikke er at skabe overskud.
Et eventuelt overskud må ikke  

 udbetales til medlemmerne, men skal bruges til almennyttige formål.
Det  

 frivillige arbejde er en betydelig del af organisationens grundlag, og man  

 vælger frivilligt at gå ind i organisationens virke.
Tilsvarende arbejde kan under de samme betingelser  

 organiseres og udføres uden for en organisation.
Frivilligt,  

 ulønnet arbejde i dette regi kan fx udføres af tidligere  

 misbrugere, pårørende mv.
 Reglen gælder, selv om organisationen, foreningen  

 mv. helt eller delvist er finansieret af offentlige midler.
Frivilligt, ulønnet arbejde kan bl.a.  

 udføres i en organisation, der har et socialt eller humanitært  

 sigte.
Ved arbejde med et socialt eller humanitært sigte forstås  

 frivilligt, ulønnet arbejde inden for det sociale- og  

 sundhedsmæssige område, dvs. handlinger, der sigter på at  

 give enkeltindivider eller grupper en øget velfærd og omsorg  

 eller sigter på at løse velfærdsproblemer. Øget  

 velfærd kan være af helbreds-, forsørgelses- eller  

 omsorgsmæssig karakter. Øget velfærd kan blandt andet  

 tilvejebringes gennem vejledning, menneskelig kontakt eller ved at videregive  

 erfaringer på det menneskelige område.
 Frivilligt, ulønnet arbejde kan også  

 udføres i forbindelse med kirkelige foreninger, kollektive eller  

 kulturelle foreninger, beboer-, ejerlejligheds- eller grundejerforeninger og  

 sportsforeninger.
Det er en betingelse, at arbejdet bliver udført i  

 Danmark.
Denne betingelse er ikke til hinder for, at medlemmet kan deltage i  

 arbejde, der foregår i Danmark, men hvor dele af organisationens  

 projekter foregår i udlandet.
Er en aktivitet planlagt til delvist at  

 foregå i udlandet, kan medlemmet være omfattet af reglen i den  

 periode, hvor aktiviteten foregår i Danmark.
Til § 4, stk. 2 og 3 Ved vurderingen af, om arbejdet efter sin art kan udbydes  

 som almindeligt lønarbejde, har det betydning, om arbejdet i den  

 pågældende organisation udføres af lønnede  

 medarbejdere, eller om tilsvarende arbejde i lignende organisationer,  

 foreninger mv. i almindelighed udføres af lønnede  

 medarbejdere.
 Organisationer, foreninger mv. kan anses for »lignende«,  

 hvis de har tilsvarende formål, omfang og organisering.
 Det kan også have betydning, om der er tale om et  

 arbejde, der ikke ville blive udført, hvis ikke den frivillige,  

 ulønnede arbejdskraft varetager opgaven.
Hvis arbejdet er planlagt til på længere sigt  

 at udvikle sig til lønnet arbejde for den ledige eller andre, der  

 varetager dette arbejde, kan dette også tale for, at arbejdet kan  

 udbydes som almindeligt lønarbejde.
Det er ikke til hinder for, at den  

 ledige senere søger og får ansættelse i en lønnet  

 funktion i den pågældende organisation.
 Det kan også have betydning for vurderingen af, om  

 arbejdet kan udbydes som almindeligt lønarbejde, at der til arbejdets  

 udførelse forudsættes en særlig uddannelse.
 Eksempler på frivilligt, ulønnet arbejde efter  

 stk. 2:
 -	Besøgsven.
 -	Arbejde i sociale cafeer, medborgerhuse, væresteder, som  

 vedrører almindelige forefaldende aktiviteter, som fx servering, lave  

 kaffe, hjælpe til med at lave mad, snakke med gæsterne mv.
 -	Arbejde i humanitære organisationer, herunder fx  

 tøjsortering.
 -	Deltagelse i kollektive, kulturelle foreninger, fx  

 amatørteater.
 -	Særlig indkøbshjælp eller ledsagelse til  

 indkøb.
 -	Rådgivning, herunder telefonrådgivning, der ikke  

 kræver eller forudsætter særlig uddannelse.
 -	Lettere omsorgsopgaver, fx aflastning af pårørende til  

 syge i eget hjem eller hjælp med at skænke kaffe på et  

 plejehjem.
 -	Ekspedition i genbrugsbutikker under fx Dansk Røde  

 Kors.
 Eksempler på frivilligt, ulønnet arbejde efter  

 stk. 3, som kan udføres i op til 4 timer om ugen:
 - Socialrådgiver i krisecenter.
 -	Jurist i retshjælp.
 -	Rådgivning, herunder telefonrådgivning, der kræver  

 eller forudsætter en særlig uddannelse.
 -	Reporterarbejde, herunder studievært ved lokale TV- og  

 radiostationer.
 -	Egentlig pleje af fx ældre, syge eller handicappede i eget  

 hjem, som en offentlig myndighed ikke er forpligtet til at udføre.
 -	Mindre administrative opgaver, som fx koordination og formidling af  

 frivilligt arbejde i mindre omfang.
Primær drift og vedligeholdelse Ved primær drift forstås i denne  

 sammenhæng arbejde eller funktioner, der er med til at sikre  

 organisationens overordnede, administrative drift.
Her tænkes  

 særligt på centrale organisatoriske og ledelsesmæssige  

 funktioner, som fx personaleadministration, herunder ansættelse og  

 afskedigelse, økonomi- og organisationsstyring mv.
Mindre  

 administrative opgaver, som fx arkivarbejde, arbejde i omstillingen,  

 receptionistopgaver og mindre koordineringsopgaver i forbindelse med  

 indsamling og sammensætning af vagtplaner mv., skal derimod ikke anses  

 som primær drift.
Ved primær drift skal også forstås  

 arbejde eller andre opgaver, som en offentlig myndighed er forpligtet til at  

 udføre.
Fx kan frivilligt, ulønnet arbejde ikke være  

 arbejde eller andre opgaver, som en kommune efter lov er forpligtet til at  

 udføre.
 Ved vedligeholdelse forstås funktioner, der  

 sikrer, at de fysiske rammer er i orden, som fx maling af lokaler, arbejde  

 med at sikre tilførsel af vand, varme eller elektricitet,  

 rengøring og lignende.
Til § 4, stk. 4 Et medlem, der er begyndt eller ønsker at begynde  

 på frivilligt, ulønnet arbejde, skal henvende sig til a-kassen  

 for at få en vurdering af, om det pågældende arbejde falder  

 ind under § 4, stk. 2 eller stk. 3.
 Henvendelse kan ske enten direkte til a-kassen, før  

 arbejdet begynder, eller i form af oplysninger på dagpenge- eller  

 ydelseskortet, når arbejdet er begyndt.
 På dagpenge- eller ydelseskortet skal medlemmet  

 oplyse om aktivitetens art og omfang, og hvem aktiviteten udføres  

 for.
 Vurderer a-kassen, at arbejdet falder ind under § 4,  

 stk. 2, skal medlemmet ikke oplyse om arbejdstimerne på dagpenge-  

 eller ydelseskortet.
 Vurderer a-kassen derimod, at arbejdet falder ind under  

 § 4, stk. 3, skal medlemmet herefter løbende på  

 dagpenge- eller ydelseskortet skrive »FU« og det antal timer, som medlemmet  

 har arbejdet frivilligt og ulønnet.
 Sker der ændringer i arbejdets art mv., som kan have  

 betydning for a-kassens vurdering af forholdet, skal medlemmet skriftligt  

 oplyse herom.
Til § 5 Selvbygger og medbygger Medlemmer, som deltager i at opføre egen bolig mv.,  

 kan ikke modtage ydelser efter § 1, så længe de deltager i  

 byggeriet, jf. dog stk. 3.
 Reglen er begrundet i rådighedsbetragtninger og i  

 den formueforøgelse, byggeriet giver.
 Medlemmer, der deltager i jobtræning eller  

 individuel jobtræning i aktivperioden, og som selvbyggere eller  

 medbyggere deltager i at opføre egen bolig mv., er derfor også  

 som andre ledige afskåret fra at modtage dagpenge.
 På grund af den formueforøgelse, der  

 opnås ved som selvbygger eller medbygger at deltage i opførelsen  

 eller ombygningen af egen bolig, er også medlemmer, der er på  

 orlov, og medlemmer, der deltager i en uddannelse med  

 uddannelsesgodtgørelse eller deltager i arbejdspraktik med  

 praktikydelse, omfattet af denne regel.
 Retten til ydelser genindtræder, når  

 medlemmets personlige medvirken i byggeriet er ophørt.
Til § 5, stk. 1 Selvbygger En selvbygger er en person, som deltager i byggeriet fra  

 først til sidst.
Et medlem, som er selvbygger, er som hovedregel  

 udelukket fra at modtage ydelser fra det tidspunkt, hvor byggeriet begynder,  

 og indtil det er afsluttet.
Medlemmet kan på tro og love erklære,  

 hvornår byggeriet er begyndt og afsluttet.
Denne erklæring skal  

 som udgangspunkt lægges til grund.
A-kassen skal foretage nærmere undersøgelser,  

 hvis der er tvivl om byggeperiodens længde.
A-kassen kan i  

 særlige situationer bede om dokumentation for byggeperiodens  

 afgrænsning.
Dokumentationen kan være byggetilladelse, anmeldelse  

 til kommunen og færdigmeldelse til kommunen.
 Der kan udbetales ydelser, selv om byggeriet ikke er  

 afsluttet, hvis der er tilstrækkelig dokumentation for, at selvbyggeren  

 er færdig med sit arbejde.
Medbygger En medbygger er en person, der fra et tidspunkt under  

 byggeriet selv deltager i arbejdet.
Medbyggeren kan over for en  

 entreprenør eller håndværksmester have forpligtet sig til  

 at udføre en del af arbejdet.
Medlemmet kan modtage ydelser, indtil medlemmet selv  

 begynder at arbejde.
Medlemmet skal kunne dokumentere sin andel som  

 medbygger.
Det kan fx ske ved hjælp af de aftaler, der er  

 indgået.
Medlemmet skal også skriftligt kunne dokumentere, at det  

 hidtidige arbejde er udført af andre.
Dette kan ske ved dokumentation  

 fra fx håndværksmestre.
Dokumentationen kan også være  

 regninger fra håndværksmestre for det udførte arbejde.
Der  

 skal i alle tilfælde foreligge en tro- og love erklæring fra  

 medlemmet.
Medlemmet kan igen modtage ydelser, når medlemmets  

 egen medvirken ved byggeriet ophører.
Udbetalingen af ydelser kan ikke  

 gøres afhængig af, at byggeriet er afsluttet.
En selv- eller medbygger kan blive tvunget til at  

 indstille byggeriet, fx på grund af økonomiske forhold eller  

 på grund af problemer med leverancen af byggematerialer.
I disse  

 tilfælde kan medlemmet modtage ydelser.
Dette forudsætter, at  

 medlemmet kan sandsynliggøre, at byggeriet ikke kan fortsætte i  

 en længere periode.
Der skal også foreligge en tro- og love  

 erklæring fra medlemmet om, at byggeriet er indstillet.
En deponeret  

 byggetilladelse vil kunne anvendes som dokumentation for, at byggeriet er  

 indstillet.
Byggeriet kan også være ophørt  

 midlertidigt, fx på grund af vejrlig eller materialemangel.
I disse  

 tilfælde kan medlemmet ikke modtage ydelser.
Til § 5, stk. 2 Mindre byggearbejder Hvis der er tale om mindre byggearbejder, fraviges reglen  

 om, at medlemmet slet ikke kan modtage ydelser.
 Mindre byggearbejder, herunder mindre ombygninger og  

 fornyelser, er fx opførelse af et haveskur eller en carport.
Byggearbejdet betragtes fortsat som arbejde, og der er  

 fortsat tale om en formueforøgelse.
Arbejdet skal derfor  

 medføre fradrag i dagpengene.
Medlemmet skal på dagpenge- eller  

 ydelseskortet oplyse om antallet af arbejdstimer, der er anvendt på  

 aktiviteten.
Til § 5, stk. 3 Almindelig vedligeholdelse og reparation Almindelig vedligeholdelse og reparation af egen bolig  

 betragtes ikke som arbejde.
Der skal derfor ikke ske fradrag.
Kapitel 3 Til § 6 Fradrag for indtægter Reglen betyder, at løn og lignende indtægter  

 medfører fradrag, uanset om medlemmet har udført arbejde.  

 Benævnelse og udbetalingsform har heller ikke betydning.
 Reglen skal ses i sammenhæng med § 2,  

 således at der ikke sker fradrag 2 gange for det samme arbejde eller  

 den samme lønindtægt.
Til § 6, stk. 1 Løn, rådighedsløn, honorarer mv.
Reglen gælder bl.a. ved udbetaling af løn i  

 en opsigelsesperiode, hvor medlemmet er fritstillet.
Reglen gælder  

 også ved udbetaling af rådighedsløn efter  

 tjenestemandslovens § 32 eller udbetalinger efter sømandslovens  

 § 18 mv.
Der kan ikke udbetales ydelser for den periode, som  

 udbetalingen skal dække.
Dette gælder både løbende  

 udbetalinger og udbetaling af engangsbeløb.
 Det er uden betydning, om der udføres arbejde i  

 perioden.
 Udbetales der fx 3 års rådighedsløn til  

 en tjenestemand, kan der ikke udbetales ydelser til medlemmet i de 3  

 år, udbetalingen dækker.
Til § 6, stk. 2 Reglen betyder, at der bl.a. skal ske fradrag for  

 erstatning for tabt arbejdsfortjeneste og udbetaling af  

 fratrædelsesgodtgørelse.
Afgørende for, om et udbetalt beløb skal  

 medføre fradrag, er, om beløbet kan anses for at træde i  

 stedet for løn mv. i en ansættelsesperiode eller periode, der  

 kan sidestilles med en opsigelsesperiode.
Det er ikke beløbets  

 benævnelse, som afgør, om der skal ske fradrag.
Det har normalt  

 heller ikke betydning, hvordan indtægten beskattes.
Erstatning for tabt arbejdsfortjeneste Reglen om fradrag gælder fx tilfælde, hvor en  

 arbejdsgiver ikke har overholdt opsigelsesvarslet, og hvor arbejdsgiveren ved  

 en fagretlig sag pålægges at betale den ansatte en erstatning for  

 tabt arbejdsfortjeneste eller indgår et forlig herom.
Fratrædelsesgodtgørelse Reglen om fradrag gælder også ved udbetaling  

 af fratrædelsesgodtgørelse, fx når en virksomhed  

 afskediger en medarbejder, og det aftales, at der ved ophøret skal  

 betales en »godtgørelse« til medarbejderen.
I vurderingen af, om et udbetalt beløb skal  

 føre til fradrag, er det afgørende, om arbejdsgiverens  

 opsigelsesvarsel er overholdt.
Udbetalingen fører ikke til fradrag,  

 hvis opsigelsesvarslet er overholdt, da udbetaling herudover ikke kan anses  

 for at træde i stedet for løn.
Er arbejdsgiverens  

 opsigelsesvarsel ikke overholdt, medfører udbetalingen fradrag for den  

 del af opsigelsesperioden, udbetalingen dækker.
Reglen gælder både, når en virksomhed  

 aftaler fratrædelsesordninger for et større antal medarbejdere,  

 og når enkeltpersoner indgår sådanne aftaler med deres  

 arbejdsgiver.
Bestemmelsen omfatter således både kollektive og  

 individuelle aftaler.
Endvidere er udbetaling af en  

 fratrædelsesgodtgørelse i tilfælde, hvor medarbejderen  

 selv siger op, omfattet af reglen.
Også i disse tilfælde er  

 arbejdsgivers overholdelse af opsigelsesvarslet afgørende for, om der  

 skal ske fradrag for indtægten.
Der henvises i øvrigt til  

 afsnittet nedenfor om konsekvenser for retten til ydelser, når der er  

 forkortet opsigelsesvarsel, selvforskyldt ledighed og karantæne.
Lønmodtagernes Garantifond Reglen betyder også, at et medlem ikke uden fradrag  

 kan modtage ydelser efter § 1 for perioder, der dækkes af ydelser  

 fra Lønmodtagernes Garantifond.
Konsekvenser for retten til ydelser Hvis en indtægt er omfattet af reglen i § 6,  

 stk. 2, er udgangspunktet, at der ikke kan betales ydelser i den  

 periode, der svarer til det opsigelsesvarsel, medarbejderen havde krav  

 på.
Hvis indtægten kun svarer til løn i en  

 kortere periode end opsigelsesvarslet, kan der ikke betales ydelser i dette  

 kortere tidsrum.
Herudover skal medlemmet eventuelt have en karantæne.  

 Dette kan være tilfældet, hvis medlemmet selv har sagt op eller  

 har accepteret et forkortet opsigelsesvarsel.
Reglerne om dette står i  

 bekendtgørelse om selvforskyldt ledighed.
 Hvis indtægten svarer til løn for arbejde  

 på nedsat tid, skal der kun ske fradrag for det antal timer,  

 udbetalingen udgør løn for.
 Beløb, der betales ud over det, der svarer til  

 løn i arbejdsgiverens opsigelsesvarsel, medfører ikke  

 fradrag.
 Eksempel 1:
En arbejdsgiver opsiger et medlem den 31. oktober.  

 Arbejdsgiverens opsigelsesvarsel er 6 måneder.
Arbejdsgiveren betaler  

 medlemmet 140.000 kr. til fuld og endelig afgørelse, svarende til 7  

 måneders løn.
Medlemmet, der har et opsigelsesvarsel på 1  

 måned opsiger på samme tid sin stilling og fratræder den  

 30. november ved udløbet af sit eget opsigelsesvarsel.
Medlemmet kan  

 først få ydelser fra den 1. maj, dvs. efter udløbet af  

 arbejdsgiverens opsigelsesvarsel.
Det beløb, som medlemmet fik af  

 arbejdsgiveren, og som ikke svarer til løn i opsigelsesperioden - dvs.  

 20.000 kr. - medfører ikke fradrag.
 Eksempel 2:
En arbejdsgiver opsiger et medlem den 31. marts.  

 Arbejdsgiverens opsigelsesvarsel er 2 måneder.
Arbejdsgiveren betaler  

 medlemmet 75.000 kr. til fuld og endelig afgørelse, svarende til 3  

 måneders løn.
Medlemmet, der har et opsigelsesvarsel på 1  

 måned, opsiger på samme tid sin stilling og fratræder den  

 30. april ved udløbet af sit eget opsigelsesvarsel.
Medlemmet vil  

 tidligst kunne få ydelser fra den 1. juni, dvs. efter udløbet af  

 arbejdsgiverens opsigelsesvarsel.
Den resterende del af  

 fratrædelsesgodtgørelsen - som svarer til løn til og med  

 den 30. juni - medfører ikke fradrag.
For så vidt angår  

 karantæne for selvforskyldt ledighed, henvises der til  

 bekendtgørelse om selvforskyldt ledighed.
 Eksempel 3:
Et medlem er ansat i en virksomhed med en  

 månedsløn på 20.000 kr.
Arbejdsgiveren har et  

 opsigelsesvarsel på 6 måneder.
Den 31. december indgår  

 medlemmet en aftale med arbejdsgiveren om, at medlemmet opsiges med et  

 forkortet varsel på 3 måneder mod til gengæld at modtage en  

 fratrædelsesgodtgørelse på 40.000 kr.
Medlemmet vil  

 herefter tidligst kunne få ydelser efter udløbet af den periode,  

 som lønnen og fratrædelsesgodtgørelsen dækker, evt.  

 med tillæg af en karantæne for selvforskyldt ledighed, jf.  

 bekendtgørelse om selvforskyldt ledighed.
 Eksempel 4:
Et medlem afskediges med normalt varsel.
Medlemmet  

 får løn i hele opsigelsesperioden og modtager også en  

 fratrædelsesgodtgørelse.
Fratrædelsesgodtgørelsen  

 medfører ikke fradrag.
Til § 7 Borgerlige ombud og hverv Til § 7, stk. 1 Der skal ske fradrag for skattepligtige indtægter,  

 der udbetales for borgerlige ombud og offentlige og private hverv.
Det er  

 uden betydning, om indtægten betegnes som diæt,  

 mødediæt, vederlag, honorar, godtgørelse,  

 rådighedsvederlag eller lignende.
Der skal ikke ske fradrag for mindre skattefrie  

 indtægter, som udbetales til dækning af faktiske udgifter i  

 forbindelse med hvervet.
Som eksempel kan nævnes beløb til  

 dækning af øget telefonforbrug, transport, fortæring  

 mv.
Der skal kun ske fradrag for den del af indtægten,  

 der er skattepligtig.
Anser skattemyndighederne en del af indtægten som  

 skattefri eller fradragsberettiget, skal denne del fratrækkes  

 indtægten, inden fradrag sker.
I tvivlstilfælde må  

 medlemmet dokumentere, at indtægten er hel eller delvis skattefri.
Det  

 er uden betydning, om medlemmet på grund af andre skatteregler  

 får skattefrihed for hele eller en del af indtægten fx på  

 grund af bundgrænsen for lønmodtageres ligningsmæssige  

 fradrag.
Fradraget i dagpenge, orlovsydelse til uddannelse,  

 uddannelsesgodtgørelse, praktikydelse og i etableringsydelse over det  

 fradragsfrie beløb sker ved, at indtægten omregnes med  

 omregningssatsen til timer.
Dette fremgår af § 13, stk. 2,  

 § 16, stk. 2, § 18, stk. 2, og § 22, stk. 1.  

 Indtægten nedsættes med arbejdsmarkedsbidraget og fradrages i  

 orlovsydelse til børnepasning, jf. § 19, stk. 1, eller  

 indgår i det fradragsfrie beløb, jf. § 20.
 Følgende er eksempler på borgerlige ombud  

 eller hverv mv. inden for den offentlige sektor, hvor indtægter for  

 arbejde mv. medfører fradrag:
 1)	Medlem af skolebestyrelse.
 2)	Medlem af Folketinget, Regeringen eller Europaparlamentet.
 3)	Det offentliges repræsentant i institutioner, ankenævn  

 mv.
 4)	Medlem af menighedsråd og andre kirkelige hverv.
 5)	Vurderingsmand.
 6)	Medlem af hjemmeværn, lokalt beredskab, frivilligt  

 brandværn og lignende.
 Udbetales der ikke et vederlag, skal der for borgerlige  

 ombud eller hverv ikke ske fradrag for arbejde i ydelser efter § 1.
Der skal således ikke ske fradrag for fx  

 menighedsrådsarbejde, herunder hverv som formand for et  

 menighedsråd, hvis der ikke udbetales et vederlag.
Det er i den  

 forbindelse uden betydning, om det er menighedsrådets beslutning ikke  

 at udbetale medlemmet et vederlag, eller om medlemmet på egen  

 foranledning frasiger sig et eventuel vederlag.
Afgørende er, om  

 vederlaget rent faktisk udbetales i det konkrete tilfælde eller ej.
 Følgende er eksempler på hverv mv. inden  

 for den private sektor, hvor indtægter mv. medfører  

 fradrag:
 1)	Bestyrelsesmedlem i aktieselskaber, anpartsselskaber og  

 pengeinstitutter.
 2)	Bestyrelsesmedlem i bolig- og grundejerforeninger og kulturelle  

 foreninger.
 3)	Medlemskab af repræsentantskab, kredsråd og  

 lignende.
 Eksemplerne er ikke udtømmende.
Til § 7, stk. 3 Hverv efter de kommunale styrelseslove Der skal som udgangspunkt ikke ske fradrag for  

 skattepligtige indtægter, som et medlem modtager for at varetage hverv  

 efter lov om kommunernes styrelse og lov om Københavns kommunes  

 styrelse (de kommunale styrelseslove).
Reglen gælder medlemmer af kommunalbestyrelser og  

 amtsråd.
Reglen omfatter medlemmernes deltagelse i kommunalbestyrelses-  

 og amtsrådsarbejde, stående udvalg og andre udvalg, der  

 nedsættes af kommunalbestyrelsen og amtsrådet.
 Reglen gælder vederlag, tillægsvederlag,  

 erstatning for tabt arbejdsfortjeneste og diæter  

 (mødediæter), som udbetales til medlemmerne efter reglerne i de  

 kommunale styrelseslove.
 Det er uden betydning, hvornår hvervene  

 udføres.
Skattepligtige indtægter, som medlemmer af  

 bydelsråd får efter regulativerne for bydelsrådene,  

 medfører heller ikke fradrag.
Der er tale om hverv efter lov om  

 Københavns kommunes styrelse.
Indtægter for hverv som formand  

 for bydelsråd og udvalgsformand medfører dog fradrag i  

 dagpengene.
Hverv efter andre regler, fx skattelovgivningen, er ikke  

 omfattet af bestemmelsen.
Dette gælder, selv om vederlag mv. udbetales  

 efter samme principper som i de kommunale styrelseslove.
Det gælder  

 også for personer, der er udpeget til hvervet af kommunalbestyrelsen  

 eller amtsrådet.
I disse tilfælde skal der ske fradrag.
Til § 7, stk. 4 Borgmester, rådmand eller udvalgsformand Hverv som borgmester, rådmand eller udvalgsformand  

 sidestilles med lønarbejde i nogle sammenhænge i  

 arbejdsløshedsforsikringsloven.
 Indtægter fra disse hverv medfører derfor  

 fradrag.
Det er kun det faste vederlag, der ydes for hvervet, som  

 medfører fradrag.
Det vederlag, som fx en udvalgsformand får for  

 at være medlem af en kommunalbestyrelse, medfører ikke fradrag i  

 dagpengene.
 Viceborgmester er ikke omfattet af begrebet borgmester.  

 Det betyder, at der ikke skal ske fradrag for det vederlag, som en  

 viceborgmester eventuelt får for at være viceborgmester.
Fradraget i dagpenge, orlovsydelse til uddannelse,  

 uddannelsesgodtgørelse, praktikydelse og i etableringsydelse over det  

 fradragsfrie beløb sker ved, at indtægten fra hvervet omregnes  

 til timer med omregningssatsen.
Dette fremgår af § 13,  

 stk. 2, § 16, stk. 2, § 18, stk. 2, og § 22,  

 stk. 1. Indtægten fra hvervet nedsættes med  

 arbejdsmarkedsbidraget og fradrages i orlovsydelse til børnepasning,  

 jf. § 19, stk. 1, eller indgår i det fradragsfrie  

 beløb, jf. § 20.
Til § 8, stk. 1 Pensionsordninger Løbende udbetalinger af arbejdsrelaterede  

 pensionsordninger medfører fradrag.
Fradraget sker, hvis pensionen er  

 oprettet som led i tidligere ansættelsesforhold, og hvis det er  

 normalt, at arbejdsgiveren helt eller delvist finansierer pensionen.  

 Bestemmelsen gælder alle pensionsudbetalinger med løbende  

 udbetalinger, herunder ratepensioner.
 Årsagen til, at løbende, arbejdsrelaterede  

 pensioner medfører fradrag, er, at pensionen anses for at træde  

 i stedet for en tabt arbejdsfortjeneste.
Hvis pensionsordningen følger af overenskomst eller  

 anden kollektiv aftale, er ordningen af en sådan karakter, at det er  

 sædvanligt, at arbejdsgiveren bidrager.
Pensionsudbetalingen vil derfor  

 medføre fradrag.
 Reglen om fradrag gælder også for  

 løbende udbetaling af tjenestemandspension og tjenestemandslignende  

 pensioner.
Reglen anvendes på den samlede pension.
Dette  

 gælder, selv om kun medlemmet har indbetalt hele pensionsbeløbet  

 over en kortere periode.
Det kan fx være fordi, at medlemmet har  

 været selvstændig erhvervsdrivende eller har haft et  

 arbejdsforhold, der ikke indeholdt en pensionsordning.
Er perioden af  

 længere varighed, sker der kun fradrag for den del af pensionen, der  

 vedrører perioden, hvor ordningen var et led i et  

 ansættelsesforhold.
Efter praksis skal en pensionsudbetaling, der  

 vedrører en periode på mere end 2 år, hvor kun medlemmet  

 har indbetalt bidrag, ikke medføre fradrag.
Fradraget for pensionsudbetalingerne sker ved hjælp  

 af den omregningssats, som er gældende på udbetalingstidspunktet.  

 Det fremgår af § 13, stk. 1, § 16, stk. 1, og  

 § 18, stk. 1, jf. reglerne i bekendtgørelse om supplerende  

 dagpenge.
Fradraget beregnes på grundlag af den samlede  

 pensionsudbetaling, dvs. grundbeløb med eventuelle tillæg.
Hvis medlemmets pension medfører udbetalinger til  

 andre end medlemmet selv, skal disse udbetalinger ikke medføre  

 fradrag.
Der kan fx være tale om et børnepensionstillæg  

 fra en tjenestemandspension.
Der skal ikke ske fradrag for privattegnede  

 pensionsordninger, som ikke har forbindelse med et ansættelsesforhold.  

 Det gælder også tilfælde, hvor en arbejdsgiver  

 tilbageholder bidrag i den ansattes løn og indbetaler beløbet  

 til den ansattes private pensionsordning.
Dette kan fx ske som en  

 serviceordning fra arbejdsgiveren.
Til § 8, stk. 2 Pensioner fra udlandet Der skal ske fradrag for løbende udbetaling af  

 pensioner fra udlandet, når pensionsordningen har forbindelse med en  

 arbejdsperiode i udlandet.
Alle løbende udenlandske obligatoriske og  

 frivillige arbejdsmarkedsrelaterede pensionsordninger er omfattet af reglen.  

 Det er uden betydning, hvorledes pensionsordningen er finansieret, når  

 ordningen har forbindelse med et arbejdsforhold.
Udenlandske pensioner, der  

 direkte kan sidestilles med ydelser efter lov om social pension, er ikke  

 omfattede af reglen.
 Reglen gælder ikke privattegnede pensionsordninger,  

 som ikke har forbindelse med et ansættelsesforhold.
Til § 8, stk. 3 Pension mv. til borgmestre, folketingsmedlemmer m.fl.
Reglen gælder pension, som løbende udbetales  

 til et medlem, der er tidligere borgmester, folketingsmedlem,  

 europaparlamentsmedlem mv.
Reglen gælder også for andre ydelser,  

 som udbetales, efter at medlemmet er fratrådt hvervet.
Det kan fx  

 være efterløn/eftervederlag, som udbetales til  

 folketingsmedlemmer, borgmestre, udvalgsformænd m.fl.
Til § 8, stk . 4 Pensionslignende indtægter Løbende udbetalinger, der har karakter af pension,  

 medfører også fradrag.
Dette gælder, når ydelsen  

 udbetales fra en tidligere arbejdsgiver.
Det gælder også,  

 når udbetalingerne er tidsbegrænsede.
 Det udbetalte beløb skal ikke medføre  

 fradrag, hvis aftalen om udbetalingen er indgået før den 1. juli  

 1999.
Til § 9, stk. 1 Førsteudsendelse, genanvendelse mv.
Indtægter for afkald på udnyttelsesretten,  

 herunder førsteudsendelse af en film/reklamefilm i fx tv eller  

 biograf, eller førsteanvendelse af et fotografi over en nærmere  

 fastsat periode, eventuelt i form af en plakat, medfører fradrag.  

 Indtægter fra genudsendelse eller anden form for genanvendelse  

 medfører også fradrag.
Dette gælder, når betalingen  

 er et led i den almindelige aflønningsform inden for personens faglige  

 område.
Indtægten medfører fradrag, uanset om  

 arbejdsindsatsen, som er baggrunden for genanvendelsen, er udført i en  

 ledigheds- eller arbejdsperiode.
Når medlemmets faglige område skal bestemmes,  

 kan der lægges vægt på, om medlemmet i en længere  

 periode har udført arbejde inden for det relevante faglige  

 område.
Andre forhold kan også tillægges vægt, fx  

 hvilken a-kasse den ledige er medlem af, og hvor medlemmet er  

 organiseret.
Fradraget sker ved brug af omregningssatsen på det  

 tidspunkt, hvor indtægten modtages.
Dette fremgår af § 13,  

 stk. 1, § 16, stk. 1, og § 18, stk. 1, jf. reglerne i  

 bekendtgørelse om supplerende dagpenge.
Til § 9, stk. 2 Ophavsrettigheder De nævnte indtægter kan stamme fra arbejde,  

 som normalt medfører udbetalinger over en lang årrække.  

 Indtægterne medfører ikke fradrag.
Til § 10 Legater Der kan være tvivl, om et udbetalt legat skal  

 medføre fradrag eller ej.
Dette skyldes bl.a. at der findes mange  

 forskellige legater.
 Hvis legatet ydes til en bestemt aktivitet, fx kunstnerisk  

 virksomhed, bør det overvejes, om medlemmet er selvstændig  

 erhvervsdrivende.
Hvis medlemmet ikke er selvstændig erhvervsdrivende,  

 sker der fradrag i dagpenge, orlovsydelse til uddannelse,  

 uddannelsesgodtgørelse, praktikydelse og etableringsydelse over det  

 fradragsfrie beløb ved, at indtægten omregnes med  

 omregningssatsen.
Dette fremgår af § 13, stk. 2, § 16,  

 stk. 2, § 18, stk. 2, og § 22, stk. 1.  

 Indtægten nedsættes med arbejdsmarkedsbidraget og fradrages i  

 orlovsydelse til børnepasning, jf. § 19, stk. 1, eller  

 indgår i det fradragsfrie beløb, jf. § 20.
 Hvis medlemmet skal udføre et stykke arbejde som  

 betingelse for at modtage legatet, skal der ske fradrag i dagpengene.
Et legat kan have karakter af en gave.
Dette er  

 tilfældet, hvis der ikke er knyttet nogen arbejdsforpligtelse til  

 udbetalingen.
Legatet skal i disse tilfælde ikke medføre  

 fradrag.
 Det betragtes i den forbindelse ikke som en  

 arbejdsforpligtelse, at beløbsmodtageren fx skal aflevere en  

 kortfattet evaluering over et studieforløb.
Til § 11 Arbejdsfrie indtægter Der skal alene ske fradrag for arbejde, der udføres  

 i en ydelsesperiode.
 Der skal som hovedregel ikke ske fradrag for en  

 indtægt, der stammer fra arbejde, som er udført i en periode,  

 hvor medlemmet ikke har fået ydelser.
 Der skal heller ikke ske fradrag for arbejdsfrie  

 indtægter.
Ved indtægter, som ikke er nævnt i  

 bestemmelsen, må det undersøges, om der er tale om en arbejdsfri  

 indtægt, som kan sidestilles med de nævnte.
Bestemmelsen er  

 derfor ikke udtømmende.
Rådighedsbeløb Rådighedsbeløb medfører ikke fradrag,  

 hvis rådighedsbeløbet udbetales løbende over året,  

 uden at der er knyttet en arbejdsforpligtelse til modtagelse af  

 beløbet.
Et rådighedsbeløb er et beløb, der  

 betales, for at en person står til rådighed for et arbejde uden  

 for den aftalte arbejdstid og uden for fastlagte vagtperioder.
Personen er  

 ikke forpligtet til at være til at træffe i den omhandlede  

 periode.
 Rådighedsbeløbet må ikke være  

 betaling for udført arbejde, men må alene være betaling  

 for den ulempe, det er, at kunne blive kaldt på arbejde uden for den  

 aftalte arbejdstid.
 Det betyder, at der ikke skal ske fradrag for  

 rådighedsbeløb, som udbetales til fx deltidsansatte  

 brandmænd, ansatte i redningsberedskabet og reserveofficerer i  

 forsvaret.
Løn for afholdelse af vagt medfører fradrag  

 i dagpengene.
Det er fx tilfældet, når medlemmet skal kunne  

 træffes i hjemmet.
 For deltidsansatte brandfolk skal der fx ske fradrag  

 på følgende måde:
 -	Der skal ske fradrag for arbejde i forbindelse med brandslukning,  

 øvelser mv.
-	Der skal ske fradrag for løn udbetalt for afholdelse af  

 vagter.
Dette gælder også løn udbetalt for vagter i  

 hjemmet.
Indtægten omregnes ved hjælp af omregningssatsen til  

 timer, med mindre der ved overenskomst eller lign. er fastsat et timetal,  

 hvormed vagten indgår.
 -	Der skal ikke ske fradrag for løbende udbetaling af  

 rådighedsbeløb.
Til § 12, stk. 2 Den arbejdsgiver, som et medlem holder orlov fra, kan  

 supplere orlovsydelsen, uden at dette supplement skal fradrages i  

 orlovsydelsen.
Det forudsætter dog, at der er tale om orlov efter lov  

 om orlov.
 Der skal imidlertid skelnes imellem den situation, hvor  

 den pågældende modtager et beløb, der skal supplere  

 orlovsydelsen, og den situation, hvor et medlem under orloven rent faktisk  

 arbejder et antal timer hos arbejdsgiveren.
 I sidst nævnte situation skal der ske fradrag for  

 arbejdet i orlovsydelsen til uddannelse, jf. § 16, stk. 1, og  

 fradrag i orlovsydelsen til børnepasning, jf. § 19,  

 stk. 1.
Der er endvidere i bekendtgørelsen om orlov til  

 uddannelse åbnet mulighed for, at det regionale  

 arbejdsmarkedsråd kan udbetale et supplerende beløb.
Dette  

 beløb skal ikke fradrages i orlovsydelsen.
Det samme gør sig  

 gældende for de beløb, som kommunerne i henhold til lov om  

 social service kan udbetale som supplement til orlovsydelsen ved  

 børnepasning.
Kapitel 4 Beregning af fradrag mv.
Dagpenge - timefradrag Formålet med arbejdsløshedsforsikringen er at  

 sikre et medlem økonomisk kompensation for tab af indtægt som  

 følge af ledighed.
Udgangspunktet i time-for-time-fradraget er derfor,  

 at der alene gives dagpenge for de timer, som et medlem ikke er i  

 arbejde.
 Dagpengekortet belægges med det faktiske antal  

 timer, som medlemmet har arbejdet i ugen.
Får et medlem en uge løn for flere timer  

 (løntimer), end medlemmet faktisk har arbejdet, belægges  

 dagpengekortet med antallet af løntimer.
Dette forudsætter dog,  

 at udbetaling af løn (løntimer), ikke kan henføres til  

 andre beskæftigelsesperioder.
Herudover gælder reglerne i bekendtgørelse om  

 supplerende dagpenge om mindsteudbetaling og tidsbegrænsning i retten  

 til supplerende dagpenge i et ansættelsesforhold med opsigelsesvarsel  

 og endelig reglerne om, at der i en ansættelse på nedsat tid med  

 opsigelsesvarsel skal foreligge en frigørelsesattest, som betingelse  

 for, at medlemmet har ret til at modtage supplerende dagpenge.
Dette  

 fremgår af lovens § 60 og § 73, stk. 2, samt af  

 bekendtgørelse om supplerende dagpenge.
Til § 13 Bestemmelsen fastsætter, hvilke aktiviteter og  

 indtægter der medfører fradrag i dagpengene.
Det fremgår  

 af bekendtgørelse om supplerende dagpenge, hvordan fradraget skal  

 ske.
Til § 13, stk. 1 Et medlems dagpengekort belægges som udgangspunkt  

 med det antal faktiske timer, som medlemmet har arbejdet i ugen.
Til § 13, stk. 2 Ved beregningen af fradrag for honorarer, indtægter  

 i forbindelse med borgerlige ombud og hverv, pensioner, ophavsrettigheder  

 samt legater, benyttes samme fremgangsmåde som ved omregning af  

 indtægt fra arbejde med ukontrollabel arbejdstid, dvs. ved hjælp  

 af omregningssatsen.
Dette følger af bekendtgørelse om  

 supplerende dagpenge.
 Den omregningssats, der anvendes, er den, der gælder  

 på det tidspunkt, hvor arbejdet udføres, eller indtægten  

 modtages.
Til § 13, stk. 4 For så vidt angår fradrag for arbejde ved  

 selvstændig virksomhed som bibeskæftigelse henvises til reglerne  

 i bekendtgørelse om udøvelse af selvstændig virksomhed  

 som bibeskæftigelse.
Det fremgår blandt andet af disse regler, at  

 der som minimum skal ske fradrag for ½ time pr. dag ved selvstændig  

 virksomhed som bibeskæftigelse med animalsk produktion.
 For et kombinationsforsikret medlem sker fradrag efter  

 bekendtgørelse om kombinationsforsikring.
 Endvidere henvises til vejledningen § 2 og  

 § 3.
Til § 14 Dagpenge ved jobtræning/individuel jobtræning i  

 dagpengeperioden - timefradrag Lovens § 52 a, stk. 1, og § 55,  

 stk. 1 Et medlem, som i dagpengeperioden deltager i  

 jobtræning eller individuel jobtræning på nedsat tid, skal  

 have fradrag i dagpengene på baggrund af det antal timer, som medlemmet  

 deltager i jobtræning eller individuel jobtræning.
 Jobtræning og individuel jobtræning er ikke  

 omfattet af reglerne om tidsbegrænsning i retten til supplerende  

 dagpenge, jf. lovens § 60 og § 73, stk. 2. Endvidere  

 gælder mindsteudbetalingsreglerne ikke ved jobtræning og  

 individuel jobtræning, idet det herved sikres, at medlemmet ikke  

 økonomisk stilles ringere ved deltagelse i disse ordninger end ved  

 fuld ledighed.
 Hvis et medlem derimod sideløbende med fx  

 jobtræningen har almindeligt lønarbejde på nedsat tid, vil  

 denne beskæftigelse og dermed antallet af uger være omfattet af  

 reglerne om tidsbegrænsning i retten til supplerende dagpenge.
Medlemmer, der deltager i jobtræning eller  

 individuel jobtræning i dagpengeperioden, er i øvrigt omfattet  

 af de almindelige dagpengeregler, medmindre andet er fastsat.
Medlemmerne vil  

 fx være omfattet af reglerne om overførsel af overskydende  

 timer.
Medlemmet skal stå til rådighed for arbejdsmarkedet for at  

 have krav på supplerende dagpenge.
Dog medregnes timer fra  

 jobtræning eller individuel jobtræning i dagpengeperioden for  

 medlemmer under 25 år ikke i opgørelsen af overskydende  

 timer.
 Kravet om rådighed indebærer, at et medlem,  

 som i dagpengeperioden deltager i jobtræning eller individuel  

 jobtræning, skal have frigørelsesattest, hvis medlemmet er  

 omfattet af et opsigelsesvarsel.
Til § 15 Dagpenge ved jobtræning/individuel jobtræning i  

 aktivperioden - timefradrag Lovens §§ 52 a, stk. 2, og 55, stk. 2 Supplerende dagpengebeløb Unge under 25 år og medlemmer over 25 år, som  

 i aktivperioden deltager i jobtræning eller individuel  

 jobtræning, og som modtager dagpenge efter lovens § 52 a,  

 stk. 2, eller lovens § 55, stk. 2, er omfattet af en  

 indkomstgaranti.
 Det betyder, at indtægten fra jobtræning skal  

 suppleres således, at medlemmet mindst modtager et beløb, der  

 svarer til højeste dagpengesats.
 Jobtræning og individuel jobtræning i  

 aktivperioden er ikke omfattet af lovens § 60 og § 73 om  

 tidsbegrænsningen i retten til supplerende dagpenge.
Endvidere gælder mindsteudbetalingsreglerne ikke ved  

 jobtræning og individuel jobtræning i aktivperioden, ligesom der  

 ikke stilles krav om frigørelsesattest.
Det sikres herved, at  

 medlemmet ikke økonomisk stilles ringere ved deltagelse i disse  

 ordninger end ved fuld ledighed.
 Hvis et medlem, der er omfattet af indkomstgarantien i  

 lovens § 52 a, stk. 2, eller lovens § 55, stk. 2, har  

 lønindtægter fra andet arbejde eller andre indtægter, der  

 efter reglerne i bekendtgørelsen medfører fradrag i dagpengene,  

 betyder indkomstgarantien, at der skal ske fradrag i det supplerende  

 dagpengebeløb, der kan udbetales efter stk. 1. Fradraget i det  

 supplerende dagpengebeløb, jf. stk. 3, sker efter reglerne i § 13  

 og § 15, stk. 3.
Belægning af dagpengekortets betydning for  

 indkomstgarantien At medlemmet i aktivperioden er omfattet af de almindelige  

 dagpengeregler indebærer bl.a., at medlemmet også er omfattet af  

 belægningsreglerne i bekendtgørelse om supplerende dagpenge.  

 Dagpengekortet skal derfor belægges, hvis medlemmet ikke står til  

 rådighed.
 Da indkomstgarantien kun omfatter perioder, hvor medlemmet  

 i øvrigt er berettiget til at modtage dagpenge, er der fastsat  

 nærmere regler for, hvilken betydning belægning af dagpengekort  

 har for indkomstgarantien.
A-kassen skal ved opgørelsen af, om medlemmet er  

 berettiget til at få udbetalt et supplerende beløb, lade de  

 belagte timer indgå i opgørelsen.
Hver time indgår for  

 fuldtidsforsikrede med en værdi, der svarer til 1/37 af højeste  

 dagpenge for en uge.
For deltidsforsikrede indgår en belagt time med en  

 værdi, der er beregnet på baggrund af det gennemsnitlige  

 ugentlige timetal forud for ledighedens indtræden.
I de situationer,  

 hvor der for en deltidsforsikret ikke foreligger en periode, der har opfyldt  

 betingelserne for beregning af dagpengesats, skal den gennemsnitlige  

 ugentlige arbejdstid fastsættes til 15 timer.
 Hvis medlemmet modtager kontant dækning for de dage,  

 hvor der er sket belægning for fx sygedagpenge eller betaling for  

 G-dage, medfører denne indtægt ikke samtidig fradrag i det  

 supplerende dagpengebeløb.
 Medlemmer, der deltager i puljejob, følger reglerne  

 om fradrag i jobtræning i aktivperioden.
 Eksempel:
Et medlem, som deltager i jobtræning 30 timer  

 ugentligt med 6 timer om dagen, er syg om mandagen.
Dagpengekortet skal  

 derfor belægges med 7,4 timer mandag.
Endvidere vælger medlemmet  

 at holde fri for egen regning om torsdagen i samme uge.
Medlemmets  

 dagpengekort belægges derfor også for denne dag med 7,4  

 timer.
Medlemmet er således i jobtræning i 18 timer i  

 den pågældende uge.
Medlemmets indtægt herfor er 1.530 kr.  

 Arbejdsmarkedsbidraget udgør 122 kr.
Indtægten efter fradrag for  

 arbejdsmarkedsbidrag udgør 1.408 kr.
 Ved opgørelsen af, om medlemmet kan få  

 udbetalt et supplerende beløb, skal a-kassen medtage værdien af  

 de 2 belagte dage.
 (2.850 kr. x 7,4/37 timer x 2 dage) = 1.140 kr.
 Da højeste dagpenge for en uge er 2.850 kr., vil  

 medlemmet kunne få udbetalt : 2.850 kr. - (1.408 kr. + 1.140 kr.) = 302  

 kr.
Til § 15, stk. 1 I aktivperioden er unge under 25 år og medlemmer  

 over 25 år, der deltager i jobtræning eller individuel  

 jobtræning, og som modtager dagpenge efter lovens § 52 a,  

 stk. 2, eller efter lovens § 55, stk. 2, omfattet af en  

 indkomstgaranti.
Det betyder, at indtægten fra fx jobtræning skal  

 suppleres således, at medlemmet mindst modtager et beløb, der  

 svarer til højeste dagpengesats.
Til § 15, stk. 2 Jobtræning og individuel jobtræning i  

 aktivperioden er på grund af indkomstgarantien ikke omfattet af lovens  

 § 60 og § 73, stk. 2, om tidsbegrænsningen.
Medlemmet  

 kan endvidere, uanset at pågældende i jobtræningen eller  

 den individuelle jobtræning er omfattet af et opsigelsesvarsel, modtage  

 et supplerende dagpengebeløb.
Medlemmet er ikke omfattet af  

 mindsteudbetalingsreglen og reglerne om overførsel af overskydende  

 timer.
Timer fra jobtræning eller individuel jobtræning i  

 aktivperioden medregnes således ikke i opgørelsen af  

 overskydende timer.
Hvis medlemmet derimod sideløbende med fx  

 jobtræningen har almindeligt lønarbejde på nedsat tid, vil  

 denne beskæftigelse være omfattet af reglerne om  

 tidsbegrænsning i retten til supplerende dagpenge.
Medlemmerne er  

 omfattet af reglerne om overførsel af overskydende timer for andet  

 arbejde og andre indtægter.
Herudover skal medlemmet stå til  

 rådighed for arbejdsmarkedet for at have krav på supplerende  

 dagpenge.
Indtægten fra arbejdet i jobtræning eller den  

 individuelle jobtræning, nedsættes med arbejdsmarkedsbidraget,  

 inden den medfører fradrag i dagpengene.
 Til § 15, stk. 3.
 Eksempel 1:
Et medlem deltager i et jobtræningsforløb  

 på 20 timer ugentligt.
Medlemmets indtægt er 1.460 kr. ugentligt.  

 Arbejdsmarkedsbidraget udgør 117 kr.
Medlemmet modtager herudover en  

 egenpension på 700 kr. pr. uge.
 Indkomstgarantien betyder, at medlemmet som udgangspunkt  

 har ret til et supplerende beløb på: 2.850 kr. - 1.343 kr.  

 (1.460 kr. - 117 kr.) = 1.507 kr.
 Det supplerende beløb skal imidlertid reduceres med  

 pensionen, som omregnet med den gældende omregningsats svarer til et  

 fradrag på 700 : 139,46 = 5,02 timer.
 Da højeste dagpenge er 2.850 kr. medfører  

 pensionen et fradrag i det supplerende beløb på 2.850 x 5/37 =  

 385 kr.
 Medlemmet får derfor i alt udbetalt: 1.507 kr. - 385  

 kr. = 1.122 kr.
 Eksempel 2:
Et medlem deltager i et jobtræningsforløb  

 på 25 timer ugentligt.
Medlemmets indtægt er 1.875 kr. ugentligt.  

 Arbejdsmarkedsbidraget udgør 150 kr.
Medlemmet har herudover 2 timers  

 rengøringsarbejde.
Medlemmet modtager herfor 90 kr. pr. time.
 Indkomstgarantien betyder, at medlemmet som udgangspunkt  

 er berettiget til et supplerende beløb på: 2.850 kr. - 1.725 kr.  

 (1.875 kr. - 150 kr.) = 1.125 kr.
Det supplerende beløb skal imidlertid reduceres med  

 indtægten fra de 2 timers rengøringsarbejde.
Medlemmet får  

 herved et fradrag på 2.850 kr. x 2/37 = 154 kr.
Medlemmet får  

 derfor i alt udbetalt: 1.125 kr. - 154 kr. = 971 kr.
Til § 16 Orlovsydelse til uddannelse og  

 uddannelsesgodtgørelse - timefradrag Et medlem, der holder orlov til uddannelse eller modtager  

 uddannelsesgodtgørelse, er ikke omfattet af dagpengereglerne herunder  

 reglerne om supplerende dagpenge mv.
Der stilles derfor ikke krav om  

 frigørelsesattest i forbindelse med arbejde på nedsat tid i et  

 ansættelsesforhold med opsigelsesvarsel.
Ligesom  

 mindsteudbetalingsreglen og lovens § 60 og § 73, stk. 2, om  

 tidsbegrænsningen i retten til supplerende dagpenge ikke gælder.  

 Medlemmet er heller ikke omfattet af reglerne om overførsel af  

 overskydende timer.
Det betyder, at der ikke skal opgøres overskydende  

 timer, når et medlem går på orlov til uddannelse eller  

 uddannelse med uddannelsesgodtgørelse.
 Et ledigt medlem skal i perioder med orlov til uddannelse  

 eller uddannelsesgodtgørelse stå til rådighed for  

 formidlet arbejde fra a-kassen eller fra Arbejdsformidlingen (passiv  

 rådighedsforpligtelse), medmindre Arbejdsformidlingen har fraveget  

 kravet.
Til § 16, stk. 1 De almindelige regler om belægning af dagpengekort  

 finder ikke anvendelse for medlemmer, der modtager orlovsydelse til  

 uddannelse eller uddannelsesgodtgørelse, da disse medlemmer ikke skal  

 stå til rådighed for arbejdsmarkedet i fuldt omfang.
I situationer, hvor der på dagpengeområdet  

 foretages en belægning, hvor der er knyttet en indtægt til  

 belægningen, som fx sygdom med sygedagpenge eller betaling for G-dage,  

 sker der dog belægning af ydelseskortet efter principperne i reglerne  

 om supplerende dagpenge.
Der henvises til lov om orlov og lov om en aktiv  

 arbejdsmarkedspolitik.
Herudover skal et medlems ydelseskort belægges med  

 7,4 timer for hver dag, et fuldtidsforsikret medlem holder ferie.
Et  

 deltidsforsikret medlem skal tilsvarende have belagt sit ydelseskort for hver  

 feriedag med, hvad der svarer til 1/5 af medlemmets gennemsnitlige ugentlige  

 arbejdstid.
Dette gælder, uanset om der er tale om optjent ferie efter  

 lov om ferie, ferie med feriedagpenge eller ferie for egen regning.
Der skal  

 dog ikke ske belægning af ydelseskortet for lørdage.
 Hvis en beskæftiget lønmodtager, der  

 indgår aftale med arbejdsgiveren om orlov, holder optjent ferie i  

 orlovsperioden, udsættes den resterende del af orlovsperioden i en  

 periode, der svarer til den holdte ferie, jf. reglen i lov om orlov.
 Reglen betyder, at ferie efter lov om ferie afbryder  

 orlovsperioden i den periode, ferien holdes.
 Medlemmet har derfor ikke ret til orlovsydelse for  

 ferieperioden.
 Ved beregning af orlovsydelsen skal a-kassen i disse  

 tilfælde belægge de dage, hvor medlemmet ikke har været  

 på orlov (ferieperioden).
Til § 17, stk. 1 Bestemmelsen indebærer, at et medlem, der modtager  

 løn under uddannelse, herunder elevløn, praktikløn eller  

 skolepraktikydelse skal have fradrag for lønindtægten i  

 uddannelsesgodtgørelsen eller orlovsydelsen.
 Indtægter efter stk. 1, der skal fradrages i  

 orlovsydelsen eller uddannelsesgodtgørelsen, samt løn mv. under  

 ferie, skal nedsættes med det indbetalte arbejdsmarkedsbidrag.
Til § 17, stk. 2 Eksempel:
Et medlem deltager i en uddannelse med  

 uddannelsesgodtgørelse.
Medlemmets uddannelsesgodtgørelse  

 svarer til 2.850 kr. pr. uge.
Til uddannelsen er der knyttet løn  

 på 1.500 kr. pr. uge.
Arbejdsmarkedsbidraget udgør 120 kr.  

 Medlemmet har sideløbende med uddannelsen 10 timers  

 rengøringsarbejde pr. uge og modtager en pension på 500 kr. pr.  

 uge.
 Den supplerende uddannelsesgodtgørelse  

 udgør:
 2.850 kr. - 1.380 kr. (1.500 kr. - 120 kr.) = 1.470 kr. om  

 ugen.
 Fradraget for de 10 timers rengøringsarbejde:
 2.850 kr. x 10/37 = 770 kr.
 Fradraget for pensionen på 500 kr. pr. uge:
500 kr. : 139,46 = 3,59 timer 2.850 kr. x 3,6/37 = 277 kr.
 Medlemmet modtager i supplerende  

 uddannelsesgodtgørelse:
 1.470 kr. - 770 kr. - 277 kr. = 423 kr.
Til § 18 Praktikydelse - timefradrag Under praktikopholdet får den ledige en  

 praktikydelse, der svarer til de dagpenge, som den ledige ellers ville have  

 ret til.
Praktikydelsen udbetales af a-kassen, dog ikke under sygdom.  

 Perioder med sygdom vil derimod kunne forlænge  

 arbejdspraktikperioden.
Et medlem, der er i arbejdspraktik, er ikke omfattet af  

 dagpengereglerne eller reglerne om supplerende dagpenge mv.
Der stilles  

 derfor heller ikke krav om frigørelsesattest i forbindelse med arbejde  

 på nedsat tid i et ansættelsesforhold med opsigelsesvarsel.  

 Medlemmet er ikke omfattet af mindsteudbetalingsreglen og reglerne om  

 overførsel af overskydende timer.
 Et ledigt medlem skal i perioder med arbejdspraktik  

 stå til rådighed for formidlet arbejde fra a-kassen eller fra  

 Arbejdsformidlingen (passiv rådighedsforpligtelse), medmindre  

 Arbejdsformidlingen har fraveget kravet.
Til § 18, stk. 1 - 4 Der henvises til reglerne om fradrag i § 13.
Til § 19 Orlovsydelse til børnepasning mv. - kronefradrag Et medlem, der modtager orlovsydelse, er ikke omfattet af  

 dagpengereglerne, herunder reglerne om supplerende dagpenge.
Der stilles  

 derfor ikke krav om frigørelsesattest i forbindelse med arbejde  

 på nedsat tid i et ansættelsesforhold med opsigelsesvarsel,  

 ligesom mindsteudbetalingsreglen og lovens § 60 og § 73,  

 stk. 2, om tidsbegrænsningen i retten til supplerende dagpenge  

 ikke gælder.
Medlemmet er heller ikke omfattet af reglerne om  

 overførsel af overskydende timer, jf. bekendtgørelse om  

 overskydende timer.
Det betyder, at der ikke skal opgøres overskydende  

 timer, når et medlem går på orlov.
 Medlemmet skal under orloven ikke stå til  

 rådighed for arbejdsmarkedet.
Til § 19, stk. 1 Hvis et medlem under orloven sideløbende har  

 arbejde eller modtager indtægter mv., jf. § 2 og §§ 6-10,  

 fradrages indtægterne i orlovsydelsen krone-for-krone.
Indtægten  

 nedsættes med arbejdsmarkedsbidraget, før der foretages fradrag  

 i orlovsydelsen.
 Hvis medlemmets indtægter fra arbejde mv. svarer til  

 eller overstiger orlovsydelsen, bortfalder denne.
 Hvis indtægten fra arbejdet og øvrige  

 indtægter er lavere end orlovsydelsen, fradrages indtægterne,  

 så medlemmet i alt får et beløb, der svarer til  

 orlovsydelsen.
 Krone-for-krone-fradraget i orlovsydelsen til  

 børnepasning efter lov om orlov er således blevet  

 opretholdt.
Baggrunden for dette er, at børnepasningsydelsen  

 for ikke-forsikrede betales af kommunen, som efter reglerne fradrager  

 indtægterne i ydelsen krone-for-krone.
Man har derfor fundet det mest  

 hensigtsmæssigt at have ens fradragsregler for forsikrede og  

 ikke-forsikrede ved børnepasningsorlov.
 Udgangspunktet for fradraget i orlovsydelsen er herudover,  

 at det skal ske uge for uge.
Der skal kun ske fradrag, hvis et medlem har haft  

 indtægt i selve orlovsperioden.
Udfører et medlem frivilligt,  

 ulønnet arbejde efter reglerne i § 4, stk. 3, skal der ikke  

 ske fradrag i orlovsydelsen I tilfælde, hvor et medlem holder orlov i hele  

 kalenderuger, skal eventuelle indtægter fradrages fuldt ud i den  

 ugentlige orlovsydelse.
 Samme fremgangsmåde kan imidlertid ikke anvendes,  

 når perioden med orlovsydelse begynder eller afsluttes midt i en  

 uge.
 Fradraget skal i disse tilfælde alene ske for den  

 indtægt, der kan henføres til orlovsperioden.
 Ved beregning af orlovsydelsen skal a-kassen i disse  

 tilfælde belægge de dage, hvor medlemmet ikke har været  

 på orlov.
 Eksempel 1:
Et beskæftiget medlem bevilges orlov med start  

 torsdag i en uge.
Medlemmet har de første 3 dage været i  

 arbejde.
Medlemmet har ikke arbejdet torsdag, men har haft 2 timers  

 beskæftigelse ved selvstændig bibeskæftigelse fredag.
 Orlovsydelsen udgør 2 (dage) x 342 kr. (60 % af den  

 maksimale dagpengesats) = 684 kr.
 Den selvstændige virksomhed medfører fradrag  

 efter § 19, stk. 3. Det vil sige, at der skal ske fradrag for 2 x  

 139,46 (omregningssatsen pr. 3. januar 2000) = 279 kr.
 Medlemmet modtager således 684 kr. - 279 kr. = 405  

 kr. i orlovsydelse.
 Eksempel 2:
 I de tilfælde, hvor medlemmet kun er på orlov  

 en del af en uge og samtidig modtager faste vederlag eller pension, skal  

 a-kassen anvende en særlig fremgangsmåde ved opgørelsen  

 af, hvor stort et beløb, der kan modtages i orlovsydelsen.
I disse tilfælde kan a-kassen ikke blot omregne  

 pensionen eller det faste vederlag til en gennemsnitlig ugentlig  

 indtægt.
Den gennemsnitlige ugentlige indtægt skal omregnes til  

 en daglig indtægt svarende til 1/5 af det ugentlige beløb.
Et  

 medlem, der er på orlov 2 dage i en uge, skal herefter have modregnet  

 2/5 af det ugentlige pensionsbeløb eller det faste vederlag i  

 orlovsydelsen.
Til § 19, stk. 3 For et medlem, der under orloven driver selvstændig  

 virksomhed som bibeskæftigelse, beregnes fradraget i orlovsydelsen  

 på baggrund af antallet af timer, der medfører fradrag efter  

 reglerne i bekendtgørelse om udøvelse af selvstændig  

 virksomhed som bibeskæftigelse.
Dette timetal ganges med  

 omregningssatsen.
Af ovennævnte regler fremgår bl.a., at der  

 minimum skal ske fradrag for ½ time pr. dag ved selvstændig virksomhed  

 som bibeskæftigelse med animalsk produktion.
For et  

 kombinationsforsikret medlem sker fradrag efter reglerne i  

 bekendtgørelse om kombinationsforsikring.
Der er praksis for, at selvstændige  

 erhvervsdrivende, der er på orlov til børnepasning fra deres  

 virksomhed, kan foretage enkelte dispositioner i forbindelse med  

 virksomhedens overordnede drift, fx økonomiske dispositioner,  

 deltagelse i bestyrelsesmøder o.l.
I orlovsperioden kan den  

 selvstændige endvidere i ekstraordinære situationer udføre  

 enkelte helt uopsættelige opgaver i virksomheden.
Arbejde i  

 orlovsperioden medfører fradrag i orlovsydelsen.
Der henvises til  

 vejledningen til §§ 2 og 3.
Til § 19, stk. 4 For at undgå, at et medlem på orlov samtidig  

 opnår en formueforøgelse som følge af, at medlemmet som  

 selvbygger eller medbygger deltager i at opføre eller ombygge eget  

 hus, afskærer reglen i stk. 4 medlemmet fra at modtage  

 orlovsydelse, mens byggeriet står på.
 Mindre byggearbejder i egen bolig medfører fradrag  

 for de timer, der anvendes på arbejdet, jf. § 5, stk. 2.
 Den omregningssats, timetallet skal omregnes med, er den,  

 der gælder på tidspunktet, hvor arbejdet bliver udført,  

 eller indtægten modtages.
Til § 19, stk. 5 De almindelige regler om belægning af dagpengekort  

 finder ikke anvendelse for medlemmer, der modtager orlovsydelse til  

 børnepasning, da disse medlemmer ikke skal stå til  

 rådighed for arbejdsmarkedet.
Der henvises til lov om orlov.
 I situationer, hvor der på dagpengeområdet  

 foretages belægning, hvor der er knyttet en indtægt til  

 belægningen, som fx sygdom med sygedagpenge eller betaling for G-dage,  

 sker der dog fradrag i orlovsydelsen på baggrund af den indtægt,  

 der modtages disse dage.
Til § 19, stk. 6 Hvis en beskæftiget lønmodtager, der  

 indgår aftale med arbejdsgiveren om orlov, holder optjent ferie i  

 orlovsperioden, udsættes den resterende del af orlovsperioden i en  

 periode, der svarer til den holdte ferie.
 Det betyder, at afholdelse af ferie optjent ved  

 beskæftigelse i optjeningsåret, jf. lov om ferie, afbryder  

 orlovsperioden i den periode, ferien varer.
 Medlemmet har derfor ikke ret til orlovsydelse for  

 ferieperioden.
Ved beregning af orlovsydelsen skal a-kassen belægge  

 de dage, hvor medlemmet ikke har været på orlov (ferieperioden).  

 Et fuldtidsforsikret medlem skal have belagt sit ydelseskort med 7,4 timer  

 for hver feriedag.
Et deltidsforsikret medlem skal tilsvarende have belagt  

 sit ydelseskort med, hvad der svarer til 1/5 af medlemmets gennemsnitlige  

 ugentlige arbejdstid.
Dette gælder, uanset om der er tale om optjent  

 ferie efter ferieloven med feriegodtgørelse eller løn, ferie  

 med feriedagpenge eller ferie for egen regning.
Der skal ikke ske  

 belægning af ydelseskortet på lørdage.
Kapitel 5 Til § 20 Etableringsydelse Etableringsydelse er tænkt som en  

 indtægtsgaranti i forbindelse med drift af selvstændig  

 virksomhed.
Etableringsydelse kan modtages i en periode på 2½  

 år.
 Etableringsydelse opgøres og udbetales lige som  

 dagpenge ugevis.
Et medlem, der modtager etableringsydelse, er ikke  

 omfattet af de almindelige regler om udbetaling af dagpenge, medmindre andet  

 udtrykkeligt er fastsat.
Reglerne om timeoverførsel finder derfor ikke  

 anvendelse i forbindelse med udbetaling af ydelsen.
Et medlem kan således i ydelsesperioden fradragsfrit  

 tjene 30.900 kr. pr. år.
Det fradragsfrie beløb nedsættes  

 med 1/52 for hver uge, hvor medlemmet ikke er på etableringsydelse.
 Ved opgørelse af den fradragsfrie indtjening  

 indgår indtægter fra lønarbejde, andre skattepligtige  

 indtægter, anvendte timer som selvbygger eller medbygger og timer ved  

 selvstændig bibeskæftigelse, som det fremgår af  

 bekendtgørelse om udøvelse af selvstændig virksomhed som  

 bibeskæftigelse.
 Indtægten fra den virksomhed, etableringsydelsen er  

 bevilget til, indgår ikke i opgørelsen af det fradragsfrie  

 beløb og medfører heller ikke fradrag i ydelsen.
Til § 20, stk. 1 og 2 Et medlem, der modtager etableringsydelse, har fra 3.  

 januar 2000 adgang til fradragsfrit at tjene 30.900 kr. årligt i 2½  

 år.
Selv om et medlem, der fuldt ud har udnyttet retten til  

 fradragsfri indtjening, forlader ordningen, inden der er gået 2½  

 år, skal der ikke ske regulering af det fradragsfrie beløb.
Der  

 kan ikke blive tale om tilbagebetaling i disse tilfælde.
Til § 21, stk. 3 Da indtjeningen ved selvstændig  

 bibeskæftigelse på kort sigt kan være vanskelig at  

 gøre op, tager a-kassen i forbindelse med etableringsydelsen
ved opgørelsen af det fradragsfrie beløb, jf. § 20,  

 udgangspunkt i det antal timer, som medlemmet rent faktisk har anvendt  

 på bibeskæftigelsen.
Antallet af arbejdstimer ganges med den  

 gældende omregningssats.
Det beløb, der fremkommer herved,  

 indgår i opgørelsen af det fradragsfrie beløb.
Når  

 indtægten kendes, skal der ske en regulering.
 Den eneste form for selvstændig virksomhed, som ikke  

 indgår i opgørelsen af det fradragsfrie beløb, og som  

 heller ikke medfører fradrag i etableringsydelsen, er den virksomhed,  

 som etableringsydelsen er bevilget til.
 Ved afgørelsen af, om der er tale om arbejde i  

 virksomheden, således at indtjeningen ikke skal indgå i det  

 fradragsfrie beløb, og der ikke skal ske fradrag, indgår  

 aflønningsformen som et moment blandt andre.
 Udføres arbejdet som led i den selvstændige  

 virksomhed, og sker der momspligtig fakturering gennem virksomheden, fx  

 på konsulentbasis, indgår beløbet ikke i det fradragsfrie  

 beløb, og der skal ikke ske fradrag.
 Derimod skal der ske fradrag i etableringsydelsen, eller  

 beløbet skal indgå i det fradragsfrie beløb, når  

 arbejdet udføres som lønmodtager.
Til § 21, stk. 4 Et medlem på etableringsydelse kan som selvbygger  

 eller medbygger medvirke ved opførelsen af egen bolig mv.
Det faktiske  

 antal timer, som medlemmet har benyttet, indgår i beregningen.  

 Timetallet ganges med den gældende omregningssats.
Det beregnede  

 beløb indgår ved opgørelsen af den fradragsfrie  

 indtjening.
Til § 22, stk. 1 Fra det tidspunkt, hvor indtægterne fra andet  

 arbejde overstiger det fradragsfrie beløb, skal indtægterne  

 fradrages i etableringsydelsen efter reglerne i § 13.
For at kunne konstatere, i hvilken uge medlemmets  

 indtjening overstiger det fradragsfrie beløb, opsummeres indtjeningen  

 uge for uge i hver 52-ugers-periode.
Når man på denne måde  

 har fundet frem til den relevante uge, foretages der fradrag i  

 etableringsydelsen.
Andet arbejde og andre indtægter, jf. §§ 2  

 og 3 og §§ 6-10, medfører fradrag.
Fradraget sker efter  

 reglerne i § 13.
Til § 22, stk. 3 Hvis medlemmet er syg, holder ferie eller modtager  

 betaling for G-dage, skal ydelseskortet belægges efter principperne i  

 bekendtgørelse om supplerende dagpenge, jf. § 13.
 Tilskud efter lov om tilskud til iværksættere  

 indgår ikke i det fradragsfrie beløb og fradrages ikke i  

 etableringsydelsen.
Til § 22, stk. 4 Når det fradragsfrie beløb er optjent, vil  

 der ikke længere kunne udbetales etableringsydelse, hvis medlemmet ikke  

 kan anses for ophørt som selvbygger eller medbygger.
Kapitel 6 Til § 23 Ophævelse af tidligere vejledninger mv.
Denne vejledning erstatter 1)	vejledning nr. 94 af 31. maj 1996 om fradrag i dagpengene for  

 personer, der deltager i jobtræning eller individuel jobtræning  

 og fradrag i ydelser i henhold til lov om en aktiv arbejdsmarkedspolitik og  

 lov om orlov, 2)	vejledning nr. 35 af 3. april 1997 om ændring af vejledning  

 til bekendtgørelse om fradrag i dagpenge for personer, der deltager i  

 jobtræning eller individuel jobtræning og fradrag i ydelser i  

 henhold til lov om en aktiv arbejdsmarkedspolitik og lov om orlov, 3)	vejledning nr. 9 af 27. januar 2000 om ændring af  

 bekendtgørelse om fradrag i dagpengene for personer, der deltager i  

 jobtræning eller individuel jobtræning og fradrag i ydelser i  

 henhold til lov om en aktiv arbejdsmarkedspolitik og lov om orlov, og 4)	vejledning nr. 81 af 9. juni 1999 om fradrag i  

 arbejdsløshedsdagpenge.
