Vejledning til bekendtgørelse nr. 1249 af 13. december 2004 om  

 studie- og ordensregler i de gymnasiale uddannelser Formålet med bekendtgørelsen Bekendtgørelsen har til formål at sikre, at der på  

 hver  

 skole udarbejdes studie- og ordensregler, der er udformet på en sådan måde,  

 at  

 eleverne ikke er i tvivl om skolens normer for almindelig orden og samvær, om  

 hvilke krav der stilles til elevernes aktive deltagelse i undervisningen, og  

 om  

 hvilke sanktioner skolens leder kan iværksætte, såfremt eleverne ikke følger  

 skolens studie- og ordensregler.
 Endvidere omfatter bekendtgørelsen betingelserne for, at en  

 elev kan nægtes oprykning til næste klassetrin i de sammenhængende  

 uddannelsesforløb, og betingelserne for, hvornår en elev kan nægtes  

 indstilling  

 til prøve.
Hvis en skole anvender bortvisning som sanktion, har den  

 bortviste elev mulighed for at aflægge prøve som selvstuderende, hvis  

 betingelserne herfor i øvrigt er opfyldt.
En bortvisning fra en skole  

 indebærer  

 ikke, at en elev fortaber retten til at søge optagelse på en anden skole.
Almindelige regler for orden og samvær Ad § 3 Det er hverken muligt eller hensigtsmæssigt at  

 opstille  

 regler, der tager højde for enhver situation, der kan opstå.
Da alle elever  

 må  

 forudsættes at være bekendt med almindelige normer for god orden og samvær,  

 anses det ikke for nødvendigt at have specifikke regler for almindelig  

 uacceptabel adfærd såsom ikke - at møde til tiden, rydde op efter sig selv,  

 slukke sin mobiltelefon etc.
Det kan dog anbefales i ordensreglerne at nævne,  

 at almindelige regler for god opførsel også gælder på skolen, og at  

 overtrædelse heraf kan medføre sanktioner.
 Det kan anbefales, at skolen overvejer, om der skal  

 udarbejdes et regelsæt vedrørende normer for demokratiske og etiske  

 værdigrundlag og menneskesyn, herunder elevernes adfærd både i og uden for  

 undervisningen.
Selv om en konkret adfærd ikke er beskrevet i  

 ordensreglerne, ligger det inden for skolelederens kompetence at udøve et  

 konkret skøn over, hvorvidt der er tale om uacceptabel adfærd i relation til  

 skolens  

 normer og i givet fald træffe beslutning om, hvorvidt og i givet fald i  

 hvilket  

 omfang der inden for de givne rammer skal ikendes en sanktion.
Det gælder fx  

 også en elevs udøvelse af hærværk eller vold.
I tilfælde af hærværk og vold  

 er  

 iværksættelse af sanktioner som følge af overtrædelse af studie- og  

 ordensreglerne ikke afhængig af, om der er eller vil blive rejst tiltale mod  

 den pågældende.
Det samme gælder andre overtrædelser af straffeloven,  

 overtrædelser af færdselsloven, politivedtægten mv.
Opmærksomheden kan i denne forbindelse henledes på   

 	  

 samarbejdet mellem  

 skole, de sociale myndigheder og politiet (SSP), jf. herved retsplejelovens  

 regler om skolens adgang til videregive oplysninger til andre myndigheder som  

 led i kriminalitetsforebyggende samarbejde,   

 	  

 bekendtgørelse nr.  

 1092 af 8. december 2000 om underretningspligt over for kommunen efter lov om  

 social service, der pålægger offentlige ansatte en pligt til at underrette  

 kommunen, når de i deres virke bliver bekendt med forhold for en ung under 18  

 år, der må give formodning om, at den unge har behov for særlig støtte.
Hvis der er tvivl om, hvorvidt en bestemt handling eller  

 undladelse kan eller skal indebære en sanktion, kan det anbefales, at dette  

 indgår i studie- og ordensreglerne.
Som eksempel kan nævnes forhold omkring  

 anvendelse af skolens tekniske udstyr og manglende aflevering af bøger.
Det  

 anbefales, at reglerne altid omtaler, hvilke konsekvenser de pågældende  

 handlinger eller undladelser indebærer eller vil kunne indebære.
Skolen har ikke kompetence til at udøve censur overfor  

 elevernes meningstilkendegivelser i fx skoleblade eller i blå  

 bog, men der er  

 intet til hinder for, at skolens studie- og ordensregler indeholder rammer  

 for  

 den sprogbrug, der kan anvendes i denne sammenhæng.
Studie-og ordensreglerne  

 kan også omfatte mulige sanktioner, hvis disse rammer ikke overholdes, fx  

 bortfald af et eventuelt økonomisk tilskud til udgivelsen.
Det anbefales, at  

 skolens leder gør den ansvarshavende redaktør bekendt med sit  

 ansvar som sådan.
Det kan være hensigtsmæssigt på visse særlige områder at  

 have forskellige regler for orden og samvær i henholdsvis uddannelsestiden på  

 skolen og uden for skolen, fx på ekskursioner, og i elevernes fritid,  

 afhængigt  

 af, om de opholder sig på eller uden for skolen.
Det gælder fx spørgsmål om  

 parkering, om indtagelse af øl eller spiritus, om rygning, jf. lov nr. 436 af  

 14. juni 1995 om røgfri miljøer i offentlige lokaler, transportmidler og  

 lignende, som ændret ved lov nr. 1313 af 20.december 2000, og om, hvilke  

 forventninger skolen har til sine elever også i deres fritid, hvor eleverne  

 indgår i sammenhænge, der kan identificere dem med skolen.
Det gælder, selv  

 om  

 elevernes adfærd i fritiden ikke kan indebære sanktioner efter skolens  

 studie-  

 og ordensregler, med mindre den konkrete adfærd er foregået på skolen eller i  

 umiddelbar tilknytning til skolen, herunder til arrangementer, der er  

 relateret  

 til skolen, eller hvis den pågældende adfærd skønnes at kunne eller vil have  

 betydning for forhold på skolen.
Som eksempel kan nævnes en elev, der har  

 været  

 voldelig over for en klassekammerat i elevernes fritid.
Skolens elever har et selvstændigt ansvar for deres egne  

 handlinger og er dermed omfattet af de almindelige erstatningsregler.
Skolen  

 vil ikke kunne drages til ansvar, ej heller økonomisk, for de handlinger, der  

 begås af eleverne, medmindre skaden kan skyldes svigtende tilsyn eller  

 manglende instruktion fra skolens side.
Der henvises til beskrivelsen i  

 Retningslinjer for administration af statens selvforsikringsordning vedr.  

 statsinstitutioner, institutioner for erhvervsrettet uddannelse, Centre for  

 Videregående Uddannelser og andre selvejende institutioner for videregående  

 uddannelser på Undervisningsministeriets ressortområde, afsnit D 2.1.6, der  

 kan  

 ses på http://www.uvm.dk.admin/selvforsikring/d.doc.
 Elever i de gymnasiale uddannelser, der deltager i praktisk  

 erhvervsorientering iværksat af skolen som led i uddannelses- og  

 erhvervsvejledning, er omfattet af bekendtgørelse nr. 271 af 11. april 2003  

 om  

 statens erstatningsordning for deltagere i praktisk erhvervsorientering med  

 tilhørende vejledning, således at Undervisningsministeriet yder erstatning  

 for  

 skader, som eleven forvolder på andres person eller ejendele, hvis eleven kan  

 gøres ansvarlig for skaden efter dansk rets almindelige erstatningsregler.  

 Bekendtgørelsen og vejledningen kan ses på  

 http://www.uvm.dk.admin/skade/skema.
Aktiv deltagelse i undervisningen Fremmøde Ad §§ 4-6 Alle former for fravær, herunder fravær fra enkelte  

 timer, medregnes som fravær.
Det gælder uanset årsagen til fraværet, og  

 uanset  

 om fraværet er velbegrundet.
Der findes i de gymnasiale uddannelser ingen  

 ret  

 til fravær og dermed ingen godkendte fraværsgrunde, bortset fra de særlige  

 tilfælde, hvor en elev har fået godkendt fravær til fx et udlandsophold efter  

 reglerne herom.
Det vil sige, at fravær i forbindelse med busforsinkelser,  

 sygdom, læge- eller tandlægebesøg, session eller barsel mv. og ferie og  

 fridage  

 uden for skolens ferieplan tæller med ved den objektive registrering af  

 fravær.
Konstatering af fravær er som udgangspunkt uafhængig af,  

 hvordan undervisningen er tilrettelagt.
Hvis fx undervisningen i nogle fag er  

 samlet på flere timer en enkelt dag, vil få dages fravær kunne veje  

 uforholdsmæssigt tungt.
Hvorvidt der skal gribes ind over for fravær, beror  

 også i disse tilfælde på skolelederens skøn, hvori bl.a. indgår omfanget af  

 elevens øvrige fravær og årsagerne hertil.
Fravær, der koncentrerer sig om  

 enkelte fag, vil i de 3-årige gymnasiale uddannelser kunne indebære, at  

 eleven  

 henvises til at aflægge prøve i alle fag på det pågældende klassetrin.
 Undervisning efter afgivelse af sidste standpunktskarakterer  

 (hvor disse gives) medregnes til undervisningstiden, hvorfor elevernes adfærd  

 også fra dette tidspunkt og indtil skoleårets afslutning vil kunne indebærer  

 sanktioner.
 Det forudsættes, at det pålægges eleverne at give skolen  

 besked om planlagt fravær, herunder at kontakte skolen og afgive sygemelding,  

 og efter fravær, der ikke var planlagt, at give besked om årsagen hertil.
Årsagen til fraværet er relevant, når skolens leder skal  

 udøve sit skøn over, hvorvidt der skal gribes ind og eventuelt iværksættes  

 sanktioner som følge af elevens manglende fremmøde.
Således vil der kunne  

 tages  

 fornødent hensyn til elever, der har fravær på grund af sygdom eller  

 handicap.
Det følger af § 6, stk. 2, at der skal gribes  

 tidligt ind overfor elevers forsømmelser.
Skolen kan forlange at få  

 oplysninger  

 om årsagen hertil, herunder stille krav om en lægeerklæring.
Det er  

 nødvendigt,  

 at skolen er i besiddelse af relevante oplysninger for efter behov at kunne  

 tilbyde særlige hjælpeforanstaltninger så hurtigt som muligt - fx  

 specialundervisning, sygeundervisning og evt. supplerende undervisning   

 og for  

 at kunne tilbyde en elev særlig vejledning til at gennemføre uddannelsen,  

 hvis  

 det er det, der skal til for at begrænse fraværet.
Desuden vil disse  

 oplysninger kunne give skolens leder en baggrund for at udøve sit skøn over,  

 hvornår og i givet fald hvilke sanktioner der skal iværksættes over for  

 fraværet.  

 Hvis der er tale om manglende deltagelse i en ekskursion mv. eller anden  

 forlagt undervisning med mødepligt, kan der være særlige forhold, der måske  

 kan  

 afhjælpes, hvis skolen kender den konkrete baggrund for fraværet.
Der er ikke centralt fastsatte regler for, hvornår skolen  

 skal gribe ind overfor den enkelte elevs forsømmelser.
Det beror på en  

 konkret  

 vurdering i det enkelte tilfælde, herunder skolens kendskab til den enkelte  

 elev i øvrigt.
Registrering af elevens deltagelse i undervisningen iht.  

 § 5 gælder for et skoleår ad gangen.
I tilfælde, hvor en elev i et  

 skoleår  

 i alvorligt omfang har tilsidesat pligten til aktiv deltagelse i  

 undervisningen  

 og fortsætter hermed i det følgende skoleår, kan skolens leder dog beslutte  

 at  

 iværksætte foranstaltninger på baggrund af en samlet vurdering af elevens  

 situation.
Opmærksomheden henledes i den forbindelse på bekendtgørelse  

 nr. 514 af 11. juni 2004 om meddelelser efter § 24 a i lov om  

 børnetilskud  

 og forskudsvis udbetaling af børnebidrag.
Bekendtgørelsen pålægger en skole  

 at  

 henvende sig til kommunalbestyrelsen i den kommune, hvor elevens forældre har  

 bopæl, hvis skolen får oplysning om, at en elev opholder sig eller kan  

 formodes  

 at opholde sig i udlandet, uden at der er tale om kortvarigt ferieophold  

 eller lignende Aktiv deltagelse For handicappede elever og elever med  

 funktionsvanskeligheder, kan der være obligatoriske fag, hvor de fremmødte  

 elever uagtet forskellige støttemuligheder ikke kan opfylde kravet til aktiv  

 deltagelse i den fulde undervisning.
Her vil skolens leder, jf. § 4,  

 stk. 2, efter en konkret vurdering, evt. på baggrund af en  

 lægeerklæring,  

 kunne fritage eleven for de dele af undervisningen, som eleven ikke kan  

 deltage  

 i.
Det gælder fx faget idræt.
Rektor tager stilling til, om en elevs samlede  

 fritagelse inden for et skoleår har nået en varighed og/eller et omfang, der  

 medfører, at der ikke kan gives årskarakter, fordi eleven ikke har opfyldt  

 fagets mål.
Eleven og forældremyndighedsindehaveren, hvis eleven er  

 undergivet  

 forældremyndighed, skal i forbindelse med fritagelsen skriftligt orienteres  

 om  

 de mulige konsekvenser heraf.
 For andre fremmødte elever, der midlertidigt ikke kan  

 opfylde kravet til aktiv deltagelse i undervisningen, fx som følge af  

 hovedpine, maveonde eller en brækket arm, vil det normalt være læreren, der  

 ud  

 fra en konkret vurdering midlertidigt kan fritage eleven for dele af  

 undervisningen, evt. på baggrund af en lægeerklæring.
Skolens studie- og ordensregler skal angive rammer for,  

 hvornår en elev skal kunne afkræves en lægeerklæring, og hvem der i givet  

 fald  

 skal afholde udgiften hertil.
Skolen kan også indføre en såkaldt tro og  

 love-erklæring, der i visse tilfælde vil kunne afløse en lægeerklæring.
 For så vidt angår valgfag, bør elever med handicap og øvrige  

 funktionsvanskeligheder vejledes om, hvilke krav et givent fag stiller til  

 den  

 aktive deltagelse i undervisningen.
Eleverne har pligt til at aflevere skriftlige opgaver i det  

 omfang, som skolen har fastsat, og med den kvalitet i besvarelsen, der  

 forudsættes som minimum.
En aflevering vil blive bedømt efter sit kvalitative  

 indhold.
Manglende aflevering af skriftlige opgaver vil indgå i vurderingen  

 af  

 elevens studieaktivitet og vil i gentagelsestilfælde herudover kunne indebære  

 en advarsel og efterfølgende ud fra en helhedsvurdering af elevens situation  

 tillige en sanktion, jf. § 7. Tilsvarende gælder, hvis skolen opdager,  

 at  

 en elevs opgave er afskrift fra en anden opgave eller i øvrigt vurderes som  

 snyd, således at en sådan opgave normalt ikke vil tælle som afleveret.  

 Skolens  

 leder træffer afgørelse om, hvilken sanktion der i givet fald skal  

 iværksættes.
På baggrund af lærernes vurdering ved undervisningens  

 afslutning træffer skolens leder afgørelse om, hvorvidt en elev skal  

 indstilles  

 til prøve det pågældende år.
Hvis en elev ikke indstilles til prøve, kan  

 eleven  

 enten vælge at tage året om, hvilket dog kræver godkendelse af skolens leder,  

 eller lade sig udskrive af skolen.
Hvis en elev har mulighed for inden for de  

 givne frister at indstille sig til prøve ved den forestående prøvetermin,  

 sker  

 det på vilkår som selvstuderende.
Skolen skal registrere såvel den enkelte elevs deltagelse i  

 undervisningen som dennes aflevering af opgaver.
Den enkelte elev skal  

 løbende,  

 fx en gang i kvartalet, have mulighed for at orientere sig om sin egen  

 registrering.
Hvis eleven er under 18 år, orienteres  

 forældremyndighedsindehaveren tillige om registreringen, såfremt  

 registreringen  

 giver anledning til overvejelser om iværksættelse af sanktioner.
Hvis elevens vægtede gennemsnit ved skoleårets udgang er  

 under 6,0, jf. nedenfor, indgår skolens registrering af den enkelte elevs  

 fremmøde og afleveringer i vurderingen af, hvorvidt den pågældende kan nægtes  

 oprykning til næste klassetrin.
Da den enkelte elevs registrering har  

 karakter  

 af personlige oplysninger, forudsættes det, at der ikke sker en samlet  

 offentliggørelse heraf for fx hele klasser eller hold.
Virtuel undervisning Når dele af uddannelsestiden tilrettelægges som  

 virtuel  

 undervisning, skal skolen udarbejde og offentliggøre et system til  

 registrering  

 af omfanget af elevernes aktive deltagelse, som fx elektronisk lock,  

 indsendelse af materiale og opgaver.
Sanktioner Ad §§ 7-8 Bekendtgørelsen angiver ikke nærmere, hvilke  

 sanktioner  

 der konkret bør iværksættes over for elevernes forskellige overtrædelser af  

 skolens studie- og ordensregler.
Den konkrete sanktion skal altid stå i rimeligt forhold til  

 den tilsidesættelse af studie- og ordensreglerne, der aktuelt er tale om, og  

 sanktionen skal ligge indenfor de maksimale foranstaltninger, der er angivet  

 i  

 § 7, hvor fortabelse af retten til at blive indstillet til prøve og  

 bortvisning er de strengeste sanktioner.
Den konkrete sanktion skal endvidere  

 altid være relevant i forhold til den pågældende elev og tillige af, om der  

 er  

 tale om en elev i et sammenhængende uddannelsesforløb eller fx en  

 enkeltfagskursist.
 En afgørelse om, at en elev fortaber retten til at blive  

 indstillet til prøve i et eller flere fag, jf. § 7, stk. 1, nr. 4,  

 kan enten indebære, at eleven nægtes oprykning, hvis betingelserne herfor i  

 øvrigt er til stede, jf. § 10, eller at eleven oprykkes til næste  

 klassetrin og der aflægger prøve i det eller de pågældende fag.
 Ved afgørelser om bortvisning, herunder udskrivning af  

 skolen, bør skolens leder sikre, at eleven får fornøden vejledning eller  

 henvises til det kommunale vejledningscenter mv.
 Der vil kunne opstå situationer, hvor skolens leder anser  

 det for fornødent at iværksætte selv den strengeste sanktion, uden at mildere  

 sanktioner har været bragt i anvendelse og uden forudgående varsel.
Sanktionerne vil normalt først kunne iværksættes efter én  

 forudgående skriftlig advarsel, der ikke betragtes som en afgørelse.
En  

 meddelt  

 advarsel vil derfor ikke kunne påklages.
Ofte kan det være naturligt, at  

 skolen, inden der meddeles en advarsel, orienterer eleven  og dennes  

 forældre,  

 hvis eleven er undergivet forældremyndighed - om, at en advarsel vil blive  

 givet, med mindre eleven ændrer sin adfærd.
Endvidere bør en skriftlig  

 advarsel  

 følges op af en samtale med eleven, inden der iværksættes en sanktion.
 En advarsel kan ikke overføres fra det ene skoleår til det  

 næste, med mindre der er tale om alvorlige gentagelsestilfælde eller  

 lignende.
Skolen leder bør som hovedregel ikke træffe afgørelse om  

 iværksættelse af en sanktion, før den pågældende elev - og dennes forældre,  

 hvis eleven er undergivet forældremyndighed - har haft lejlighed til at  

 udtale  

 sig til sagen.
I særlige tilfælde vil en sanktion kunne iværksættes  

 øjeblikkeligt, således at eleven og i givet fald forældrene først får  

 mulighed  

 for at udtale sig efterfølgende.
Afgørelsen kan påklages til  

 Undervisningsministeriet, hvorfor afgørelsen skal ledsages af en  

 klagevejledning, jf. afsnittet om klage.
Uanset, hvilken sanktion der er blevet besluttet, har klage  

 til skolens leder eller Undervisningsministeriet som udgangspunkt ikke  

 opsættende virkning.
Hvorvidt en klage i særlige tilfælde skal have  

 opsættende  

 virkning, beror på skolelederens henholdsvis ministeriets konkrete vurdering,  

 jf. § 14, stk. 3.
 Vedrørende spørgsmålet om sanktioner i forbindelse med  

 deltagelse i de afsluttende prøver henvises til bekendtgørelse om prøver og  

 eksamen i folkeskolen og i de almene og studieforberedende ungdoms- og  

 voksenuddannelser.
Statens Uddannelsesstøtte (SU) En tilsidesættelse af skolens studie- og ordensregler kan  

 bringe en elevs SU i fare.
Det bør skolens leder altid oplyse en elev om,  

 idet  

 det er en betingelse for at få SU, at en elev er studieaktiv.
Det er fastsat i SU-reglerne, at en elev, der er i gang med  

 en ungdomsuddannelse, er studieaktiv, når den pågældende deltager i  

 obligatorisk undervisning og foreskrevne prøver, afleverer opgaver mv. efter  

 de  

 regler, der gælder for uddannelsen.
Elever, der ikke fuldt ud opfylder disse  

 forpligtelser, anses dog efter SU-styrelsens praksis fortsat for  

 studieaktive,  

 hvis skolen skønner, at de kan indhente det forsømte.
Det er skolen, der kontrollerer og træffer afgørelse om en  

 elevs studieaktivitet.
Vurderer skolen, at eleven ikke er studieaktiv,  

 herunder  

 at eleven ikke vil kunne indhente det forsømte, bortfalder elevens ret til  

 SU.
 Eleven vil kunne søge SU igen, når eleven atter skønnes  

 studieaktiv.
 En elev, der på grund af sygdom, fødsel, adoption eller  

 andre særlige forhold ikke er studieaktiv, kan dog få dispensation fra kravet  

 om studieaktivitet og dermed bevare retten til SU.
Oprykning Ad §§ 9 og 10.
 En elev, der har 6,0 eller derover i vægtet  

 gennemsnit,  

 jf. reglerne herom, af de karakterer, herunder standpunktskarakter og  

 prøvekarakterer, karakteren for den større skriftlige opgave og lignende, der  

 er opnået ved skoleårets afslutning, har krav på oprykning til næste  

 klassetrin.
Hvis en elev derimod har et vægtet karaktergennemsnit på  

 under 6,0, har skolens leder mulighed for at nægte den pågældende oprykning  

 til  

 næste klassetrin.
Et gennemsnit på under 6,0 er ikke i sig selv  

 tilstrækkeligt  

 til nægtelse af oprykning.
Skolen foretager en nærmere vurdering af, om den  

 pågældende elev anses for at have fået tilstrækkeligt udbytte af  

 undervisningen, og om eleven vurderes at kunne gennemføre det følgende  

 skoleår  

 på normeret tid med et vægtet gennemsnit på mindst 6,0. I denne vurdering  

 indgår fx elevens manglende aflevering af opgaver, omfanget af fravær og  

 eventuelle årsager hertil.
På baggrund af denne vurdering træffer skolens  

 leder  

 afgørelse om, hvorvidt eleven skal nægtes oprykning.
Før der træffes  

 afgørelsen  

 om nægtelse af oprykning, skal der indhentes en udtalelse fra eleven.
Når  

 afgørelse om nægtelse af oprykning er truffet, skal afgørelsen ledsages af en  

 klagevejledning.
Når en elev nægtes oprykning, forudsættes det, at eleven  

 tilbydes almindelig vejledning om gennemførelse af uddannelsen.
Enkeltfagskursister Ad § 11 Ved fastsættelse af studie- og ordensregler for  

 enkeltfagskursister skal der naturligvis tages højde for, at der typisk er  

 tale  

 om voksne, der almindeligvis kombinerer uddannelsen med familie, erhverv  

 eller  

 andre aktiviteter.
De almindelige regler for orden og samvær og sanktioner i  

 forbindelse med overtrædelse af reglerne vil kunne være parallelle til  

 reglerne  

 i de sammenhængende forløb.
Dette vil tillige kunne gælde reglerne om  

 rettidig  

 aflevering af opgaver, jf. § 4, stk. 1, nr. 2.
Derimod vil der kunne blive tale om at fastsætte særlige  

 regler for det egentlige fremmøde.
Der kan for enkeltfagskursister være  

 acceptable begrundelser for manglende fremmøde, herunder manglende deltagelse  

 i  

 ekskursioner mv., som normalt ikke vil kunne accepteres i de sammenhængende  

 forløb.
Endvidere vil undervisningens organisering som virtuel undervisning  

 kunne begrunde særlige regler for vurderingen af mødepligten og aktiv  

 deltagelse i undervisningen.
Selvstuderende Ad § 12 Når selvstuderende for at kunne opfylde  

 betingelserne  

 for at gå til prøve i visse fag opholder sig på skolen, vil de være omfattet  

 af  

 skolens regler for almindelig orden og samvær.
Skolens leder vil derfor kunne  

 iværksætte relevante sanktioner over for de pågældende, såfremt de  

 tilsidesætter skolens studie- og ordensregler.
GS kursister Ad § 13 Ved fastsættelse af studie- og ordensregler for GS-kursister  

 skal der naturligvis tages højde for, at disse kun opholder sig på skolen i  

 kortere tid.
De almindelige regler for orden og samvær og for aktiv  

 deltagelse  

 samt sanktioner i forbindelse med overtrædelse af reglerne vil kunne være  

 parallelle til reglerne i de sammenhængende forløb.
GS-kursister, der  

 bortvises,  

 vil ikke kunne aflægge prøve i GS systemet, men vil kunne aflægge prøve som  

 selvstuderende mod betaling efter de gældende regler herom.
Klage Ad § 14 Meddelte advarsler betragtes ikke som  

 forvaltningsretlige afgørelser, der kan påklages til  

 Undervisningsministeriet.  

 I forbindelse med en klagesag vil vurderingen af en meddelt advarsel dog  

 indgå  

 i ministeriets samlede vurdering.
Når afgørelsen kan påklages til ministeriet, skal en  

 offentlig skole og andre skoler, der er omfattet af forvaltningsloven, som  

 hovedregel høre eleven om sagen, før der træffes en afgørelse.
En afgørelse  

 skal ledsages af klagevejledning.
Herunder skal der oplyses om klagefrister  

 og  

 om, hvem klagen skal stiles til.
Afgørelsen skal hhv. bør begrundes, hvilket  

 bl.a. indebærer, at der henvises til de retsregler, afgørelsen vedrører og  

 til  

 de faktiske omstændigheder, der har ført til afgørelsen.
Der stilles ikke  

 krav  

 om skriftlighed, hvilket dog anbefales.
Hvis eleven ønsker afgørelsen meddelt  

 skriftligt, bør skolens leder imødekomme dette.
Hvis eleven eller forældremyndighedens indehaver klager over  

 afgørelsen, skal skolens leder udarbejde en udtalelse om sagen.
Før klagen  

 sendes til ministeriet, skal eleven eller i givet fald forældrene have  

 mulighed  

 for at kommentere udtalelsen fra skolens leder.
Klager til ministeriet har ikke opsættende virkning.
En  

 afgørelse om fx bortvisning kan derfor effektueres straks, med mindre skolens  

 leder beslutter at afvente ministeriets afgørelse i sagen.
Endvidere kan  

 ministeriet beslutte, at en klage skal have hel eller delvis opsættende  

 virkning.
