Fremsat den 22. februar 2006 af indenrigs‑ og sundhedsministeren (Lars  

 Løkke Rasmussen) Forslag til Lov  

 om Kreditforeningen af kommuner og regioner i Danmark Kapitel 1 Virksomhed § 1.  

  

 Kreditforeningen af kommuner og regioner i Danmark (foreningen) har til  

 formål  

 at yde lån og finansiel leasing inden for rammerne af de regler, som  

 indenrigs-  

 og sundhedsministeren fastsætter om kommunernes og regionernes låntagning,  

 herunder de hertil knyttede finansielle ydelser som nærmere bestemt i  

 foreningens vedtægter.
 Stk. 2.  

  

 Foreningen  

 er organiseret under navnet KommuneKredit.
 Stk. 3.  

  

 Foreningen  

 skal til enhver tid have et sæt vedtægter, der nærmere regulerer foreningens  

 forhold, og som er godkendt af indenrigs- og sundhedsministeren.
 § 2.  

  

 Foreningen kan yde de i § 1, stk. 1, nævnte ydelser til:
1)  

 	  

 kommuner, regioner og  

 kommunale fællesskaber, 2)  

 	  

 andre kommunale eller  

 regionale formål for hvilke betingelserne efter stk. 2 er opfyldt.
 Stk. 2.  

  

 Det er en  

 betingelse for at yde lån og finansiel leasing til andre kommunale og  

 regionale  

 formål efter stk. 1, nr. 2, at en eller flere kommuner eller regioner  

 yder  

 garanti for lånebeløbet, eller at lånet ydes til selskaber m.v., ifølge hvis  

 vedtægter deltagerne hæfter solidarisk for de optagne lån, og hvori en eller  

 flere kommuner eller regioner er interessent eller deltager.
 § 3.  

  

 Medlem af foreningen er enhver kommune og region, der har optaget lån hos  

 eller  

 indgået finansielle leasingkontrakter med foreningen eller hæfter for lån  

 eller  

 finansielle leasingkontrakter som anført i § 2.
 § 4.  

  

 Foreningen finansierer sig ved optagelse af lån på penge- og kapitalmarkeder  

 med tilhørende finansielle instrumenter.
§ 5.  

  

 Medlemmerne hæfter direkte solidarisk for alle foreningens forpligtelser.
Et  

 medlem udtræder først af foreningen, når skyldforholdet er afviklet, og  

 medlemmet på vedtægtsmæssig måde er frigjort for det solidariske ansvar.
 § 6.  

  

 Foreningen kan udøve virksomhed gennem  

 datterselskaber efter forudgående godkendelse fra tilsynsmyndigheden, jf.  

 § 15, stk. 1.
 Stk. 2.  

  

 Foreningen  

 kan fusionere med de i stk. 1 godkendte datterselskaber efter  

 forudgående  

 godkendelse fra tilsynsmyndigheden, jf. § 15, stk. 1.
 § 7.  

  

 Inden  

 for rammer fastsat af tilsynsmyndigheden, jf. § 15, stk. 1, kan  

 foreningen  

 opkræve bidrag til administration.
Kapitel 2 Kapitalforhold m.v.
 § 8.  

  

 Foreningens  

 egenkapital skal til enhver tid udgøre mindst 1 pct. af foreningens samlede  

 forpligtelser.
 Stk. 2.  

  

 Hvis  

 egenkapitalen måtte blive nedbragt under 1 pct. af foreningens samlede  

 forpligtelser, skal der fra medlemmerne og efter retningslinier fastsat i  

 foreningens  

 vedtægter indkræves det beløb, som behøves for at bringe egenkapitalen op på  

 et  

 niveau, som er i overensstemmelse med egenkapitalkravet, jf. stk. 1.  

 Indkrævede  

 beløb, med tillæg af en af tilsynsmyndigheden, jf. § 15, stk. 1,  

 godkendt rente, skal godtgøres de indbetalende medlemmer, så snart dette kan  

 ske, uden at bringe egenkapitalen ned på et niveau, som ikke er i  

 overensstemmelse med egenkapitalkravet, jf. stk. 1.
 § 9.  

  

 Foreningens  

 mulighed for låneoptagelse uden umiddelbart genudlån reguleres af  

 tilsynsmyndigheden,  

 jf. § 15, stk. 1.
 Stk. 2.  

  

 Tilsynsmyndigheden,  

 jf. § 15, stk. 1, kan fastsætte regler for foreningens likviditet.
Stk. 3.  

  

 Foreningen  

 skal udarbejde regler for styring af finansielle risici og brug af  

 finansielle  

 instrumenter, som straks efter godkendelse af foreningens bestyrelse sendes  

 til  

 Indenrigs- og Sundhedsministeriet.
Tilsynsmyndigheden, jf. § 15,  

 stk. 1, kan pålægge foreningen at ændre disse regler.
Kapitel 3 Ledelse § 10.  

  

 Foreningens bestyrelse og direktion forestår ledelsen af foreningens  

 anliggender.
Bestyrelsen skal sørge for en forsvarlig organisation af  

 foreningens virksomhed.
Direktionen varetager den daglige ledelse af  

 foreningen.
 Stk. 2.  

  

 Foreningens  

 bestyrelse skal udfærdige skriftlige retningslinier for foreningens  

 væsentligste aktivitetsområder, hvori arbejdsdelingen mellem bestyrelse og  

 direktion fastlægges.
 Stk. 3.  

  

 Et  

 eksemplar af retningslinierne skal sendes til Indenrigs- og  

 Sundhedsministeriet, der ligeledes skal orienteres skriftligt om eventuelle  

 ændringer.
§ 11.  

  

 Foreningen  

 tegnes af bestyrelsens formand eller næstformand i forening med en direktør  

 eller  

 af to direktører i forening.
Foreningen tegnes desuden af et medlem af  

 direktionen i forening med en dertil af bestyrelsens formand særlig  

 bemyndiget  

 medarbejder eller af to således bemyndigede medarbejdere i forening.
 § 12.  

  

 Vederlag til bestyrelsesmedlemmer  

 skal godkendes af tilsynsmyndigheden, jf. § 15, stk. 1, og må ikke  

 overstige, hvad der anses for sædvanligt efter hvervets art og arbejdets  

 omfang.
Kapitel 4 Regnskab og revision § 13.  

  

 Foreningen udarbejder for hvert regnskabsår en årsrapport efter  

 retningslinier  

 fastsat i foreningens vedtægter.
Et eksemplar af årsrapporten skal sendes til  

 Indenrigs- og Sundhedsministeriet.
 Stk. 2.  

  

 Årsrapporten  

 skal revideres af mindst to revisorer, hvoraf mindst den ene skal være  

 statsautoriseret.
 § 14.  

  

 Bestyrelsen  

 vælger en eller to revisorer, som skal være statsautoriserede.  

 Tilsynsmyndigheden,  

 jf. § 15, stk. 1, udpeger yderligere en revisor.
Kapitel 5 Tilsyn m.v.
 § 15.  

  

 Indenrigs- og sundhedsministeren påser som tilsynsmyndighed overholdelsen af  

 denne lov og af de regler, der er udstedt i medfør af loven.
 Stk. 2.  

  

 Tilsynsmyndigheden, jf. stk. 1, kan pålægge medlemmer af foreningens  

 bestyrelse og direktion daglige eller ugentlige tvangsbøder, hvis de undlader  

 at overholde deres forpligtelser efter § 8, § 9, § 10,  

 stk. 2 og 3, § 13, stk. 1, og § 16 i denne lov eller  

 regler  

 udstedt i medfør af disse bestemmelser.
 Stk. 3.  

  

 Tvangsbøder  

 efter stk. 2 kan inddrives ved udpantning.
 § 16.  

  

 Foreningen  

 skal sende de af tilsynsmyndigheden, jf. § 15, stk. 1, ønskede  

 oplysninger til Indenrigs- og Sundhedsministeriet inden udløbet af en af  

 tilsynsmyndigheden stillet frist.
 § 17.  

  

 Medlemmer af foreningens bestyrelse, direktion eller revision skal af egen  

 drift meddele Indenrigs- og Sundhedsministeriet oplysninger om forhold af  

 særlig væsentlig betydning for foreningen, og som kan bevirke, at foreningen  

 ikke kan opfylde sine forpligtelser i henhold til loven eller forskrifter  

 udstedt  

 i medfør af loven.
 § 18.  

  

 Tilsynsmyndigheden,  

 jf. § 15, stk. 1, kan, på foreningens bekostning, foranledige, at  

 der  

 foretages en undersøgelse af forhold, som vedrører foreningen.
 § 19.  

  

 Tilsynsmyndigheden,  

 jf. § 15, stk. 1, kan pålægge foreningen at betale et bidrag til  

 afholdelse af udgifter forbundet med tilsynet.
Kapitel 6 Ophør § 20.  

  

 Såfremt kreditorernes sikkerhed, som skønnet af tilsynsmyndigheden, jf.  

 § 15, stk. 1, væsentligt forringes, og foreningen ikke inden  

 udløbet  

 af en af tilsynsmyndigheden stillet frist har foretaget det fornødne til  

 imødegåelse heraf, er tilsynsmyndigheden berettiget til at standse  

 foreningens  

 virksomhed eller foranstalte dens bo taget under skiftebehandling.
§ 21.  

  

 Såfremt foreningen ophører med at drive virksomhed, anvendes reserverne,  

 bortset fra hensættelser til pension, og efter at alle krav på foreningen er  

 afviklet, efter bestyrelsens nærmere bestemmelse.
Anvendelsesmåden skal  

 godkendes  

 af tilsynsmyndigheden, jf. § 15, stk. 1.
Kapitel 7 Ikrafttrædelses- og overgangsbestemmelser § 22.  

  

 Loven træder i kraft den 1. januar 2007.
 Stk. 2.  

  

 Lov nr. 35  

 af 19. marts 1898 om Begunstigelser for en Kreditforening af Kommuner i  

 Danmark, som ændret ved lov nr. 538 af 24. juni 2005, ophæves.
 § 23.  

  

 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Lovforslagets baggrund og formål Ved lov nr. 35 af 19. marts 1898 om Begunstigelser for en  

 Kreditforening af Kommuner i Danmark blev der skabt hjemmel til oprettelsen  

 af  

 en kreditforening af kommuner i Danmark.
Foreningen er i dag organiseret  

 under  

 navnet KommuneKredit.
 Formålet med det foreliggende lovforslag er at modernisere  

 lovgrundlaget for foreningen, således at det giver et retvisende og mere  

 detaljeret billede af foreningens virksomhed.
Foreningen er i EU-retlig sammenhæng efter dansk praksis  

 ikke at betragte som et kreditinstitut.
Foreningen kan således efter denne  

 opfattelse betragtes som en i EU-sammenhæng offentlig ejet institution, som  

 ikke falder ind under definitionen af kreditinstitutter i artikel 1 i  

 direktiv  

 2000/12/EF af 20. marts 2000 om adgang til at optage og udøve virksomhed som  

 kreditinstitut.
Direktivet er således for foreningens vedkommende ikke blevet  

 implementeret.
Foreningen har dog formelt ikke været optaget på  

 undtagelseslisten  

 til direktivet, hvilket  

 Indenrigs- og Sundhedsministeriet  

 derfor har ansøgt om i Europa-kommissionen.
Processen herom forventes  

 snarligt  

 tilendebragt med foreningens optagelse på undtagelseslisten.
Det forventes  

 således,  

 at optagelsen på undtagelseslisten vil blive offentliggjort af  

 EU-kommissionen  

 i løbet af foråret 2006.
 Foreningen undergives i henhold til denne lov regler og  

 tilsyn med henblik på beskyttelse af indlånere og investorer, og foreningen  

 er  

 således ikke omfattet af bestemmelserne herom i lov om finansiel virksomhed.
 Lovforslaget indebærer ingen ændringer af foreningens  

 rettigheder og forpligtelser, herunder allerede indgåede låneaftaler, der  

 fortsætter uændret under den nye lov.
2. Gældende ret Lov nr. 35 af 19. marts 1898 om Begunstigelser for en  

 Kreditforening af Kommuner i Danmark danner grundlag for foreningens  

 virksomhed.
 Foreningen, der er under indenrigs- og sundhedsministerens  

 tilsyn, yder lån til kommunale formål.
 Medlemskredsen er ifølge den gældende lov afgrænset til kommuner,  

 dvs. primærkommuner og amtskommuner.
Medlemmerne hæfter solidarisk for foreningens  

 forpligtelser.
Sikkerhedsgrundlaget for foreningens virksomhed er således den  

 samlede kommunale sektors økonomi.
Foreningen har i lyset af  

 sikkerhedsgrundlaget en meget høj kreditværdighed, som afspejles i de  

 lånevilkår, der kan tilbydes.
Ved lov nr. 538 af 24. juni 2005 om ændring af Lov om Begunstigelser  

 for en Kreditforening af Kommuner i Danmark, der er vedtaget som led i  

 gennemførelsen  

 af kommunalreformen, og som træder i kraft den 1. januar 2007, udvides  

 medlemskredsen af foreningen til også at omfatte regioner.
Formålet er at  

 give  

 foreningen mulighed for at yde lån til regionerne på samme vilkår som til  

 kommunerne, således at regionerne får samme finansieringsmuligheder i  

 forbindelse med låntagning, som de nuværende amtskommuner har.
Ved samme lov  

 ændres foreningens navn pr. 1. januar 2007 til Kreditforeningen af kommuner  

 og  

 regioner i Danmark.
Gældende ret forudsætter, at der for foreningen er fastlagt  

 statutter, som kræver indenrigs- og sundhedsministerens godkendelse.
Disse er  

 nedfældet i vedtægterne for foreningen, hvor foreningens forhold, herunder  

 aktiviteter, er nærmere reguleret.
Det bemærkes, at de begunstigelser af foreningen, som der  

 henvises til i lov nr. 35 af 19. marts 1898 om Begunstigelser for en  

 Kreditforening af Kommuner i Danmark, ikke længere er aktuelle.
Bestemmelsen  

 om  

 fritagelse for stempelafgift, jf. § 1, stk. 1, litra a og b, blev  

 oprindeligt indsat, fordi realkreditobligationer var fritaget for  

 stempelafgift, og fordi man ikke ønskede, at foreningens obligationer skulle  

 stilles ringere end realkreditobligationer.
Stempelafgiften er nu ophævet for  

 alle typer af gældsinstrumenter, og der er derfor ikke længere tale om en  

 særlig begunstigelse af foreningen.
 Foreningen er ikke et fælleskommunalt selskab i medfør af  

 den kommunale styrelseslov og varetager ikke på statens eller kommunernes  

 vegne  

 nogen form for myndighedsudøvelse eller offentlig forvaltning.
3. Lovforslagets indhold Formålet med det foreliggende lovforslag er at modernisere  

 lovgrundlaget for foreningen, således at det giver et retvisende og mere  

 detaljeret billede af foreningens virksomhed.
Mulighed for en fleksibel tilpasning af foreningens  

 virksomhed til samfundsudviklingen vil foregå inden for rammerne af  

 foreningens  

 vedtægter, som fortsat skal godkendes af indenrigs- og sundhedsministeren.
I  

 medfør af lovforslaget er indenrigs- og sundhedsministeren som  

 tilsynsmyndighed  

 endvidere givet bemyndigelse til regulering af visse af foreningens forhold.
3.1 Virksomhed Lovforslagets kapitel 1 indeholder bestemmelser om  

 foreningens virksomhed.
Med den foreslåede formålsbestemmelse i § 1,  

 stk. 1, afgrænses foreningens forretningsområde til at omfatte lån og  

 finansiel leasing, herunder de hertil knyttede finansielle ydelser som  

 nærmere  

 bestemt i foreningens vedtægter.
I forhold til gældende ret er der tale om en  

 præcisering af foreningens forretningsområde, idet finansiel leasing og  

 finansielle ydelser, som knytter sig til lån og finansiel leasing, nævnes  

 særskilt.
Der er ikke hermed tilsigtet ændringer i foreningens  

 forretningsområde, men bestemmelsen skaber mulighed for, at  

 tilsynsmyndigheden  

 senere gennem vedtægtsændringer kan godkende visse tilpasninger, hvis der  

 viser  

 sig behov herfor på grund af samfundsudviklingen.
Bestemmelsen i lovforslagets § 4 indebærer, at  

 foreningen kan fremskaffe udlånsmidler ved optagelse af lån på penge- og  

 kapitalmarkeder med tilhørende finansielle instrumenter.
I forhold til  

 gældende  

 ret er der tale om en præcisering af, hvordan foreningen fremskaffer  

 udlånsmidler, herunder at udlånsmidler ikke kun tilvejebringes ved  

 obligationsudstedelse.
Der er med denne bestemmelse ikke lagt op til  

 ændringer  

 i forhold til den nuværende praksis, men formuleringen i lovforslaget giver  

 mulighed for visse tilpasninger i takt med samfundsudviklingen og udviklingen  

 på kapitalmarkederne.
Det bemærkes, at indenrigs- og sundhedsministeren som  

 tilsynsmyndighed kan pålægge foreningen at ændre brugen af finansielle  

 instrumenter,  

 jf. § 9, stk. 3.
Lovforslagets § 6, stk. 1, indebærer, at  

 foreningen kan udøve virksomhed gennem datterselskaber efter forudgående  

 godkendelse fra indenrigs- og sundhedsministeren som tilsynsmyndighed.
Der er  

 tale om en præcisering i forhold til situationen i dag, hvor foreningen har  

 et  

 datterselskab under navnet Kommune Leasing A/S.
Det foreslås endvidere i  

 § 6, stk. 2, at foreningen kan fusionere med datterselskaber efter  

 forudgående godkendelse fra tilsynsmyndigheden.
I henhold lovforslagets § 7 kan foreningen i  

 nden for rammer fastsat af indenrigs- og  

 sundhedsministeren som tilsynsmyndighed opkræve bidrag til administration.  

 Ifølge gældende ret skal foreningen i dag opkræve et passende  

 administrationsbidrag.
Med den foreslåede bestemmelse er der mulighed for at  

 foretage  

 visse tilpasninger af foreningens bidragssatser i lyset af  

 samfundsudviklingen.  

 Således kan det bestemmes, at nogle typer af lån ikke skal pålægges et  

 administrationsbidrag, såfremt dette ikke er normalt for den pågældende type  

 af  

 lån uanset størrelsen af de konkrete administrationsomkostninger, der er  

 forbundet med de pågældende lån.
 3.2 Kapitalforhold m.v.
 Lovforslagets kapitel 2 indeholder bestemmelser om  

 foreningens kapitalforhold m.v., herunder egenkapitalkrav samt regulering af  

 låneoptagelse uden umiddelbart genudlån, fastsættelse af regler for  

 likviditet  

 samt udarbejdelse af retningslinier for styring af finansielle risici og brug  

 af finansielle instrumenter.
Lovforslagets § 8 fastsætter et mindstebeløb for  

 foreningens egenkapital på 1 pct. af foreningens samlede forpligtelser  

 (egenkapitalkrav). Med den foreslåede bestemmelse forhøjes egenkapitalkravet  

 fra ½ til 1 pct. af foreningens samlede forpligtelser set i forhold til det  

 gældende egenkapitalkrav i foreningens vedtægter.
Baggrunden for forhøjelsen  

 er, at en større del af foreningens forpligtelser end tidligere vedrører  

 korte  

 værdipapirer, som løbende refinansieres, hvilket medfører et behov for en vis  

 reserve.
Der henvises i øvrigt til § 9, stk. 1 og 2.
Uanset den anførte forhøjelse af egenkapitalkravet til  

 foreningen er kravet opgjort efter det foreslåede princip dog væsentligt  

 lavere  

 end for banker og realkreditinstitutter.
Dette skal ses i lyset af det  

 særlige  

 sikkerhedsgrundlag for foreningens virksomhed, hvor medlemmerne hæfter  

 solidarisk  

 for foreningens forpligtelser, og hvor sikkerhedsgrundlaget for foreningens  

 virksomhed er den samlede kommunale sektors økonomi, herunder kommunernes  

 selvstændige skatteudskrivningsret.
I henhold til lovforslagets § 9, stk. 1,  

 reguleres foreningens mulighed for låneoptagelse uden umiddelbart genudlån  

   

 såkaldt mismatch  af indenrigs- og sundhedsministeren som  

 tilsynsmyndighed.
I  

 dag er foreningens muligheder for at optage lån uden øjeblikkeligt genudlån  

 forholdsvis begrænsede.
Andre specialiserede långivere i Europa er ikke  

 underlagt samme restriktioner.
Med den nye bestemmelse skabes der grundlag  

 for,  

 at tilsynsmyndigheden kan give foreningen mulighed for i større omfang end i  

 dag at optage lån uden øjeblikkeligt genudlån med henblik på at forbedre  

 foreningens  

 likviditetsberedskab.
Foreningens låneoptagelse uden øjeblikkeligt genudlån må  

 dog ikke have et omfang, som ikke kan begrundes set i forhold til foreningens  

 almindelige udlånsvirksomhed.
Således kan der fastsættes regler om, at lån  

 uden  

 øjeblikkeligt genudlån ikke må overstige det budgetterede bruttoudlån plus  

 refinansieringsbehovet for eksisterende udlån inden for en nærmere defineret  

 periode.
 Endvidere skal reglerne for styring af finansielle risici,  

 jf. § 9, stk. 3, sikre, at midler som følge af låneoptagelse uden  

 øjeblikkeligt genudlån kan opgøres, og at risikoen forbundet med  

 låneoptagelse  

 uden øjeblikkeligt genudlån minimeres.
Det foreslås i § 9, stk. 2, at indenrigs- og  

 sundhedsministeren som tilsynsmyndighed kan fastsætte regler for foreningens  

 likviditet.
Således kan der fastsættes regler om, at foreningen til enhver  

 tid skal  

 have en samlet positiv overskudslikviditet inden for en nærmere defineret  

 periode,  

 ligesom der vil kunne fastsættes regler om den maksimale størrelse af  

 foreningens samlede finansieringsbehov som følge af løbetidsforskelle mellem  

 ydede og optagne lån.
Foreningen har indtil nu ikke været underlagt sådanne  

 regler.
Behovet for at udnytte bestemmelsen skal ses i sammenhæng med den  

 fremtidige regulering af foreningens muligheder for at optage lån uden  

 øjeblikkeligt genudlån, jf. § 9, stk. 1, og udformningen af regler  

 for styring af finansielle risici, jf. § 9, stk. 3.
Bestemmelsen i lovforslagets § 9, stk. 3,  

 indebærer, at foreningen skal udarbejde regler for styring af finansielle  

 risici, herunder kredit-, rente- og valutarisici, og brug af finansielle  

 instrumenter.
Reglerne skal sendes til Indenrigs- og Sundhedsministeriet.  

 Indenrigs- og sundhedsministeren kan som tilsynsmyndighed pålægge foreningen  

 at  

 ændre disse regler.
Foreningen udarbejder allerede i dag sådanne regler, men  

 dette fremgår ikke af den gældende lov.
3.3 Ledelse Lovforslagets kapitel 3 indeholder bestemmelser om  

 foreningens ledelse, herunder fastsættelse af arbejdsdeling mellem bestyrelse  

 og direktion, tegningsregler og vederlag til bestyrelsesmedlemmer.
 De foreslåede bestemmelser indebærer ikke ændringer i  

 forhold til den nuværende praksis.
3.4 Regnskab og revision Lovforslagets kapitel 4 indeholder bestemmelser om  

 udarbejdelse af årsrapport og revision.
Den foreslåede bestemmelse i lovforslagets § 13,  

 stk. 1, indebærer, at foreningen for hvert år skal udarbejde en  

 årsrapport  

 efter retningslinier fastsat i foreningens vedtægter.
I forhold til gældende  

 ret præciseres det, at der kan fastsættes nærmere retningslinier for  

 udarbejdelse af årsrapporten i foreningens vedtægter.
Det præciseres desuden,  

 at et eksemplar af årsrapporten skal sendes til Indenrigs- og  

 Sundhedsministeriet.
Lovforslagets § 14 fastsætter, at foreningens  

 bestyrelse vælger en eller to revisorer, som skal være statsautoriserede.  

 Indenrigs- og sundhedsministeren vælger som tilsynsmyndighed yderligere en  

 revisor.
Ifølge gældende ret skal indenrigs- og sundhedsministeren godkende  

 foreningens valg af revisor.
Det vurderes ikke længere nødvendigt, da der  

 stilles krav om, at den eller de revisorer, som foreningen vælger, er  

 statsautoriserede.
Den foreslåede bestemmelse indebærer endvidere, at der kan  

 være op til tre revisorer for foreningen mod to ifølge gældende ret.
Med  

 denne  

 ændring skabes der mulighed for en eventuel senere udvidelse af antallet af  

 revisorer, hvis der viser sig behov herfor.
 3.5 Tilsyn m.v.
 Lovforslagets kapitel 5 indeholder bestemmelser om  

 indenrigs- og sundhedsministerens tilsyn med foreningen.
 Det fremgår således af § 15, stk. 1, at  

 indenrigs- og sundhedsministeren er tilsynsmyndighed for foreningen, ligesom  

 det er tilfældet efter gældende ret.
Det foreslås i § 15, stk. 2, at medlemmer af  

 foreningens bestyrelse og direktion kan pålægges daglige eller ugentlige  

 tvangsbøder af tilsynsmyndigheden, hvis de undlader at overholde  

 forpligtelser  

 efter § 8, § 9, § 10, stk. 2 og 3, § 13,  

 stk. 1,  

 og § 16 eller regler udstedt i medfør af disse bestemmelser.
Formålet  

 med  

 anvendelsen af tvangsbøder er at fremtvinge opfyldelsen af en handlepligt for  

 bestyrelsen og direktionen.
Det er en betingelse for anvendelse af  

 tvangsbøder,  

 at ulovligheden af bestyrelsens og direktionens undladelse af at udføre en  

 foranstaltning, som den efter loven har pligt til at udføre, fremtræder med  

 den  

 fornødne klarhed, dvs. at der ikke må være rimelig tvivl om, at loven er  

 tilsidesat.
Desuden er det en betingelse for anvendelsen af tvangsbøder, at  

 disse skal være påkrævet frem for mindre indgribende sanktioner.
 Det foreslås i § 15, stk. 3, at tvangsbøder kan  

 inddrives ved udpantning.
I § 16 foreslås det, at foreningen skal sende de af  

 tilsynsmyndigheden, jf. § 15, stk. 1, ønskede oplysninger til  

 Indenrigs- og Sundhedsministeriet inden udløbet af en af tilsynsmyndigheden  

 stillet frist.
Foreningen indberetter i dag kvartalsvise oplysninger til  

 Indenrigs- og Sundhedsministeriet.
Denne procedure forventes at fortsætte,  

 hvor  

 omfanget af oplysninger løbende tilpasses behovet.
I henhold til lovforslagets § 17 skal medlemmer af  

 foreningens bestyrelse, direktion eller revision meddele Indenrigs- og  

 Sundhedsministeriet oplysninger om forhold, der er af særlig væsentlig  

 betydning for foreningen, og som kan bevirke, at foreningen ikke kan opfylde  

 sine forpligtelser i henhold til loven eller forskrifter udstedt med hjemmel  

 heri.
Med den foreslåede bestemmelse udvides den forpligtelse i gældende ret,  

 hvorefter foreningens bestyrelse skal meddele indenrigsministeren (nu  

 indenrigs- og sundhedsministeren) alle de oplysninger om foreningens forhold,  

 der af ham måtte blive forlangt, således at foreningens bestyrelse også af  

 egen  

 drift har pligt til at meddele forhold, der er af særlig væsentlig betydning  

 for foreningen.
Endvidere pålægges medlemmer af foreningens direktion og  

 revision en tilsvarende forpligtelse.
 Foreningen betragtes ligesom i dag ikke som en del af den  

 offentlige forvaltning.
Den foreslåede bestemmelse i lovforslagets § 19  

 indebærer, at indenrigs- og sundhedsministeren som tilsynsmyndighed kan  

 pålægge  

 foreningen at betale et bidrag til afholdelse af udgifter forbundet med  

 tilsynet.  

 Der er ikke i dag en særskilt hjemmel til at opkræve sådanne bidrag.
Formålet  

 med bestemmelsen er at skabe mulighed herfor i lyset af, at tilsynsopgaven i  

 takt med samfundsudviklingen har fået og kan få et større omfang.
Andre  

 finansielle virksomheder, som er underlagt Finanstilsynets tilsyn, betaler  

 afgifter til Finanstilsynet efter lov om finansiel virksomhed.
3.6 Ophør Lovforslagets kapitel 6 indeholder bestemmelser om ophør,  

 herunder at indenrigs- og sundhedsministeren som tilsynsmyndighed kan standse  

 foreningens virksomhed, ligesom foreningen kan ophøre med at drive virksomhed  

 på eget initiativ.
 De foreslåede bestemmelser indebærer ikke ændringer i  

 forhold til den nuværende praksis.
 4. Lovforslagets økonomiske og administrative  

 konsekvenser m.v.
 Lovforslaget vurderes ikke at have økonomiske og  

 administrative konsekvenser for det offentlige.
 Lovforslaget vurderes ikke at have økonomiske og  

 administrative konsekvenser for erhvervslivet.
 Lovforslaget vurderes ikke at have økonomiske og  

 administrative konsekvenser for borgerne.
 Lovforslaget har ingen miljømæssige konsekvenser.
 Foreningen forventes optaget på undtagelseslisten til  

 Direktiv 2000/12/EF i foråret 2006. Lovforslaget indeholder således ikke  

 EU-retlige aspekter.
5. Hørte myndigheder og organisationer Lovforslaget har været sendt i høring hos Økonomi- og  

 Erhvervsministeriet, KL, Amtsrådsforeningen, Finansrådet, Realkreditrådet  

 samt  

 KommuneKredit.
Vurdering af konsekvenser af lovforslag Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner  

 og amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Foreningen forventes optaget på  

 undtagelseslisten til Direktiv 2000/12/EF i foråret 2006. Lovforslaget  

 indeholder således ikke EU-retlige aspekter.
Bemærkninger til de enkelte bestemmelser Til kapitel 1 Til § 1 Til stk. 1 Det foreslås at indsætte en formålsbestemmelse i lovens  

 § 1. Efter bestemmelsen er det foreningens formål at yde lån og  

 finansiel  

 leasing inden for rammerne af de regler, som indenrigs- og sundhedsministeren  

 fastsætter om kommunernes og regionernes låntagning, herunder de hertil  

 knyttede finansielle ydelser som nærmere bestemt i foreningens vedtægter.
 Med bestemmelsen skal de af foreningen ydede lån respektere  

 de regler, som er fastlagt for kommunernes og regionernes låntagning, jf.  

 Indenrigs-  

 og Sundhedsministeriet  

 s bekendtgørelse nr. 1102 af 12.  

 december 2002 om kommunernes låntagning og meddelelse af garantier m.v. med  

 senere ændringer.
Det fremgår af lov nr. 35 af 19. marts 1898 om  

 Begunstigelser for en Kreditforening af Kommuner i Danmark, at der ikke kan  

 »tilstaas  

 nogen Kommune Laan, forinden sammes overordnede Autoritet, henholdsvis  

 Indenrigsministeren eller Amtsraadet, har meddelt den fornødne  

 Laanetilladelse,  

 samt at Laanet kun kan gives paa de i denne foreskrevne Betingelser for  

 Forrentning, Amortisation m.v.«, jf. § 2, stk. 1, litra b.  

 Formuleringen  

 i den gældende lov skal ses i lyset af, at kommunerne tidligere alene kunne  

 optage lån efter tilsynsmyndighedernes forhåndsgodkendelse.
Dette krav blev  

 imidlertid ophævet med virkning fra og med 1982, hvorefter  

 indenrigsministeren  

 (nu indenrigs- og sundhedsministeren) med hjemmel i lov om kommunernes  

 styrelse  

 har fastsat de nærmere regler for kommunernes låntagning i bekendtgørelser.
Der er således ikke tale om ændringer i forhold til  

 nuværende praksis.
En tilsvarende formulering, om at de af foreningen ydede  

 lån  

 skal respektere lånereglerne, fremgår i dag af foreningens vedtægter.
 Med den foreslåede bestemmelse i § 1, stk. 1,  

 afgrænses foreningens forretningsområde til at omfatte lån og finansiel  

 leasing, herunder de hertil knyttede finansielle ydelser som nærmere bestemt  

 i  

 foreningens vedtægter.
Finansiel leasing betragtes som en finansiel transaktion,  

 der kan sammenlignes med lån.  

 Ved  

 finansiel leasing forstås en leasingaftale/lejeaftale, hvor alle væsentlige  

 risici og fordele, som er forbundet med ejendomsretten til et aktiv, er  

 overført fra leasingselskabet til leasingtager.
Der foregår inden for  

 leasingbranchen  

 en løbende produktudvikling, der indebærer, at sondringen mellem forskellige  

 leasingformer  

 bliver mere udflydende.
Det er indholdet af leasingaftalen, herunder særligt  

 om  

 den er indgået af finansieringsmæssige årsager, der er afgørende for  

 klassifikationen  

 af leasingaftalen som finansiel leasing.
Denne lovs definition af finansiel  

 leasing følger definitionen af finansiel leasing i kommunernes budget- og  

 regnskabsvæsen, jf.  

 Indenrigs- og Sundhedsministeriet  

 s bekendtgørelse nr. 1095 af 12. december 2003  

 med senere ændringer og regler udstedt i medfør heraf.
 Med tilknyttede finansielle ydelser forstås aktuelt  

 depotfunktion for foreningens egne obligationer, afdækning af lån med  

 finansielle instrumenter og rådgivning i forbindelse med lån, finansiel  

 leasing  

 eller afledte finansielle instrumenter til afdækning af lån.
 I forhold til gældende ret er der tale om en præcisering af  

 foreningens forretningsområde, idet finansiel leasing og finansielle ydelser,  

 som knytter sig til lån og finansiel leasing, nævnes særskilt.
 Der er ikke tilsigtet ændringer i foreningens  

 forretningsområde, men bestemmelsen skaber mulighed for, at indenrigs- og  

 sundhedsministeren som tilsynsmyndighed senere gennem vedtægtsændringer kan  

 godkende visse tilpasninger, hvis der viser sig behov herfor på grund af  

 samfundsudviklingen.
 Til stk. 2.
 Det fremgår af bestemmelsen, at foreningen er organiseret  

 under navnet KommuneKredit.
 Bestemmelsen er foreslået indsat i loven med henblik på at  

 præcisere, at foreningen, som loven omhandler, er KommuneKredit.
 Til stk. 3.
Den oprindelige lov nr. 35 af 19. marts 1898 om  

 Begunstigelser for en Kreditforening af Kommuner i Danmark forudsatte, er der  

 for foreningen var fastlagt statutter, som krævede indenrigsministerens  

  nu indenrigs-  

 og sundhedsministerens  godkendelse.
Denne forudsætning foreslås med  

 bestemmelsen i § 1, stk. 3, videreført, således at foreningen til  

 enhver tid skal have et sæt vedtægter, der nærmere regulerer foreningens  

 forhold, og som er godkendt af indenrigs- og sundhedsministeren.
Til § 2 Til stk. 1 Det foreslås, at foreningen kan yde de i § 1,  

 stk. 1, nævnte ydelser til kommuner, regioner og kommunale fællesskaber  

 samt til andre kommunale og regionale formål, hvor betingelserne i § 2,  

 stk. 2, er opfyldt.
 I forhold til gældende ret er der tale om en præcisering af  

 foreningens virksomhedsområde, idet muligheden for at yde lån og finansiel  

 leasing samt de finansielle ydelser, som knytter sig hertil, til andre end  

 kommuner  

 og regioner i traditionel forstand nævnes særskilt.
Der er ikke tale om ændringer i forhold til den nuværende  

 praksis.
En tilsvarende bestemmelse fremgår i dag af foreningens vedtægter.
Til stk. 2 I denne bestemmelse angives betingelser for, at foreningen  

 kan yde lån og finansiel leasing til andre kommunale og regionale formål ud  

 over lån og finansiel leasing til kommuner, regioner og kommunale  

 fællesskaber.
 Disse betingelser er, at én eller flere kommuner eller  

 regioner yder garanti for lånebeløbet, eller at lånet ydes til selskaber  

 m.v.,  

 ifølge hvis vedtægter deltagerne hæfter solidarisk for de optagne lån, og  

 hvori  

 én eller flere kommuner eller regioner er interessent eller deltager.
Der er ikke tale om ændringer i forhold til den nuværende  

 praksis.
En tilsvarende bestemmelse fremgår i dag af foreningens vedtægter.
Til § 3 Det foreslås, at foreningens medlemmer er enhver kommune og  

 region, der har modtaget lån hos eller indgået finansielle leasingkontrakter  

 med foreningen eller hæfter for lån eller finansielle leasingkontrakter som  

 anført under § 2.
 En kommune eller region bliver medlem af foreningen, når  

 den optager et lån hos eller indgår en finansiel leasingkontrakt med  

 foreningen, garanterer for et lån optaget hos eller en finansiel  

 leasingkontrakt indgået med foreningen eller deltager i et solidarisk  

 hæftende  

 interessentselskab, der har optaget lån hos eller har indgået en finansiel  

 leasingkontrakt med foreningen.
 Der er med den foreslåede bestemmelse ikke lagt op til  

 ændringer i forhold til den nuværende praksis.  

 En tilsvarende bestemmelse fremgår i dag af foreningens vedtægter.
Til § 4 Bestemmelsen indebærer, at foreningen kan fremskaffe  

 udlånsmidler ved optagelse af lån på penge- og kapitalmarkeder med tilhørende  

 finansielle instrumenter.
 I forhold til gældende ret er der tale om en præcisering  

 af, hvordan foreningen fremskaffer udlånsmidler, herunder at udlånsmidler  

 ikke  

 kun tilvejebringes ved obligationsudstedelse.
Bestemmelsen indebærer, at foreningen kan finansiere sig  

 ved optagelse af lån på penge- og kapitalmarkeder med tilhørende finansielle  

 instrumenter.
Foreningen finansierer i dag de traditionelle obligationslån  

 ved  

 udstedelse af obligationer på Københavns Fondsbørs, mens finansieringen af  

 aftalelån tilvejebringes på det danske kapitalmarked eller på udenlandske  

 kapitalmarkeder afhængig af, hvor foreningen kan opnå de bedste, relative  

 vilkår.
Finansieringen sker i form af udstedelse af kortfristede eller  

 langfristede  

 værdipapirer, låneaftaler med individuel dokumentation og banklån.
Derudover  

 anvendes finansielle instrumenter, herunder swaps, til afdækning af risici.  

 En  

 swap er en aftale mellem to parter om at bytte betalinger, f.eks. rente-  

 eller  

 afdragsbetalinger, på aftalte vilkår over en aftalt periode.
 Der er med denne bestemmelse ikke lagt op til ændringer i  

 forhold til den nuværende praksis, men formuleringen i lovforslaget giver  

 mulighed for visse tilpasninger i takt med samfundsudviklingen og udviklingen  

 på kapitalmarkederne.
 Det bemærkes, at indenrigs- og sundhedsministeren som  

 tilsynsmyndighed kan pålægge foreningen at ændre foreningens brug af  

 finansielle  

 instrumenter, jf. § 9, stk. 3.
Til § 5 Bestemmelsen medfører, at medlemmer af foreningen hæfter  

 direkte solidarisk for alle foreningens forpligtelser.
Bestemmelsen medfører  

 ikke ændringer i forhold til gældende ret.
 Det foreslås derudover, at medlemskab af foreningen  

 ophører, når alle lån er tilbagebetalt, og medlemmet på vedtægtsmæssig måde  

 er  

 frigjort for det solidariske ansvar.
I forhold til gældende ret er der tale om en præcisering,  

 idet lov nr. 35 af 19. marts 1898 om Begunstigelser for en Kreditforening af  

 Kommuner i Danmark ikke indeholder bestemmelser om, hvornår medlemskabet af  

 foreningen  

 ophører.
Der er imidlertid ikke med den foreslåede bestemmelse lagt op til  

 ændringer i forhold til den nuværende praksis.  

 En tilsvarende bestemmelse fremgår i dag af foreningens vedtægter.
Til § 6 Til stk. 1 Den foreslåede bestemmelse indebærer, at foreningen kan  

 udøve virksomhed gennem datterselskaber efter forudgående godkendelse fra  

 indenrigs- og sundhedsministeren som tilsynsmyndighed.
 Der er ikke med den foreslåede bestemmelse lagt op til  

 ændringer i forhold til den nuværende praksis.
 I dag har foreningen således et datterselskab under navnet  

 Kommune Leasing A/S, som tilbyder finansiel leasing til kommuner og kommunale  

 fællesskaber i overensstemmelse med reglerne, som er fastlagt for kommunernes  

 låntagning, jf.  

 Indenrigs- og Sundhedsministeriet  

 s  

 bekendtgørelse nr. 1102 af 12. december 2002 om kommunernes låntagning og  

 meddelelse  

 af garantier m.v. med senere ændringer.
 Ved et datterselskab forstås, i overensstemmelse med  

 aktieselskabslovens § 2, et aktie- eller anpartsselskab, hvor foreningen  

 a) besidder flertallet af stemmerettighederne, b) er aktionær eller  

 anpartshaver og har ret til at udnævne eller afsætte et flertal af  

 medlemmerne  

 i selskabets bestyrelse eller, hvor et anpartsselskab ikke har nogen  

 bestyrelse, selskabets direktion, c) er aktionær eller anpartshaver og har  

 ret  

 til at udøve en bestemmende indflydelse over selskabet på grundlag af  

 vedtægterne eller aftale med dette i øvrigt, d) er aktionær eller  

 anpartshaver  

 og på grundlag af aftale med andre aktionærer eller anpartshavere råder over  

 flertallet af stemmerettighederne i selskabet eller e) besidder aktier eller  

 anparter i et selskab og udøver en bestemmende indflydelse over dette.
Til stk. 2 Det foreslås, at foreningen kan fusionere med  

 datterselskaber som nævnt i § 6, stk. 1, efter forudgående  

 godkendelse fra indenrigs- og sundhedsministeren som tilsynsmyndighed.
 Med bestemmelsen skabes der mulighed for, at foreningen kan  

 fusionere med sit nuværende datterselskab Kommune Leasing A/S.
Det vurderes, at det på sigt kan være hensigtsmæssigt at  

 drive udlåns- og leasingvirksomhed i én samlet virksomhed.
Da fusion mellem  

 en  

 forening og et aktieselskab ikke er hjemlet i den nuværende  

 selskabslovgivning,  

 foreslås det, at en sådan hjemmel til fusion mellem foreningen og godkendte  

 datterselskaber indføres i loven.
Til § 7 Det foreslås, at foreningen inden for rammer fastsat af indenrigs-  

 og sundhedsministeren som tilsynsmyndighed kan opkræve bidrag til  

 administration.
 Af lov nr. 35 af 19. marts 1898 om Begunstigelser for en  

 Kreditforening af Kommuner i Danmark fremgår det, at medlemmerne af  

 foreningen  

 skal »betale et passende aarligt Bidrag til Dækning af  

 Administrationsudgifter«,  

 jf. § 2, stk. 1, litra f.
 Med den foreslåede bestemmelse er der mulighed for at  

 foretage visse tilpasninger af foreningens bidragssatser i lyset af  

 samfundsudviklingen.  

 Således kan det bestemmes, at nogle typer af lån ikke skal pålægges et  

 administrationsbidrag, såfremt dette ikke er normalt for den pågældende type  

 af  

 lån uanset størrelsen af de konkrete administrationsomkostninger, der er  

 forbundet  

 med de pågældende lån.
Til kapitel 2 Til § 8 Til stk. 1 I bestemmelsen fastsættes et mindstebeløb for foreningens  

 egenkapital på 1 pct. af foreningens samlede forpligtelser (egenkapitalkrav).
 Foreningens samlede forpligtelser opgøres som den  

 regnskabsmæssige værdi af foreningens passiver, eksklusiv egenkapitalen.
Der er ikke i den oprindelige lov nr. 35 af 19. marts 1898  

 om Begunstigelser for en Kreditforening af Kommuner i Danmark fastsat regler  

 om  

 egenkapitalkrav til foreningen.
Egenkapitalkravet har i stedet været  

 reguleret  

 i vedtægterne for foreningen.
 Med den foreslåede bestemmelse indføres egenkapitalkravet i  

 loven og forhøjes fra ½ til 1 pct. af foreningens samlede forpligtelser set i  

 forhold til det gældende egenkapitalkrav i foreningens vedtægter.
Baggrunden for forhøjelsen er, at en større del af  

 foreningens forpligtelser end tidligere vedrører korte værdipapirer, som  

 løbende refinansieres, hvilket medfører et behov for en vis reserve.
Der  

 henvises i øvrigt til § 9, stk. 1 og 2.
Uanset den anførte forhøjelse af egenkapitalkravet til  

 foreningen er kravet opgjort efter det foreslåede princip dog væsentligt  

 lavere  

 end for banker og realkreditinstitutter.
Dette skal ses i lyset af det  

 særlige  

 sikkerhedsgrundlag for foreningens virksomhed, hvor medlemmerne hæfter  

 solidarisk for foreningens forpligtelser, og hvor sikkerhedsgrundlaget for  

 foreningens virksomhed er den samlede kommunale sektors økonomi, herunder  

 kommunernes selvstændige skatteudskrivningsret.
Til stk. 2 I denne bestemmelse er det fastsat, at hvis egenkapitalen  

 ikke er i overensstemmelse med egenkapitalkravet, skal der fra medlemmerne og  

 efter retningslinier fastsat i vedtægterne indkræves det beløb, som behøves  

 for  

 at bringe egenkapitalen op på et niveau, som er i overensstemmelse med  

 egenkapitalkravet.  

 Sådanne indkrævede beløb, med tillæg af en af tilsynsmyndigheden, jf.  

 § 15, stk. 1, godkendt rente, skal så snart som muligt godtgøres de  

 indbetalende medlemmer, såfremt dette kan ske uden at bringe egenkapitalen  

 ned  

 på et niveau, der ikke er i overensstemmelse med egenkapitalkravet.
Der er ikke lagt op til ændringer i forhold til den  

 nuværende praksis.
En tilsvarende bestemmelse fremgår i dag af foreningens  

 vedtægter, idet renten ved tilbagebetaling af indkrævede beløb dog  

 forudsættes  

 godkendt af indenrigs- og sundhedsministeren som tilsynsmyndighed.
Renten  

 forudsættes fastsat på et passende niveau set i forhold til det generelle  

 renteniveau på det pågældende tidspunkt.
Til § 9 Til stk. 1 I henhold til bestemmelsen reguleres foreningens mulighed  

 for låneoptagelse uden umiddelbart genudlån  såkaldt mismatch  af  

 indenrigs-  

 og sundhedsministeren som tilsynsmyndighed.
I dag er foreningens muligheder for at optage lån uden  

 øjeblikkeligt genudlån forholdsvis begrænsede.
Det fremgår af lov nr. 35 af  

 19.  

 marts 1898 om Begunstigelser for en Kreditforening af Kommuner i Danmark, »at  

 der til ingen Tid maa cirkulere et større Beløb af Gældsforskrivninger mod  

 Foreningen  

 end det Beløb af Interessenternes Obligationer, som denne ejer«, jf.  

 § 2,  

 stk. 1, litra c.
I de gældende vedtægter er dette fortolket således, at  

 foreningens beholdning af gældsbreve for de af foreningen ydede lån skal være  

 af mindst samme størrelse som de på foreningen påhvilende forpligtelser  

 ifølge  

 optagne lån, idet der dog inden for en af  

 Indenrigs- og  

 Sundhedsministeriet  

 fastsat ramme kan optages lån med henblik  

 på efterfølgende udlån.
Denne ramme er i dag fastsat til 1,5 mia. kr.
Andre  

 specialiserede långivere i Europa er ikke underlagt samme restriktioner.
 Med den nye bestemmelse skabes der grundlag for, at  

 tilsynsmyndigheden kan give foreningen mulighed for i større omfang end i dag  

 at optage lån uden øjeblikkeligt genudlån med henblik på at forbedre  

 foreningens  

 likviditetsberedskab.
Foreningens låneoptagelse uden øjeblikkeligt genudlån må  

 dog ikke have et omfang, som ikke kan begrundes set i forhold til foreningens  

 almindelige udlånsvirksomhed.
Således kan der fastsættes regler om, at lån  

 uden  

 øjeblikkeligt genudlån ikke må overstige det budgetterede bruttoudlån plus  

 refinansieringsbehovet for eksisterende udlån inden for en nærmere defineret  

 periode.
 Endvidere skal reglerne for styring af finansielle risici,  

 jf. § 9, stk. 3, sikre, at midler som følge af låneoptagelse uden  

 øjeblikkeligt genudlån kan opgøres, og at risikoen forbundet med  

 låneoptagelse  

 uden øjeblikkeligt genudlån minimeres.
Til stk. 2 Det foreslås, at indenrigs- og sundhedsministeren som  

 tilsynsmyndighed kan fastsætte regler for foreningens likviditet.
 Således vil der kunne fastsættes regler om, at foreningen til  

 enhver tid skal have en samlet positiv overskudslikviditet inden for en  

 nærmere  

 defineret periode, ligesom der vil kunne fastsættes regler om den maksimale  

 størrelse af foreningens samlede finansieringsbehov som følge af  

 løbetidsforskelle mellem ydede og optagne lån.
Foreningen har indtil nu ikke været underlagt sådanne  

 regler.
Behovet for at udnytte bestemmelsen skal ses i sammenhæng med den  

 fremtidige  

 regulering af foreningens muligheder for at optage lån uden øjeblikkeligt  

 genudlån, jf. § 9, stk. 1, og udformningen af regler for styring af  

 finansielle risici, jf. § 9, stk. 3.
Til stk. 3 Bestemmelsen indebærer, at foreningen skal udarbejde regler  

 for styring af finansielle risici, herunder kredit-, rente- og valutarisici,  

 og  

 brug af finansielle instrumenter.
 Reglerne skal sendes til  

 Indenrigs- og  

 Sundhedsministeriet, og indenrigs- og sundhedsministeren kan  

 som tilsynsmyndighed pålægge foreningen at ændre disse regler.
 Det er forudsat, at reglerne umiddelbart efter godkendelse  

 i foreningens bestyrelse sendes til  

 Indenrigs- og  

 Sundhedsministeriet.
Lov nr. 35 af 19. marts 1898 om Begunstigelser for en  

 Kreditforening af Kommuner i Danmark indeholder ikke bestemmelser om  

 udarbejdelse af regler for styring af finansielle risici og brug af  

 finansielle  

 instrumenter.
Foreningen udarbejder dog allerede i dag sådanne regler.
 Der kan vise sig behov for tilpasninger i forhold til det  

 gældende regelsæt ved for eksempel en eventuelt udvidet brug af finansielle  

 instrumenter, jf. § 4, eller eventuelle udvidede muligheder for lån uden  

 øjeblikkeligt genudlån, jf. § 9, stk. 1.
 Herunder vil indenrigs- og sundhedsministeren som  

 tilsynsmyndighed påse, at retningslinierne for foreningens påtagelse af  

 renterisici ved betalingsforskelle som følge af løbetidsforskelle mellem  

 ydede  

 og optagne lån fortsat indebærer, at denne risiko ikke overstiger, hvad der  

 anses for forsvarligt set i forhold til foreningens egenkapital og  

 sikkerhedsgrundlag.
Til kapitel 3 Til § 10 Til stk. 1 Det foreslås, at ledelsen af foreningens anliggender  

 forestås af foreningens bestyrelse og direktion, og at bestyrelsen skal sørge  

 for en forsvarlig organisation af foreningens virksomhed, mens direktionen  

 skal  

 varetage den daglige ledelse af foreningen.
 Der er med den foreslåede bestemmelse ikke lagt op til  

 ændringer i forhold til den nuværende praksis.  

 En tilsvarende bestemmelse fremgår i dag af foreningens vedtægter.
Bestemmelser, der  

 regulerer  

 forhold vedrørende valg til bestyrelsen, bestyrelsens  

 sammensætning, beslutningsdygtighed og mødefrekvens fremgår af foreningens  

 vedtægter.
Derudover regulerer vedtægterne forhold vedrørende direktionens  

 ansættelse  

 og arbejdsopgaver.
 Til stk. 2.
 Det foreslås, at foreningens bestyrelse skal udfærdige  

 skriftlige retningslinier for foreningens væsentligste aktivitetsområder,  

 hvori  

 arbejdsdelingen mellem bestyrelse og direktion fastlægges.
 Der er med den foreslåede bestemmelse ikke lagt op til  

 ændringer i forhold til den nuværende praksis.  

 En tilsvarende bestemmelse fremgår i dag af foreningens vedtægter.
Til stk. 3 Det foreslås, at  

 foreningen skal sende et eksemplar af de skriftlige retningslinier, som skal  

 udarbejdes i medfør af § 10, stk. 2, til Indenrigs- og  

 Sundhedsministeriet,  

 som også skal orienteres skriftligt om eventuelle ændringer i disse  

 retningslinier.
 Bestemmelsen  

 foreslås indsat i loven i forlængelse af bestemmelsen i § 10,  

 stk. 2.  

 Bestemmelsen skal være med til sikre et fyldestgørende tilsyn med foreningen,  

 jf.  

 lovforslagets §§ 15-19.
Til § 11 Det foreslås, at foreningen tegnes af bestyrelsens formand  

 eller næstformand i forening med en direktør eller af to direktører i  

 forening.  

 Foreningen tegnes desuden af et medlem af direktionen i forening med en  

 dertil  

 af bestyrelsens formand særlig bemyndiget medarbejder eller af to således  

 bemyndigede  

 medarbejdere i forening.
 Formålet med bestemmelsen er at klarlægge, hvem der kan  

 forpligte foreningen udadtil, for eksempel i forbindelse med optagelse af  

 lån.
 Der er med den foreslåede bestemmelse ikke lagt op til  

 ændringer i forhold til den nuværende praksis.  

 En tilsvarende bestemmelse fremgår i dag af foreningens vedtægter.
Til § 12 Det foreslås, at vederlag til bestyrelsesmedlemmer skal  

 godkendes af indenrigs- og sundhedsministeren som tilsynsmyndighed, og at  

 disse  

 vederlag ikke må overstige, hvad der anses for sædvanligt efter hvervets art  

 og  

 arbejdets omfang.
Til kapitel 4 Til § 13 Til stk. 1 Den foreslåede bestemmelse indebærer, at foreningen for  

 hvert år skal udarbejde en årsrapport efter retningslinier fastsat i  

 foreningens vedtægter.
 I henhold til lov nr. 35 af 19. marts 1898 om  

 Begunstigelser for en Kreditforening af Kommuner i Danmark er foreningens  

 bestyrelse »pligtig aarlig at offentliggøre et fuldstændigt Regnskab for  

 Foreningen«,  

 jf. § 2, stk. 1, litra g.
 I forhold til gældende ret fremgår det således af den  

 foreslåede bestemmelse, at der kan fastsættes nærmere retningslinier for  

 udarbejdelsen af årsrapporten i foreningens vedtægter.
 Det forudsættes i den forbindelse, at årsrapporten som  

 minimum indeholder en ledelsespåtegning, en balance, en resultatopgørelse,  

 noter, herunder redegørelse for anvendt regnskabspraksis og oversigt over  

 bevægelserne  

 i egenkapitalen, samt en revisorpåtegning.
 Årsrapporten udarbejdes fra og med regnskabsåret 2007 i  

 overensstemmelse med internationale regnskabsstandarder.
Det foreslås, at foreningen skal sende et eksemplar af  

 årsrapporten til Indenrigs- og Sundhedsministeriet svarende til den nuværende  

 praksis Til stk. 2 Ifølge den foreslåede bestemmelse skal foreningens  

 årsrapport revideres af mindst to revisorer, hvoraf mindst den ene skal være  

 statsautoriseret.
Ifølge lov nr. 35 af 19. marts 1898 om Begunstigelser for  

 en Kreditforening af Kommuner i Danmark skal »Reglementet for Revisionen  

 fastsættes af Indenrigsministeren«, jf. § 2, stk. 1, litra g.
Dette  

 fortolkes i dag således, at mindst en af de valgte revisorer skal være  

 statsautoriseret.
Der er derfor ikke tale om ændringer i forhold til den  

 nuværende praksis.
Til § 14 Bestemmelsen fastsætter, at foreningens bestyrelse vælger  

 en eller to revisorer, som skal være statsautoriserede.
Indenrigs- og  

 sundhedsministeren vælger som tilsynsmyndighed yderligere en revisor.
 I henhold til lov nr. 35 af 19. marts 1898 om  

 Begunstigelser for en Kreditforening af Kommuner i Danmark skal »der ved  

 Foreningen ansættes 2 Revisorer, hvoraf Indenrigsministeren udnævner den ene  

 og  

 stadfæster Valget af den anden«, jf. § 2, stk. 1, litra g.
Ifølge gældende ret skal indenrigs- og sundhedsministeren  

 således godkende foreningens valg af revisor.
Det vurderes ikke længere  

 nødvendigt, da der stilles krav om, at den eller de revisorer, som foreningen  

 vælger, er statsautoriserede.
Den foreslåede bestemmelse indebærer endvidere, at der kan  

 være op til tre revisorer for foreningen.
Formålet er at skabe mulighed for  

 en  

 eventuel senere udvidelse af antallet af revisorer, hvis der viser sig behov  

 herfor.
Til kapitel 5 Til § 15 Til stk. 1 Med den foreslåede bestemmelse fremgår det, at indenrigs-  

 og sundhedsministeren er tilsynsmyndighed for foreningen.
 Bestemmelsen indebærer ikke ændringer i forhold til  

 gældende ret, hvorefter indenrigsministeren  i dag indenrigs- og  

 sundhedsministeren  er tillagt en række beføjelser i relation til  

 foreningen.
 Indenrigs- og sundhedsministerens tilsyn er først og  

 fremmest baseret på indberetninger fra foreningen, jf. § 16, hvis  

 indhold  

 fastsættes af indenrigs- og sundhedsministeren som tilsynsmyndighed.
 Tilsynet påser blandt andet overholdelse af  

 egenkapitalkrav, jf. § 8, stk. 1. Der føres ligeledes tilsyn med,  

 at  

 foreningen overholder rammerne for foreningens låneoptagelse uden  

 øjeblikkeligt  

 genudlån udstedt i medfør af § 9, stk. 1, regler for likviditet  

 udstedt i medfør af § 9, stk. 2, samt overholdelse af  

 retningslinier  

 for finansielle risici og brug af finansielle instrumenter, jf. § 9,  

 stk. 3.
 Herudover fører den af tilsynsmyndigheden udpegede revisor  

 blandt andet løbende tilsyn med, at foreningens långivning er i  

 overensstemmelse med de gældende regler om kommunernes og regionernes  

 låntagning  

 og den afgrænsning af foreningens kundegruppe, der er fastsat i loven.
Til stk. 2 Den foreslåede bestemmelse i § 15, stk. 2, giver  

 indenrigs- og sundhedsministeren som tilsynsmyndighed hjemmel til at pålægge  

 medlemmer af foreningens bestyrelse og direktion daglige eller ugentlige  

 tvangsbøder.
Tvangsbøder tilfalder statskassen, og løber indtil forpligtelsen  

 er opfyldt.
Det bemærkes, at tvangsbøder således tilsigter en ændret  

 handling,  

 men ikke er en straf for en forseelse.
 Personer, der er blevet pålagt tvangsbøder, er parter i  

 sagen om pålæggelsen af tvangsbøder.
 De forhold, der skal gøres til genstand for opfølgning og  

 kan sanktioneres med tvangsbøder, er forpligtelser efter lovens § 8,  

 § 9, § 10, stk. 2 og 3, § 13, stk. 1, og § 16  

 eller regler udstedt i medfør af disse bestemmelser.
Formålet med anvendelsen af tvangsbøder er at fremtvinge  

 opfyldelsen af en handlepligt for bestyrelsen og direktionen, hvis der i  

 særlige tilfælde skulle opstå behov herfor.
Tvangsbøder kan ikke anvendes til  

 gennemtvingelse af pligter, der påhviler det enkelte medlem af bestyrelsen og  

 direktionen.
Det er en betingelse for anvendelsen af tvangsbøder, at det skal  

 være muligt at angive de foranstaltninger, som bestyrelsen og direktionen  

 efter  

 loven er forpligtet til at gennemføre.
Det er ligeledes en betingelse for anvendelse af  

 tvangsbøder, at ulovligheden af bestyrelsens og direktionens undladelse af at  

 udføre en foranstaltning, som de efter loven eller regler udstedt i medfør af  

 loven har pligt til at udføre, fremtræder med den fornødne klarhed, dvs. at  

 der  

 ikke må være rimelig tvivl om, at loven er tilsidesat.
Kravet om klarhed i  

 overtrædelsen er en selvstændig betingelse for anvendelsen af tvangsbøder ud  

 over betingelsen om bestyrelsens og direktionens ulovlige undladelse.
I  

 tilfælde af at ulovligheden af bestyrelsens og direktionens undladelse ikke  

 fremtræder med den fornødne klarhed, indebærer kravet om klarhed, at sådanne  

 retlige tvivlsspørgsmål må afklares ved domstolene og på sigt overvejes løst  

 ved ændring af loven.
Tvangsbøder skal endvidere i det konkrete tilfælde være  

 påkrævet frem for mindre indgribende reaktioner fra tilsynsmyndighedens side  

 til at fremtvinge bestyrelsens og direktionens opfyldelse af den pågældende  

 handlepligt.
Såfremt bestyrelsen og direktionen for eksempel allerede  

 arbejder  

 på at opfylde en lovbestemt handlepligt eller har truffet beslutning om at  

 iværksætte  

 tiltag, der forventes at være tilstrækkelige, som dog endnu ikke har haft  

 mulighed for at vise deres effekt, vil tvangsbøder ikke være påkrævet.
 Desuden vil tvangsbøder først kunne anvendes ved udløbet af  

 en af tilsynsmyndigheden stillet frist for bestyrelsens og direktionens  

 berigtigelse af det konkrete forhold, såfremt det pågældende forhold ikke er  

 blevet berigtiget, eller der ikke er truffet foranstaltninger til  

 berigtigelse  

 af forholdet, jf. eksemplet ovenfor.
Til stk. 3 Det foreslås, at tvangsbøder pålagt efter stk. 2 kan  

 inddrives ved udpantning.
Til § 16 Bestemmelsen indebærer, at foreningen skal sende de af tilsynsmyndigheden,  

 jf. § 15, stk. 1, ønskede oplysninger til Indenrigs- og  

 Sundhedsministeriet inden udløbet af en af tilsynsmyndigheden stillet frist.
I henhold til lov nr. 35 af 19. marts 1898 om Begunstigelser  

 for en Kreditforening af Kommuner i Danmark er foreningens bestyrelse  

 forpligtet  

 til »hvert Fjerdingsaar at indsende Regnskabsekstrat til  

 Indenrigsministeren«,  

 jf. § 2, stk. 1, litra g.
Endvidere gælder det, »at Bestyrelsen er  

 pligtig at meddele Indenrigsministeren alle de Oplysninger angaaende  

 Foreningens Forhold, der af ham maatte blive forlangte«, jf. § 2,  

 stk. 1, litra h.
 Med den foreslåede bestemmelse foretages der således ikke  

 ændringer i forhold til gældende ret.
 Oplysninger ud over regnskabsoversigter kan for eksempel  

 være dokumentation for overholdelse af regler for foreningens låneoptagelse  

 uden øjeblikkeligt genudlån udstedt i medfør af § 9, stk. 1,  

 dokumentation for overholdelse af regler for foreningens likviditet udstedt i  

 medfør af § 9, stk. 2, samt dokumentation for overholdelse af  

 retningslinier for finansielle risici og brug af finansielle instrumenter,  

 jf.  

 § 9, stk. 3.
Lovforslaget indebærer endvidere, at indenrigs- og  

 sundhedsministeren som tilsynsmyndighed frit kan fastsætte frekvensen for  

 indberetning af de ønskede oplysninger.
Dog er der ikke tilsigtet ændringer  

 på  

 dette område, således at foreningen indtil videre fortsat skal indberette  

 kvartalsvise  

 oplysninger til  

 Indenrigs- og Sundhedsministeriet.
Til § 17 Det foreslås, at medlemmer af foreningens bestyrelse,  

 direktion eller revision af egen drift skal meddele Indenrigs- og  

 Sundhedsministeriet oplysninger om forhold, der er af særlig væsentlig  

 betydning for foreningen, og som kan bevirke, at foreningen ikke kan opfylde  

 sine forpligtelser i henhold til loven eller forskrifter udstedt med hjemmel  

 heri.
 Lov nr. 35 af 19. marts 1898 om Begunstigelser for en  

 Kreditforening af Kommuner i Danmark indeholder en bestemmelse om, »at  

 Bestyrelsen er pligtig at meddele Indenrigsministeren alle de Oplysninger  

 angaaende Foreningens Forhold, der af ham maatte blive forlangte«, jf.  

 § 2, stk. 1, litra h.
 Med den foreslåede bestemmelse udvides denne forpligtelse,  

 således at foreningens bestyrelse også af egen drift har pligt til at meddele  

 Indenrigs- og Sundhedsministeriet om forhold, der er af særlig væsentlig  

 betydning  

 for foreningen.
 Endvidere pålægges medlemmer af foreningens direktion og  

 revision en tilsvarende forpligtelse.
 Som eksempel er medlemmer af foreningens bestyrelse,  

 direktion eller revision, som formoder, at foreningen ikke opfylder  

 egenkapitalkravet,  

 jf. § 8, stk. 1, forpligtede til straks at meddele dette til  

 Indenrigs-  

 og Sundhedsministeriet.
 Endvidere er medlemmer af foreningens bestyrelse, direktion  

 eller revision forpligtede til straks at meddele  

 Indenrigs- og  

 Sundhedsministeriet, hvis det pågældende medlem formoder, at  

 foreningen ikke overholder regler for foreningens låneoptagelse uden  

 øjeblikkeligt genudlån udstedt i medfør af § 9, stk. 1, regler for  

 foreningens likviditet udstedt i medfør af § 9, stk. 2, samt  

 retningslinier for finansielle risici og brug af finansielle instrumenter,  

 jf.  

 § 9, stk. 3.
Til § 18 Med denne bestemmelse kan indenrigs- og sundhedsministeren  

 som tilsynsmyndighed på foreningens bekostning foranledige, at der foretages  

 en  

 undersøgelse af samtlige forhold, der vedrører foreningen.
 Som eksempel kan tilsynsmyndigheden foranstalte en  

 ekstraordinær revision af foreningen, hvor foreningen pålægges at betale for  

 denne revisions udførelse.
Bestemmelsen indebærer ikke ændringer i forhold til  

 gældende ret.
Det fremgår således af lov nr. 35 af 19. marts 1898 om  

 Begunstigelser for en Kreditforening af Kommuner i Danmark, at  

 indenrigsministeren (nu indenrigs- og sundhedsministeren) »til enhver Tid paa  

 Foreningens Bekostning kan lade foretage Undersøgelse af samtlige de den  

 vedrørende Forhold«, jf. § 2, stk. 1, litra h.
Til § 19 Den foreslåede bestemmelse indebærer, at indenrigs- og  

 sundhedsministeren som tilsynsmyndighed kan pålægge foreningen at betale et  

 bidrag til afholdelse af udgifter forbundet med tilsynet.
Der er ikke i dag en særskilt hjemmel til at opkræve  

 sådanne bidrag.
Formålet med bestemmelsen er at skabe mulighed herfor i lyset  

 af, at tilsynsopgaven i takt med samfundsudviklingen har fået og kan få et  

 større  

 omfang.
Andre finansielle virksomheder, som er underlagt Finanstilsynets  

 tilsyn, betaler afgifter til Finanstilsynet efter lov om finansiel  

 virksomhed.
Til kapitel 6 Til § 20 Det foreslås, at såfremt kreditorernes sikkerhed, som  

 skønnet af tilsynsmyndigheden, jf. § 15, stk. 1, væsentligt  

 forringes, og foreningen ikke inden udløbet af en af tilsynsmyndigheden  

 stillet  

 frist har foretaget det fornødne til imødegåelse heraf, skal  

 tilsynsmyndigheden  

 være berettiget til at standse foreningens virksomhed eller foranstalte dens  

 bo  

 taget under skiftebehandling.
 Den foreslåede bestemmelse skal gælde, uanset på hvilken  

 måde tilsynsmyndigheden er kommet i besiddelse af de oplysninger, der efter  

 tilsynsmyndighedens  

 skøn beviser, at kreditorernes sikkerhed er væsentligt forringet.
 Der er med den foreslåede bestemmelse ikke lagt op til  

 ændringer i forhold til gældende ret.  

 En  

 tilsvarende bestemmelse fremgår således i dag af lov nr. 35 af 19. marts 1898  

 om Begunstigelser for en Kreditforening af Kommuner i Danmark, jf. § 3.
Til § 21 Det foreslås, at den bundne reserve, bortset fra  

 hensættelser til pension, ved ophør skal anvendes til sikkerhed for afvikling  

 af alle de på foreningen hvilende krav.
Først når dette krav er opfyldt,  

 anvendes reserverne, eller den resterende del heraf, efter bestyrelsens  

 nærmere  

 bestemmelse.
Anvendelsesmåden skal godkendes af indenrigs- og  

 sundhedsministeren som tilsynsmyndighed.
 Bestemmelsen gælder, uanset om foreningen ophører med at  

 drive virksomhed på eget initiativ eller som følge af, at tilsynsmyndigheden  

 har standset foreningens virksomhed i medfør af § 20.
I forhold til gældende ret er der tale om en præcisering,  

 idet det ikke fremgår af lov nr. 35 af 19. marts 1898 om Begunstigelser for  

 en  

 Kreditforening af Kommuner i Danmark, hvordan foreningens midler fordeles ved  

 ophør af virksomheden.
Der er med den foreslåede bestemmelse imidlertid ikke  

 lagt op til ændringer i forhold til den nuværende praksis.  

 En tilsvarende bestemmelse fremgår i dag af  

 foreningens vedtægter.
Til kapitel 7 Til § 22 Til stk. 1 Det foreslås, at loven træder i kraft den 1. januar 2007.
Til stk. 2 Det foreslås, at lov nr. 35 af 19. marts 1898 om  

 Begunstigelser for en Kreditforening af Kommuner i Danmark, som ændret ved  

 lov  

 nr. 538 af 24. juni 2005, ophæves, idet den nye lov træder i kraft.
 Lovforslaget indebærer ingen ændringer af foreningens rettigheder  

 og forpligtelser, herunder allerede indgåede låneaftaler, der fortsætter  

 uændret under den nye lov.
Til § 23 Bestemmelsen angår lovens territoriale gyldighed og  

 fastslår, at loven ikke gælder for Færøerne og Grønland.
Lovforslaget påvirker ikke gyldigheden eller statsgarantien  

 for udestående lån til færøske kommuner.
Foreningen har tidligere ydet lån  

 til  

 færøske kommuner mod statsgaranti, indtil denne mulighed ophørte i 1990.
