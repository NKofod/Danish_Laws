En patient henvender sig til lægen med et snit i lillefingeren samt  

 bøjedefekt.
Patienten henvises til kirurgisk skadeskue, hvor der foretages  

 sammensyning.
Pga. manglende funktion af fingeren henvises patienten til  

 ortopædkirurg, som konstaterer en senelæsion.
Man beklagede overfor  

 skadestuen i ht. § 6, at der ikke ved undersøgelse af patienten var  

 konstateret læsion af senen.
 5.3.3. Overset senelæsion, som var årsag til henvisningen.
22-årig mand skærer sig i højre lillefinger.
Han henvender sig straks til  

 egen læge, der finder et tværgående snitsår på godt 1 cm.
Ved inspektion af  

 såret findes ledkapsel og senevæv blotlagt.
Bøjefunktionen i yderleddet findes totalt ophævet, men intakt i mellem- og  

 grundled.
Ingen tegn på føleforstyrrelser.
På grund af bøjedefekten henviser egen læge til kirurgisk skadestue, hvor  

 patienten ses samme dag.
Den objektive undersøgelse viser ifølge skadesedlen  

 fuld bøjefunktion, ingen ekstensionsdefekt, ingen føleforstyrrelser.
Såret  

 findes 2 mm. dybt.
Der foretages sammensyning.
Bøjefunktionen kontrolleres og  

 findes fuldt tilfredsstillende.
Der synes ikke at være taget stilling til  

 henvisningsdiagnosen. 6 dage senere fjernes sutur hos egen læge, der finder  

 såret pænt ophelet, men fortsat ophævet bøjefunktion svarende til fingerens  

 yderled.
Han opfordrer alligevel patienten til at forsøge at gå på arbejde.
Efter yderligere 14 dage ses patienten atter af egen læge på grund af  

 manglende funktion af fingeren.
Lægen henviser til ortopæd-kirurgisk  

 afdeling, hvor der foretages sammensyning af dyb sene svarende til fingerens  

 bøjesene.
 Patientklagenævnet var enig med Sundhedsstyrelsen, der fandt det  

 godtgjort, at senelæsionen måtte have foreligget ved første henvendelse til  

 skadestuen, og meddelte på denne baggrund skadestuelægen en beklagelse for at  

 have udvist manglende omhu jfr. lægelovens § 6, ved at have overset  

 senelæsionen ved sin undersøgelse af patienten.
 Noter:
