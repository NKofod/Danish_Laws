Landsskatteretskendelse vedr. momsfradrag.
Fællesudgifter for  

 museum.
 Klagen skyldes, at regionen ikke har  

 godkendt delvist fradrag på 154.419 kr. for moms af udgifter til  

 vedligeholdelse af  

 parkanlæg mv. omkring  

 A Kunstmuseum.
Landsskatterettens  

 afgørelse Regionens afgørelse ændres.
Sagens  

 oplysninger A Kunstmuseum (herefter museet) er et  

 museum for moderne kunst med entreindtægter, som er fritaget for moms efter  

 momslovens § 13, stk. 1, nr. 6. Derudover har museet momspligtige indtægter  

 hidrørende fra salg af kataloger mv., automatsalg samt sponsorater i form af  

 reklamevirksomhed.
Museet er momsregistreret for salg af kataloger, salg fra  

 automater og sponsorater.
Museumsområdet omfatter en hovedbygning  

 med tilhørende indre gård samt omkringliggende parkområde.
Parkområdet  

 indeholder græsplænearealer, haver samt en skulpturpark.
Parkområdet omkring  

 museet kan frit besøges af publikum uden betaling af entre.
Museet holder  

 løbende forskellige udstillinger og samtidig udstilles forskellige  

 kunstværker,  

 som tilhører museet.
Skulpturparken består af ca. 50  

 skulpturer, som alle er anskaffet for mere end 20 år siden.
Der er ikke  

 opført  

 sponsornavne eller lignende nogen steder i parken.
De opnåede  

 sponsorindtægter  

 bliver brugt enten til indkøb af specifikke kunstværker eller til diverse  

 udstillinger i løbet af året.
 Museets revisor har anmodet regionen om  

 tilbagebetaling af et momsbeløb på 330.073 kr., vedrørende perioden 1. januar  

 1998  31. december 2000. Som begrundelse for anmodningen har  

 repræsentanten  

 anført, at museet ikke i perioden har angivet fradrag for fællesomkostninger  

 efter momslovens § 38, stk. 1.
Museets repræsentant har oplyst, at der  

 ved museets opgørelse af fællesomkostninger med adgang til delvist  

 momsfradrag,  

 er medtaget samtlige omkostninger, som ikke direkte kan henføres til enten  

 momspligtige eller momsfri aktiviteter.
Disse fællesomkostninger omfatter  

 bygningsvedligeholdelse, rengøring, kontorudgifter, inventar, revision og  

 bogføring, samt edb-anskaffelser og tyverialarm.
Under  

 vedligeholdelsesudgifterne er blandt andet medregnet museets udgifter til  

 vedligeholdelse og pleje af parkanlægget.
Det er oplyst, at for så vidt angår  

 parkanlægget, er der tale om udgifter til klipning af hæk og slåning af  

 græsplæner mv.
Det fremgår af sagen, at der mellem  

 repræsentanten og regionen er opnået enighed om principperne for beregning af  

 fradragsprocenten for museet.
Der er imidlertid ikke opnået enighed om  

 parkanlægget, idet regionen er af den opfattelse, at parken naturligt er  

 tilknyttet den momsfritagne museumsvirksomhed.
Regionens  

 afgørelse Regionen har ikke godkendt fradrag for  

 moms af vedligeholdelse af parkanlægget.
Regionen har således anset  

 parkanlægget som værende en del af den momsfritagne museumsvirksomhed, jf.  

 momslovens § 13, stk. 1, nr. 6. Vedligeholdelsesudgifterne er således ikke  

 anset som en fællesomkostning med ret til delvist momsfradrag efter  

 momslovens  

 § 38, stk. 1.
 Regionen har foretaget følgende  

 opgørelse af den indgående afgift vedrørende udgifter til vedligeholdelse af  

 parkanlæg mv.:
1997 1998 1999 2000 2001 Udgifter til vedligeholdelse af  

 parkanlæg 62.572 299.963 308.709 300.272 316.290 Moms af udgifterne 12.514 59.992 61.741 60.054 63.258 Beregnet fradragsprocent 45 % 53 % 67 % 68 % 55 % Beregnet fradragsberettigede andel 5.631 31.795 41.366 40.836 34.791 Ikke godkendt fradrag 154.419 Regionen har som begrundelse anført, at  

 parkanlægget udelukkende vedrører den momsfri museumsdrift og således ikke er  

 relateret til de momspligtige indtægter.
Der er henset til, at der i parken  

 ikke findes reklamer for sponsorerne, at der ikke er momspligtige aktiviteter  

 i  

 parken og at sponsorater for det meste bruges enten til indkøb af specifikke  

 kunstværker eller diverse udstillinger i løbet af året.
Der er endvidere ikke  

 anskaffet skulpturer mv. til parken i de sidste 20 år.
Klagerens  

 påstand og argumenter Klagerens repræsentanten har nedlagt  

 påstand om, at museet har ret til momsfradrag efter momslovens regler om  

 delvis  

 fradragsret, jf. momslovens § 38, stk. 1, for omkostninger til  

 vedligeholdelse  

 af parkanlæg mv., der er etableret i tilknytning til kunstmuseet.
Repræsentanten har anført, at momslovens  

 fradragsregler i fuldt omfang tager sigte på at aflaste den erhvervsdrivende  

 for den moms, som er pålagt indkøb til brug for virksomhedens økonomiske  

 aktiviteter under forudsætning af, at disse aktiviteter i sig selv er  

 momspligtige.
Fradragsretten skal så vidt muligt svarer til virksomhedens  

 afgiftspligtige aktiviteter, jf.
EF-domstolens dom, C-33/91, (Sofitam),  

 præmis  

 10 og 11.
Udgifter til vedligeholdelse af  

 parkarealerne omkring museet udgør generelle omkostninger til museets drift,  

 som i overensstemmelse med momsreglernes basale principper om afgiftsmæssig  

 neutralitet må anses for at have tilknytning til såvel momspligtige som  

 momsfri  

 aktiviteter i virksomheden.
Omkostningerne er dermed omfattet af reglerne om  

 delvis fradragsret efter momslovens § 38, stk. 1.
Der ses ikke belæg for påstanden om, at  

 parkanlægget udelukkende vedrører den momsfri museumsvirksomhed.
Der er fri  

 adgang til parkanlægget, der dermed ikke indgår som indtægtsgrundlag i den  

 momsfri museumsvirksomhed.
Velplejede og vedligeholdte  

 udenomsarealer bidrager generelt til at gøre museet attraktivt, og er  

 derigennem med til at forøge besøgstallet.
Museet vil herved opnå forøgede  

 indtægter fra såvel momsfri entre som momspligtigt mersalg af varer.
Et  

 forøget  

 besøgstal vil tillige tiltrække flere sponsorer og dermed bidrage til, at der  

 generes flere momspligtige sponsorindtægter til museet.
 Repræsentanten har med henvisning til  

 Landsskatterettens kendelse af 5 april 2001 (SKM 2001.237.LSR) bemærket, at  

 der  

 i nærværende sag er en tilsvarende sammenhæng mellem omkostninger til  

 vedligeholdelse af parkanlægget og museets momspligtige sponsorindtægter.
Momsregistrerede virksomheder har efter  

 praksis adgang til momsfradrag for vedligeholdelse, herunder havearbejde og  

 anden renholdelse, af virksomhedens arealer.
Det følger af momslovens regler  

 om  

 delvis fradragsret, at retten til fradrag tillige omfatter virksomheder med  

 både momsfri og momspligtige aktiviteter, som eksempelvis pengeinstitutter og  

 skoler.
Fradragsretten for omkostninger af den omhandlede karakter kom blandt  

 andet til udtryk i Vestre Landsrets dom af 22. januar 2002 (SKM2002.282.VLR),  

 hvor Landsretten anerkendte, at et momsregistreret selskab havde ret til  

 momsfradrag for udgifter til leje af et parkområde omkring et gods, hvor  

 selskabet havde indrettet erhvervslokaler.
Der var en tilstrækkelig direkte  

 og  

 umiddelbar sammenhæng mellem selskabets momspligtige virksomhed og lejen af  

 det  

 omhandlede parkområde.
 Repræsentanten har peget på følgende for  

 hold, som bør føre til, at moms vedrørende vedligeholdelsen kan fradrages:
Der er fri adgang til parkanlægget,  

 herunder til at besigtige de skulpturer, som er placeret i parkanlægget.  

 Anlægget bidrager generelt til at gøre museet attraktivt, og bidrager  

 derigennem til at øge besøgstallet.
Dette bidrager til såvel momsfrie  

 entreindtægter  

 som momspligtigt mersalg.
Udover indtægter fra salg har museet også  

 momspligtige sponsorindtægter.
Disse indtægter er knyttet til selve  

 udstillingsaktiviteten.
Selv om det eventuelt anerkendes, at parkanlægget  

 alene  

 vedrører udstillingsaktiviteterne, vil sponsorindtægter medføre delvis  

 fradragsret.
Andre såkaldte blandede virksomheder har efter revisors  

 vurdering  

 adgang til at fratrække en andel af momsen vedrørende haveanlæg mv.
Dette  

 gælder f.eks. pengeinstitutter og skoler.
Sammenfattende har repræsentanten  

 anført, at museets vedligeholdelsesudgifter til parkanlægget ikke ses at have  

 en direkte og umiddelbar tilknytning til museets momsfrie museumsaktiviteter,  

 som kan begrunde en nægtelse af fradragsretten for de omhandlede  

 omkostninger.  

 Udgifterne er derimod en del af museets almindelige omkostninger, som i  

 princippet  

 udgør omkostningselementer i  

 museets produktpriser, og således også indgår i prisfastsættelse, for museets  

 momspligtige afsætning af varer og ydelse.
Da omkostningerne knytter sig til  

 hele museets drift, må fradragsretten fastsættes efter momslovens § 38, stk.  

 1,  

 og momsfradraget beregnes på grundlag af de fradragsprocenter, der er anvendt  

 i  

 museets anmodning om tilbagebetaling af moms.
Told-  

 og Skattestyrelsens udtalelse Told- og Skattestyrelsen har indstillet  

 den påklagede afgørelse stadfæstet.
 Der er henvist til den af regionen  

 anførte begrundelse i afgørelsen.
Landsskatterettens  

 bemærkninger og begrundelse Momslovens § 38, stk. 1, 1. punktum, har  

 følgende ordlyd:
For varer og ydelser, som en  

 registreret virksomhed anvender både til fradragsberettigede formål efter §  

 37  

 og til andre formål i virksomheden, kan der foretages fradrag for den del af  

 afgiften, der forholdsmæssigt svarer til omsætningen i den  

 registreringspligtige del af virksomheden. Der er fri adgang til den omhandlede  

 park, og udgifterne til vedligeholdelse af den, har derfor ikke nogen  

 umiddelbar og direkte tilknytning til en udgående transaktion.
 I overensstemmelse med EF-dommene i  

 C98/98 og C408/98 må udgifterne herefter anses som generalomkostninger.  

 Sådanne  

 udgifter må i overensstemmelse med de nævnte domme som udgangspunkt anses som  

 fællesudgifter, hvor fradragsretten skal opgøres efter momslovens § 38, stk.  

 1,  

 jf. 6. momsdirektivs artikel 17, stk. 5, med mindre det kan godtgøres, at  

 generalomkostningerne vedrører henholdsvis en momspligtig eller momsfritagen  

 aktivitet, jf. sidste punktum i præmis 42 i Abbey-dommen.
Det kan hverken anses for godtgjort, at  

 de her omhandlede udgifter kun vedrører den momsfritagne museumsaktivitet,  

 eller de momspligtige aktiviteter.
Fradraget for disse udgifter skal derfor  

 opgøres efter § 38, stk. 1, og der gives således museet medhold i den  

 nedlagte  

 påstand.
