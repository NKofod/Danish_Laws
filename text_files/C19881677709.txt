(Til alle kommuner og forstandere for  

 folkehøjskoler og landbrugsskoler) I lighed med tidligere år er der på finansloven for 1988 ad konto §  

 20.04.89.52.01. Støtte til elever på folkehøjskoler, landbrugsskoler,  

 husholdningsskoler og efterskoler optaget følgende tekstanmærkning:
»Af kontoen kan der ud over den statsstøtte, som den enkelte elev  

 måtte være berettiget til efter de almindelige gældende regler, ydes danske  

 elever statsstøtte til ophold af mindst 14 dages varighed på statsanerkendte  

 folkehøjskoler og landbrugsskoler i andre nordiske lande.
Støtten ydes med et  

 beløb svarende til 40 pct. af den til enhver tid godkendte ugentlige  

 elevbetaling.
Deltager eleven i et kursus på 5 uger og derover, kan der  

 tillige ydes et beløb til rejseomkostninger, svarende til de faktiske  

 rejseudgifter, dog højst udgiften til rejse til og fra vedkommende skole med  

 billigste offentlige transportmiddel. ingen kan dog få mere end 100 pct. af  

 den godkendte ugentlige elevbetaling samt rejsegodtgørelse«.
 Ordene »den statsstøtte, som den enkelte elev måtte være berettiget  

 til efter de almindelige gældende regler« betyder den indtægtsbestemte  

 støtte, som eleven er berettiget til efter Undervisningsministeriets  

 bekendtgørelse nr. 793 af 11. december 1987 om elevstøtte til elever på  

 folkehøjskoler, landbrugsskoler, husholdningsskoler og efterskoler.
 Ansøgningen sendes direkte til Undervisningsministeriet, Direktoratet for  

 Folkeoplysning, Frie Grundskoler m.v., på de almindelige skemaer til  

 ansøgning om statsstøtte til deltagelse i kurser på danske folkehøjskoler og  

 landbrugsskoler (formular nr. 69).
UNDERVISNINGSMINISTERIET, Direktoratet for Folkeoplysning, Frie Grundskoler m.v., den 18. februar 1988.
 P.d.v.
