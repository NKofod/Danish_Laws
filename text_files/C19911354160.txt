VEJLEDNING OM TILSKUD TIL SKOVFORBEDRENDE FORANSTALTNINGER - Lov nr. 194 af 29. marts 1989 om tilskud til skovforbedrende for-  

 anstaltninger ændret ved lov nr. 281 af 8. maj 1991.
 - Landbrugsministeriets bekendtgørelse nr. 308 af 17. maj 1991.
Tilskudsordningen er en gennemførelse af EF's strukturforbedrengsordning,  

 for så vidt angår skovbrugsforanstaltninger på landbrugsbedrifter, jf.
Rådets  

 forordning nr. 797/85.
Efter ordningen kan der ydes tilskud til private ejere af skove der  

 foretager de skovforbedrende foranstaltninger, der er beskrevet i  

 bekendtgørelsen.
Er ansøgers samlede skovareal over 50 ha, nedsættes  

 tilskudsprocenten gradvist, så der for skovarealer over 150 ha ikke ydes  

 tilskud.
 Der er fastsat maksimums tilskudsgrænser for de enkelte foranstaltninger.  

 Der ydes ikke tilskud til foranstaltninger, der er påbegyndt, før  

 Jordbrugsdirektoratet har givet tilsagn om tilskud.
Tilskuddet udgør 50 procent af godkendte tilskudsberettigede udgifter for  

 de enkelte foranstaltninger, for etablering af løvskovsbælter i skove eller  

 på tilgrænsende arealer og udarbejdelse af driftsplaner er tilskudsprocenten  

 dog 60. Jordbrugsdirektoratet har fastsat tilskudsprocenterne efter  

 indstilling fra et rådgivende udvalg.
Indtægter der fremkommer som følge af  

 projektet, modregnes i de tilskudsberettigede udgifter.
Tilskudsgrundlaget  

 skal mindst udgøre 20.000 kr. pr. ansøgning og højst 200.000 kr. pr. ansøger.  

 Tilskuddet udbetales på grundlag af en indberetning, der skal indsendes  

 senest 2 år efter, at tilsagn er meddelt.
Ansøgningen skal udfærdiges på et særligt ansøgningsskema og med bistand  

 af en godkendt skovbrugskonsulent.
Yderligere oplysninger kan fås ved  

 henvendelse til godkendte skovbrugskonsulenter eller Jordbrugsdirektoratet.
KAPITEL I.
TILSKUD TIL SKOVFORBEDRENDE FORANSTALTNINGER.
Hvem kan få tilskud? Der kan ydes tilskud til private ejere af skove.
Tilskud kan endvidere  

 ydes til en gruppe af skovejere, der indgår i et fællesprojekt.
Der kan ikke  

 ydes tilskud til stat, kommuner, kirker, præsteembeder, samt fonde med et  

 almennyttigt sigte, hvis overskud kommer en større ubestemt kreds af personer  

 til gode.
Hvad kan der ydes tilskud til? Der kan ydes tilskud til: 1 Udhugning og pleje af løvtræbevoksninger op  

 til en alder af ca. 30 år. 2 Udhugning og pleje af nåletræbevoksninger til og  

 med anden udhugning. 3 Konvertering af lavtproducerende bevoksninger som  

 bjergfyr og lign. til bevoksninger med højere producerende træarter. 4  

 Konvertering af klima- og insektskadede bevoksninger til bevoksninger med  

 mere modstandsdygtige træarter. 5 Etablering af løvskovbælter i skove eller  

 på tilgrænsende arealer, til forebyggelse af skovbrand og stormfald. 6 Anlæg  

 af skovveje og læggepladser. 7 Vedligeholdelse af skovveje og læggepladser. 8  

 Gravning og oprensning af grøfter. 9 Udarbejdelse af driftsplaner.
 10 Foranstaltninger til fremme af kvaliteten af skovproduktionen.
 11 Andre skovforbedrende foranstaltninger til fremme af god og flersidig  

 skovdrift, efter Jordbrugsdirektoratets nærmere be- stemmelse.
 Der ydes ikke tilskud til: 1 Generelle plejeforanstaltninger af  

 skovkulturer. 2 Anlæg og pleje samt andre foranstaltninger i bevoksninger,  

 anlagt til produktion af juletræer og pyntegrønt. 3 Konvertering af  

 løvtræbevoksninger til nåletræbevoksninger. 4 Projekter om fremme af løvskov,  

 herunder etablering af ydre skovbryn af løvtræer og buske, som er omfattet af  

 mulighed for tilskud i henhold til skovloven, og 5 Foranstaltninger, som  

 ejeren overfor offentlige myndigheder er forpligtet til at udføre.
 Betingelser for tilskud.
 Der skal være tale om skovarealer på mindst 0,5 ha, som i en bredde på  

 over 20 meter er bevokset med vedplanter, der er i stand til at udvikle sig  

 til højstammet skov.
Skovarealet skal være beliggende på en jordbrugsbedrift.
Ved en  

 jordbrugsbedrift, forstås en bedrift der lovligt drives som en driftsenhed,  

 og som anvendes til landbrug, skovbrug, gartneri, frugtavl, planteskole eller  

 lignende jordbrugsvirksomhed.
 Tilskudsgrundlag og tilskudsberegning.
 Tilskudsgrundlaget omfatter:
 1 Lønudgifter m.v. til fremmed arbejdskraft der udfører de af ansøgningen  

 omfattende skovforbedrende foranstaltninger.
 2 Leje af fremmed materiel.
 3 Udgifter til køb af planter.
 4 Udgifter til materialer.
 5 Udgifter til sagkyndig vejledning i forbindelse med foranstaltningernes  

 gennemførelse.
 6 Udgifter til materiel og fremmed arbejdskraft i forbindelse med  

 tilpasning af landbrugsmateriel til skovbrugsarbejde, hvis tilpasningen  

 indgår som en del af en skovforbedrende foranstaltning og ansøgeren har  

 jordbrug som hovederhverv.
 Tilskudsgrundlaget omfatter ikke:
 1 moms.
 2 værdien af eget arbejde.
 3 lønudgift til ansøgerens faste arbejdere og funktionærer.
 4 udgifter ved brug af eget materiel, samt værdien af egne planter,  

 materialer mv.
 5 udgift ved den sagkyndige skovbrugskonsulents bistand ved udarbejdelse  

 af ansøgning samt efterfølgende besigtigelse af areal.
 6 udgifter ved fremskaffelse af nødvendig dokumentation.
 Opnås indtægter ved gennemførelsen af de skovforbedredende  

 foranstaltninger, nedsættes tilskudsgrundlaget med den forventede indtægt.  

 Tilskudsgrundlaget kan højst udgøre 200.000 kr. pr. ansøger og højst 30.000  

 kr. pr. ha.
Tilskuddet beregnes som en procentdel af tilskudsgrundlaget.
For de  

 enkelte foranstaltninger gælder følgende grænser for det maksimale  

 tilskudsgrundlag med tilhørende tilskudsprocenter:
Overstiger skovarealet 50 ha, reduceres tilskuddet med en hundrededel for  

 hver ha.
Tilskud bortfalder således helt for skove over 150 ha.
Til tilpasning af landbrugsmateriel er det maksimale tilskudsgrundlag  

 30.000 kr.
Ved tilpasning af landbrugsmateriel medregnes det her ansøgte  

 tilskudsgrundlag ikke ved beregning af de maksimale 30.000 kr/ha.
 Der ydes ikke tilsagn om tilskud, hvis tilskudsgrundlaget er under 20.000  

 kr. pr. ansøgning, for driftsplanlægning dog 3.000 kr.
 For ansøgere, der har modtaget tilsagn om tilskud til skovforbedrende  

 foranstaltninger, eller tilskud efter lov om tilskud til produktions-,  

 beskæftigelses- og miljøfremmende foranstaltninger i det private skovbrug  

 indenfor de sidste 3 år, kan der normalt ikke ydes tilsagn om tilskud.
 Behandling af ansøgninger.
Kan ansøgningen eller dele heraf godkendes, giver Jordbrugsdirektoratet  

 ansøger meddelelse herom i form af et tilsagn om tilskud.
Der sendes  

 samtidigt et eksemplar af tilsagnet til konsulenten.
Betingelserne for tilskuddet vil fremgå af tilsagnet.
Der vil normalt  

 blive krævet, at foranstaltningerne er færdiggjort senest 2 år fra tilsagnets  

 dato.
 Udbetaling af tilskud.
Når foranstaltningerne er udført i overensstemmelse med de fastsatte  

 vilkår, indsendes til Jordbrugsdirektoratet en indberetning herom bilagt  

 dokumentation for de afholdte udgifter.
Kan indberetningen godkendes, vil  

 tilskuddet blive udbetalt.
Tilskuddet kan ikke overstige det beløb, der er  

 givet tilsagn om, og vil blive beregnet på grundlag af de dokumenterede  

 udgifter.
Tilskud på under 1.500 kr. udbetales ikke.
 Ejerskifte.
 Tilsagnet bortfalder i tilfælde af ejerskifte; dog kan  

 Jordbrugsdirektoratet tillade, at en ny ejer indtræder i tilsagnet.
 Tilbagebetaling.
 Tilsagn om tilskud bortfalder helt eller delvist og udbetalt tilskud skal  

 tilbagebetales hvis ansøgeren:
1. har givet urigtige eller vildledende oplysninger, 2. har fortiet oplysninger af betydning for  

 afgørelsen, eller 3. ansøgeren ikke opfylder betingelserne for tilsagn  

 om tilskud Kontrol.
Der vil af Jordbrugsdirektoratet blive foretaget en stikprøvekontrol, hvor  

 der er foretaget skovforbedrende foranstaltninger.
Ved kontrollen skal  

 tilskudsmodtager ledsage kontrolpersonalet og fremlægge nødvendigt  

 dolumentationsmateriale.
 KAPITEL 2 ANSØGNING OG INDBERETNING.
 Ansøgningen.
 Ansøgningen indgives til Jordbrugsdirektoratet på skemaer, der fås ved  

 henvendelse til Jordbrugsdirektoratet eller godkendte skovbrugskonsulenter.  

 Ansøgningsfristen er 1. juli 1991.
 Ansøgningen skal udfærdiges med bistand af en godkendt skovbrugskonsulent.  

 Skovbrugskonsulenten skal med sin underskrift erklære, at de projekterede  

 skovforbedrende foranstaltninger er forstligt forsvarlige og i  

 overensstemmelse med anden lovgivning og den offentlige planlægning.
Ansøgningen består af 3 sider.
Aller punkterne skal udfyldes og der skal  

 anføres CPR/SE nr. på alle siderne.
For fællesprojekter suppeleres med en  

 ekstra side for hele projektet.
 Bilag til ansøgningen.
Ansøgningen vedlægges kort over den eller de skove, hvortil der er søgt  

 tilskud, med indtegning af de planlagte foranstaltninger.
Indtegning af  

 foranstaltningerne på kortet skal være præcis og entydig, så arealet let kan  

 findes i marken.
Eksisterer der ikke et skovkort, kan anvendes kopi af Kort-  

 og Matrikelstyrelsens topografiske kort i 1:25.000. Kortbilag skal også  

 indsendes, hvor der kun er søgt om tilskud til udarbejdelse af driftsplaner.  

 Ansøgers navn og CPR./SE nr. skal være anført på kortet.
 Ansøgningsskemaets udfyldelse.
 1. Det individuelle skema.
PKT A: Det anføres, om ansøgningen hører til et fællesprojekt.
Hvis det  

 er tilfældet, skal der samtidig foreligge ansøgninger fra samtlige deltagere  

 i fællesprojektet og en fælles ansøgning, der er underskrevet af alle  

 deltagere i fællesprojektet.
PKT B: Ansøgeren er den person eller det selskab, der ejer den  

 jordbrugsbedrift, hvortil der søges tilskud.
Ved korrespondance, udbetaling  

 og indberetninger til skattevæsenet vil Jordbrugsdirektoratet henvise til den  

 person, der anføres her.
Der må kun anføres en ejer.
Er der flere ejere,  

 anføres de øvrige på sidste side, pkt.
K.
Der anføres cpr. nr. for personer  

 og SE nr. for selskaber.
PKT C: Her anføres antallet af ansøgers jordbrugsbedrifter,  

 jordbrugsbedrifternes samlede areal og samlede skovareal.
En jordbrugsbedrift  

 er en eller flere ejendomme og eventuelle tilforpagtede arealer, der lovligt  

 drives som en driftsenhed.
En jordbrugsbedrift kan således bestå af flere  

 selvstændigt noterede landbrugsejendomme.
Dernæst anføres oplysninger om de ejendomme, hvorpå der projekteres  

 skovforbedrende foranstaltninger.
Er der ikke tilstrækkelig plads på skemaet,  

 vedlægges ekstra ark eller en liste.
Til slut anføres størrelsen af  

 skovarealet på ejers øvrige ejendomme.
 De opgivne skovarealers størrelse benyttes til beregning af  

 arealreduktionsfaktoren, hvor tilskudsprocenten reduceres med en hundrededel,  

 for hver ha. skovarealet overstiger 50 ha.
 PKT D: Forventes tilskud eller er der ydet tilskud fra andre offentlige  

 midler, anføres tilskudsgiver, arten af tilskud samt dets størrelse.
PKT E: Her angives hovedproduktionen for den primære jordbrugsbedrift,  

 til hvilken der søges tilskud.
Der anføres den produktion, der giver det  

 største bidrag til bruttooverskuddet.
PKT F: Det oplyses, om ejeren har jordbrug som hovederhverv.
Ved  

 hovederhverv forstås, at ejeren anvender mere end halvdelen af sin arbejdstid  

 i bedriften og opnår mindst halvdelen af sin samlede indkomst ved bedriften.  

 Det er ikke en betingelse for tilskud, at ejeren har jordbrug som  

 hovederhverv.
Oplysningen anvendes i forbindelse med indberetning til EF.
PKT G: Hvis der er ydet tilskud efter forbedringslovens kap. 2 om tilskud  

 til forbedringsplaner, skal dette oplyses.
Om muligt angives journal nr.  

 Oplysningen anvendes i forbindelse med forskellige indberetninger til EF, men  

 har ikke betydning for tilskudsberegningen.
 PKT H:
 - I kolonne 1 anføres nummeret på den pågældende skovforbedrende  

 foranstaltning jf. vejledningens side 4 eller bekg. § 5 stk. 1.
 - I kolonne 2 anføres nr. på det areal som den pågældende foran- staltning  

 vedrører.
- I kolonne 3 angives størrelsen i ha. af det areal, der omfattes af  

 foranstaltningen.
For foranstaltning 6,7,8 angives tillige det antal meter  

 eller kvadrat-meter foranstaltningen omfatter.
Er der tale om grøftearbejde  

 skal fx. angives 3 ha, 600 m.
Hektar angivelserne er nødvendige også for de  

 foranstaltninger der angives i meter, således at det maksimale tilskud på  

 30.000 kr/ha i gennemsnit kan kontrolleres.
- I kolonne 4 opgives den nuværende træart.
Er der tale om flere træarter,  

 angives hovedtræarten.
 - I kolonne 5 opgives alderen for træarten fra kolonne 4.
 - I kolonne 6 angives den fremtidige træart, gældende for foran-  

 staltningerne 3, 4 og 5.
 - I kolonne 7 anføres forventede indtægter som følge af foran-  

 staltningerne som fx. salg af effekter.
 - I kolonne 8 anføres de forventede udgifter ved foranstaltning- ens  

 gennemførelse.
 - I kolonne 9 anføres beløbet fra kolonne 8 med fradrag af beløbet fra  

 kolonne 7. Overstiger det fremkomne beløb det maksimale tilskudsgrundlag, der  

 kan ydes tilskud til, anføres istedet det maksimale tilskudsgrundlag for  

 foranstaltningen.
 - Før sammentælling af tilskudsgrundlaget anføres forventet ud- gift til  

 sagkyndig vejledning, der ikke må overstige 15 procent af de samlede  

 udgifter.
 PKT I: Under særlige bemærkninger kan anføres uddybende forhold  

 vedrørende skema H, fx. forventede hugstmængder og effekttyper vedrørende  

 indtægtskolonnen i skema H.
PKT J: Hvis ansøgningen omfatter foranstaltninger angivet under punkt J1  

 eller J2, skal ansøger indhente udtalelse fra den lokale skovlovsmyndighed,  

 statsskovdistrikt.
Samtidig med indsendelse af ansøgningen til  

 Jordbrugsdirektoratet, indsendes kopi af kortbilag.
Statsskovdistriktet  

 indsender udtalelsen direkte til Jordbrugsdirektoratet, der skal have denne  

 udtalelse i hænde senest 3 uger efter, at statsskovdistriktet har modtaget  

 ansøgningen.
PKT K: Ansøgningen skal underskrives af ejendommens ejer og af en  

 godkendt skovbrugskonsulent.
Hvis et areal har flere ejere, skal alle  

 underskrive ansøgningen.
Indgår ansøgningen i et fællesprojekt, skal ejerne  

 tillige underskrive en fællesansøgning.
II.
Fællesprojekt.
Ansøgningen til et fællesprojekt består af deltagernes  

 individuelle ansøgningsskemaer og et fælles ansøgningsskema.
I det følgende  

 behandles fællesansøgningsskemaet:
Fællesprojektskema og deltagernes individuelle skemaer indsendes samlet  

 til Jordbrugsdirektoratet.
Skal udtalelse indhentes fra skovlovsmyndigheden,  

 sendes kopier af samtlige skemaer og fællesskemaet til statsskovdistriktet.
 PKT A: Hvis intet anføres under dette punkt, vil tilskuddet blive  

 udbetalt direkte til de enkelte deltagere i fællesprojektet.
 PKT B: Under særlige bemærkninger anføres uddybende forhold, der iøvrigt  

 ikke har kunnet indpasses i skemaet.
PKT C: Fællesansøgningen underskrives af alle deltagere i fællesprojektet  

 og af skovbrugskonsulenten.
Deltagerne i fællesprojektet skal tillige  

 underskrive hver sit individuelle skema.
Skovbrugskonsulenten står inde for  

 de individuelle skemaer ved sin underskrift på fællesansøgningen, og behøver  

 ved fællesprojekter ikke at underskrive hver enkelt individuelt skema.
 Indberetning.
Indberetning om skovforbedrende foranstaltninger skal udfærdiges på  

 skemaer, der fås ved henvendelse til Jordbrugsdirektoratet eller en af de  

 godkendte skovbrugskonsulenter.
Indberetningerne indsendes til  

 Jordbrugsdirektoratet og er samtidig anmodning om udbetaling af tilskud.
 Bilag til indberetningen.
 - Dokumentation for og specifikation af de afholdte tilskudsbe- rettigede  

 udgifter.
 - Dokumentation for herkomst af anvendt plantemateriale. (Påteg- ning på  

 faktura eller herkomstbevis.).
 Indberetningsskemaets udfyldelse:
 Der udfyldes ikke et særligt skema hvis projektet er udført som et  

 fællesprojekt, men alle projektdeltagernes individuelle indberetningsskemaer  

 indsendes samlet til Jordbrugsdirektoratet.
 PKT A: Ved korrespondance til skattevæsenet vil Jordbrugsdirektoratet  

 henvise til den person, der anføres her.
 PKT B: Her anføres om der er sket ændringer i ejendomsforhold siden  

 indsendelse af ansøgning.
 PKT C: Her anføres det faktiske modtagne støttebeløb af andre offentlige  

 midler.
PKT D: Der anføres dato for begyndelse og afslutning af arbejdet med  

 foranstaltningen.
Denne oplysning er nødvendig af hensyn til indberetning til  

 EF.
 PKT E: Bemærkninger der ikke har kunnet indpasses andet steds føres her.
PKT F: Opgørelsen af de tilskudsberettigede udgifter specificeres som  

 nævnt i skemaet, der er opbygget på samme måde som ansøgningsskemaets pkt.
H.
 PKT G: Skemaet underskrives af ansøger og skovbrugskonsulent.
