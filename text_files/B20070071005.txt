Bekendtgørelse  

 af vedtægter for den offentlige fond til varetagelse af statens deltagelse i  

 kulbrintetilladelser I medfør af § 1, stk. 4, i lov nr. 587 af 24.  

 juni 2005 om en offentlig fond til varetagelse af statens deltagelse i  

 kulbrintetilladelser  

 og en statslig enhed til administration af fonden fastsættes:
 § 1.  

  

 Fonden er stiftet i henhold til lov nr. 587 af 24. juni 2005 om en offentlig  

 fond til varetagelse af statens deltagelse i kulbrintetilladelser og en  

 statslig enhed til administration af fonden.
 § 2.  

  

 Fondens navn er Nordsøfonden.
§ 3.  

  

 Fondens  

 formål er at varetage statens ejerskab i kulbrintetilladelser givet i medfør  

 af  

 lov om anvendelse af Danmarks undergrund.
Ved udøvelsen af ejerskabet må  

 alene  

 de hensyn, der tilgodeses efter undergrundsloven, varetages, jf.  

 undergrundslovens § 8.
 Stk. 2.  

  

 Fonden skal  

 afholde udgifter knyttet direkte til statsdeltagelsen, herunder udgifter til  

 efterforskning og investeringer i produktionsanlæg, svarende til de i fonden  

 placerede licensandele, og være debitor for lån ydet til dækning af disse  

 udgifter.
 Stk. 3.  

  

 Fonden kan  

 oppebære indtægter fra de statslige licensandele.
§ 4.  

  

 Fondens  

 indtægter anvendes først til projektudgifter knyttet til statsdeltagelse i  

 kulbrintetilladelser og betaling af renter og afdrag på gæld.
Overskud  

 herudover anvendes til ekstraordinære afdrag på gæld.
Yderligere overskud  

 overføres til statskassen.
 Stk. 2.  

  

 Når  

 produktionsanlæg m.v. inden for kulbrintetilladelser, fonden deltager i,  

 forventes afviklet og bortfjernet inden for en kortere årrække, og der ikke  

 er  

 udsigt til fremtidige indtægter, kan fonden hensætte midler til betaling for  

 afviklingen og bortfjernelsen.
 § 5.  

  

 Den  

 del af fondens finansieringsbehov, der ikke kan finansieres af fondens  

 indtægter, finansieres gennem statslige genudlån.
§ 6.  

  

 Fonden  

 har ikke nogen ledelse eller bestyrelse, men administreres af enheden til  

 administration af den offentlige fond til varetagelse af statens deltagelse i  

 kulbrintetilladelser, Nordsøenheden.
Enheden ledes af en direktør, der  

 ansættes  

 af transport- og energiministeren.
Enhedens øvrige personale ansættes af  

 direktøren.
 § 7.  

  

 Fonden tegnes af direktøren eller af 2 i forening af de medarbejdere i  

 Nordsøenheden, der er bemyndiget hertil.
 § 8.  

  

 Fonden  

 kan ikke være operatør for tilladelser.
 Stk. 2.  

  

 Fonden kan  

 ikke erhverve selskaber eller ejerandele i selskaber.
Stk. 3.  

  

 Fonden kan  

 alene forøge sin andel i tilladelser, hvis det sker efter forkøbsrettigheder  

 eller i en sole risk-procedure i de enkelte tilladelser og efter godkendelse  

 af  

 transport- og energiministeren.
Fonden kan alene benytte en forkøbsret eller  

 deltage i en sole risk-aktivitet, hvis der er tale om projekter, hvor der er  

 forventning om en positiv projektøkonomi, ud fra de i branchen sædvanligt  

 benyttede  

 beregningsmodeller.
Endvidere skal et flertal af de deltagende private  

 selskaber, målt ud fra den procentvise deltagelse, også fortsat deltage i  

 investeringerne/arbejdet i tilladelsen.
Fondens andel kan ikke overstige 40  

 pct. af tilladelsen.
 § 9.  

  

 Fondens  

 regnskabsår er kalenderåret.
 Stk. 2.  

  

 Fonden  

 afgiver årligt regnskab til transport- og energiministeren for sin  

 virksomhed.  

 Regnskabet aflægges og revideres efter den til enhver tid gældende  

 årsregnskabslov.
 § 10.  

  

 Tilsyn med den offentlige fond føres af Transport- og Energiministeriet.
§ 11.  

  

 Fondens  

 ophør besluttes ved lov.
Ved nedlæggelse af fonden overtager statskassen  

 fondens formue og indtræder i fondens rettigheder og forpligtelser.  

 Afviklingen  

 forestås af Nordsøenheden, medmindre andet besluttes ved lov.
 § 12.  

  

 Bekendtgørelsen træder i kraft den 29. juni 2007 med virkning fra den 1.  

 november 2005.
 Stk. 2.  

  

 Bekendtgørelse nr. 718 af 5. juli 2005 af vedtægter for den offentlige fond  

 til  

 varetagelse af statens deltagelse i kulbrintetilladelser ophæves.
