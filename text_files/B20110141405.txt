Bekendtgørelse om ændring af bekendtgørelse om delpension § 1 I bekendtgørelse nr. 452 af 28. april 2010 om delpension foretages følgende ændringer:
 1. I § 9, stk. 2, indsættes efter »stk. 7«: »eller stk. 9«.
 2. § 17 affattes således:
 »§ 17. Alle pensioner, der medfører nedsættelse af delpensionen efter lovens § 4 a opgøres på årsbasis.
 Stk. 2. For personer, der er født før den 1. januar 1956, beregnes nedsættelsen af delpensionen for pensioner efter lovens § 4a, stk. 4 og 5.
Stk. 3. For personer, der er født den 1. januar 1956 eller senere, beregnes nedsættelsen af delpensionen for pensioner efter lovens § 4a, stk. 8.« 3. Efter § 17 indsættes:
»§ 17 a.
Pengeinstitutter, livsforsikringsselskaber og pensionskasser m.v., samt offentlige myndigheder, der forvalter pensionsordninger, jf. lovens § 4 a, stk. 1, indberetter ½ år før delpensionsalderen eventuelle udbetalinger fra pensionsordninger i overensstemmelse med aldersvilkårene i pensionsordningen i perioden fra personens 60-års-dag til personen når delpensionsalderen.
Stk. 2. Pensionsudbetalinger, jf. lovens § 4 d indgår i beregningen af nedsættelsen af delpensionen.
Udbetalinger omfattet af lovens § 4 a, stk. 4, 1. og 2. pkt. og stk. 7, divideres med det maksimale antal år i delpensionsperioden.
Udbetalinger omfattet af lovens § 4 a, stk. 4, 3. pkt. indgår i beregningen med det udbetalte beløb før skat og afgifter.
§ 17 b.
Klage over oplysning om værdien af pensioner m.v. fra pengeinstitutter, livsforsikringsselskaber og pensionskasser m.v., samt offentlige myndigheder, der forvalter pensionsordninger, jf. lovens § 4 a, stk. 1, indgives til den enhed, som har givet oplysningen.« § 2 Bekendtgørelsen træder i kraft den 1. januar 2012.
