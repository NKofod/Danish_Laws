I meddelelse af 31. januar 1980 anførte sundhedsstyrelsen, at man ikke var  

 sindet at godkende udgifter til indkøb eller leasing af EDB-anlæg på  

 apotekernes opgørelse af omsætning og overskud.
Begrundelsen herfor var, at  

 sundhedsstyrelsen fandt det hensigtsmæssigt, at der blev foretaget en samlet  

 vurdering af spørgsmålet om apotekernes anvendelse af EDB, forinden der i  

 større omfang blev investeret i EDB-udstyr på apotekerne.
I februar 1982 modtog sundhedsstyrelsen en rapport fra Danmarks  

 Apotekerforening vedrørende forløbet af forsøg med EDB på apotekerne, idet  

 foreningen anmodede om styrelsens stillingtagen til anvendelsen af EDB på  

 apotekerne.
Rapporten gav sundhedsstyrelsen anledning til at indhente  

 supplerende oplysninger, og en redegørelse for styrelsens indstilling til  

 spørgsmålet om anvendelse af EDB på apotekerne blev i september 1982 forelagt  

 indenrigsministeriet.
I sin indstilling anførte sundhedsstyrelsen, at man fandt, at en række  

 opgaver på apotekerne vedrørende receptekspedition og regnskabsmæssige  

 funktioner med fordel kunne løses gennem anvendelse af EDB.
Endvidere gav  

 sundhedsstyrelsen udtryk for, at man fandt, at det var den enkelte apoteker,  

 der selv måtte træffe beslutning om anvendelse af EDB og herunder tage  

 stilling til, hvilket udstyr der i givet fald skulle anskaffes.
Endelig  

 fremhævede sundhedsstyrelsen det nødvendige i, at der blev stillet krav til  

 de data, som EDB-anlæg på apotekerne producerede, således at EDB-registrerede  

 oplysninger fra de enkelte apoteker kunne udnyttes af de centrale myndigheder  

 f.eks. til statistiske formål.
Indenrigsministeriet har i november 1982 tilsluttet sig sundhedsstyrelsens  

 synspunkter, men samtidig præciseret, at en eventuel indførelse af EDB på de  

 enkelte apoteker skal ske uden at medicinpriserne påvirkes heraf, og dette  

 gælder også andet udstyr til eventuel kompensation for den skitserede  

 EDB-model.
Det følger heraf, at udgifter til anskaffelse og drift af EDB på  

 det enkelte apotek skal modsvares af tilsvarende besparelser på apoteket.
 I det følgende vil sundhedsstyrelsen nærmere redegøre for, hvilke  

 forudsætninger der gælder, for at udgifter til anskaffelse af EDB på  

 apotekerne vil kunne godkendes som en udgift på apotekets årlige opgørelse af  

 omsætning og overskud:
 1. Det forventes, at den enkelte apoteker nøje har  

 overvejet, hvilke konkrete opgaver apoteket med fordel vil kunne løse ved  

 anvendelse af EDB, og hvilket udstyr der er velegnet til løsningaf disse  

 opgaver.
 2. Det forudsættes, at den enkelte apoteker nøje har  

 overvejet, hvilke kompenserende besparelser der kan opnås ved anvendelse af  

 EDB, således at ovennævnte påbud fra indenrigsministeriet overholdes, og  

 således at apotekeren i givet fald kan redegøre herfor.
 3. Udgifter til køb af EDB-anlæg (hardware) skal  

 opføres på inventarkontoen, medens udgifter til leasing skal opføres på en  

 særskilt post på konto 10. Driftsudgifterne, herunder udgifter til  

 programmering (software), skal opføres på en særskilt post på konto 10.  

 Vedligeholdelsesudgifter skal specificeres særskilt på konto 3b.  

 Sundhedsstyrelsens vejledning og opgørelsesskemaet vil blive rettet i  

 overensstemmelse hermed.
4. Sundhedsstyrelsen vil ikke stille krav om, at  

 bestemte opgaver skal løses, såfremt der anskaffes EDB-udstyr.
I de tilfælde,  

 hvor udstyret imidlertid anvendes til taksation af lægemidler, skal anlægget  

 kunne anvende Danmarks Apotekerforenings takstdatabase.
I de tilfælde, hvor  

 anlægget anvendes til registrering af receptoplysninger med henblik på  

 udarbejdelse af opgørelser til kommunale, amtskommunale eller centrale  

 instanser, skal anlægget være således udformet, at det kan levere oplysninger  

 om de behandlede recepter efter følgende retningslinier: a.
Indholdet skal  

 svare til det til enhver tid fastsatte af sundhedsstyrelsen, jfr. § 37, stk.  

 2, i bekendtgørelse af lov om apotekervæsenet, og det til enhver tid aftalte  

 mellem Danmarks Apotekerforening på den ene side og henholdsvis  

 Amtsrådsforeningen i Danmark, Frederiksberg og København kommune på den anden  

 side. b.
Anlægget skal kunne opbevare receptoplysninger fra mindst een måneds  

 receptekspeditioner. c.
Oplysningerne skal kunne leveres i form af  

 udskrifter.
Apoteket skal tillige sikre sig, at der er udbygningsmuligheder  

 til stede, således at anlægget vil kunne levere oplysningerne på disketter  

 eller kunne sende oplysningerne gennem det af Post- og Telegrafvæsenet  

 etablerede datanet til Datacentralen af 1957 I/S og Kommunedata I/S.
 Samtidig bortfalder sundhedsstyrelsens meddelelse af 31. januar 1980 om  

 EDB-udgifter på apotekerne.
 SUNDHEDSSTYRELSEN, DEN 11. MAJ 1983.
 P.D.V.
