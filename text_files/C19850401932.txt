INDFØRELSE AF KODE FOR BYGNINGSREGLEMENT 1. Baggrund I forbindelse med en revision af boligministerietscirkulære af 31.3.1977  

 om ajourføring af BBR (som udsendes i slutningen af december) har det vist  

 sig nødvendigt for at kunne gennemføre indførelsen af Bygningereglement for  

 småhuse (BR-S), at der foretages en tilretning af BBR.
 Dette bevirker, at der indføres et nyt datafelt i BBR-ændringsregistret,  

 som skal angive efter hvilket Bygningsreglement de enkelte byggesager skal  

 administreres.
2. Nyt datafelt i BBR-ændringsregister (CS) For at kunne kende forskel på, hvordan den enkelte byggesag skal  

 behandles, vil der blive oprettet et nyt krævet datafelt (BBR-felt 292) hvor  

 kommunen skal angive om byggesagen skal administreres efter bygningsreglement  

 1982 (BR-82) eller bygningsreglement for småhuse (BR-S).
 Der kan indberettes følgende kodeværdier i feltet:
felt 292 = Kode for bygningsreglement (byggesagskode) Kode 1 = BR-S - tilladelsessager Kode 2 = BR-S - anmeldelsessager Kode 3 = BR-82 - sager 3. Behandling af verserende byggesager i BBR-ændringsregister For at også verserende byggesager i BBR-ændringsregister (CS) kan få  

 angivet en byggesagskode, vil Kommunedata indsætte en beregnet kode  

 maskinelt, efter omstående kombination af sagstyper, anvendelseskoder og  

 areal.
Inden Kommunedata indsætter koden maskinelt, vil kommunerne af Kommunedata  

 få tilsendt en liste over alle verserende byggesager i BBR-ændringsregister,  

 med angivelse af den beregnede byggesagskode.
Listerne skal bruges til en  

 »oprydning« af registret og vil blive udsendt i uge 50.
 For en række byggesager kan byggesagskoden ikke dannes maskinelt og felt  

 292 vil derfor være blankt på listen.
 For disse byggesager, må det af kommunen undersøges om byggesagen skal  

 have en kode eller ikke.
 En række af byggesager med felt 292 = blankt, kan være sager, som ikke  

 længere kræver byggesagsbehandling.
 Disse sager skal overføres til BBR-stamregister (CR). Selv om byggesagerne  

 ikke længere kræver en ibrugtagningstilladelse, skal der indberettes en af  

 følgende datoer, som bevirker overførsel.
- dato for ibrugtagningstilladelse - dato for gennemført nedrivning - eller evt. dato for henlagt Ovennævnte skal være afsluttet til januar-ajourføringen 1986.
 Som eksempel på sager som ikke længere kræver byggesagsbehandling kan  

 nævnes følgende byggearbejder i forbindelse med småhuse (bygninger til  

 helårsbeboelse):
- Nedrivning af garager, carporte og udhuse - Ombygning (uden arealer),  

 fx. ændret værelsesantal - Indretning af ekstra toilet og baderum.
 - Modernisering i øvrigt samt:
- opførelse af kolonihavehus - Indretning af køkken I øvrigt henvises til bygningsreglement for småhuse.
 For byggesager, der skal have en byggesagskode, skal der indberettes til  

 det nyopretttede datafelt (felt 292) når Kommunedata har konverteret  

 registret. (se afsnit 4).
 4. Indberetning af nye koder.
 Efter Kommunedatas konvertering af registret udskrives en kvitteringsliste  

 til kommunerne over, hvad der er indsat i koden for bygningsreglement (felt  

 292).
 For de byggesager, hvor der er udskrevet et tomt felt eller hvor koden er  

 forkert dannet, kan den korrekte kodeværdi indeberettes til februar-  

 ajourføringen.
