Direktoratet udtaler, at udstykningslovens § 1 og den gældende  

 lovgivning ikke er til hinder for, at en selvstændig fast ejendom overgår i  

 sameje, eller for, at ejeren af en ideel anpart overdrager denne til  

 andenmand.
Overdragelsen kræver ikke udstykning, forudsat at ejendommen  

 forbliver udelt og blot skal besiddes i sameje.
Foranlediget af hr. landsretssagførerens forespørgsel af - skal man  

 meddele, at det ikke af matriklens dokumenter fremgår, hvorvidt den ejeren af  

 ejendommen matr. nr. 1a m.fl.
K. gård, V. sogn, tilhørende halvpart i  

 skovlodden matr. nr. 18 smst. i marken fremtræder som en fra den anden  

 halvpart afgrænset parcel.
 Efter den anledning, sagen iøvrigt giver, undlader man ikke at bemærke, at  

 nævnte matr. nr. 18 i matriklen står anført som en selvstændig fast ejendom,  

 jfr. lov nr. 290 af 31. marts 1949, § 1, og at den gældende lovgivning ikke  

 er til hinder for, at en sådan overgår i sameje, eller for, at ejeren af en  

 ideel anpart overdrager denne til andenmand.
 (* 1) Offentliggjort i tidsskriftet Landinspektøren 19. bind side 298.
