Klage over praktiserende lægers  

 vurdering af patient, som havde hostet blod op Nævnet fandt, at patientens egen læge ikke havde udvist  

 manglende omhu og samvittighedsfuldhed.
Nævnet lagde blandt andet  

 vægt på, at patienten ved første konsultation kun i  

 forbindelse med et enkelt hosteanfald havde hostet lidt blod op.
Lægen  

 vurderede, at forkølelse kunne være årsag til symptomerne,  

 og lægen aftalte med patienten, at hun skulle komme igen, hvis hun  

 på ny fik blodigt opspyt.
Vedrørende den anden konsultation lagde nævnet blandt andet  

 vægt på, at patienten fortsat var forkølet, og at  

 patienten i den mellemliggende periode havde hostet en del, og i forbindelse  

 med hosten havde der én gang været blodigt slim og én  

 gang en klump blod.
Lægen vurderede, at patienten hverken var akut  

 eller kronisk medtaget.
Lægen valgte at henvise patienten til  

 røntgenundersøgelse af hjerte og lunger.
 Nævnet fandt, at det havde været hensigtsmæssigt, om  

 lægen havde kontaktet en speciallæge på hospitalet, hvor  

 patienten gik til kontrol med henblik på at overveje, om patienten  

 skulle henvises til yderligere undersøgelser.
Vedrørende informationen fandt nævnet, at lægen ikke  

 havde udvist manglende omhu og samvittighedsfuldhed, idet nævnet lagde  

 til grund, at undersøgelserne af patienten blev drøftet med  

 moderen ved konsultationer senere på måneden.
Nævnet fandt  

 dog, at det havde været hensigtsmæssigt, om lægen  

 umiddelbart efter undersøgelserne havde informeret forældrene om  

 patientens henvendelse til lægen, særligt om hvilke  

 behandlingsmuligheder der var for at hjælpe patienten med hendes gener.  

 Nævnet lagde vægt på, at patienten på  

 behandlingstidspunktet var 14 år, og at der kunne være risiko  

 for, at patientens tilstand forværredes i en sådan grad, at der  

 var behov for opfølgende behandling og kontrol hos lægen.
Nævnet oplyste, at det følger af lov om patienters  

 retsstilling § 8, at en patient skal være fyldt 15 år for at  

 kunne give informeret samtykke til behandling.
Det følger endvidere,  

 at forældrene skal informeres og inddrages i den mindreåriges  

 stillingtagen.
Vedrørende den tredje konsultation fandt nævnet, at vikaren  

 for egen læge ikke havde udvist manglende omhu og samvittighedsfuldhed.  

 Nævnet lagde blandt andet vægt på, at patienten oplyste, at  

 hun var forkølet, og at hun havde hostet blod op samt følt sig  

 forpustet.
Lægen vurderede, at sygdomsbilledet var et resultat af den  

 øgede belastning af hjertet og den øgede sårbarhed af  

 slimhinden i luftvejene forårsaget af forkølelsen.
Han  

 orienterede derfor patienten og hendes mor om at se tiden an.
 Nævnet lagde endvidere vægt på, at lægen ikke  

 modtog oplysninger om, at patienten havde hostet blod op i større  

 mængde, eller at gangdistancen var nedsat, eller at hun havde haft  

 smerter i benene eller i brystet, og han fandt ikke dokumentation for, at  

 tilstand generelt var forværret.
Nævnet fandt også i dette tilfælde, at det havde  

 været hensigtsmæssigt, om lægen havde kontaktet en  

 speciallæge på det hospital, hvor patienten gik til kontrol med  

 henblik på at overveje, om patienten skulle henvises til yderligere  

 undersøgelser.
Nævnet lagde blandt andet vægt på, at  

 patienten tidligere havde søgt læge på grund af blod i  

 slim ved hoste, og at patienten også havde hostet en klump blod op,  

 samt at patienten ved denne konsultation oplyste, at hun igen havde hostet  

 blod op samt følt sig forpustet.
