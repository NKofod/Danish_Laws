Betænkning afgivet af Udvalget for  

 Fødevarer, Landbrug og Fiskeri den 13. november 2002 Betænkning over Forslag til lov om ændring af lov om  

 dyrlægegerning m.v.
(Ændrede regler for fratagelse af dyrlægers  

 autorisation og for kontrol med anvendelse af lægemidler m.v.) [af  

 fødevareministeren (Mariann Fischer Boel)] 1. Ændringsforslag Der er stillet 1 ændringsforslag af  

 Socialdemokratiet til lovforslaget.
2. Udvalgsarbejdet Lovforslaget blev fremsat den 2. oktober 2002 og var til  

 1. behandling den 10. oktober 2002. Lovforslaget blev efter 1. behandling  

 henvist til behandling i Udvalget for Fødevarer, Landbrug og  

 Fiskeri.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen  

 været sendt i høring, og fødevareministeren sendte den  

 26. september 2002 dette udkast til udvalget, jf. 2001-02, 2. samling, alm.  

 del   bilag 983. Den 3. oktober 2002 sendte fødevareministeren de  

 indkomne høringssvar til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Landsforeningen af Danske  

 Mælkeproducenter.
Spørgsmål Udvalget har stillet 18 spørgsmål til  

 fødevareministeren til skriftlig besvarelse, som denne har  

 besvaret.
 Udvalgets spørgsmål 10, 11 og 14 og  

 fødevareministerens svar herpå er optrykt i bilag 2 i  

 betænkningen.
3. Indstillinger og politiske bemærkninger Et flertal i udvalget (V, DF, KF og KRF) indstiller  

 lovforslaget til vedtagelse uændret.
 Et mindretal i udvalget (S, SF, RV og EL)  

 indstiller lovforslaget til vedtagelse med det stillede  

 ændringsforslag.
 Socialdemokratiets medlemmer af udvalget finder, at  

 bøderne i forbindelse med forskellige overtrædelser på  

 Fødevareministeriets og Justitsministeriets område er for lave.  

 Socialdemokratiet finder det helt uacceptabelt, hvis en landmand modtager  

 mere i erstatning for et nedslaget dyr end bøden for en ulovlig  

 handling.
Fødevareministeren oplyser i svar på  

 spørgsmål 10, jf.
L 11   bilag 19, at bøden typisk vil  

 ligge i størrelsesordenen 1.500 til 3.000 kr., og i svaret på  

 spørgsmål 14, jf.
L 11   bilag 23, oplyses det, at  

 kompensationen for f.eks. en ko er 7-8.000 kr.
Den situation ønsker  

 Socialdemokratiets medlemmer af udvalget ikke opstår, og derfor stilles  

 ændringsforslag om, at der ikke ydes erstatning ved ulovlig  

 behandling.
Socialdemokratiet noterer sig, at  

 Fødevareministeren som svar på spørgsmål 11, jf.
L  

 11   bilag 19,  har lovet: »Det er  

 imidlertid min hensigt at fremme arbejdet med en samstemning af de tre love  

 mest muligt« (dyrlægeloven,  

 dyreværnsloven og dyreforsøgsloven).
 Tjóðveldisflokkurin, Siumut og Inuit  

 Ataqatigiit var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Til § 1 Af	et mindretal (S), tiltrådt af et mindretal (SF,  

 RV og EL):
 1) I det under nr. 7 foreslåede stk. 3  

indsættes som 3. pkt.:
» [Bestemmelse om, at der ikke ydes erstatning ved  

 nedslagning, hvor det viser sig, at der er foretaget ulovlig behandling] Bemærkninger Til nr. 1 Med bestemmelsen sikres det, at staten ikke yder  

 erstatning for nedslagning i undersøgelsesøjemed, hvor det  

 konstateres, at der er foretaget ulovlig behandling.
Jens Kirk (V) nfmd.  

  Jens Christian Larsen (V)  

  Inger Støjberg (V)  Henrik Vestergaard (V)  

  Christian H.
Hansen (DF) fmd.  

 Jørn Dohrmann (DF)  

  Else Theill Sørensen (KF)  

  Carina Christensen (KF)  

  Mogens Nørgård Pedersen (KRF)  

  Erik Mortensen (S) Henrik Dam Kristensen (S)  

  Nicolai Wammen (S)  Ole Vagn Christensen (S)  

  Ritt Bjerregaard (S)  Kristen Touborg (SF)  

  Martin Lidegaard (RV)  Keld Albrechtsen (EL) Tjóðveldisflokkurin, Siumut og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 11 Bilagsnr.
Titel 1 Høringssvar, fra fødevareministeren 2 Tidsplan for udvalgets behandling af lovforslaget 3 Spm. 1 om staten som erstatningsansvarlig ved aflivning af dyr, til  

 fødevareministeren Spm. 2 om fastsættelse af dyrets værdi på  

 aflivningstidspunktet, til fødevareministeren Spm. 3 om, hvorledes man vil tilrettelægge uddannelsen af  

 besætningsejere, der ønsker at kunne anvende receptpligtige  

 lægemidler, til fødevareministeren 4 Spm. 4 om ministerens kommentar til de af Den Danske Dyrlægeforening  

 rejste problemstillinger, til fødevareministeren Spm. 5 om ministerens kommentar til forslaget fra Det Veterinære  

 Sundhedsråd om at samstemme dyrlægeloven med dyreværnsloven  

 og dyreforsøgsloven, til fødevareministeren 5 Svar på spm. 1 om staten som erstatningsansvarlig ved aflivning af  

 dyr, fra fødevareministeren Svar på spm. 2 om fastsættelse af dyrets værdi på  

 aflivningstidspunktet, fra fødevareministeren Svar på spm. 3 om, hvorledes man vil tilrettelægge uddannelsen  

 af besætningsejere, der ønsker at kunne anvende receptpligtige  

 lægemidler, fra fødevareministeren 6 Spm. 6, om det ville være muligt at gøre betalingen til en  

 del af en pligtig forsikringsordning, jf. besvarelse af spm. 1, til  

 fødevareministeren 7 Svar på spm. 4 om ministerens kommentar til de af Den Danske  

 Dyrlægeforening rejste problemstillinger, fra fødevareministeren Svar på spm. 5 om ministerens kommentar til forslaget fra Det  

 Veterinære Sundhedsråd om at samstemme dyrlægeloven med  

 dyreværnsloven og dyreforsøgsloven, fra  

 fødevareministeren 8 Svar på spm. 6, om det ville være muligt at gøre  

 betalingen til en del af en pligtig forsikringsordning, jf. besvarelse af  

 spm.1, fra fødevareministeren 9 Spm. 7 om forholdet mellem den kompensation, landmanden får for det  

 nedslagne dyr, og bøden, til fødevareministeren 10 Spm. 8, om ministeren vil iværksætte de lovede tiltag om  

 samstemning af de tre love inden færdiggørelsen af  

 dyrlægeloven, til fødevareministeren 11 Svar på spm. 7 om forholdet mellem den kompensation, landmanden  

 får for det nedslagne dyr, og bøden, fra  

 fødevareministeren 12 Svar på spm. 8, om ministeren vil iværksætte de lovede  

 tiltag om samstemning af de tre love inden færdiggørelsen af  

 dyrlægeloven, fra fødevareministeren 13 Henvendelse af 30/10-02 fra Landsforeningen af Danske  

 Mælkeproducenter 14 Spm. 9 om kommentar til henvendelse af 30/10-02 fra Landsforeningen af  

 Danske Mælkeproducenter, til fødevareministeren 15 Spm. 10 om uddybning af svar vedrørende forholdet mellem den  

 kompensation, landmanden får for det nedslagne dyr, og bøden,  

 til fødevareministeren Spm. 11 om uddybning af svar vedrørende samstemning af  

 dyrlægeloven med dyreværnsloven og dyreforsøgsloven inden  

 færdiggørelsen af dyrlægeloven, til  

 fødevareministeren 16 Spm. 12 om ministerens kommentar til artikel i Berlingske Tidende den  

 2/11-02 vedrørende sag om ulovlig medicin, til  

 fødevareministeren Spm. 13 om redegørelse for Fødevareregion Ringsteds indsats  

 i den aktuelle sag, til fødevareministeren 17 Svar på spm. 9 om kommentar til henvendelse af 30/10-02 fra  

 Landsforeningen af Danske Mælkeproducenter, fra  

 fødevareministeren 18 Spørgsmålsoversigt 19 Svar på spm. 10 om uddybning af svar vedrørende forholdet  

 mellem den kompensation, landmanden får for det nedslagne dyr, og  

 bøden, fra fødevareministeren Svar på spm. 11 om uddybning af svar vedrørende samstemning  

 af dyrlægeloven med dyreværnsloven og dyreforsøgsloven  

 inden færdiggørelsen af dyrlægeloven, fra  

 fødevareministeren 20 Svar på spm. 12 om ministerens kommentar til artikel i Berlingske  

 Tidende den 2/11-02 vedrørende sag om ulovlig medicin, fra  

 fødevareministeren Svar på spm. 13 om redegørelse for Fødevareregion  

 Ringsteds indsats i den aktuelle sag, fra fødevareministeren 21 Spm. 14 om kompensationsstørrelsen til landmanden for de enkelte  

 dyrearter, til fødevareministeren 22 Spm. 15, om staten og dermed skatteyderne skal yde erstatning for det  

 aflivede dyr, fordi andre lovbrydere ellers vil blive dårligere  

 stillet, til fødevareministeren Spm. 16, om det er en legitim retspraksis, der også skal  

 gøres gældende på andre områder, til  

 fødevareministeren Spm. 17 om, hvorfor man ikke udelukkende giver erstatning ved aflivning af  

 dyr, når der ikke er begået ulovligheder, til  

 fødevareministeren 23 Svar på spm. 14 om kompensationsstørrelsen til landmanden for  

 de enkelte dyrearter, fra fødevareministeren 24 Spm. 18 om teknisk bistand til udarbejdelse af ændringsforslag,  

 således at der ikke ydes kompensation for dyr aflivet i  

 undersøgelsesøjemed, til fødevareministeren 25 Svar på spm. 15, om staten og dermed skatteyderne skal yde  

 erstatning for det aflivede dyr, fordi andre lovbrydere ellers vil blive  

 dårligere stillet, fra fødevareministeren Svar på spm. 16, om det er en legitim retspraksis, der også  

 skal gøres gældende på andre områder, fra  

 fødevareministeren Svar på spm. 17 om, hvorfor man ikke udelukkende giver erstatning  

 ved aflivning af dyr, når der ikke er begået ulovligheder, fra  

 fødevareministeren 26 1. udkast til betænkning 27 Svar på spm. 18 om teknisk bistand til udarbejdelse af  

 ændringsforslag, således at der ikke ydes kompensation for dyr  

 aflivet i undersøgelsesøjemed, fra fødevareministeren Bilag 2 Nogle af udvalgets spørgsmål til  

 fødevareministeren og dennes svar herpå Spørgsmål 10, 11 og 14 og fødevareministerens svar  

 herpå er optrykt efter ønske fra S.
 Spørgsmål 10:
Er det muligt for ministeren at svare mere  

 fyldestgørende på spørgsmålet om forholdet mellem  

 den kompensation landmanden får for det nedslagne dyr og  

 bøden? Svar:
Som det fremgår af mit svar på  

 spørgsmål 7, afsløres de fleste overtrædelsessager  

 i dag i forbindelse med landmandens levering af dyr eller mælk til  

 henholdsvis slagteri og mejeri, og bøden vil her typisk ligge i  

 størrelsesordenen 1.500 til 3.000 kr.
Det er imidlertid  

 sjældent, at der afsløres sager, hvor landmanden f.eks. har  

 anvendt lægemidler, som kræver dyrlægens personlige  

 anvendelse, eller hvor landmanden har anvendt et lægemiddel, der er er  

 ordineret til kvæg, til eksempelvis svin.
Det er derfor ikke her  

 på samme måde som ved levering af dyr eller mælk med  

 restkoncentrationer af antibiotika muligt at angive en fast  

 bødepraksis.
Formålet med den foreslåede bestemmelse er da  

 netop også at forbedre muligheden for at afsløre nogle af disse  

 overtrædelsessager.
I øvrigt vil bødens størrelse som  

 tidligere nævnt være den samme uanset værdien af det dyr,  

 der aflives.
Hvis der ikke ydes kompensation for det aflivede dyr, vil den  

 landmand, der får aflivet eksempelvis et kreatur bliv ramt  

 hårdere i straffemæssig henseende, end den landmand, der  

 får aflivet et stykke fjerkræ.
 Spørgsmål 11:
Er det muligt for ministeren at svare mere  

 fyldestgørende på spørgsmålet om en samstemning af  

 dyrlægeloven med dyreværnsloven og dyreforsøgsloven inden  

 færdiggørelsen af dyrlægeloven? Svar:
Som nævnt i mit svar på spørgsmål  

 8 har vi i første omgang anmodet Det Veterinære  

 Sundhedsråd om en nærmere præcisering af på hvilke  

 punkter, der efter rådets opfattelse er en uklar afgrænsning af  

 dyrlægens handlemuligheder og handlepligter i dyrlægeloven,  

 dyreværnsloven og dyreforsøgsloven.
Når denne  

 redegørelse er modtaget, vil vi tage kontakt til Justitsministeriet  

 for sammen at vurder behovet for administrative eller  

 lovgivningsmæssige ændringer.
Det er således ikke på  

 nuværende tidspunkt muligt at sige noget om, hvilke og i givet fald  

 hvor omfattende ændringer i regelsættet, der måtte  

 være behov for, og det er derfor heller ikke muligt for mig at give  

 tilsagn om, at eventuelle ændringer vil kunne være på plads  

 inden færdiggørelsen af dyrlægeloven.
Det er imidlertid  

 min hensigt at fremme arbejdet med en samstemning af de tre love mest  

 muligt.
 Spørgsmål 14:
I forlængelse af svaret på  

 spørgsmål 10, jf.
L 11   bilag 19, bedes ministeren oplyse  

 kompensationsstørrelsen til landmanden for de enkelte dyrearter.
 Svar:
I bemærkningerne til den pågældende  

 bestemmelse i lovforslaget er anført, at erstatningen udmåles  

 efter de principper, der gælder for erstatning i forbindelse med  

 bekæmpelse og forebyggelse af  husdyrsygdomme.
Det følger heraf,  

 at prisen på det dyr, der skal slås ned, fastsættes ved  

 taksation.
Udgangspunktet for taksationen forudsættes at være den  

 almindelige dagspris eller markedsværdi for et dyr af den  

 pågældende art og af den alder, som det pågældende  

 dyr har ved nedslagningen.
For fuldstændighedens skyld kan  

 nævnes, at erstatningen for almindelige husdyrarter normalt vil  

 være i størrelsesordenen 9-10 kr. for en slagtekylling, 6-800  

 kr. for et slagtesvin, 6-800 kr. for et  får og 7-8.000 kr. for en ko.  

 Det bemærkes, at der vil være betydelige forskelle i prisen og  

 dermed i erstatningen som følge af individuelle forskelle,  

 raceforskelle og forskelle i anvendelse, dvs. f.eks. avlsdyr i forhold til  

 brugsdyr.
