I henhold til § 10, jf. § 1, stk. 1, i lov nr. 323 af 6. maj 1992 om  

 buskørsel har Persontrafikrådet fastsat vilkårene for buskørselsvirksomhed.  

 De således fastsatte regler og vilkår for tilladelsen er trykt på side 3 af  

 tilladelsen til erhvervsmæssig personbefordring.
Kopi af en tilladelse er  

 vedlagt.
Ifølge pkt. 2 i regler og vilkår kan tilladelsen kun benyttes til kørsel  

 med et motorkøretøj ad gangen og kun med et motorkøretøj, som tilladelsens  

 indehaver er registreret som bruger af.
Kørslen skal udføres af indehaveren  

 selv eller dennes chauffører.
 Til orientering meddeles det herved, at Persontrafikrådet har besluttet at  

 ændre pkt. 2 i regler og vilkår for tilladelsen således, at en godkendt  

 buskørselsvirksomhed lovligt kan anvende en chauffør, der er ansat i en anden  

 buskørselsvirksomhed, der har tilladelse i henhold til busloven.
 Hvis der anvendes en chauffør fra en anden buskørselsvirksomhed, er den,  

 der får stillet chaufføren til rådighed, ansvarlig for følgende:
- at chaufføren får overenskomstmæssig løn, - at chaufførens arbejdsgiver i øvrigt følger bestemmelserne for  

 chauffører i overensstemmelse med overenskomsterne på det pågældende område, - at der disponeres over chaufføren på en sådan måde, at chaufførens  

 kørsel kan planlægges under iagttagelse af bestemmelserne om køre- og  

 hviletid, - at der udfyldes og underskrives en erklæring fra Færdselsstyrelsen, og - at erklæringen opbevares i mindst 1 år og indsendes til  

 Færdselsstyrelsen ved virksomhedskontrol.
 Et eksemplar af erklæringen, der skal anvendes, er vedlagt.
 Overtrædelse af vilkårene kan straffes med bøde og kan i grove eller ofte  

 gentagne tilfælde føre til tilbagekaldelse af tilladelsen til erhvervsmæssig  

 personbefordring, jf. buslovens § 22 og § 14, stk. 1 og 2.
