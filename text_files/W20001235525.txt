Klage over fejldiagnose og den heraf  

 følgende medicinske behandling Patientklagenævnet fandt grundlag for at kritisere lægen for  

 den iværksatte behandling.
 Nævnet lagde vægt på, at det af journalen fremgik, at  

 kvinden var i behandling med Sibelium på grund af hovedpine.  

 Nævnet lagde endvidere vægt på, at kvinden ved  

 undersøgelsen i 1989 havde nedsat ansigtsmimik og stiv  

 kropsføring, og at hun desuden klagede over træthed og periodisk  

 rysten i arme og ben.
 Patientklagenævnet lagde desuden vægt på, at det er  

 velkendt, at behandling med Sibelium kan give bivirkninger i form af  

 træthed, depression og symptomer på parkinsonisme.
Patientklagenævnet fandt på denne baggrund, at lægen  

 burde have orienteret sig i journalen, hvoraf det fremgik, at kvinden var i  

 behandling med Sibelium.
Herved havde han i sine diagnostiske overvejelser  

 haft mulighed for at inddrage bivirkninger til denne behandling, som  

 årsag til hendes symptomer.
