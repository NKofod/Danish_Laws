 Baggrund:
-Bekendtgørelse om regler efter den tidligere  

 arbejderbeskyttelseslovgivning, der med mindre ændringer forbliver i kraft  

 efter arbejdsmiljølovens ikrafttræden). (Ikraftholdelsesbekendtgørelsen) - Bekendtgørelse nr. 323 af 7. juli 1983 om arbejdets udførelse - Bekendtgørelse nr. 465 af 3. august 1982 om manuel transport - Bekendtgørelse nr. 452 af 27. august 1984 om støjgrænser på  

 arbejdspladsen De væsentligste arbejdsmiljømæssige problemer ved stenhugning er støv,  

 fysiske belastninger samt støj.
Under arbejdet i stenhuggerier kan der udvikles kvartsstøv, hvoraf en del  

 kan aflejres i lungerne.
Dette kvartsstøv er så fint, at det som regel ikke  

 kan ses med det blotte øje.
Over en længere periode kan dette medføre  

 silikose (stenlunger), som er en kronisk lungesygdom.  

 Arbejdsmiljølovgivningen stiller derfor krav om, at koncentrationen af den  

 del af kvartsstøvet, som kan aflejres i lungerne, ikke må overstige  

 grænseværdien 0,1 mg/kubikmeter (milligram kvartsstøv pr. kubikmeter luft).
FORANSTALTNINGER MOD STØV Udsugning For at sikre, at grænseværdien ikke overskrides, er det som regel  

 nødvendigt at have punktudsugning.
Udsugningstragten skal anbringes så tæt som muligt ved huggestedet, og den  

 skal være nem at flytte.
Det skal sikres, at udsugningen altid er i funktion.
 Slange, tragt og ophæng kan fx være udformet som vist på tegningen.
 Den udsugede luftmængde pr. huggeplads bør ved arbejde i sandsten ikke  

 være under 800 kubikmeter/time.
 Ved grovhugning og planhugning i granit bør den udsugede luftmængde heller  

 ikke være under 800 kubikmeter/time.
 Når der arbejdes med skrifthugning i granit, vil et udsugningsanlæg med  

 betydelig mindre kapacitet ofte være tilstrækkeligt, fx 150 kubikmeter/time.
 Hvis det er muligt at anbringe udsugningen ganske tæt på huggestedet, kan  

 de angivne luftmængder nedsættes.
Udsugningsanlægget skal løbende kontrolleres og vedligeholdes for at  

 sikre, at lufthastigheden i kanalsystemet er så høj, at der ikke aflejres  

 støv.
Det vil være hensigtsmæssigt med en alarmanordning, der træder i  

 funktion, hvis lufthastigheden bliver lavere end den laveste lufthastighed,  

 hvor støvet ikke aflejres.
 Ved udskiftning af filtre og tømning af poser eller lignende skal der  

 bruges egnet åndedrætsværn, fx filtermaske klasse P2 (IIb).
 Se At-meddelelse nr. 4.09.1 om åndedrætsværn.
Vanding Under hugning i sandsten kan støvudviklingen begrænses væsentligt ved at  

 den del af sandstenen, der arbejdes i, altid er gennemvåd.
 Det anbefales, at der findes vandudtag ved hver enkelt huggeplads.
 Derudover er det vigtigt, at gulvet altid holdes fugtigt.
 Hylder, skabe o.lign.
Vandrette flader, hvor støvet kan lægge sig, bør undgås.
Fx bør:
- vindueskarme skråne ind mod lokalet og være glatte - hylder til værktøj bestå af riste eller trådnet - vandrette ventilationskanaler være anbragt, så støvet ikke kan aflejres  

 på oversiden.
 Skabe til opbevaring af tegninger, skabeloner og lign. bør anbringes så  

 fjernt fra huggepladserne som muligt og være forsynet med tætsluttende døre.
Rengøring Vægge og lofter bør være glatte og kunne tåle rengøring ved spuling.
 Der bør være mulighed for støvsugning, enten ved hjælp af  

 udsugningsanlægget eller ved et transportabelt anlæg, hvor støvet opsamles i  

 en tæt pose, fx en plasticpose.
Gulve bør kunne spules eller vandes.
Tør fejning må ikke finde sted.
FYSISKE BELASTNINGER Unødige fysiske belastninger skal undgås.
Adgangsvejen til arbejdsrummet  

 bør være indrettet, så det er muligt at køre ind med gaffeltruck eller andre  

 tekniske hjælpemidler til løft og transport af tunge byrder.
 Se At-meddelelse nr. 4.05.1 om manuel transport.
I arbejdsrum, hvor der foregår grovhugning eller dekorationshugning, bør  

 gulvet bestå af stampet, lerholdigt grus for mindske risikoen for, at man  

 vrikker om på foden, når man træder på skærver.
Et sådan gulv mindsker også  

 belastningen ved stående arbejde.
Desuden er der mindre risiko for, at  

 figurer ødelægges, hvis de tabes.
Et sådan gulv skal altid holdes fugtigt.
STØJ Unødig støj skal undgås.
Efterklangstiden i arbejdsrummet er ved gulv af  

 lerholdigt grus væsentligt lavere end ved fx betongulve.
 Se At-meddelelse nr. 4.06.1 om bekæmpelse af støj på arbejdspladsen.
