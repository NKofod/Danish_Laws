Fastholdelse af påbud om at sikre, at arbejdet med løft af varer på arbejdsstedet planlægges, tilrettelægges og udføres, så det med hensyn til den samlede daglige vægt pr. ansat er sikkerheds- og sundhedsmæssigt fuldt forsvarligt.
Risikoen ved løft af byrder skal undgås ved hensigtsmæssig tilrettelæggelse af arbejdet, herunder ved brug af tekniske hjælpemidler samt påbud om at bruge en autoriseret rådgivningsvirksomhed på arbejdsmiljøområdet til at bistå sig med at efterkomme påbuddet (Ergonomi - løft - belastningsprocent - samlet daglig løftemængde) Resume Vedrørende samlet daglig løftemængde Arbejdsmiljøklagenævnet fastholdt afgørelsen og lagde vægt på, at den samlede daglige løftemængde pr. ansat var 7394,8 kg., og at 93,5 procent af løftene blev udført i 3/4 arms afstand, samt 6,5 procent af løftene blev udført i underarmsafstand.
 Nævnet lagde yderligere vægt på, at der var forværrende faktorer, da håndteringen af varer foregik i uhensigtsmæssige arbejdsstillinger, idet de ansatte løftede med arme og albuer over skulderhøjde, løftede under knæhøjde, med vrid i ryggen eller med foroverbøjet ryg.
Vedrørende brug af autoriseret rådgivningsvirksomhed Nævnet lagde vægt på, at der er tale om et komplekst og alvorligt arbejdsmiljøproblem, der er vanskeligt at løse.
 Nævnet lagde endvidere vægt på, at Arbejdstilsynet har afgivet et påbud, der vedrører en kombination af løft i forskellige rækkeafstande, hvor løftene sammenlagt overstiger den maksimale daglige belastning pr. person.
 Nævnet lagde desuden på, at virksomheden ikke inden for det seneste år har løst et identisk arbejdsmiljøproblem på samme arbejdssted, og hvor løsningen umiddelbart kan overføres.
Et mindretal på 3 ud af nævnets medlemmer vurderede, at Arbejdstilsynet ikke har dokumenteret, at den samlede daglige løftemængde pr. ansat er i strid med arbejdsmiljølovens regler.
Belastningsprocenten er ikke i sig selv tilstrækkelig til at sige, at arbejdet ikke er udført i overensstemmelse med arbejdsmiljølovens regler.
Den konkrete afgørelse [Adressat udeladt] Arbejdsmiljøklagenævnet har på møde den 29. oktober 2019 behandlet [navn udeladt]s klage på vegne af [navn udeladt] over Arbejdstilsynets afgørelser af 26. marts 2019.
 Arbejdstilsynet traf følgende afgørelser:
Påbud til [navn udeladt] om at sikre, at arbejdet med løft af varer på [arbejdsstedet udeladt] planlægges, tilrettelægges og udføres, så det med hensyn til den samlede daglige vægt pr. ansat er sikkerheds- og sundhedsmæssigt fuldt forsvarligt.
Risikoen ved løft af byrder skal undgås ved hensigtsmæssig tilrettelæggelse af arbejdet, herunder ved brug af tekniske hjælpemidler.
 Påbud til [navn udeladt] om at bruge en autoriseret rådgivningsvirksomhed på arbejdsmiljøområdet til at bistå sig med at efterkomme påbud om at bruge autoriseret arbejdsmiljørådgiver til at sikre at løft af varer udføres fuldt forsvarligt med hensyn til den samlede daglige vægtmængde på højlageret i [arbejdsstedet udeladt] samt med at forebygge lignende arbejdsmiljøproblemer.
A F G Ø R E L S E R Arbejdsmiljøklagenævnet fastholder Arbejdstilsynets afgørelser af 26. marts 2019.
 Nævnets afgørelse skal efterkommes senest den 11. maj 2020.
 Tilbagemelding skal ske til Arbejdstilsynet senest den 18. maj 2020.
 [Navn udeladt] skal senest 6 uger fra denne afgørelse give meddelelse til Arbejdstilsynet om, hvilken autoriseret rådgivningsvirksomhed der er indgået aftale med.
B E G R U N D E L S E R Vedrørende samlet daglig løftemængde Et flertal af Arbejdsmiljøklagenævnets medlemmer vurderer på baggrund af Arbejdstilsynets konstateringer, virksomhedens oplysninger ved tilsynsbesøg den 7. november 2017 og virksomhedens tilbagemelding på Arbejdstilsynets undersøgelsespåbud af 21. december 2017 i form af undersøgelse foretaget af [navn udeladt], at arbejdet med løft af varer på [arbejdsstedet udeladt] hos [navn udeladt] på arbejdsstedet [adresse udeladt], ikke udføres sikkerheds- og sundhedsmæssigt fuldt forsvarligt.
Flertallet lægger herved vægt på, at der er angivet en daglig løftemængde på 6532,5 kg pr. ansat pr. dag i forzonen.
Derudover løftes 13,3 procent af kolli 2 gange.
Det vil sige, at den samlede daglige løftemængde pr. ansat er 7394,8 kg. 93,5 procent af løftene udføres i 3/4 arm afstand, og 6,5 procent af løftene udføres i underarmsafstand.
 På baggrund af resultaterne fra undersøgelsen har Arbejdstilsynet beregnet den samlede belastningsprocent i forzonen på [arbejdsstedet udeladt] pr. ansat pr. dag til 238,5 procent, når løft under 3 kg er udeladt.
På højlageret er der angivet en daglig løftemængde på 6431,4 kg pr. ansat pr. dag.
Derudover løftes 12,8 procent af kolli 2 gange.
Det vil sige, at den samlede daglige løftemængde pr. ansat er 7254,6 kg. 85,3 procent af løftene udføres i 3/4 arm afstand, og 14,3 procent af løftene udføres i underarmsafstand.
 På baggrund af resultaterne fra undersøgelsen har Arbejdstilsynet beregnet den samlede belastningsprocent på højlageret på [arbejdsstedet udeladt] pr. ansat pr. dag til 224,1 procent, når løft under 3 kg er udeladt.
 Flertallet er opmærksomt på, at en andel af løftene i underarmsafstand var løft af varer under 7 kg, som ikke skal medtages i beregningen, men selvom der tages højde herfor, er belastningsprocenten langt over 100 procent.
 Flertallet lægger yderligere vægt på, at Arbejdstilsynet ved tilsynsbesøget konstaterede, at der var forværrende faktorer, da håndteringen af varer foregik i uhensigtsmæssige arbejdsstillinger, idet de ansatte løftede med arme og albuer over skulderhøjde, løftede under knæhøjde eller med vrid i ryggen eller med foroverbøjet ryg.
 Arbejdet var en del af de ansattes sædvanlige arbejdsopgaver, og der var ikke tekniske hjælpemidler til rådighed til at løfte kasserne med.
 Flertallet finder, at Arbejdstilsynets fotos fra tilsynsbesøget understøtter Arbejdstilsynets konstateringer ved tilsynsbesøget.
 Det følger af arbejdsmiljøloven, at arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 Det fremgår af reglerne om manuel håndtering, at arbejde med manuel håndtering skal planlægges, tilrettelægges og udføres, så det sikkerheds- og sundhedsmæssigt er fuldt forsvarligt.
 Manuel håndtering, der kan indebære risiko for sikkerhed eller sundhed, skal undgås ved hensigtsmæssig tilrettelæggelse af arbejdet, herunder anvendelse af tekniske hjælpemidler.
 Arbejdsmiljøklagenævnets afgørelse er truffet af et flertal på 6 ud af nævnets 9 stemmeberettigede medlemme.
Vedrørende brug af autoriseret rådgivningsvirksomhed Et flertal af Arbejdsmiljøklagenævnets medlemmer lægger vægt på, at der er tale om et komplekst og alvorligt arbejdsmiljøproblem, der er vanskeligt at løse.
 Flertallet lægger endvidere vægt på, at Arbejdstilsynet har afgivet et påbud, der vedrører en kombination af løft i forskellige rækkeafstande, hvor løftene sammenlagt overstiger den maksimale daglige belastning pr. person.
 Flertallet lægger desuden på, at [navn udeladt] ikke inden for det seneste år har løst et identisk arbejdsmiljøproblem på samme arbejdssted, og hvor løsningen umiddelbart kan overføres.
 Det fremgår af reglerne om brug af autoriserede rådgivningsvirksomheder på arbejdsmiljøområdet, at Arbejdstilsynet afgiver rådgivningspåbud, når Arbejdstilsynet samtidigt afgiver et påbud som følge af overtrædelse af arbejdsmiljølovgivningen vedrørende et eller flere komplekse eller alvorlige arbejdsmiljøproblemer, der er vanskelige at løse.
 Det følger endvidere af disse regler, at arbejdsgiveren skal indhente bistand fra en rådgivningsvirksomhed, når Arbejdstilsynet afgiver påbud, der vedrører en samlet daglig belastning ved løft, der overstiger 100 pct. af den maksimale daglige belastning pr. person.
 Det følger desuden af reglerne, at arbejdsgiveren skal indhente bistand fra en rådgivningsvirksomhed til løsning af det eller de arbejdsmiljøproblemer, der har ført til rådgivningspåbud, og til forebyggelse af lignende arbejdsmiljøproblemer.
 Der afgives ikke rådgivningspåbud til arbejdsgiveren efter denne regel, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og hvor løsningen umiddelbart kan overføres.
 Arbejdsmiljøklagenævnets afgørelse er truffet af et flertal på 6 ud af nævnets 9 stemmeberettigede medlemmer.
B E M Æ R K N I N G E R  T I L  K L A G E N I klagen er det anført, at oplysningerne, der danner grundlag for påbud og rådgivningspåbud på en række væsentlige punkter er ukorrekte og mangelfulde.
 Det er anført, at de belastningsprocenter, som Arbejdstilsynet har angivet, ikke er korrekte, og at de faktiske belastningsprocenter er langt lavere.
 Det er endelig anført, at der ikke er grundlag for rådgivningspåbuddet, da [navn udeladt] inden for det seneste år har løst et identisk arbejdsmiljøproblem på arbejdsstedet i [by udeladt], hvor løsningen umiddelbart kan overføres.
 I brev af 25. juli 2019 er det yderligere anført [navn udeladt] alene har beregnet, hvilket resultat Arbejdstilsynet ville nå frem til, såfremt tilsynet ved afgørelsen sætter skøn under regel.
 En korrekt beregning af en belastningsprocent, ifald en sådan kan fastsættes uden eksistens af en legal fastsat grænseværdi, tager udgangspunkt i det tekniske og sociale niveau og herunder anerkendte normer for branchen, hvorefter den samlede daglige løftemængde pr. medarbejder pr. dag ikke bør overstige ca. 8 tons.
Den samlede daglige løftemængde pr. medarbejder pr. dag overstiger ikke 8 tons og udgør højst 91,8 % i belastningsprocent i [arbejdsstedet udeladt], hvorefter virksomhedens arbejdsmiljø er sikkert og sundt og i overensstemmelse med den tekniske og sociale udvikling i samfundet.
Disse belastningsprocenter stemmer overens med de faktiske oplysninger om løftemængder, løft i forskellige rækkeafstande og dobbelthåndteringer, som fremgår af det af [navn udeladt]s fremsendte skema.
 Et flertal af Arbejdsmiljøklagenævnets medlemmer skal hertil bemærke, at nævnet lægger Arbejdstilsynets egne konstateringer under tilsynsbesøget til grund sammenholdt med oplysningerne fra [navn udeladt] under tilsynsbesøget, samt virksomhedens tilbagemelding på det afgivne undersøgelsespåbud og oplysningerne om antallet af løft pr. ansat pr. dag, byrdernes vægt, rækkeafstanden for løftene og den gennemsnitlige daglige løftemængde pr. ansat.
Nævnet foretager på baggrund af de beskrevne forhold en konkret vurdering af, hvor meget der løftes samlet dagligt pr. ansat på lageret.
Nævnet lægger vægt på en beregning pr. ansat af den samlede daglige vægtmængde, fordelingen af løft af byrder i underarmsafstand og i ¾ arms rækkeafstand, samt tilstedeværelsen af forværrende faktorer under løftene.
 På baggrund heraf foretager nævnet en sundhedsfaglig vurdering af, hvorvidt det medfører sundhedsskadelig belastning af de ansatte med en væsentlig risiko for nedslidning og personskade til følge.
 Flertallet er enig i Arbejdstilsynets beregning af belastningsprocenter ud fra de konkrete oplysninger i sagen om arbejdet med løft af varer på [arbejdsstedet udeladt].
 Flertallet finder ikke, at beregningen af belastningsprocenten skal tage udgangspunkt i løft over 8 tons i lighed med udgangspunktet ved anerkendelse af arbejdsskader, hvor formålet er at sætte rammerne for anerkendelse af en sygdom som en erhvervssygdom, der eventuelt kan give ret til erstatning for tab af erhvervsevne og godtgørelse for varigt mén.
 Dette kan ikke overføres til arbejdsmiljølovens anvendelsesområde.
Arbejdsmiljøloven har til formål at tilstræbe et sikkert og sundt arbejdsmiljø i samfundet.
Hvor arbejdsmiljøloven sigter mod at forebygge skader og sygdomme hos ansatte, har grænserne ved anerkendelse af arbejdsskader til formål at vurdere, om en sygdom er udløst af en påvirkning, som har fundet sted i arbejdstiden.
 Vedrørende grænserne på 3 tons og 6 tons ved henholdsvis arbejde i ¾ arms afstand og underarmsafstand skal nævnet yderligere henvise til, at disse vægtangivelser fremgår af § 10 i bekendtgørelse om brug af autoriserede rådgivningsvirksomheder på arbejdsmiljøområdet.
Efter § 10 skal arbejdsgiveren indhente bistand fra en rådgivningsvirksomhed, når Arbejdstilsynet afgiver påbud, der vedrører en samlet daglig belastning ved løft, der overstiger 100 pct. af den maksimale daglige belastning pr. person.
Den maksimale daglige belastning pr. person udgør 6 tons ved løft i underarmsafstand eller 3 tons ved løft i ¾ arms afstand.
 Flertallet henviser i øvrigt til Arbejdstilsynets udtalelser i sagen, som flertallet er enig i.
M I N D R E T A L S U D T A L E L S E Et mindretal på 3 ud af nævnets medlemmer vurderer, at Arbejdstilsynet ikke har dokumenteret, at den samlede daglige løftemængde pr. ansat er i strid med arbejdsmiljølovens regler.
Belastningsprocenten er ikke i sig selv tilstrækkelig til at sige, at arbejdet ikke er udført i overensstemmelse med arbejdsmiljølovens regler.
 Sagen mangler oplysninger om forebyggende foranstaltninger.
R E G L E R Arbejdsmiljøklagenævnet henviser til Om Arbejdstilsynets ret til at afgive påbud:
 § 77, stk. 1, i Beskæftigelsesministeriets lovbekendtgørelse nr. 1084 af 19. september 2017 af lov om arbejdsmiljø Om arbejdets udførelse  § 38, stk. 1, i Beskæftigelsesministeriets lovbekendtgørelse nr. 1084 af 19. september 2017 af lov om arbejdsmiljø  § 3, stk. 1 og 2, i Arbejdstilsynets bekendtgørelse nr. 1164 af 16. december 1991 om manuel håndtering.
 Om autoriseret arbejdsmiljørådgiver:
 § 77a, stk. 1, i Beskæftigelsesministeriets lovbekendtgørelse nr. 1084 af 19. september 2017 af lov om arbejdsmiljø  § 4, nr. 1, § 5, § 6, stk. 1, § 10, stk. 1-3 og § 30  i bekendtgørelse nr. 59 af 15. januar 2013 om brug af autoriserede rådgivningsvirksomheder på arbejdsmiljøområdet med senere ændringer.
 Reglerne kan læses på de følgende sider.
O P L Y S N I N G E R N E  I  S A G E N Sagen er afgjort på grundlag af de akter, som klagenævnet har modtaget fra Arbejdstilsynet.
På klagenævnets vegne [Navn udeladt] [Stilling udeladt] Kopi til [Adressat udeladt] [Adressat udeladt] Regler Lov om arbejdsmiljø, jf.
Beskæftigelsesministeriets lovbekendtgørelse nr. 1084 af 19. september 2017 Kapitel 5 Arbejdets udførelse § 38. Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 Stk. 2. Anerkendte normer eller standarder, som har sikkerheds- eller sundhedsmæssig betydning, skal følges.
Kapitel 13 Arbejdstilsynet § 77. Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
 .
§ 77 a.
Arbejdstilsynet kan påbyde, at modtageren af påbud eller andre afgørelser om overtrædelse af arbejdsmiljølovgivningen skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.
 Stk. 2. Beskæftigelsesministeren fastsætter nærmere regler om rådgivningspåbuddets indhold, omfang og varighed og de nærmere vilkår herfor.
Arbejdstilsynets bekendtgørelse nr. 1164 af 16. december 1991 om manuel håndtering Kapitel 2 Arbejdets udførelse § 3. Arbejde med manuel håndtering skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 Stk. 2. Manuel håndtering, der kan indebære risiko for sikkerhed eller sundhed, skal undgås ved hensigtsmæssig tilrettelæggelse af arbejdet, herunder anvendelse af tekniske hjælpemidler.
 Stk. 3. Hvis dette ikke er muligt, skal der træffes effektive foranstaltninger til imødegåelse af risikoen.
Arbejdstilsynets bekendtgørelse nr. 59 af 15. januar 2013 om bekendtgørelse om brug af autoriserede rådgivningsvirksomheder på arbejdsmiljøområdet med senere ændringer Kapitel 1 Formål og område § 3.
 Stk. 2.
 Stk. 3. Arbejdsgiveren eller bygherren skal vælge en rådgivningsvirksomhed, der er autoriseret til det område, som det eller de arbejdsmiljøproblemer, der udløser rådgivningspåbuddet, vedrører.
 § 4. Arbejdstilsynet afgiver rådgivningspåbud, når Arbejdstilsynet samtidigt afgiver et eller flere af følgende afgørelser:
 1. Påbud som følge af overtrædelse af arbejdsmiljølovgivningen vedrørende et eller flere komplekse eller alvorlige arbejdsmiljøproblemer, der er omfattet af §§ 8  25, dvs. vanskelige at løse.
 § 5. Der afgives ikke rådgivningspåbud til arbejdsgiveren efter § 4, nr. 1, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og hvor løsningen umiddelbart kan overføres.
Kapitel 2 Generelle pligter for arbejdsgivere og bygherrer, der modtager rådgivningspåbud § 6. En arbejdsgiver eller bygherre, der modtager rådgivningspåbud efter § 4, nr. 1 eller 2, skal indhente bistand fra en rådgivningsvirksomhed til løsning af det eller de arbejdsmiljøproblemer, der har ført til rådgivningspåbud, og til forebyggelse af lignende arbejdsmiljøproblemer.
 Stk. 2.
 Stk. 3. En arbejdsgiver eller bygherre kan ikke til efterkommelse af rådgivningspåbud benytte en rådgivningsvirksomhed, der hører under den juridiske enhed, som har modtaget påbuddet, jf. definitionen af juridisk enhed i lov om Det Centrale Virksomhedsregister.
§ 7. Arbejdsgiveren har pligt til at inddrage arbejdsmiljøorganisationen i rådgivningsprocessen.
I virksomheder, der ikke har pligt til at etablere arbejdsmiljøorganisation, skal arbejdsgiveren inddrage de ansatte.
Kapitel 3 Pligter for arbejdsgivere og bygherrer, der modtager rådgivningspåbud ved alvorlige eller komplekse arbejdsmiljøproblemer, der er vanskelige at løse Det ergonomiske område § 10. Arbejdsgiveren skal indhente bistand fra en rådgivningsvirksomhed, når Arbejdstilsynet afgiver påbud, der vedrører en samlet daglig belastning ved løft, der overstiger 100 pct. af den maksimale daglige belastning pr. person.
Stk. 2. Den maksimale daglige belastning pr. person udgør 1. 10 tons ved løft tæt ved kroppen, 2. 6 tons ved løft i underarmsafstand eller 3. 3 tons ved løft i ¾ arms afstand.
 Stk. 3. Pligten til at indhente bistand fra en rådgivningsvirksomhed gælder også, når Arbejdstilsynet afgiver påbud, der vedrører en kombination af løft i forskellige rækkeafstande, hvor der løftes færre tons end de i stk. 2 nævnte, men hvor løftene sammenlagt overstiger den maksimale daglige belastning pr. person.
Kapitel 6 Øvrige pligter for arbejdsgivere og bygherrer Aftalen med rådgivningsvirksomheden § 29. Arbejdsgiveren eller bygherren skal indgå skriftlig aftale med en rådgivningsvirksomhed om bistand til at efterkomme rådgivningspåbud og de påbud, der danner grundlag herfor.
Stk. 2. Det skal indgå i aftalen, at rådgivningsvirksomheden skal udarbejde en redegørelse med beskrivelse af, hvordan påbuddene efter §§ 8 - 26 er efterkommet.
Redegørelsen skal opfylde de krav, der stilles efter §§ 37  40.
 Stk. 3.
 Stk. 4. Arbejdsgiveren skal sikre, at aftalen forefindes i virksomheden og er til rådighed for virksomhedsledere, arbejdsledere, øvrige ansatte og Arbejdstilsynet.
Tilbagemeldinger til Arbejdstilsynet § 30. Arbejdsgivere eller bygherrer, der har modtaget rådgivningspåbud, skal give en tilbagemelding til Arbejdstilsynet om indgåelse af aftalen med rådgivningsvirksomheden senest 6 uger efter, at rådgivningspåbuddet er modtaget.
Tilbagemeldingen skal indeholde oplysninger om, hvilken rådgivningsvirksomhed der er indgået aftale med.
 Stk. 2. Arbejdsgiveren skal ved tilbagemeldingen erklære, at arbejdsmiljøorganisationen eller en repræsentant for de ansatte i virksomheder, der ikke har pligt til at etablere arbejdsmiljøorganisation, inden den for tilbagemeldingen fastsatte frist er gjort bekendt med indholdet af tilbagemeldingen.
 § 31. Arbejdsgivere eller bygherrer, der har modtaget rådgivningspåbud, skal give en tilbagemelding til Arbejdstilsynet om, at rådgivningspåbuddet og det eller de påbud, der danner grundlag herfor, er efterkommet.
 Stk. 2. Arbejdsgiveren skal ved tilbagemeldingen erklære, at arbejdsmiljøorganisationen eller en repræsentant for de ansatte i virksomheder, der ikke har pligt til at etablere arbejdsmiljøorganisation, inden den for tilbagemeldingen fastsatte frist er gjort bekendt med indholdet af tilbagemeldingen.
Dokumentation for efterkommelse af påbud § 32. Arbejdsgivere eller bygherrer, der har modtaget rådgivningspåbud, skal på Arbejdstilsynets anmodning kunne dokumentere, at rådgivningsvirksomheden har bekræftet, at rådgivningspåbuddet og det eller de påbud, der udløste rådgivningspåbuddet, er efterkommet.
Ansattes og andres adgang til rådgivningsvirksomhedens redegørelse § 33. Arbejdsgiveren skal sikre, at redegørelsen fra rådgivningsvirksomheden forefindes i virksomheden og er til rådighed for virksomhedsledere, arbejdsledere, øvrige ansatte og Arbejdstilsynet.
 Stk. 2. Arbejdsgiveren skal videregive redegørelsen til arbejdsmiljøorganisationen eller til en repræsentant for de ansatte i virksomheder, der ikke har pligt til at etablere arbejdsmiljøorganisation.
Kapitel 7 Rådgivningsvirksomhedens ydelse § 34. Ved rådgivningspåbud om løsning af et alvorligt eller komplekst arbejdsmiljøproblem, der er vanskeligt at løse, jf. § 4, nr. 1, eller om mange arbejdsmiljøproblemer, jf. § 4, nr. 2, skal arbejdsgiveren eller bygherren sikre, at rådgivningsvirksomheden:
1. bistår ved løsning af problemet eller problemerne, der dannede grundlag for rådgivningspåbud, 2. bidrager med forslag til konkrete initiativer til forebyggelse af, at tilsvarende problemer opstår, og 3. bidrager med råd om metoder til udarbejdelse og anvendelse af arbejdspladsvurdering.
 Stk. 2.
 Stk. 3. Arbejdsgiveren eller bygherren skal sikre, at rådgivningsvirksomheden tillige udarbejder en redegørelse, jf. §§ 37  40, til arbejdsgiveren eller bygherren med beskrivelse af, hvordan påbud, der har udløst rådgivningspåbuddet, jf. §§ 8  30, er efterkommet.
Indholdet af rådgivningsvirksomhedens redegørelse § 37. Ved rådgivningspåbud til arbejdsgivere om arbejdsmiljøproblemer, jf. § 4, nr. 1 og 2, skal arbejdsgiveren sikre, at redegørelsen indeholder en beskrivelse af rådgivningsprocessen, herunder 1. hvordan rådgivningspåbud og det eller de påbud, der danner grundlag for rådgivningspåbuddet eller -påbuddene, er efterkommet, 2. hvordan arbejdsmiljøorganisationen eller de ansatte i virksomheder, der ikke har pligt til at oprette arbejdsmiljøorganisation, har været inddraget i rådgivningsprocessen, 3. hvilke initiativer, der er taget for at forebygge, at tilsvarende arbejdsmiljøproblemer opstår i virksomheden i fremtiden, og 4. råd om metoder til udarbejdelse og anvendelse af arbejdspladsvurdering.
