Orientering  

 om Arbejdsmarkedsstyrelsens bekendtgørelse om kommunernes ret til at få 65  

 pct.  

 i refusion af udgifterne til kontant- og starthjælp m.v. til personer, der  

 deltager i tilbud efter kapitel 10-11 i lov om en aktiv beskæftigelsesindsats Det indgik i lov nr. 239 af 27. marts 2006 om ændring af lov om  

 en aktiv beskæftigelsesindsats og lov om aktiv socialpolitik, at i aktive  

 perioder skal kommunerne have 65 pct. i statsrefusion af deres udgifter til  

 kontant- og starthjælp til personer,  

 der deltager i tilbud efter kapitel 10-11  

 i lov om en aktiv beskæftigelsesindsats.
Det er herved forudsat, at tilbuddet  

 skal have et omfang svarende til minimum 10 timer om ugen.
Bekendtgørelsen af  

 22. juni 2006 udmønter disse regler.
Det er en generel betingelse, at lovens  

 bestemmelser  

 om tilbud er opfyldt.
 Bekendtgørelsen kan findes i Retsinformation fra fredag den 30.  

 juni 2006.
Særligt vedrørende tilbud  

 under 10 timer om ugen For tilbud under 10 timer om ugen i gennemsnit kan kommunen kun  

 få 35 pct. i refusion.
Kommunen kan dog få 65 pct. i refusion, hvis kommunen  

 kan dokumentere, at det kun er muligt for personen at deltage i under 10  

 timer  

 om ugen i gennemsnit.
Der er ikke i bekendtgørelsen fastsat særlige bestemmelser om,  

 hvorledes kravet om dokumentation skal opfyldes.
Det vil således være op til  

 kommunen at sørge for, at der i den enkelte sag er en beskrivelse af  

 baggrunden  

 for, hvorfor den pågældende person ikke ud fra personlige forhold skønnes at  

 kunne deltage i tilbud i minimum10 timer i gennemsnit om ugen.  

 Dokumentationen  

 kan være sagsbehandlerens beskrivelser eventuelt suppleret med lægeerklæring  

 eller udtalelse fra faglig ekspert m.v.
Særligt vedrørende tilbud  

 om uddannelse Ved tilbud om uddannelse, hvor det i almindelighed forventes,  

 at deltagere anvender tid til forberedelse, kan forberedelsestid medregnes  

 ved  

 opgørelse af timekravet.
Der er i bekendtgørelsen ikke fastsat særlige  

 bestemmelser om, hvorledes det afgøres om og i givet fald hvor mange timer,  

 der  

 forventes at skulle bruges på forberedelse.
Det vil således være op til  

 kommunen at vurdere, hvilken forberedelsestid det er rimeligt at fastsætte.  

 Ved  

 fastsættelse af forberedelsestid kan kommunen tage hensyn til vejledning fra  

 den pågældende uddannelsesinstitution.
Særligt om opgørelse af  

 perioder med tilbud Perioder med tilbud efter §§ 1 og 2 opgøres af kommunen.  

 Kommunen kan selv tilrettelægge på hvilken måde, den vil opgøre perioder med  

 tilbud.
Særligt om fravær Der er i den foreliggende bekendtgørelse ikke fastsat særlige  

 bestemmelser om betydningen af fravær i tilbud.
Styrelsen vil i løbet af  

 efteråret nærmere undersøge og vurdere mulighederne for, hvorledes der  

 eventuelt kan tages hensyn til fravær ved opgørelsen af refusionens  

 størrelse.  

 I den forbindelse vil der bl.a. blive lagt vægt på mulighederne for at  

 indrette  

 et registreringssystem, som enkelt kan spille sammen med eksisterende  

 udbetalingssystemer.
Vedrørende overgang For de tilbud, som er igangsat før 1. juli 2006, vil kommunen  

 få 50 pct. i refusion for tiden før 1. juli og 65 pct. i refusion for tiden  

 efter 1. juli 2006. Dette betyder, at kommunerne ikke skal gennemgå alle de  

 sager, som er i gang i 1. juli 2006. De nye bestemmelser får således alene  

 betydning for de tilbud, der påbegyndes 1. juli eller senere.
