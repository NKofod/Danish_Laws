Tvangsfiksering og indgivelse af beroligende medicin godkendt Sundhedsvæsenets Patientklagenævn fandt, at  

 betingelserne for at tvangsfiksere patienten var opfyldt, og at betingelserne  

 for at indgive beroligende medicin var opfyldt, idet det var nødvendigt at  

 bringe patienten til ro med henblik på bedring af hans tilstand.
Patienten havde i forbindelse med anken til  

 Sundhedsvæsenets Patientklagenævn anført, at der blev taget kvælertag på ham,  

 og at han blev løftet og smidt ned på sengen, samt at der blev lagt en  

 hovedpude  

 over hans ansigt og presset til, så han ikke kunne få vejret, og at puden  

 først  

 blev fjernet, da han havde fået injektionen.
Overlægen oplyste i sin  

 udtalelse  

 til sagen, at patienten ikke var blevet grebet om halsen, men at der  

 rigtignok  

 var blevet holdt en pude over ansigtet, men i nogle centimeters afstand fra  

 ansigtet, således at han hele tiden uhindret kunne trække vejret.
Grunden til  

 at puden blev anvendt var, at han blev ved med at spytte.
 Nævnet oplyste i denne forbindelse, at det af  

 Psykiatrilovens § 4, stk. 3 og 4, fremgår, at tvang skal udøves så skånsomt  

 som  

 muligt og med størst mulig hensyntagen til patienten, således at der ikke  

 forvoldes  

 unødig krænkelse eller ulempe, og at tvang ikke må anvendes i videre omfang,  

 end hvad der er nødvendigt for at opnå det tilsigtede formål.
