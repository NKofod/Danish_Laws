Betænkning afgivet af Beskæftigelsesudvalget den 19. juni 2013 Betænkning over Forslag til lov om ændring af lov om uddannelsesordning for ledige, som har opbrugt deres dagpengeret, lov om en aktiv beskæftigelsesindsats, lov om ferie og lov om kommunal udligning og generelle tilskud til kommuner (Forlængelse af uddannelsesordningen for ledige, målretning af 6 ugers selvvalgt uddannelse m.v.) [af beskæftigelsesministeren (Mette Frederiksen)]:
1. Udvalgsarbejdet Lovforslaget blev fremsat den 28. maj 2013 og var til 1. behandling den 12. juni 2013. Lovforslaget blev efter 1. behandling henvist til behandling i Beskæftigelsesudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og beskæftigelsesministeren sendte den 15. maj 2013 dette udkast til udvalget, jf.
BEU alm. del  bilag 181. Beskæftigelsesministeren sendte den 6. juni 2013 de indkomne høringssvar, og den 7. juni 2013 sendte beskæftigelsesministeren et høringsnotat og ligestillingsnotat herom til udvalget.
Skriftlige henvendelser Udvalget har i forbindelse med udvalgsarbejdet modtaget skriftlige henvendelser fra:
3F Esbjerg, 3F Esbjerg Transport og Rejsearbejdere.dk Beskæftigelsesministeren har over for udvalget kommenteret de skriftlige henvendelser til udvalget.
Deputationer Endvidere har 3F Esbjerg Transport og Rejsearbejdere.dk mundtligt over for udvalget redegjort for deres holdning til lovforslaget.
Spørgsmål Udvalget har stillet 7 spørgsmål til beskæftigelsesministeren til skriftlig besvarelse, som denne har besvaret.
2. Indstillinger Et flertal i udvalget (S, DF, RV, SF og EL) indstiller lovforslaget til vedtagelse uændret.
Dansk Folkepartis medlemmer af udvalget havde ønsket, at man i stedet forlængede dagpengeperioden, på grund af at krisen stadig rammer Danmark hårdt.
Samtidig havde DF foreslået en suspension af optjeningskravet, således at man i op til en 2-årsperiode gik tilbage til 26 ugers genoptjening.
DF må dog konstatere, at regeringen en gang for alle har slået fast, at ændringerne i dagpengesystemet, som VK-regeringen gennemførte sammen med DF, og som betyder, at dagpengeperioden er 2 år og optjeningskravet er 52 uger, står fast og ikke længere er til forhandling.
Ved afslutningsdebatten slog statsministeren fast, at det blot var indfasningen, der gik for hurtigt, og ikke perioden, det var galt med.
Derfor støtter DF uddannelsesordningen på samme måde, som DF har støttet den hidtidige uddannelsesordning for de udfaldstruede dagpengemodtagere.
 Et mindretal i udvalget (V, LA og KF) indstiller lovforslaget til forkastelse ved 3. behandling.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Ane Halsboe-Jørgensen (S) Bjarne Laustsen (S) Jens Joel (S) Jan Johansen (S) Leif Lahn Jensen (S) Lennart Damsbo-Andersen (S) fmd.
Pernille Rosenkrantz-Theil (S) Nadeem Farooq (RV) Andreas Steenberg (RV) Eigil Andersen (SF) Anne Baastrup (SF) Ole Sohn (SF) Finn Sørensen (EL) Christian Juhl (EL) Jørgen Arbo-Bæhr (EL) Hans Andersen (V) Louise Schack Elholm (V) Claus Hjort Frederiksen (V) Jacob Jensen (V) Peter Juel Jensen (V) Inger Støjberg (V) Ulla Tørnæs (V) Fatma Øktem (V) Bent Bøgsted (DF) nfmd.
Jens Henrik Thulesen Dahl (DF) René Christensen (DF) Pia Adelsteen (DF) Joachim B.
Olsen (LA) Benedikte Kiær (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 228 Bilagsnr.
