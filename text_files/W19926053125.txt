 Ved dom af 17. juni 1992 fastslog Højesteret, at Indenrigsministeriets  

 beslutning om at annullere Hovedstadsområdets Trafikselskabs beslutning om at  

 forflytte en chauffør fra eet driftsområde til et andet driftsområde var  

 ugyldig.
 Højesteret udtalte: »Højesteret tiltræder, at indstævntes  

 beføjelser efter § 61, stk. 1, i lov om kommunernes styrelse ikke er  

 begrænset til tilfælde, hvor en beslutning er i strid med kommunalretlige  

 regler, og at bestemmelsen også kan anvendes på ansættelsesretlige  

 beslutninger, i hvert fald når der er spørgsmål om beslutningens  

 overensstemmelse med offentligretlige retsgrundsætninger.
 Højesteret lægger til grund, at forflyttelsen af chauffør Thomas  

 Jørgensen fra driftsområde Roskilde til driftsområde Gladsaxe skyldtes den  

 uro og de arbejdsnedlæggelser, der var en følge af hans organisationsforhold,  

 og at forflyttelsen således havde sin årsag i hans udmeldelse af  

 Specialarbejderforbundet i Danmark.
Beslutningen om forflyttelse blev truffet - efter at andre  

 foranstaltninger forgæves var forsøgt - for at undgå et sammenbrud i  

 bustrafikken og indebar mindre vidtgående følger for Thomas Jørgensen.  

 Krænkelse af hans foreningsfrihed fremtrådte under de således foreliggende  

 omstændigheder ikke med en sådan klarhed, at indstævnte har været beføjet til  

 at sætte Trafikselskabets beslutning ud af kraft.
Højesteret tager derfor  

 appellantens påstand til følge.« Resume af Højesterets dom af 17. juni 1992 8. Andre afgørelser og udtalelser Vedrørende annullation af et trafikselskabs beslutning om forflyttelse af  

 en chauffør Udskrift af Højesterets dombog I 220/1991 Hovedstadsområdets Trafikselskab Mod Indenrigsministeriet I tidligere instans er afsagt dom af Østre Landsrets 1. afdeling den 8.  

 august 1991.
I denne sag blev af HØJESTERET onsdag den 17. juni 1992 afsagt følgende DOM:
 Den indankede dom er afsagt af Østre Landsret.
 I pådømmelsen har deltaget syv dommere: Pontoppidan, Weber, Munch, Else  

 Mols, Marie-Louise Andreasen, Melchior og Jørgen Nørgaard.
 Appellanten har gentaget sin påstand.
 Indstævnte har påstået stadfæstelse.
 Til brug for Højesteret er der tilvejebragt yderligere oplysninger.
 Højesteret tiltræder, at indstævnte beføjelser efter § 61, stk. 1, i lov  

 om kommunernes styrelse ikke er begrænset til tilfælde, hvor en beslutning er  

 i strid med kommunalretlige regler, og at bestemmelsen også kan anvendes på  

 ansættelsesretlige beslutninger, i hvert fald når der er spørgsmål om  

 beslutningens overensstemmelse med offentligretlige retsgrundsætninger.
 Højesteret lægger til grund, at forflyttelsen af chauffør Thomas Jørgensen  

 fra driftsområde Roskilde til driftsområde Gladsaxe skyldtes den uro og de  

 arbejdsnedlæggelser, der var en følge af hans organisationsforhold, og at  

 forflyttelsen således havde sin årsag i hans udmeldelse af  

 Specialarbejderforbundet i Danmark.
Beslutningen om forflyttelse blev truffet - efter at andre  

 foranstaltninger forgæves var forsøgt - for at undgå et sammenbrud i  

 bustrafikken og indebar mindre vidtgående følger for Thomas Jørgensen.  

 Krænkelse af hans foreningsfrihed fremtrådte under de således foreliggende  

 omstændigheder ikke med en sådan klarhed, at indstævnte har været beføjet til  

 at sætte Trafikselskabets beslutning ud af kraft.
Højesteret tager derfor  

 appellantens påstand til følge.
 Thi kendes for ret:
 Indstævnte, Indenrigsministeriet, skal anerkende, at den af indstævnte den  

 17. januar 1990 trufne beslutning om at annullere appellanten,  

 Hovedstadsområdets Trafikselskabs beslutning om at forflytte chauffør Thomas  

 Jørgensen fra driftsområde Roskilde til driftsområde Gladsaxe er ugyldig.
Indstævnte skal i sagsomkostninger for landsret og Højesteret inden 14  

 dage efter denne højesteretsdoms afsigelse betale 60.000 kr. til appellanten Udskriftens rigtighed bekræftes.
 København, den 17. juni 1992.
