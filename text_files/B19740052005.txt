 I medfør af § 1, stk. 1, § 13 og §§ 16 og 17 i lov nr. 595 af 22. december  

 1972 om administration af Det europæiske økonomiske Fællesskabs forordninger  

 om markedsordninger for landbrugsvarer m.v. samt af § 1, stk. 1, § 13 og §§  

 20 og 21 i lov nr. 596 af 22. december 1972 om administration af Det  

 europæiske økonomiske Fællesskabs forordninger om markedsordninger for frugt  

 og gartneriprodukter m.v. bestemmes - i overensstemmelse med ovennævnte loves  

 §§ 13 efter forhandling med finansministeren - følgende:
 Almindelige administrative opgaver  

 vedrørende markedsordninger m.m.
 § 1.  Landbrugsministeriet, Direktoratet for  

 Markedsordningerne (EF-direktoratet) varetager administrationen i Danmark af  

 følgende opgaver, der i henhold til Det europæiske økonomiske Fællesskabs  

 forordninger om fælles markedsordninger for landbrugsvarer, frugt og  

 gartneriprodukter m.v. er henlagt til nationale myndigheder:
 Udstedelse af licenser for import til og eksport fra Fællesskabet og  

 attester for forudfastsættelse af import- og eksportafgifter,  

 eksportrestitutioner m.v.
 Beregning og udbetaling af eksportrestitutioner og udligningsbeløb.
 Gennemførelse af markedsregulerende foranstaltninger ved opkøb, oplagring,  

 salg, denaturering m.v.
 Præmieringsordninger, produktionstilskud, producenttilskud m.v.
 Forvaltning af stillede garantier.
 Indberetning til Kommissionen af oplysninger, der vedrører direktoratets  

 forretningsområde.
 Stk. 2.  Udover de i stk. 1 nævnte opgaver varetager  

 direktoratet sådanne opgaver, som landbrugsministeren henlægger til  

 direktoratet.
 § 2.  Toldvæsenet varetager administrationen i Danmark  

 af følgende opgaver, der i henhold til Det europæiske økonomiske Fællesskabs  

 forordninger om markedsordninger for landbrugsvarer, frugt og  

 gartneriprodukter m.v. er henlagt til nationale myndigheder:
 Opkrævning af importafgifter og udligningsafgifter.
 Kontrol med indførte varer, der er underkastet en nærmere anvendelse eller  

 bestemmelse.
 Opkrævning af afgifter ved eksport.
 Kontrolopgaver i forbindelse med im- og eksport.
 § 3.  Grundlaget for EF-direktoratets og Toldvæsenets  

 administration af de i §§ 1 og 2 nævnte opgaver er de af landbrugsministeren  

 givne forskrifter herom samt de forskrifter, der fastsættes af Fællesskabets  

 kompetente organer og som er umiddelbart bindende i Fællesskabets  

 medlemsstater.
 § 4.  EF-direktoratet er overfor landbrugsministeren  

 ansvarlig for den rette anvendelse af beløb, som den europæiske udviklings-  

 og garantifond for landbruget (EUGFL) stiller til rådighed til udbetaling af  

 ydelser i henhold til de i § 1 omhandlede ordninger.
 Stk. 2.  Kontrollen med, at betingelserne for udbetaling  

 af ydelser i henhold til de i § 1 omhandlede ordninger er opfyldt, foretages  

 af EF-direktoratet samt af toldvæsenet og andre styrelser, institutioner og  

 organer, som landbrugsministeren for de enkelte områder bemyndiger hertil.
 § 5.  Toldvæsenet er ansvarlig for egne indtægter, der  

 opkræves i henhold til § 2.
 Stk. 2.  Kontrol med og administrationen af de i kapitel  

 5, 6, 7 og 8 omhandlede foranstaltninger udøves af toldvæsenet.
 § 6.  Kontrollen med overholdelse af kvalitets- og  

 handelsnormer, jfr. §§ 6 i lov nr. 595 og 596 af 22. december 1972, varetages  

 af de styrelser, institutioner og organer, som landbrugsministeren bemyndiger  

 hertil.
 § 7.  De kontrollerende myndigheder kan foretage  

 eftersyn, udtage prøver og foranstalte revision m.v. af beholdninger og  

 regnskaber efter de i §§ 6 og 7 i lov nr. 595 og 596 af 22. december 1972  

 nævnte regler.
 Udstedelse af licenser og attester.
 § 8.  Nærmere bestemmelser om udstedelse og anvendelse  

 af licenser for import og eksport samt af attester om forudfastsættelse af  

 importafgifter og eksportrestitutioner m.v. meddeles i vejledninger, der  

 udsendes af EF-direktoratet.
 Eksportrestitutioner og udligningsbeløb.
 § 9.  Ved udførsel af varer mod  

 eksportrestitution/udligningsbeløb skal den, der begærer  

 eksportrestitution/udligningsbeløb frembyde varerne for toldvæsenet mod  

 afgivelse af en skriftlig angivelse (kontroleksemplar T-5).  

 Landbrugsministeren kan i særlige tilfælde tillade anden skriftlig angivelse.
 Stk. 2.  Angivelsen skal indeholde de oplysninger, der  

 er nødvendige i medfør af de fællesskabsforanstaltninger, der kræver kontrol  

 (herunder angivelse af den position i fællestariffen, hvorunder varerne  

 henhører), samt sådanne oplysninger, som er nødvendige for udbetaling af  

 eller kontrol med eksportrestitution/udligningsbeløb, herunder  

 registreringsnummer (virksomhedsnr.), og oplysninger til brug ved afskrivning  

 på eventuelle eksportlicenser/forudfastsættelsesattester.
Stk. 3.  Toldvæsenet kan på vareafsenderens  

 (eksportørens) bekostning kræve varerne opvejet, opmålt m.v. eventuelt ved  

 autoriseret vejer og måler.
Toldvæsenet er endvidere berettiget til uden  

 erstatning at udtage prøver af varerne, og vareafsenderen (eksportøren)  

 afholder de med undersøgelse af prøverne forbundne udgifter.
Toldvæsenet kan  

 endvidere kræve afgivet analyseattester, recepter og lignende.
 Stk. 4.  Udføres varerne ikke over det  

 distriktstoldkammer, i hvis distrikt udførselsformaliteterne iagttages, skal  

 varerne forsendes efter reglerne i ordningen for fællesskabsforsendelse.
 Stk. 5.  Toldvæsenet fastsætter de nærmere  

 kontrolforanstaltninger til sikring af, at varens art, mængde, oprindelse  

 m.v. kan fastslås i forbindelse med varernes udførsel og/eller toldvæsenets  

 eftersyn i virksomhederne.
 § 10.  Nærmere bestemmelser om eksportrestitutioner og  

 udligningsbeløb meddeles i vejledninger, der udsendes af EF-direktoratet.
 Markedsregulerende foranstaltninger m.m.
 § 11.  Nærmere bestemmelser om ordningerne for de  

 enkelte varer fastsættes ved særlig bekendtgørelse.
 Afgifter ved import.
 § 12.  Berigtigelse af importafgifter (herunder  

 tillægsafgifter, faste elementer, variable elementer, udligningsbeløb eller  

 -afgifter) sker på grundlag af varemodtagerens skriftlige angivelse  

 (fortoldningsbegæringen). Medmindre andet er bestemt beregnes afgifterne på  

 grundlag af de satser, der er gældende den dag, hvor fortoldningsbegæringen  

 modtages til registrering hos toldvæsenet.
 Stk. 2.  Såfremt afgiftssatsen ønskes fastsat på  

 grundlag af en forudfastsættelsesattest, skal anmodning herom være fremsat i  

 fortoldningsbegæringen med anførsel af forudfastsættelsesattestens nummer.
 Stk. 3.  For afgiftsberigtigelse m.v. gælder i øvrigt de  

 i Finansministeriets bekendtgørelse nr. 578 af 22. december 1972 med senere  

 ændringer fatsatte bestemmelser om angivelse, bekræftelse af angivelsen,  

 toldmæssig undersøgelse og afregning (herunder regulering af afgift).
 Stk. 4.  Der sker ikke regulering af  

 fortoldningsekspeditioner, såfremt reguleringsbeløbet er mindre end 75 kr.  

 pr. fortoldningsekspedition.
 Afgifter ved eksport.
 § 13.  Ved udførsel til steder uden for Fællesskabet  

 af varer, for hvilke der efter Fællesskabets bestemmelser skal opkræves  

 afgifter, skal varerne frembydes for toldvæsenet forinden udførselen under  

 fremlæggelse af en skriftlig angivelse, hvis rubricering og tekniske  

 udformning bestemmes af toldvæsenet.
 Stk. 2.  Angivelsen skal indeholde de oplysninger, som  

 er nødvendige for berigtigelse af afgifterne.
Stk. 3.  Toldvæsenet kan på vareafsenderens  

 (eksportørens) bekostning kræve varerne opvejet, opmålt m.v., eventuelt ved  

 autoriseret vejer og måler.
Toldvæsenet er endvidere berettiget til uden  

 erstatning at udtage prøver af varerne, og vareafsenderen (eksportøren)  

 afholder de med undersøgelsen af prøverne forbundne udgifter.
Toldvæsenet kan  

 endvidere kræve afgivet analyseattester, recepter og lignende.
 Stk. 4.  Udføres varerne ikke over det  

 distriktstoldkammer, i hvis distrikt udførselsformaliteterne iagttages, skal  

 varerne forsendes efter reglerne i ordningen for fællesskabsforsendelse.
 Stk. 5.  Afgifter, der udgør under 75 kr. pr.  

 forsendelse (angivelse) opkræves ikke.
§ 14.  Afregningsperioden for afgifter af varer, der  

 udføres i erhvervsmæssigt øjemed af vareafsendere, som er registreret hos  

 toldvæsenet i den omhandlede henseende, er måneden.
Afgifter af varer, der er  

 registreret til udførsel hos toldvæsenet i en afregningsperiode, skal  

 indbetales til toldvæsenet inden udgangen af måneden efter den pågældende  

 afregningsperiode, jfr. dog § 15, stk. 2-3.
 § 15.  Afgift af varer, der udføres i erhvervsmæssigt  

 øjemed af vareafsendere, der er hjemmehørende uden for toldområdet, skal  

 betales, når udførselsformaliteterne er opfyldt over for toldvæsenet.
Stk. 2.  Afgift af varer, der udføres af vareafsendere,  

 hvis bo er under konkursbehandling eller tvangsakkordforhandling, eller hvis  

 dødsbo behandles efter kapitel III i lov om skifte af dødsbo og fællesbo,  

 skal betales, når udførselsformaliteterne er opfyldt overfor toldvæsenet.
Det  

 samme gælder, hvis vareafsenderen ved eksekution er fundet ude af stand til  

 for tiden at betale sin gæld, hvis han har standset sine betalinger eller er  

 under frivillig akkord eller likvidation, eller hvis vareafsenderen er et  

 aktieselskab, og dette er under likvidation efter reglerne om insolvente  

 selskaber.
 Stk. 3.  Afgift af varer, der udføres af vareafsendere,  

 som efter § 20 ikke har adgang til kredit, skal betales, når  

 udførselsformaliteterne er opfyldt over for toldvæsenet.
 Stk. 4.  Betales afgifter i de i stk. 1-3 nævnte  

 tilfælde ikke, når udførselsformaliteterne er opfyldt over for toldvæsenet,  

 kan varerne ikke udføres.
§ 16.  Ved udførsel af varer, for hvilke afgiftssatsen  

 varierer under hensyn til varernes bestemmelsessted, debiteres de i § 14  

 nævnte vareafsendere den højeste afgift.
Afgiften reguleres ved  

 vareafsenderens hjemtoldkammer, når der fremlægges dokumentation for varernes  

 ankomst på bestemmelsesstedet.
Stk. 2.  Fremlægges den i stk. 1 nævnte dokumentation  

 senest den 10. dag i en afregningsperiode foretages reguleringen i  

 eksportørens afgiftstilsvar for den pågældende afgiftsperiode.
I andre  

 tilfælde sker reguleringen i tilsvaret for den følgende afregningsperiode.
 Stk. 3.  Overstiger reguleringsbeløbet afgifttilsvaret,  

 udbetales det overskydende beløb til vareafsenderen.
§ 17.  ved udførsel af de i § 16, stk. 1, omhandlede  

 varer af de i § 15 nævnte vareafsendere skal den højeste afgift indbetales,  

 medmindre der stilles sikkerhed for differencen mellem afgifterne.
Regulering  

 af afgiften, respektive frigivelse af sikkerheden foretages ved  

 udførselstoldkamret, når der fremlægges dokumentation for varernes ankomst på  

 bestemmelsesstedet.
 Stk. 2.  Sikkerheden, der skal bestå i et af en  

 herværende bank, sparekasse eller forsikringsselskab udstedt  

 selvskyldnerkautionsbevis, forfalder til indfrielse, såfremt den i stk. 1  

 nævnte dokumentation ikke fremlægges inden 6 måneder efter varernes udførsel  

 her fra landet.
 § 18.  Toldvæsenet underretter efter udløbet af en  

 afregningsperiode vareafsenderen om skyldige afgiftsbeløb, jfr. § 14. I  

 tilfælde, hvor skyldige afgiftsbeløb ikke er medtaget i periodeopgørelsen,  

 påhviler det dog vareafsenderen selv at drage omsorg for, at de manglende  

 beløb indbetales rettidigt.
 Stk. 2.  Vareafsenderen skal ved indbetaling af de i  

 stk. 1 nævnte beløb benytte de af toldvæsenet udsendte giroindbetalingskort.
 § 19.  Betales skyldige afgifter efter § 14 ikke  

 rettidigt, skal der betales 1 pct. i månedlig rente for hver påbegyndt måned  

 fra den 1. dag i den anden måned efter afregningsperiodens udløb.
 Stk. 2.  Rentebeløb efter stk. 1 fastsættes altid til  

 mindst 10 kr.
 Stk. 3.  Skyldige afgifts- og rentebeløb, der ikke  

 betales efter toldvæsenets påkrav, kan inddrives ved udpantning.
 § 20.  Toldvæsenet kan fratage en vareafsender retten  

 til kredit i henhold til § 14, såfremt han gentagne gange ikke har indbetalt  

 skyldige afgiftsbeløb rettidigt.
 Afgiftsfrihed, afgiftsnedsættelse og  

 afgiftsgodtgørelse.
 § 21.  Varer, der indføres toldfrit, eller midlertidig  

 toldfrit efter bestemmelserne i toldloven §§ 18-41, kan indføres afgiftsfrit  

 på tilsvarende betingelser som fastsat for den toldfri indførsel.
 § 22.  Varer, for hvilke betingelserne for indførsel  

 mod betaling af nedsat told efter toldlovens kapitel 5 C er opfyldt, kan  

 indføres mod betaling af nedsat afgift på tilsvarende betingelser som fastsat  

 for indførsel mod betaling af nedsat told.
§ 23.  Der kan indrømmes afgiftsgodtgørelse for varer,  

 for hvilke der kan indrømmes toldgodtgørelse efter bestemmelserne i  

 toldlovens kapitel 6 A, når varerne udføres til steder uden for Fællesskabets  

 toldområde, såfremt indføreren ved fortoldningen har afgivet anmeldelse  

 herom.
Der kan dog ikke indrømmes godtgørelse af udligningsbeløb.
Stk. 2.  Der kan indrømmes afgiftsgodtgørelse for varer,  

 for hvilke der kan indrømmes toldgodtgørelse efter bestemmelserne i  

 toldlovens kapitel 6 B, når varerne udføres til steder uden for det danske  

 toldområde.
Der kan dog ikke indrømmes godtgørelse af udligningsbeløb.
 Stk. 3.  Der kan indrømmes afgiftsgodtgørelse, herunder  

 godtgørelse af udligningsbeløb, for varer, for hvilke der kan indrømmes  

 toldgodtgørelse efter bestemmelserne i toldlovens kapitel 6 C, når varerne  

 udføres til steder uden for det danske toldområde, eller når varerne  

 tilintetgøres under toldvæsenets kontrol på vareejerens bekostning.
 Stk. 4.  Afgiftsgodtgørelse indrømmes i øvrigt på  

 tilsvarende betingelser som fastsat i toldlovens kapitel 6 og de i medfør  

 heraf fastsatte bestemmelser.
 Stk. 5.  Der kan indrømmes godtgørelse af det faste  

 element mod betaling af udligningstold for varer, for hvilke der kan  

 indrømmes toldgodtgørelse efter bestemmelserne i toldlovens kapitel 6 A, når  

 varerne udføres til steder i Fællesskabets toldområde, såfremt indføreren ved  

 fortoldningen har afgivet anmeldelse herom.
 § 24.  Den i §§ 21-23 nævnte afgiftsfrihed,  

 afgiftsnedsættelse og afgiftsgodtgørelse tilstås af toldvæsenet.
 Stk. 2.  Godtgørelse eller regulering af afgift efter §§  

 21-23 sker efter reglerne i Finansministeriets bekendtgørelse om  

 toldbehandling.
 Oplag og fremstilling af varer under  

 toldkontrol.
 Importoplag.
 § 25.  Toldvæsenet kan meddele bevilling til uden  

 berigtigelse af importafgift og eventuelt hertil knyttet udligningsbeløb  

 eller -afgift at oplægge de i bilag II til EØF-traktaten omhandlede varer,  

 som indføres her i landet, på private oplag under toldkontrol, når varerne  

 hidrører fra tredieland.
 Stk. 2.  Bevillingen kan gøres betinget af, at der  

 stilles en af toldvæsenet godkendt sikkerhed for importafgift og eventuelt  

 hertil knyttet udligningsbeløb eller -afgift af de oplagte varer, og at  

 oplaget sættes under toldlukke.
 Stk. 3.  Bevilling kan meddeles en virksomhed til  

 oplæggelse af egne varer eller til oplæggelse af andres varer.
 Stk. 4.  Toldvæsenet fastsætter nærmere  

 kontrolforanstaltninger og kan bl.a. bestemme, at der skal føres et særligt  

 regnskab over de i stk. 1 nævnte varer, og at disse skal opbevares særskilt i  

 lokaler, der er godkendt af toldvæsenet.
§ 26.  Bevillingshaveren hæfter for importafgift og  

 eventuelt hertil knyttet udligningsbeløb eller -afgift af oplagte varer, som  

 ikke forefindes ved toldvæsenets eftersyn, og som ikke godtgøres at være  

 fraført i overensstemmelse med bevillingens betingelser, eller som ikke på en  

 efter toldvæsenets skøn betryggende måde godtgøres at være forgået under  

 opbevaringen i de af toldvæsenet godkendte lokaler ved naturligt svind,  

 udlækning, brand, indbrudstyveri eller anden ulykkelig hændelse.
Toldvæsenet  

 har intet ansvar for de oplagte varer.
Stk. 2.  Oplagte varer kan henligge på oplaget, så længe  

 de er gode og forsvarlige handelsvarer, dog højst 1 år regnet fra  

 oplæggelsesdagen.
Når særlige forhold taler herfor, kan toldvæsenet meddele  

 forlængelse af denne frist.
Stk. 3.  Varer, der er oplagt på private oplag under  

 toldkontrol,kan efter forud indhentet tilladelse fra toldvæsenet underkastes  

 sådanne sædvanlige behandlinger, der tjener til varernes bevarelse eller til  

 forbedring af deres emballage eller handelskvalitet.
Toldvæsenet kan  

 endvidere i ganske særlige tilfælde tillade, at varerne på nærmere fastsatte  

 vilkår underkastes andre former for behandling end nævnt ovenfor.
 Stk. 4.  Varer kan fraføres oplag ved berigtigelse eller  

 udførsel til steder udenfor toldområdet eller til Københavns Frihavn.
§ 27.  Varerne skal til- eller fraføres oplaget ved  

 det distriktstoldkammer, i hvis distrikt oplaget er beliggende.
Tilførsel til  

 eller fraførsel fra oplaget skal forud anmeldes til nævnte  

 distriktstoldkammer.
Ved varernes tilførsel til og fraførsel fra oplaget kan  

 toldvæsenet kræve varerne opvejet ved autoriseret vejer og måler på  

 oplæggerens bekostning.
I forbindelse med fraførselen fra oplaget skal  

 varerne frembydes for toldvæsenet, der er berettiget til uden erstatning at  

 udtage prøver af varerne.
Oplæggeren afholder de med undersøgelse af prøverne  

 forbundne udgifter.
Udføres varerne ikke over det distriktstoldkammer, i hvis  

 distrikt oplaget er beliggende, skal varerne forsendes efter reglerne i  

 ordningen for fællesskabsforsendelse.
Stk. 2.  Ved varers oplæggelse og fraførsel skal  

 oplæggeren skriftligt angive varerne for toldvæsenet på blanketter, hvis  

 rubricering og tekniske udformning bestemmes af toldvæsenet.
Angivelsen skal  

 indeholde de oplysninger, som er nødvendige for toldvæsenets kontrol med  

 varernes tilførsel, berigtigelse eller udførsel samt med det i § 25, stk. 4,  

 omhandlede regnskab.
Stk. 3.  Importafgift og eventuel hertil knyttet  

 udligningsbeløb eller -afgift af varer, der fraføres private oplag til  

 berigtigelse, beregnes efter de satser, der er gældende den dag, hvor  

 fortoldingsbegæringen vedrørende afgiftsberigtigelsen modtages til  

 registrering hos toldvæsenet, medmindre der i det enkelte tilfælde er truffet  

 anden afgørelse.
Er importafgiften forudfastsat, jfr. § 1, anvendes den i  

 attesten anførte sats.
 Eksportoplag.
 § 28.  Toldvæsenet kan meddele bevilling til  

 oplæggelse på private oplag under toldkontrol af de i bilag II til forordning  

 nr. 441 af 4. marts 1969 omhandlede varer, der er bestemt til udførsel eller  

 til formål, der er sidestillet hermed, med den virkning, at der kan ydes  

 eksportrestitution for varerne, så snart de er oplagt på sådanne oplag.
 Stk. 2.  Bevillingen kan meddeles en virksomhed til  

 oplæggelse af egne varer eller til oplæggelse af andres varer.
 Stk. 3.  Toldvæsenet fastsætter nærmere  

 kontrolforanstaltninger og kan bl.a. bestemme, at der skal føres et særligt  

 regnskab over de i stk. 1 nævnte varer, og at disse skal opbevares særskilt i  

 lokaler, der er godkendt af toldvæsenet.
 § 29.  Oplagte varer kan henligge 6 måneder regnet fra  

 oplæggelsesdagen, medmindre der i overensstemmelse med Fællesskabets  

 bestemmelser er fastsat en anden frist.
 Stk. 2.  Varer, der er oplagt på private oplag under  

 toldkontrol, kan efter forud indhentet tilladelse hos toldvæsenet underkastes  

 sådanne sædvanlige behandlinger, der tjener til varernes bevarelse eller til  

 forbedring af deres emballage eller handelskvalitet.
Stk. 3.  Varer skal fraføres oplag ved udførsel til  

 steder udenfor Fællesskabets geografiske område eller til formål, der er  

 sidestillet hermed.
Ved fraførselen skal varerne være gode og forsvarlige  

 handelsvarer.
§ 30.  Varerne skal til- eller fraføres oplaget ved  

 det distriktstoldkammer, i hvis distrikt oplaget er beliggende.
Tilførsel til  

 eller fraførsel fra oplaget skal forud anmeldes til nævnte  

 distriktstoldkammer.
Ved varernes tilførsel til eller fraførsel fra oplaget  

 skal varerne frembydes for toldvæsenet, der kan kræve varerne opvejet ved  

 autoriseret vejer og måler på oplæggerens bekostning.
Toldvæsenet er  

 berettiget til uden erstatning at udtage prøver af varerne.
Oplæggeren  

 afholder de med undersøgelsen af prøverne forbundne udgifter.
Toldvæsenet kan  

 endvidere kræve afgivet analyseattester, recepter eller lignende.
Stk. 2.  Til- og fraførsel sker på grundlag af  

 oplæggerens skriftlige angivelse (kontroleksemplar T nr. 5). Angivelserne  

 skal indeholde de oplysninger, som er nødvendige for udbetaling af  

 eksportrestitution samt for toldvæsenets kontrol med varernes til- eller  

 fraførsel og med det i § 28, stk. 3, omhandlede regnskab.
Ved tilførselen  

 skal oplæggeren godtgøre, at der hos Direktoratet for Markedsordningerne er  

 stillet en garanti, der sikrer overholdelsen af forpligtelsen til at udføre  

 varerne fra Fællesskabet indenfor den i medfør af § 29, stk. 1 fastsatte  

 frist.
Udførselsformaliteterne skal iagttages ved varernes tilførsel, dog  

 skal udførselsangivelsen først afgives i forbindelse med varernes fraførsel.  

 Udføres varerne ikke over det distriktstoldkammer, i hvis distrikt oplaget er  

 beliggende, skal varerne forsendes efter reglerne i ordningen for  

 fællesskabsforsendelse.
 Fremstilling af varer under toldkontrol.
 § 31.  Toldvæsenet kan meddele bevilling til  

 fremstilling under toldkontrol af de i bilag I til forordning nr. 441 af 4.  

 marts 1969 omhandlede varer, som er bestemt til udførsel eller til formål,  

 der er sidestillet hermed, når der ved fremstilling af varerne anvendes de i  

 artikel I nævnte forordning omhandlede produkter med den virkning, at der kan  

 ydes eksportrestitution, såsnart produkterne er undergivet toldvæsenets  

 kontrol.
 Stk. 2.  Bevillingen kan kun meddeles virksomheder, der  

 foretager såvel fremstilling som udførsel af varerne.
Stk. 3.  Toldvæsenet fastsætter nærmere  

 kontrolforanstaltninger og kan bl.a. bestemme, at der skal føres et særligt  

 regnskab over de i stk. 1 nævnte varer, og at disse skal opbevares særskilt i  

 lokaler, der er godkendt af toldvæsenet.
Toldvæsenet kan endvidere fastsætte  

 særlige kontrolforanstaltninger for fremstillingen af de til udførsel m. v.  

 bestemte varer, f. eks. at fremstillingen skal ske adskilt fra anden  

 produktion.
 § 32.  Forinden fremstilling påbegyndes, skal  

 bevillingshaveren afgive en anmeldelse til toldvæsenet bl. a. indeholdende  

 oplysninger om de mængder produkter, der medgår til fremstilling af en  

 bestemt færdigvare, samt om tidspunktet for fremstillingens påbegyndelse og  

 afslutning, herunder detaillerede oplysninger om produktionstidspunkterne.  

 Når der i Fællesskabets bestemmelser er fastsat standardiserede  

 udbyttesatser, kan toldvæsenet dog bestemme, at bevillingshaveren ikke skal  

 foretage sådan anmeldelse.
Stk. 2.  Produkterne og de heraf fremstillede varer kan  

 forblive under toldkontrol i 6 måneder regnet fra den dag, hvor produkterne  

 undergives toldkontrol, medmindre der i overensstemmelse med Fællesskabets  

 bestemmelser er fastsat anden frist.
Toldvæsenet har intet ansvar for de  

 pågældende varer.
 Stk. 3.  Varerne skal udføres til steder udenfor  

 Fællesskabets geografiske område eller til formål, der er sidestillet hermed.
§ 33.  Til- og fraførsel skal ske ved det  

 distriktstoldkammer, i hvis distrikt fremstillingen finder sted.
Til- eller  

 fraførsel skal forud anmeldes for nævnte toldkammer.
Ved til- og fraførsel  

 kan toldvæsenet kræve varerne opvejet ved autoriseret vejer og måler på  

 bevillingshaverens bekostning.
I forbindelse med til- og fraførsel skal  

 varerne frembydes for toldvæsenet, og toldvæsenet er berettiget til uden  

 erstatning at udtage prøver af varerne.
Bevillingshaveren afholder de med  

 undersøgelse af prøverne forbundne udgifter.
Stk. 2.  Til- og fraførsel sker på grundlag af en  

 skriftlig angivelse (kontroleksemplar T nr. 5). Angivelserne skal indeholde  

 de oplysninger, der er nødvendige for udbetaling af restitutioner samt for  

 toldvæsenets kontrol med produkterne, fremstillingen og udførselen af  

 færdigvarerne.
Ved tilførselen skal bevillingshaverne godtgøre, at der hos  

 Direktoratet for Markedsordningerne er stillet en garanti, der sikrer  

 overholdelse af forpligtelsen til at udføre færdigvarerne fra Fællesskabet  

 indenfor den i medfør af § 32, stk. 2, fastsatte frist.  

 Udførselsformaliteterne for produkterne skal iagttages ved produkternes  

 frembydelse for toldvæsenet, dog skal udførselsangivelse først afgives ved  

 færdigvarernes udførsel.
Udføres færdigvarerne ikke over det  

 distriktstoldkammer, i hvis distrikt fremstillingen finder sted, skal varerne  

 forsendes efter reglerne i ordningen for fællesskabsforsendelse.
 Fremstilling under toldkontrol ved anvendelse af materialer, der enten  

 hidrører fra interventionslagre, eller til hvilke der kan ydes  

 produktionsrestitutioner.
 § 34.  Toldvæsenet kan i det af Landbrugsministeriet  

 fastsatte omfang meddele bevilling til fremstilling under toldkontrol af  

 varer, til hvis fremstilling der anvendes materialer, der hidrører fra  

 interventionslagre, eller materialer, for hvilke der kan udbetales  

 produktionsrestitutioner efter Fællesskabets regler.
Stk. 2.  Toldvæsenet fastsætter i bevillingen nærmere  

 kontrolforanstaltninger og kan bl. a. bestemme, at der skal føres et særligt  

 regnskab over de i stk. 1 nævnte varer, og at disse skal opbevares særskilt i  

 lokaler, der er godkendt af toldvæsenet.
Toldvæsenet kan endvidere fastsætte  

 særlige kontrolforanstaltninger for fremstillingen af de pågældende varer, f.  

 eks. at fremstillingen skal ske adskilt fra anden produktion.
§ 35.  Forinden fremstilling påbegyndes, skal  

 bevillingshaveren afgive en skriftlig anmeldelse til toldvæsenet, bl. a.  

 indholdende oplysninger om de mængder materialer, der medgår til fremstilling  

 af en bestemt mængde af en konkret færdigvare.
Toldvæsenet kan endvidere  

 forlange, at anmeldelsen skal indeholde oplysning om tidspunktet for  

 fremstillingens påbegyndelse og afslutning, herunder detaillerede oplysninger  

 om produktionstidspunkterne.
 Stk. 2.  Toldvæsenet har intet ansvar for de pågældende  

 varer.
§ 36.  Til- og eventuel fraførsel skal ske ved det  

 distriktstoldkammer, i hvis distrikt fremstilling finder sted.
Til- eller  

 fraførsel skal forud anmeldes for nævnte toldkammer.
Ved til- og fraførsel  

 kan toldvæsenet kræve varerne opvejet ved autoriseret vejer og måler på  

 bevillingshaverens bekostning.
I forbindelse med til- og fraførsel skal  

 varerne frembydes for toldvæsenet, og toldvæsenet er berettiget til uden  

 erstatning at udtage prøver af varerne.
Bevillingshaveren afholder de med  

 undersøgelse af prøverne forbundne udgifter.
 Stk. 2.  Til- og fraførsel sker på grundlag af en  

 skriftlig angivelse (kontroleksemplar T nr. 5). Angivelsen skal indeholde de  

 oplysninger, der er nødvendige for eventuel udbetaling af  

 produktionsrestitution samt for toldvæsenets kontrol med de pågældende  

 ordninger.
 Andre bestemmelser.
 § 37.  Ved udførsel af varer, hvis udførsel af  

 Fællesskabet er forbudt eller underkastet restriktioner, afgifter m. v. skal  

 varerne forinden udførselen frembydes for toldvæsenet under fremlæggelse af  

 de pågældende forsendelsesdokumenter.
 Stk. 2.  Toldvæsenet kan endvidere bestemme, at andre  

 varer end de i stk. 1 nævnte skal frembydes forinden udførselen, når  

 kontrolmæssige forhold måtte tale herfor.
Stk. 3.  Toldvæsenet kan forlange, at vareafsenderen  

 afgiver erklæring om varernes sammensætning m. v., ligesom toldvæsenet kan  

 udtage prøver af varerne og foranledige disse undersøgt på vareafsenderens  

 bekostning.
Toldvæsenet kan endvidere kræve analyseattester, recepter og  

 lignende.
 § 38.  Efter anmodning kan toldvæsenet afgive  

 attestation om varers toldmæssige status i Fællesskabet, når der i udlandet  

 kan opnås fordele, såfremt varerne er ledsaget af bevis for varernes  

 toldmæssige status.
 Stk. 2.  De i § 6 nævnte styrelser kan af toldvæsenet  

 bemyndiges til at udstede de omhandlede dokumenter.
 § 39.  Landværts udførsel af de i kapitel 3, 6 og 8  

 omhandlede varer skal ske i toldgodkendte køretøjer eller containere.  

 Toldvæsenet kan, når særlige omstændigheder taler derfor, fravige kravet  

 herom.
 § 40.  Bevillinger, der er udstedt i medfør af denne  

 bekendtgørelse, bortfalder, såfremt bevillingshaveren mister rådigheden over  

 sit bo eller standser sine betalinger.
 § 41.  Toldvæsenet kan inddrage en bevilling, der er  

 udstedt i medfør af denne bekendtgørelse, såfremt bevillingshaverne eller de  

 i hans virksomhed ansatte personer groft eller gentagne gange overtræder de  

 bestemmeler, der gælder for det toldkontrollerede oplag eller den  

 toldkontrollerede fremstilling.
 § 42.  Toldvæsenet kan, når særlige omstændigheder  

 taler derfor, foretage efterfølgende udstedelse af kontroleksemplar T nr. 5  

 vedrørende udførsler efter kapitel 3.
 Stk. 2.  For udstedelsen ydes en betaling til  

 toldvæsenet på 500 kr. pr. kontroleksemplar.
 Straffebestemmelser m.m.
 § 43.  Medmindre højere straf er forskyldt efter § 16,  

 stk. 7, i lov nr. 595 af 22. december 1972 eller efter § 20, stk. 7, i lov  

 nr. 596 af 22. december 1972 straffes overtrædelse af denne bekendtgørelse  

 samt andre overtrædelser af vilkår i de i medfør af bekendtgørelsen meddelte  

 bevillinger og tilladelser med bøde.
 Stk. 2.  Er overtrædelse efter stk. 1 begået af et  

 aktieselskab, andelsselskab eller lignende, kan der efter § 16, stk. 8, i  

 ovennævnte lov nr. 595 af 22. december 1972 eller efter § 20, stk. 8 i  

 ovennævnte lov nr. 596 af 22. december 1972 pålægges selskabet som sådant  

 bødeansvar.
 Ikrafttrædelse.
 § 44.  Denne bekendtgørelse træder i kraft den 1.  

 november 1974.
 Stk. 2.  Samtidig ophæves bekendtgørelse nr. 126 af 31.  

 januar 1973 om administration af Det europæiske økonomiske Fælleskabs  

 markedsordninger for landbrugsvarer, frugt og gartneriprodukter m.m. og  

 bekendtgørelse nr. 270 af 22. maj 1973 om afregning af eksportafgifter.
 Landbrugsministeriet, den 9. oktober  

 1974.
