 1. Baggrund.
Siden oprettelsen af BBR i 1977 har det været muligt af foretage  

 registreringer på 4 forskellige »niveauer«, nemlig - ejendomsniveau - bygningsniveau - opgangsniveau - enhedsniveau (boliger og erhvervsenheder) Indberetning til ejendoms- og bygningsniveau er obligatorisk for bebyggede  

 ejendomme, og enhedsniveauet er obligatorisk for bygninger med mere end 5  

 pct. beboelse.
Derimod er benyttelse af opgangsniveauet frivillig.  

 Opgangsniveauet, der blev indført efter kommunalt ønske, skulle kunne  

 anvendes i de tilfælde, hvor der inden for samme bygning var forskel mellem  

 f.eks. antal etager, ydervægsmaterialer mv. i bygningens forskellige opgange.
 Det har imidlertid vist sig, at kun omkring 20 kommuner har oplysninger  

 registreret på opgangsniveau i dag, og at hovedparten af disse kun har  

 registreret ganske få opgange.
 Samtidig har Kommunedata I/S oplyst, at opretholdelse af opgangsniveauet  

 indebærer en økonomisk belastning af det samlede BBR-system.
For at belyse problemerne ved en evt. sletning af opgangsniveauet har  

 Kommunernes Landsforening derfor rettet henvendelse til de kommuner, der  

 benytter opgangsniveauet.
Konklusionen af denne henvendelse var, at fordelen  

 ved en opretholdelse af opgangsniveauet ikke kan opveje de omkostninger, som  

 niveauet medfører.
 På denne baggrund er det besluttet, at opgangsniveauet skal  afvikles i  

 foråret 1984.
2. procedure for afvikling af opgangsniveauet Alle oplysninger på opgangsniveau vil maskinelt blive slettet af  

 kommunedata efter den ordinære ajourføring af BBR i maj 1984. Dette  

 gælder såvel oplysninger i stamregister som ændringsregister.
Der vil  

 herefter ikke kunne indberettes oplysninger på opgangsniveau til BBR.
I almindelighed vil det ikke være nødvendigt for kommunen at foretage  

 indberetninger eller rettelser i forbindelse med sletningen af  

 opgangsniveauet.
I visse situationer, hvor boliger m.v. er oprettet i  

 registret med fejlagtig adresse, vil der imidlertid ske maskinel sletning af  

 disse boliger.
Nedenfor er beskrevet, hvornår sådanne sletninger vil  

 forekomme, og hvordan de kan undgås.
 3. Maskinel sletning af enheder med fejlagtig adresse.
 I forbindelse med sletning af opgangsniveauet vil der som nævnt kunne  

 forekomme sletning af boliger (med dataindhold). Dette vil ske, hvis to eller  

 flere boliger i en bygning fejlagtigt er indberettet til registret med samme  

 adresse (vejkode, husnr., etage, side), men med hver sit opgangsnummer.
Der vil kunne forekomme 2 eller flere enheder med samme adresse i en  

 bygning fordi opgangsnummeret er en del af den samlede identifikation i  

 registret.
Det er derfor i dag muligt at oprette 2 eller flere enheder med  

 samme adresse i en bygning, blot enhederne har forskelligt opgangsnummer.
Når  

 opgangsnummeret forsvinder som en del af identifikationen, vil enhederne  

 derefter få samme registeridentifikation.
Det er derfor nødvendigt at slette  

 de »overskydende« enheder.
 Kommunedata udskriver efter sletningen i maj en liste med adressen på  

 slettede enheder, således at kommunen efterfølgende kan rette de fejlagtige  

 identer og genindberette de slettede enheder.
For at undgå problemer med efterfølgende genindberetning af slettede  

 enheder, kan kommunen imidlertid allerede nu hos Kommunedata bestille en  

 liste over adresser på boliger og erhvervsenheder, der optræder med samme  

 adresse (bortset fra opgangsnr.) Listen bestilles hos den regionale  

 Kommunadatacentral.
Listen bestilles hos den regionale Kommunedatacentral.  

 Listen koster ca. 66 kr. pr. 1000 ejendomme i kommunen.
På basis af denne liste kan kommunen undersøge hvilke enheder, der har  

 fejlagtig adresse - samt årsagen hertil.
Herefter vil en identændring  

 (rettelseskode 5) af de pågældende adresser sikre, at der ikke sker sletning  

 af enhede i forbindelse med sletning af opgangsniveauet i maj 1984.
