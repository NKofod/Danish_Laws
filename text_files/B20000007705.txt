Bekendtgørelse af forretningsorden for  

 Koordinationsudvalget for skibsrelaterede spørgsmål I medfør af § 47 a, stk. 2 og 3, i lov nr. 476 af 30. juni 1993 om  

 beskyttelse af havmiljøet, som senest ændret ved lov nr. 902 af  

 16. december 1998, fastsættes:
§ 1. Koordinationsudvalget for skibsrelaterede  

 miljøspørgsmål skal ifølge lovens § 47a, stk.  

 1, 1)	følge den tekniske udvikling vedrørende forebyggelse  

 af forurening fra skibe, 2)	bistå Miljøstyrelsen med at samordne myndighedernes  

 arbejde inden for dette område og 3)	medvirke ved udarbejdelsen af regler vedrørende  

 skibsrelaterede miljøspørgsmål.
 § 2. Koordinationsudvalget består af en  

 formand og 6 medlemmer, der hver skal repræsentere en af  

 følgende myndigheder:
 1)	Miljøstyrelsen.
 2)	Søfartsstyrelsen.
 3)	Skov- og Naturstyrelsen.
 4)	Forsvarsministeriet.
 5)	Trafikministeriet.
 6)	Ministeriet for Fødevarer, Landbrug og Fiskeri.
 Stk. 2. Ved behandlingen af spørgsmål i  

 henhold til § 1, nr. 1 og 3, jf. lovens § 47a, stk. 2, tiltrædes  

 koordinatinsudvalget af yderligere 15 medlemmer, der skal repræsentere  

 følgende arbejdstager-, arbejdsgiver-, samt  

 interesseorganisationer:
 1)	SID.
 2)	Metal Søfart.
 3)	Danmarks Fiskeriforening.
 4)	Danmarks Rederiforening.
 5)	Rederiforeningen for mindre skibe.
 6)	Bilfærgernes Rederiforening.
 7)	Rederiforeningen af 1895.
 8)	Danmarks Skibsmæglerforening.
9)	Sammenslutningen af Danske Havne 10)	Dansk Navigatørforening.
 11)	Skibs- og Bådebyggeriernes Arbejdsgiverforening.
 12)	Skibsværftforeningen.
 13)	Maskinmestrenes Forening.
 14)	Danmarks Naturfredningsforening.
 15)	Greenpeace Danmark.
 § 3. Miljø- og energiministeren  

 udnævner koordinationsudvalgets formand.
 Stk. 2. Myndighedsrepræsentanterne og disses  

 stedfortrædere indstilles af vedkommende ministre.  

 Repræsentanterne for arbejdstager- og arbejdsgiver-, samt  

 interesseorganisationerne samt disses stedfortrædere indstilles af de  

 organisationer, de skal repræsentere.
Stk. 3. Formand, medlemmer og stedfortrædere  

 udnævnes af Miljø- og energiministeren for en periode af 3  

 år.
Såfremt der opstår behov for udnævnelse af ny  

 formand, medlemmer og stedfortrædere i perioden udpeges disse ikke for  

 en ny 3-årig periode, men kun for den resterende del af perioden.
§ 4. Miljøstyrelsen fungerer som  

 sekretariat for koordinationsudvalget.
Sekretariatet udarbejder referat af  

 koordinationsudvalgets møder, som sendes til koordinationsudvalgets  

 medlemmer.
 Stk. 2. Mødeindkaldelse, dagsorden og  

 øvrigt materiale udsendes til koordinationsudvalgets medlemmer af  

 sekretariatet.
§ 5. Tid og sted for koordinationsudvalgets  

 møder fastsættes af formanden.
Koordinationsudvalget skal  

 indkaldes til møde, når mindst 3 af koordinationsudvalgets  

 medlemmer ønsker det og retter skriftlig henvendelse til formanden  

 herom med angivelse af det emne, der ønskes behandlet.
Stk. 2. Indkaldelse til møde skal ske skriftligt  

 med mindst 7 hverdages varsel.
I særlige tilfælde kan indkaldelse  

 dog ske med kortere varsel.
§ 6. Mødeindkaldelsen skal indeholde en  

 dagsorden med angivelse af de sager, der kommer til behandling.
Senest  

 samtidig med dagsordenen skal der foreligge det materiale, der skønnes  

 nødvendigt for behandlingen af sagen i koordinationsudvalget.
§ 7. Formanden kan bestemme, at en sag af  

 særlig hastende karakter sendes til skriftlig behandling hos  

 medlemmerne.
Medlemmerne afgiver i så tilfælde skriftlig  

 udtalelse i den pågældende  sag inden for en rimelig tidsfrist  

 fastsat af formanden.
 Stk. 2. Alle sager, der har været til skriftlig  

 behandling, forelægges til orientering ved førstkommende  

 møde.
 § 8. Formanden leder og tilrettelægger  

 koordinationsudvalgets møder.
 Stk. 2. Formanden kan tilkalde sagkyndige eller andre  

 personer med særlig interesse i en sags behandling til at deltage i  

 koordinationsudvalgets behandling af sagen.
§ 9. Koordinationsudvalget kan nedsætte  

 arbejdsgrupper til behandling af særlige emner.
Koordinationsudvalgets  

 formand udpeger formanden for arbejdsgruppen.
 § 10. Alle, der deltager i koordinationsudvalgets  

 arbejde, er omfattet af forvaltningslovens bestemmelser om  

 tavshedspligt.
 § 11. Koordinationsudvalgets møder er ikke  

 offentlige.
 § 12. Bekendtgørelsen træder i kraft den 12.  

 februar 2000.
