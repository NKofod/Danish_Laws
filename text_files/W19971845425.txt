 Ligningsrådet tillod skattefri aktieombytning således, at tilladelsen  

 ikke hindrede, at det selskab, der ved ombytningen blev datterselskab, kunne  

 fusionere med sit kommende søsterselskab.
 Tilladelsen blev dog betinget af, at det ny moderselskabs  

 helejerselskab af det ny datterselskab og ved fusion det modtagne selskab  

 bevares i mindst 3 år efter aktieombytningen.
 Aktionærerne A og B ansøgte om tilladelse itl skattefri aktieombytning  

 således, at A og B's aktier i selskabet D blev indskudt i holdingselskabet H  

 mod, at A og B i samme indbyrdes forhold udelukkende blev vederlagt med  

 nyudstedte aktier i H.
 Der var ansøgt om, at tilladelsen ikke skulle hindre, at D efterfølgende  

 og inden, der var gået 3 år, kunne fusionere med det kommende søsterselskab S  

 med sidstnævnte som det modtagende selskab.
D drev udlejning af fast ejendom.
A og B ejede ligeligt aktierne i D med  

 50% til hver.
H ejede aktier og anparter i andre selskaber samt drev handel med  

 værdipapirer og øvrig finansieringsvirksomhed.
H var desuden eneaktionær i S.  

 H var 100% ejet af A.
 S foretog investering i og udlejning af ejendomme.
 Det var hensigten, at når aktieombytningen havde fundet sted, at D som det  

 indskydende selskab skulle fusionere med S som det modtagende selskab.
Ansøgningen var begrundet med, at aktionærerne ønskede at samle deres  

 aktiviteter i en koncern.
D og S ønskedes fusioneret for at samle udlejning  

 af ejendomme i et selskab.
 Ansøgerne oplyste, at H ikke vil ændre på ejerforholdne til det  

 fusionerede S inden for 3 år efter ombytningen.
Ligningsrådet gav tilladelse til aktieombytningen.
Det blev tillagt  

 afgørende betydning, at det ny moderselskabs helejerskab af det ny  

 datterselskab alternativt det efter fusionen fremtidige datterselskab bevares  

 i mindst 3 år efter aktieombytningen.
I modsat fald ville tilladelsen anses  

 for bortfaldet.
 Ligningsvejledning 1996 S.6.3.5.
