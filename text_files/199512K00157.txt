Nr LSF 157 Forslag til Lov om ændring af lov om tilskud til afvikling af studiegæld  

 og om eftergivelse af studiegæld (Ændring af lovens indkomstbegreb) Fremsat af finansministeren (Mogens Lykketoft) den 17. januar 1996 Vedtaget ved tredjebehandling den 14. marts 1996 Lov nr. 147 af 19/03/1996 § 1 I lov om tilskud til afvikling af studiegæld og om eftergivelse af  

 studiegæld, jf. lovbekendtgørelse nr. 6 af 5. januar 1994, som ændret ved §  

 10 i lov nr. 372 af 14. juni 1995, foretages følgende ændringer:
 1. § 2 a, stk. 1, affattes således:
»Indkomstgrundlaget, jf. § 2, stk. 2, består af personlig indkomst  

 med tillæg af positiv kapitalindkomst, der anvendes til beregning af  

 indkomstskat efter personskattelovens § 7, dog før de deri nævnte bundfradrag  

 og fradrag for grundbeløb, samt med tillæg af aktieindkomst, der beskattes  

 efter personskattelovens § 8 a, stk. 2.« 2. § 2 a, stk. 2-6, ophæves.
 Stk. 7 og 8 bliver herefter stk. 2 og 3.
 3. I § 2 a, stk. 7, der bliver stk. 2, udgår », jf.  

 stk. 1-6«.
 4. I § 2 a, stk. 8, der bliver stk. 3, udgår », jf.  

 stk. 1-6«.
§ 2 Loven træder i kraft dagen efter bekendtgørelsen i Lovtidende og har  

 virkning fra og med tilskudsåret 1996-97.
Oprindeligt fremsat forslag § 1 I lov om tilskud til afvikling af studiegæld og om eftergivelse af  

 studiegæld, jf. lovbekendtgørelse nr. 6 af 5. januar 1994, foretages følgende  

 ændringer:
 1. § 2 a, stk 1, affattes således:
 »Indkomstgrundlaget, jf. § 2, stk. 2, består af personlig indkomst  

 med tillæg af positiv kapitalindkomst, der anvendes til beregning af  

 indkomstskat efter personskattelovens § 7, dog før de deri nævnte bundfradrag  

 og fradrag for grundbeløb, samt med tillæg af aktieindkomst, der beskattes  

 efter personskattelovens § 8 a, stk. 2.«.
 2. § 2 a, stk. 2-6, ophæves.
 Stk. 7-8 bliver herefter stk. 2-3.
 3. I § 2 a, stk. 7, der bliver stk. 2, udgår: »,jf.  

 stk. 1-6«.
 4. I § 2 a, stk. 8, der bliver stk. 3, udgår: »,jf.  

 stk. 1-6«.
§ 2 Loven træder i kraft dagen efter bekendtgørelsen i Lovtidende og har  

 virkning fra og med tilskudsåret 1996-97.
Bemærkninger til lovforslaget Almindelige bemærkninger Lov om tilskud til statsgaranterede studielån og om eftergivelse af  

 studielån er senest ændret ved lov nr. 1077 af 22. december 1993. Ved  

 lovændringen blev tilskuddene til lovens to laveste indkomstgrupper forhøjet  

 som kompensation for de tab, som personer med stor studiegæld og dermed stor  

 rentebetaling kunne risikere at lide som følge af den ved skattereformen i  

 1993 vedtagne lavere værdi af rentefradraget.
 De nu foreslåede ændringer vedrører opgørelsen af indkomstgrundlaget, der  

 anvendes i forbindelse med beregning af tilskud til tilbagebetaling af  

 statsgaranterede lån i pengeinstitutter og af indfriede statsgaranterede  

 studielån.
Ændringerne er dels en konsekvens af skattereformen og ændringen af  

 personskattelovens § 8, dels begrundet i et ønske om på linje med andre love  

 at foretage en forenkling af opgørelsen.
Efter forslaget består  

 indkomstgrundlaget fremover af personlig indkomst, positiv kapitalindkomst og  

 aktieindkomst over bundgrænsen, medens reglen om beregning af fiktivt og  

 faktisk formueafkast er fjernet.
 Administrationen af loven varetages af Hypotekbanken.
Administrative og økonomiske konsekvenser Forslaget har ingen administrative eller nævneværdige økonomiske  

 konsekvenser.
Erhvervsøkonomiske og miljømæssige konsekvenser samt forholdet til  

 EU-retten Forslaget har ikke erhvervsøkonomiske eller miljømæssige konsekvenser,  

 ligesom forslaget ikke indeholder EU-retlige aspekter.
Bemærkninger til lovforslagets enkelte bestemmelser Til § 1 Til nr. 1-4 Ændringerne medfører, at bestemmelsen udformes på linie med de tilsvarende  

 bestemmelser i lov om social pension, lov om social bistand og lov om  

 individuel boligstøtte.
 Der henvises i øvrigt til lovforslagets almindelige bemærkninger.
Til § 2 Det foreslås, at loven træder i kraft dagen efter bekendtgørelsen i  

 Lovtidende med virkning fra og med tilskudsåret 1996/97, der begynder 1.  

 april 1996.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 2 a, stk. 1, affattes således:
 »Indkomstgrundlaget, jf. § 2, stk. 2, består af personlig indkomst  

 med tillæg af positiv kapitalindkomst, der anvendes til beregning af  

 indkomstskat efter personskattelovens § 7, dog før de deri nævnte bundfradrag  

 og fradrag for grundbeløb, samt med tillæg af aktieindkomst, der beskattes  

 efter personskattelovens § 8 a, stk. 2.«.
 2. § 2 a, stk. 2-6, ophæves.
 Stk. 7-8 bliver herefter stk. 2-3.
 3. I § 2 a, stk. 7, der bliver stk. 2, udgår: »,jf.  

 stk. 1-6«.
 4. I § 2 a, stk. 8, der bliver stk. 3, udgår: »,jf.  

 stk. 1-6«.
§ 2 a.
Indkomstgrundlaget, jf. § 2, stk. 2, består af personlig  

 indkomst med tillæg af positiv kapitalindkomst, der anvendes til beregning af  

 6 pct.-indkomstskat efter personskattelovens § 8 før det deri nævnte  

 bundfradrag.
 Stk. 2. Til det efter stk. 1 opgjorte grundlag lægges et beregnet  

 formueafkast, der opgøres som afkastsatsen efter virksomhedsskattelovens § 9  

 for det år, der ligger til grund for indkomstgrundlaget, ganget summen af  

 følgende beløb:
1) kursværdi af danske aktier, anparter i anpartsselskaber, andelsbeviser,  

 beviser for indskud i investeringsforeninger og lignende værdipapirer, der  

 omfattes af § 1, stk. 1, i aktieavancebeskatningslove, bortset fra de i  

 aktieavancebeskatningslovens § 8 nævnte konvertible obligationer, 2) indestående i kontoførende investeringsforeninger, 3) værdi af fast ejendom beliggende i udlandet med fradrag af gæld, der  

 vedrører den udenlandske faste ejendom, og 4) skattepligtig udenlandsk formue i øvrigt.
Stk. 3. Formueafkastet beregnes af den formueskattepligtige værdi  

 ved udgangen af det indkomstår, der ligger til grund for opgørelsen af  

 indkomstgrundlaget.
Er den efter stk. 2 opgjorte formue negativ, fragår den i  

 den anden ægtefælles formue opgjort efter stk. 2, før det beregnede  

 formueafkast opgøres.
Det er en forudsætning, at ægtefællerne er samlevende  

 ved indkomstårets udløb, jf. kildeskattelovens § 4. Er den efter stk. 2 og 1.  

 og 2. pkt. opgjorte formue herefter negativ, sættes den til 0.
Stk. 4. I det formueafkast, der beregnes efter stk. 3, fradrages  

 det faktiske afkast.
Er det faktiske afkast negativt, sættes det til 0. Er en  

 ægtefælles faktiske afkast negtativt, fragår det dog i den anden ægtefælles  

 positive faktiske afkast.
Det er en forudsætning, at ægtefællerne er  

 samlevende ved indkomstårets udløb, jf. kildeskattelovens § 4. Det faktiske  

 afkast består af summen af:
1) kapitalindkomst, der er omfattet af personskattelovens § 4, stk. 1, nr.  

 4 og 5, hvori der indeholdes udbytteskat, 2) udenlandsk kapitalindkomst.
 Stk. 5. Hvis fradraget for det faktiske afkast efter stk. 4 er  

 større end det beregnede formueafkast efter stk. 2 og 3, sættes det beregnede  

 formueafkast til 0. Er en ægtefælles faktiske afkast større end det beregnede  

 formueafkast, overføres det overskydende beløb dog til den anden ægtefælles.  

 Det er en forudsætning, at ægtefællerne er samlevende ved indkomstårets  

 udløb, jf. kildeskattelovens § 4.
Stk. 6. Det beregnede formueafkast med fradrag af det faktiske  

 afkast reduceres yderligere med negativ kapitalindkomst.
Beløbet kan ikke  

 reduceres til mindre end 0. En resterende negativ kapitalindkomst kan dog  

 overføres til den anden ægtefælle.
Det er en forudsætning, at ægtefællerne er  

 samlevende ved indkomstårets udløb, jf. kildeskattelovens § 4.
 Stk. 7. Skatteministeren stiller oplysninger til rådighed til brug  

 for opgørelse af indkomstgrundlaget, jf. stk. 1-6.
Stk. 8. Skatteministeren træffer bestemmelse om, hvilke  

 myndigheder, der skal opgøre indkomstgrundlaget.
Skatteministeren kan  

 fastsætte regler om adgangen til at påklage afgørelser om indkomstgrundlaget,  

 jf. stk. 1-6.
