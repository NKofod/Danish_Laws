 Marts 1986.
FBT/BST nr. 2/1986 (Nærværende BST vil senere indgå i FBT-DATA når systematik herfor er  

 udarbejdet).
 Emne.
 Nærværende bestemmelse omhandler alene planlægning i forbindelse med  

 Forsvarets Bygningstjenestes bygge- og anlægsopgaver under NATO og nationale  

 investeringsprogrammer.
 Baggrund.
Den stedse voksende arbejdsmængde i forbindelse med planlægning og  

 forbehandling af bygge- og anlægsopgaver har medført, at der er opstået behov  

 for større omfang af planlægning for anvendelse af Forsvarets  

 Bygningstjenestes ressourcer både i personelmæssig og økonomisk henseende,  

 herunder udgifter til konsulentbistand.
Den forøgede arbejdsbyrde kan bl.a.  

 henføres til følgende forhold:
 - Strammere budgetforhold for nationale arbejder, der som altid har snæver  

 relation til indgåede forsvarsforlig.
 - Udvidet FKO-tendens til nedsættelse af planlægningsgrupper, hvor det  

 forventes at Bygningstjenesten deltager.
 - Mere omfangsrig planlægning af NATO-arbejder (Fase I - II - III - møder  

 m.v.).
- Tilgang af nye arbejder i forbindelse med forstærkningsaftaler.
Disse  

 arbejder kræver specifikke forhandlinger med NATO-lande enkeltvis, udover  

 normale NATO-forhandlinger.
 - Generel udvidelse af behandlingstiden på planlægningsstadier som følge  

 af forøgede krav fra eksterne myndigheder (miljø, zonelove m.v.).
 Endvidere kan nævnes følgende forhold, der har relation til  

 planlægningsarbejdet:
 - Udvidet mulighed for delegering.
 - Forbedring af forståelse af "Hvad laver de andre".
 - Imødegåelse af vanskeligheder i forbindelse med afhjælpning af  

 Bygningstjenestens skæve aldersfordeling.
 Stående planlægningsudvalg.
 Med henblik på styrkelse af Forsvarets Bygningstjenestes  

 planlægningsvirksomhed institueres herved, inden for eksisterende  

 personalerammer, nedsættelse af et stående planlægningsudvalg med følgende  

 sammensætning.
 BAer: Leder BYG og Leder PROJ.
 POA: Leder byggesektion.
 ADA: 1 repræsentant ad hoc.
 TA: Leder SAG, Leder ARS og Leder INS.
 Rammer for udvalgets virksomhed.
 Udvalgets arbejde skal primært være af styrende og informativ art med  

 henblik på at udvikle styringsmekanismer på arbejdsområdet, der relaterer sig  

 til allerede eksisterende ydre mekanismer og til fungerende FBT-bestemmelser.  

 I forbindelse hermed kan følgende arbejdsopgaver nævnes:
 - Deltagelse i langtidsplanlægning sammen med forsvarets myndigheder.
- Udarbejdelse af oversigter og follow-up af fastsatte tidsterminer,  

 f.eks.
NATO-opgaver.
 - Formidling af ekspertise byggeadministrationer/ afdelinger indbyrdes med  

 henblik på rationel ressourceudnyttelse (undgå dobbeltprojektering).
 - Ressourceplanlægning for anvendelse af fremmed teknisk assistance  

 (rådgivende firmaer m.fl.).
 - Planlægningsvirksomhed med henblik på EDB-styring af bygge- og  

 anlægsprogrammer.
 Referenceforhold.
Inden for det angivne arbejdsområde planlægger udvalget selv sit arbejde,  

 idet udvalget i sin generelle virksomhed er ansvarlig over for Forsvarets  

 Bygningstjenestes udvidede chefpanel.
I forhold, hvor arbejdet direkte  

 berører de enkelte byggeadministrationer/afdelinger, er pågældende medlem  

 ansvarlig over for egen chef.
Forsvarets Bygningstjenestes chefpanel kan  

 tildele udvalget særlige enkeltopgaver.
 Rapportering.
 Planlægningsgruppen udarbejder mødereferat, der tilsendes chefpanelet.
 Hvert år pr. 1.januar udarbejder planlægningsgruppen en kort status over  

 de vigtigste opgaver i det forløbne år samt forventede større opgaver i det  

 kommende år.
 Sekretariatsforhold.
 Sekretariatsvirksomheden henlægges til Direktoratet.
