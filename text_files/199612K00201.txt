Nr LSF 201 Forslag til Lov om ændring af lov om garantier for lån til bygning af  

 mindre fragtskibe(Udvidelse til erhvervelse af brugte skibe samt ændring af  

 Fragtskibsudvalget fra rådgivende til besluttende organ m.v.) Fremsat af erhvervsministeren (Jan Trøjborg) den 19. marts 1997 Vedtaget ved tredjebehandling den 23. maj 1997 Lov nr. 385 af 10/06/1997 § 1 I lov om garantier for lån til bygning af mindre fragtskibe, jf.  

 lovbekendtgørelse nr. 91 af 28. februar 1986, som ændret ved § 10 i lov nr.  

 380 af 6. juni 1991, foretages følgende ændringer:
 1. Lovens titel affattes således:
 »Lov om garantier for lån til erhvervelse eller ombygning af  

 mindre fragtskibe«.
 2.  § 1 affattes således:
»§ 1. Der kan af statskassen ydes garanti inden for en ramme  

 på 1 mia. kr., dog højst 200 mio. kr. om året, for lån optaget til  

 erhvervelse af fragtskibe med en bruttotonnage på 100 og derover med en  

 oprindelig eller anslået nyværdi på højst 10 mio. ecu eller ombygning af  

 fragtskibe med en bruttotonnage på 1.000 og derover med en anslået nyværdi  

 efter ombygningen på højst 10 mio. ecu.
Det er en forudsætning for ydelse af  

 garanti, at skibene vil blive registreret i Danmark eller på Færøerne.
 Stk. 2. Skibets alder må på tidspunktet, hvor garantien ydes, ikke  

 være mere end 12 år.
Stk. 3. Garantien kan ydes for et lån inden for 80 pct. af  

 anskaffelses- eller ombygningsprisen.
Et finansielt institut skal på grundlag  

 af pant i skibet bære en risiko på dette lån på mindst 55 pct. af  

 anskaffelses- eller ombygningsprisen.
Stk. 4. Garantien kan højst ydes for en periode på 8 år for brugte  

 skibe og 12 år for nye skibe eller ombygninger.
Garantien nedskrives  

 forholdsmæssigt i takt med lånets nedbringelse.
Garantien indbefatter en til  

 garantibeløbet svarende andel af renter m.v. af lånebeløbet.
 Stk. 5. Garanti ydet efter denne lov udelukker, at der kan ydes  

 anden statslig garantistillelse i forbindelse med skibsfinansieringen.  

 Såfremt der i forbindelse med finansieringen af et skib overtages lån,  

 hvortil der tidligere er ydet statsgaranti, reduceres adgangen til at opnå  

 nye garantier tilsvarende.
Stk. 6. Såfremt skibet i garantiperioden overgår til anden  

 anvendelse eller registreres uden for Danmark eller Færøerne, bortfalder  

 garantien.
Låntager er forpligtet til, forinden skibet overgår til anden  

 anvendelse eller registrering, at give meddelelse herom til  

 Fragtskibsgarantiudvalget, jf. § 3, og långiver.
Stk. 7. Statens samlede garantiforpligtelse i medfør af denne lov  

 opgøres løbende på grundlag af de aktuelle valutakurser.
Udstedelse af nye  

 garantier og garantitilsagn vil kun kunne finde sted, såfremt den således  

 opgjorte garantiforpligtelse ligger inden for den i stk. 1 anførte  

 garantiramme.« 3. § 2 affattes således:
»§ 2. For garantier betales en årlig risikopræmie.  

 Risikopræmierne skal dække risikoen i forbindelse med garantierne og de med  

 ordningens administration forbundne omkostninger og fastsættes individuelt  

 under hensyn til den konkrete risiko, dog mindst 2 pct. p.a. af den til  

 enhver tid værende garantiforpligtelse.
Præmierne med fradrag af  

 administrationsomkostningerne indsættes på en særlig konto i Danmarks  

 Nationalbank eller anbringes i danske eller udenlandske statspapirer eller på  

 valutakonti.
Stk. 2. Der kan for en garanti fastsættes sådanne vilkår, herunder  

 om sikkerhedsstillelse, som risikovurderingen i det enkelte tilfælde  

 tilsiger.« 4. § 3 affattes således:
 »§ 3. Erhvervsministeren nedsætter et  

 fragtskibsgarantiudvalg, der skal træffe beslutning om ydelse af garantier  

 efter denne lov.
 Stk. 2. Fragtskibsgarantiudvalget udpeges af erhvervsministeren og  

 består af en formand, der er uafhængig af brancheinteresser, samt et af  

 ministeren fastsat antal medlemmer omfattende repræsentanter for staten,  

 rederne, skibsværfterne, arbejdstagerne og den finansielle sektor.
Stk. 3. Formand, medlemmer og suppleanter udpeges for fire år ad  

 gangen.
Genudpegning kan finde sted.
 Stk. 4. Fragtskibsgarantiudvalgets afgørelser kan ikke indbringes  

 for anden administrativ myndighed.
Stk. 5. Erhvervsministeren fastsætter udvalgets  

 forretningsorden.« 5. Efter § 3 a indsættes:
»§ 3 b.
Den, der afgiver urigtige eller vildledende  

 oplysninger til brug for afgørelser efter denne lov eller undlader at afgive  

 de efter § 1, stk. 6, pligtige oplysninger, straffes med bøde eller hæfte,  

 medmindre strengere straf er forskyldt efter den øvrige lovgivning.
Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
Stk. 2. Bestemmelsen i stk. 1 finder tilsvarende anvendelse med  

 hensyn til afgivelse af urigtige eller vildledende oplysninger over for  

 långiver eller ansøger (det garantiansøgende finansielle institut) i  

 forbindelse med udbetaling af lån, for hvilke staten har garanteret.« § 2 Erhvervsministeren fastsætter tidspunktet for lovens ikrafttræden.
Oprindeligt fremsat forslag I lov om garantier for lån til bygning af mindre fragtskibe, jf.  

 lovbekendtgørelse nr. 91 af 28. februar 1986, som ændret ved § 10 i lov nr.  

 380 af 6. juni 1991, foretages følgende ændringer:
§ 1 1. Lovens titel affattes således:
»Lov om garantier for lån til erhvervelse eller ombygning af mindre  

 fragtskibe« 2. § 1 affattes således:
»§ 1. Der kan af statskassen ydes garanti inden for en ramme  

 på 1 mia. kr., dog højst 200 mio. kr. om året, for lån optaget til  

 erhvervelse af fragtskibe med en bruttotonnage på 100 og derover, med en  

 oprindelig eller anslået nyværdi på højst 10 mio.
ECU, eller ombygning af  

 fragtskibe med en bruttotonnage på 1000 og derover, med en anslået nyværdi  

 efter ombygningen på højst 10 mio.
ECU.
Det er en forudsætning for ydelse af  

 garanti, at skibene vil blive registreret i Danmark eller på Færøerne.
 Stk. 2. Skibets alder må på tidspunktet, hvor garantien ydes, ikke  

 være mere end 12 år.
Stk. 3. Garantien kan ydes for et lån inden for 80 pct. af  

 anskaffelses- eller ombygningsprisen.
Et finansielt institut skal på grundlag  

 af pant i skibet bære en risiko på dette lån på mindst 55 pct. af  

 anskaffelses- eller ombygningsprisen.
Stk. 4. Garantien kan højst ydes for en periode på 8 år for brugte  

 skibe og 12 år for nye skibe eller ombygninger.
Garantien nedskrives  

 forholdsmæssigt i takt med lånets nedbringelse.
Garantien indbefatter en til  

 garantibeløbet svarende andel af renter m.v. af lånebeløbet.
 Stk. 5. Garanti ydet efter denne lov udelukker, at der kan ydes  

 anden statslig garantistillelse i forbindelse med skibsfinansieringen.  

 Såfremt der i forbindelse med finansieringen af et skib overtages lån,  

 hvortil der tidligere er ydet statsgaranti, reduceres adgangen til at opnå  

 nye garantier tilsvarende.
 Stk. 6. Såfremt skibet i garantiperioden overgår til anden  

 anvendelse eller registreres uden for Danmark eller Færøerne, bortfalder  

 garantien.
Stk. 7. Statens samlede garantiforpligtelse i medfør af denne lov  

 opgøres løbende på grundlag af de aktuelle valutakurser.
Udstedelse af nye  

 garantier og garantitilsagn vil kun kunne finde sted, såfremt den således  

 opgjorte garantiforpligtelse ligger inden for den i stk. 1 anførte  

 garantiramme.« 3. § 2 affattes således:
»§ 2. For garantier betales en årlig risikopræmie.  

 Risikopræmierne skal dække risikoen i forbindelse med garantierne og de med  

 ordningens administration forbundne omkostninger og fastsættes individuelt  

 under hensyn til den konkrete risiko, dog mindst 2 pct. p.a. af den til  

 enhver tid værende garantiforpligtelse.
Præmierne med fradrag af  

 administrationsomkostningerne indsættes på en særlig konto i Danmarks  

 Nationalbank eller anbringes i danske eller udenlandske statspapirer eller på  

 valutakonti.
Stk. 2. Der kan for en garanti fastsættes sådanne vilkår, herunder  

 om sikkerhedsstillelse, som risikovurderingen i det enkelte tilfælde  

 tilsiger.« 4. § 3 affattes således:
 »§ 3. Erhvervsministeren nedsætter et  

 fragtskibsgarantiudvalg, der skal træffe beslutning om ydelse af garantier  

 efter denne lov.
 Stk. 2. Fragtskibsgarantiudvalget udpeges af erhvervsministeren og  

 består af en formand, der er uafhængig af brancheinteresser, samt et af  

 ministeren fastsat antal medlemmer omfattende repræsentanter for staten,  

 rederne, skibsværfterne, arbejdstagerne og den finansielle sektor.
Stk. 3. Formand, medlemmer og suppleanter udpeges for fire år ad  

 gangen.
Genudpegning kan finde sted.
 Stk. 4. Fragtskibsgarantiudvalgets afgørelser kan ikke indbringes  

 for anden administrativ myndighed.
Stk. 5. Erhvervsministeren fastsætter udvalgets  

 forretningsorden.« 5. Efter § 3 a indsættes:
»§ 3 b.
Den, der afgiver urigtige eller vildledende  

 oplysninger til brug for afgørelser efter denne lov, straffes med bøde eller  

 hæfte, medmindre strengere straf er forskyldt efter den øvrige lovgivning.  

 Der kan pålægges selskaber m.v. (juridiske personer) strafansvar efter  

 reglerne i straffelovens 5. kapitel.
Stk. 2. Bestemmelsen i stk. 1 finder tilsvarende anvendelse med  

 hensyn til afgivelse af urigtige eller vildledende oplysninger over for  

 långiver og/eller ansøger (det garantiansøgende finansielle institut) i  

 forbindelse med udbetaling af lån, for hvilke staten har garanteret.« § 2 Erhvervsministeren fastsætter tidspunktet for lovens ikrafttræden.
Bemærkninger til lovforslaget Almindelige bemærkninger Lovforslaget vedrører en ændring af lov om garantier for lån til bygning  

 af mindre fragtskibe, jf. lovbekendtgørelse nr. 91 af 28. februar 1986, som  

 ændret ved lov nr. 380 af 6. juni 1991. Den eksisterende lov giver alene  

 hjemmel til statskassen til at yde garanti for lån til ny- og ombygning af  

 skibe.
Med ændringen bliver det muligt også at yde garanti til køb af brugte  

 skibe.
Desuden ændres ordningens administration, idet der oprettes et  

 besluttende fragtskibsgarantiudvalg.
 Der er behov for at fremme søtransporten af miljømæssige grunde, og fordi  

 vejtransporten i Europa trues af sammenbrud på grund af voksende  

 lastbiltrafik, som ikke i længden kan afhjælpes ved udbygning af  

 infrastrukturen på land.
 Den danske flåde af mindre fragtskibe er i dag gennemsnitlig 20 år gammel.  

 Selvom flåden er blandt de nyeste i Europa, er der alligevel behov for at  

 fremme fornyelsen i erhvervet og modernisere flåden.
Som i andre erhverv har iværksættere og de mindre aktører vanskeligt ved  

 at opnå finansiering på markedsvilkår.
Muligheden for at yde garanti for lån  

 til køb af brugte skibe vil særligt gavne de mindre rederier, som sjældent  

 kan bære omkostningerne ved finansiering af nye skibe.
 Der eksisterer i dag ordninger vedrørende ny- og ombygning af skibe, men  

 ingen for køb af brugte skibe.
Der fastsættes en garantiramme på 1 mia. kr., dog højst 200 mio. kr.  

 årligt, til opfyldelse af lovens formål.
Der skal betales en risikopræmie for  

 at opnå garanti.
Risikopræmien skal dække statens udgifter på eventuelle tab  

 under ordningen samt udgifter til ordningens administration.
Forslaget  

 indebærer, at skibe, hvortil der ydes garanti, skal registreres i Danmark  

 eller på Færøerne.
Muligheden for administrativ rekurs af afgørelser om garantistillelse  

 afskæres.
Endelig indføres der hjemmel til straf for afgivelse af urigtige  

 eller vildledende oplysninger i forbindelse med ansøgning om garanti.
2. Forholdet til EU-retten Alle EU- og EØS-borgere har i dag i medfør af fællesskabsretten mulighed  

 for at lade et skib registrere i Danmark.
Kravet om dansk eller færøsk  

 registrering som en betingelse for at opnå garanti vurderes således ikke at  

 være diskriminerende.
Den gældende lov er anmeldt til Europa-Kommissionen, som på grund af  

 betaling af en risikopræmie til dækning af administrations- og  

 erstatningsudgifterne og den tilstræbte selvfinansiering, har vurderet, at  

 ordningen ikke omfatter noget støtteelement. Ændringen af loven vurderes  

 heller ikke at indeholde noget støtteelement.
Da dette imidlertid beror på en  

 skønsmæssig vurdering, vil lovforslaget blive anmeldt til Europa-Kommissionen  

 i medfør af EF-traktatens artikel 93, stk. 3, og loven vil først blive sat i  

 kraft, når Europa-Kommissionens godkendelse foreligger.
3. Administrative og statsfinansielle konsekvenser Der skal i henhold til loven betales en præmie, der både dækker risikoen  

 på garantien og omkostningerne ved administration.
Ordningen skal således  

 hvile i sig selv.
Det kan dog ikke udelukkes, at ordningen vil medføre tab,  

 der overstiger den akkumulerede præmieindbetaling.
Loven vil blive administreret af Erhvervsfremme Styrelsen.
Udgifter til  

 administration af ordningen dækkes af præmieindtægterne.
4. Erhvervsøkonomiske konsekvenser En ændring af garantiordningen til også at omfatte brugte skibe må  

 vurderes som et væsentligt bidrag til at opretholde og forny den danske flåde  

 af mindre fragtskibe, som er i stærk konkurrence med skibe fra bl.a.
Tyskland  

 og Holland.
5. Høringer Lovforslaget har været til høring hos Danmarks Skibskreditfond, Danmarks  

 Rederiforening, Rederiforeningen af 1895, Rederiforeningen for mindre skibe,  

 Specialarbejderforbundet i Danmark, Bilfærgernes Rederiforening, Dansk  

 Industri, CO-Industri, Dansk Navigatørforening, Metal Søfart, Maskinmestrenes  

 Forening, Dansk Sø-Restaurationsforening, Radiotelegrafistforeningen af 1917,  

 Skibsværftsforeningen, Skibs- og Bådebyggeriernes Arbejdsgiverforening,  

 HORESTA, Restaurations- og Bryggeriarbejderforbundet, Erhvervenes  

 Transportudvalg, Arbejderbevægelsens Erhvervsråd, Danmarks  

 Skibsmæglerforening, Finansrådet, Finansministeriet, Skatteministeriet,  

 Udenrigsministeriet, Justitsministeriet, Trafikministeriet,  

 Arbejdsministeriet, Miljø- og Energiministeriet og Det Rådgivende Udvalg  

 vedrørende Færøerne.
Bemærkninger til de enkelte bestemmelser Til § 1 Til nr. 1 Udvidelsen af loven til også at omfatte anskaffelse af brugte skibe gør  

 det nødvendigt at ændre lovens titel, således at denne er dækkende for lovens  

 indhold.
Til nr. 2 Der har hidtil været fastsat et beløb på de årlige bevillingslove til nye  

 garantier.
Ifølge lovforslaget fastsættes i stedet en ramme for det samlede  

 garantiansvar, inden for hvilken der kan stilles garantier.
Herudover bliver det nu defineret, hvad der i loven skal forstås ved  

 »mindre« fragtskibe.
Ved et fragtskib i denne lov forstås et skib,  

 der anvendes erhvervsmæssigt til transport af gods, eller som på anden måde  

 må ligestilles hermed, og som ikke er et fiskefartøj, stenfiskerfartøj eller  

 medtager passagerer.
Hvis skibet overgår til anden anvendelse, bortfalder  

 garantien.
Undergrænsen på 100 bruttotons (BT) for køb af skibe og 1000  

 bruttotons for ombygning er den samme, som anvendes i EU's direktiv om støtte  

 til skibsbygningsindustrien og i OECD's aftale om eksportkreditter til skibe.  

 Overgrænsen på 10 mio.
ECU svarer til, hvad der i EU's direktiv om støtte til  

 skibsbygningsindustrien anvendes som grænsen mellem små og store skibe.
Der stilles ikke krav om, at skibene skal være bygget ved dansk værft.
Der  

 er heller ikke krav om, at rederen skal være dansk, men alene at skibet er  

 eller i forbindelse med erhvervelsen bliver registreret i Danmark eller på  

 Færøerne.
Registreringskravet stilles for så vidt angår registrering af  

 økonomiske rettigheder over skibet, hvorfor en bareboat-registrering i  

 Danmark eller på Færøerne ikke opfylder lovens krav om registrering.
Det  

 påhviler den, der ansøger om garanti, at dokumentere - eventuelt i form af en  

 forhåndsgodkendelse -, at skibe, som ikke allerede er registreret i Danmark  

 eller på Færøerne, vil kunne opfylde de danske eller færøske krav.  

 Registreringskravet indebærer også, at garantien bortfalder, hvis skibet  

 omflages i garantiperioden.
Det er lovens formål at medvirke til en fornyelse af den danske flåde af  

 mindre fragtskibe.
Derfor er der fastsat en aldersgrænse for skibe, som kan  

 opnå garanti.
Aldersgrænsen på 12 år er foreslået ud fra en vurdering af  

 skibes tekniske og økonomiske levetid.
Begrænsningen af garantien i forhold til anskaffelses- eller  

 ombygningspris er begrundet i ønsket om, at långiver gennem en egenrisiko  

 skal sikre, at der er tale om et økonomisk sundt projekt.
Det forudsættes, at  

 långiver har pant i skibet, og at garantien alene dækker den del af lånet,  

 som ikke kan anses for at være dækket af pantets værdi.
I overensstemmelse  

 med international praksis skal rederen selv finansiere mindst 20 pct. af  

 anskaffelses- eller ombygningsprisen.
Det finansielle institut skal tage en  

 risiko på minimum 55 pct. af prisen sikret ved bedst mulig panteret i skibet.  

 Med en maksimal finansiering på 80 pct. kan statens garanti ikke overstige 25  

 pct. af anskaffelses- eller byggeprisen.
Tidligere statsgaranti, der  

 videreføres, medregnes heri.
 Staten vil kræve indtrædelsesret i det finansielle instituts overskydende  

 sikkerheder.
Garantiens tidsmæssige maksimum på 12 år for nye skibe svarer til de  

 maksimale kredittider for eksportkreditter, som fremtidigt vil blive gældende  

 inden for EU og OECD.
Finansieringen af brugte skibe bør være kortere end for  

 nye skibe og afpasses efter skibets økonomiske og tekniske levetid.
 Garantien vil blive stillet som en anfordringsgaranti.
Der vil ikke kunne ydes garanti i forbindelse med salg af skibe inden for  

 økonomisk forbundne selskaber.
Tidligere ydede garantier vil dog kunne  

 overføres under forudsætning af, at den oprindelige kredittid ikke øges,  

 eller at øvrige vilkår, som er internationalt reguleret for nye skibe, ikke  

 brydes.
Bestemmelsen i stk. 5 tager sigte på såvel de garantiordninger, der af  

 Europa-Kommissionen betragtes som støtte til skibsbygningsindustrien, som  

 andre statslige ordninger, f. eks. garantier under Eksportkreditfonden (EKF),  

 herunder forskellige former for rentestøtteordninger.
Denne bestemmelse er  

 dog ikke til hinder for, at der kan ydes renteudligning i forbindelse med lån  

 til CIRR-rente.
 Garantien vil blive nedskrevet forholdsmæssigt i takt med nedbringelse af  

 lånet.
Rederne vil for at undgå en kursrisiko typisk ønske finansiering i samme  

 valuta som skibets indtjening, hvorfor det må forudses, at der vil kunne  

 forekomme garantier i andre valutaer end danske kroner.
Det forventes, at der  

 primært bliver tale om US-dollar.
Udstedelse af garantier i andre valutaer end danske kroner vil medføre, at  

 den samlede garantiforpligtelse opgjort i danske kroner varierer som følge af  

 valutakurssvingninger.
Stigende valutakurser kan derfor medføre, at den  

 samlede garantiforpligtelse overstiger den i stk. 1 nævnte garantiramme.  

 Bestemmelsen i stk. 7 angiver, at den i stk. 1 anførte garantiramme tages i  

 betragtning på tidspunktet for udstedelse af garantier eller afgivelse af  

 bindende tilsagn.
Udstedelse af nye garantier og garantitilsagn vil derfor  

 kunne finde sted, såfremt den således opgjorte garantiforpligtelse ligger  

 inden for garantirammen.
Til nr. 3 Risikopræmien skal fastsættes under hensyn til den i det enkelte tilfælde  

 foreliggende risiko.
Det understreges særligt, at præmieindtægterne skal være  

 af en sådan størrelse, at ordningen kan balancere på sigt.
Præmien skal  

 derfor fastsættes individuelt under hensyn til den konkrete risikovurdering.  

 Minimumsgrænsen på 2 pct. p.a. har til formål at udelukke projekter, som på  

 anden vis kan stille den for finansieringen nødvendige sikkerhed.
De i stk. 2  

 nævnte sikkerhedsmæssige vilkår skal også fastsættes i lyset af, at  

 risikopræmien skal være dækkende for den konkrete risiko.
 Bestemmelserne om præmieindtægternes anbringelse, herunder anbringelse i  

 udenlandske statspapirer eller på valutakonti, har til formål at sikre  

 præmieindtægternes værdi bedst muligt i forhold til garantiforpligtelserne.
Til nr. 4 Uanset at finansieringen ydes af en långiver, som selv måtte bære en vis  

 risiko, vil den statslige garantistillelse omfatte meget betydelige  

 forpligtelsesbeløb.
Det er derfor fundet nødvendigt, at afgørelsen om den  

 statslige garantistillelse træffes af et udvalg med såvel branche- som  

 myndighedsrepræsentanter under ledelse af en formand, og at udvalgets  

 afgørelser ikke kan indbringes for anden administrativ myndighed.
Formanden  

 skal være uafhængig af brancheinteresser, hvorved forstås såvel værfts- og  

 rederibranchen som den finansielle sektor.
Det er hensigten, at de øvrige medlemmer af udvalget udnævnes efter  

 indstilling fra følgende myndigheder, organisationer m.v.:  

 Erhvervsministeriet, Finansministeriet, Finansrådet, CO-industri,  

 Arbejderbevægelsens Erhvervsråd, de tre rederiforeninger i forening (Danmarks  

 Rederiforening, Rederiforeningen af 1895 og Rederiforeningen for mindre  

 Skibe) samt de to skibsværftsforeninger i forening (Skibsværftsforeningen  

 samt Skibs- og Bådebyggeriernes Arbejdsgiverforening). Der udnævnes ligeledes  

 efter indstilling suppleanter for medlemmerne.
Udvalgets afgørelser træffes  

 på grundlag af en kreditvurdering af låntager, som baseres på såvel  

 vurderinger modtaget fra långiver som egne udarbejdede vurderinger.
Til nr. 5 Den gældende lov indeholder ikke straffebestemmelser.
Eftersom  

 behandlingen af ansøgninger om garanti i væsentligt omfang baseres på  

 ansøgernes oplysninger, er det fundet nødvendigt at fastsætte  

 straffebestemmelser for afgivelse af urigtige eller vildledende oplysninger.
 Henset til at en del af oplysningerne til brug for behandlingen af  

 ansøgninger om garanti indhentes af långivende pengeinstitut, må der  

 tilsvarende kunne pålægges straf for afgivelse af urigtige eller vildledende  

 oplysninger over for det ansøgende finansielle institut.
Til § 2 Ændringen af loven skal anmeldes til og godkendes af Europa-Kommissionen,  

 før den kan træde i kraft.
Det præcise tidspunkt herfor kan derfor ikke på  

 forhånd fastlægges, hvorfor det foreslås, at erhvervsministeren bemyndiges  

 til at sætte loven i kraft ved bekendtgørelse, når Europa-Kommissionens  

 godkendelse foreligger.
Skriftlig fremsættelse (19. marts 1997) Erhvervsministeren (Jan Trøjborg):
 Herved tillader jeg mig at fremsætte for Folketinget:
 Forslag til lov om ændring af lov om garantier for lån til bygning af  

 mindre fragtskibe. (Udvidelse til erhvervelse af brugte skibe samt ændring af  

 fragtskibsudvalget fra rådgivende til besluttende organ m.v.).
(Lovforslag nr.
L 201).
 Den mindre skibsfart har igennem de seneste år været præget af stærk  

 konkurrence og indtjeningen har gjort det vanskeligt for rederierne at bære  

 omkostningerne til finansiering af nye skibe.
Den danske flåde af mindre fragtskibe er i dag i gennemsnit 20 år gammel,  

 og selvom flåden er blandt de yngste i Europa, er der alligevel behov for at  

 fremme fornyelsen i erhvervet og en modernisering af flåden.
Dette behov  

 skyldes ikke mindst, at der er et politisk ønske om at fremme søtransporten,  

 dels af miljømæssige grunde, dels fordi vejnettet gennem Europa ikke i  

 væsentligt omfang vil kunne klare øgede godsmængder.
 Det er ønskeligt, at den danske flåde af mindre fragtskibe kan deltage i  

 og bidrage til denne udvikling.
 Branchen har fremført ønske om muligheden for at opnå garantier for lån  

 til finansiering af køb af nyere, brugte skibe, og lovforslaget har til  

 formål at medvirke til en sådan fornyelse af den danske flåde af mindre  

 fragtskibe.
 Regeringen ønsker med dette lovforslag at bidrage til en styrkelse af den  

 mindre skibsfart.
For at sikre, at der bliver tale om en fornyelse af flåden, er der i  

 lovforslaget fastsat en maksimal alder på 12 år for skibe, der kan opnå  

 garantier under ordningen.
Der er endvidere indføjet en bestemmelse om, at et  

 finansielt institut på grundlag af pant i skibet skal bære en risiko på  

 mindst 55 % af anskaffelses- eller ombygningsprisen.
Bestemmelsen har til  

 formål at sikre, at der er tale om økonomisk sunde projekter.
Garantiperioden  

 begrænses til 12 år for nye skibe og 8 år for brugte skibe.
Bestemmelser om præmiebetaling, som hidtil har været fastsat i en  

 bekendtgørelse, foreslås optaget i loven.
Præmien vil skulle fastsættes efter  

 en individuel risikovurdering af projektet, men minimumspræmien vil være 2  

 pct. p.a.
Der foreslås en ramme for den samlede garantiforpligtelse på 1 mia. kr.  

 med et årligt maksimum på 200 mill. kr. for udstedelse af nye garantier i  

 stedet for den hidtidige årlige ramme på 180 mill. kr., hvor den ubrugte del  

 af rammen kunne overføres til det følgende år.
Idet der vil kunne ydes  

 garantier i andre valutaer end danske kroner, foreslås fastsat en  

 opgørelsesmetode i relation til garantirammen.
Der fastsættes endvidere en  

 definition af, hvad der i denne lov skal forstås ved et mindre fragtskib, og  

 det stilles som en betingelse, at skibene vil blive registreret i Danmark  

 eller på Færøerne.
Det er fundet hensigtsmæssigt, at afgørelsen om ydelse af garantier  

 træffes af et udvalg med såvel branche- som myndighedsrepræsentanter.
Det  

 foreslås endvidere, at udvalgets afgørelser, som det er tilfældet for andre,  

 tilsvarende ordninger, ikke skal kunne indbringes for anden administrativ  

 myndighed.
 Endelig indsættes bestemmelser om straf for afgivelse af urigtige eller  

 vildledende oplysninger, hvilket også vil omfatte oplysninger til långiver  

 og/eller garantiansøger.
 Jeg henviser til lovforslagets bemærkninger og anbefaler forslaget til det  

 høje Tings velvillige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget 2. § 1 affattes således:
»§ 1. Der kan af statskassen ydes garanti inden for en ramme  

 på 1 mia. kr., dog højst 200 mio. kr. om året, for lån optaget til  

 erhvervelse af fragtskibe med en bruttotonnage på 100 og derover, med en  

 oprindelig eller anslået nyværdi på højst 10 mio.
ECU, eller ombygning af  

 fragtskibe med en bruttotonnage på 1000 og derover, med en anslået nyværdi  

 efter ombygningen på højst 10 mio.
ECU.
Det er en forudsætning for ydelse af  

 garanti, at skibene vil blive registreret i Danmark eller på Færøerne.
 Stk. 2. Skibets alder må på tidspunktet, hvor garantien ydes, ikke  

 være mere end 12 år.
Stk. 3. Garantien kan ydes for et lån inden for 80 pct. af  

 anskaffelses- eller ombygningsprisen.
Et finansielt institut skal på grundlag  

 af pant i skibet bære en risiko på dette lån på mindst 55 pct. af  

 anskaffelses- eller ombygningsprisen.
Stk. 4. Garantien kan højst ydes for en periode på 8 år for brugte  

 skibe og 12 år for nye skibe eller ombygninger.
Garantien nedskrives  

 forholdsmæssigt i takt med lånets nedbringelse.
Garantien indbefatter en til  

 garantibeløbet svarende andel af renter m.v. af lånebeløbet.
 Stk. 5. Garanti ydet efter denne lov udelukker, at der kan ydes  

 anden statslig garantistillelse i forbindelse med skibsfinansieringen.  

 Såfremt der i forbindelse med finansieringen af et skib overtages lån,  

 hvortil der tidligere er ydet statsgaranti, reduceres adgangen til at opnå  

 nye garantier tilsvarende.
 Stk. 6. Såfremt skibet i garantiperioden overgår til anden  

 anvendelse eller registreres uden for Danmark eller Færøerne, bortfalder  

 garantien.
Stk. 7. Statens samlede garantiforpligtelse i medfør af denne lov  

 opgøres løbende på grundlag af de aktuelle valutakurser.
Udstedelse af nye  

 garantier og garantitilsagn vil kun kunne finde sted, såfremt den således  

 opgjorte garantiforpligtelse ligger inden for den i stk. 1 anførte  

 garantiramme.« § 1. Industriministeren kan for hvert finansår inden for et beløb  

 fastsat ved de årlige bevillingslove yde garanti af statskassen for lån  

 optaget til bygning og ombygning af mindre fragtskibe.
 3. § 2 affattes således:
»§ 2. For garantier betales en årlig risikopræmie.  

 Risikopræmierne skal dække risikoen i forbindelse med garantierne og de med  

 ordningens administration forbundne omkostninger og fastsættes individuelt  

 under hensyn til den konkrete risiko, dog mindst 2 pct. p.a. af den til  

 enhver tid værende garantiforpligtelse.
Præmierne med fradrag af  

 administrationsomkostningerne indsættes på en særlig konto i Danmarks  

 Nationalbank eller anbringes i danske eller udenlandske statspapirer eller på  

 valutakonti.
Stk. 2. Der kan for en garanti fastsættes sådanne vilkår, herunder  

 om sikkerhedsstillelse, som risikovurderingen i det enkelte tilfælde  

 tilsiger.« § 2. For garantier skal der stilles en i hvert enkelt tilfælde  

 godkendt sikkerhed.
 Stk. 2. Der kan iøvrigt fastsættes sådanne vilkår for ydelse af  

 garantier, som findes hensigtsmæssige i det enkelte tilfælde.  

 Industriministeren kan herunder efter aftale med finansministeren fastsætte  

 en risikopræmie.
 4. § 3 affattes således:
 »§ 3. Erhvervsministeren nedsætter et  

 fragtskibsgarantiudvalg, der skal træffe beslutning om ydelse af garantier  

 efter denne lov.
 Stk. 2. Fragtskibsgarantiudvalget udpeges af erhvervsministeren og  

 består af en formand, der er uafhængig af brancheinteresser, samt et af  

 ministeren fastsat antal medlemmer omfattende repræsentanter for staten,  

 rederne, skibsværfterne, arbejdstagerne og den finansielle sektor.
Stk. 3. Formand, medlemmer og suppleanter udpeges for fire år ad  

 gangen.
Genudpegning kan finde sted.
 Stk. 4. Fragtskibsgarantiudvalgets afgørelser kan ikke indbringes  

 for anden administrativ myndighed.
Stk. 5. Erhvervsministeren fastsætter udvalgets  

 forretningsorden.« 5. Efter § 3 a indsættes:
»§ 3 b.
Den, der afgiver urigtige eller vildledende  

 oplysninger til brug for afgørelser efter denne lov, straffes med bøde eller  

 hæfte, medmindre strengere straf er forskyldt efter den øvrige lovgivning.  

 Der kan pålægges selskaber m.v. (juridiske personer) strafansvar efter  

 reglerne i straffelovens 5. kapitel.
Stk. 2. Bestemmelsen i stk. 1 finder tilsvarende anvendelse med  

 hensyn til afgivelse af urigtige eller vildledende oplysninger over for  

 långiver og/eller ansøger (det garantiansøgende finansielle institut) i  

 forbindelse med udbetaling af lån, for hvilke staten har garanteret.« § 3. Til bistand ved behandlingen af ansøgninger nedsætter  

 industriministeren et udvalg, der består af en formand, som udpeges af  

 industriministeren, og tre andre medlemmer, der repræsenterer  

 industriministeriet, finansministeriet og arbejdsministeriet.
 Stk. 2. Udvalget tiltrædes af sagkyndige på det pågældende område,  

 som udpeges af industriministeren.
 Stk. 3. Industriministeren fastsætter udvalgets forretningsorden.
 Stk. 4. Industriministeren kan fastsætte, at udvalget træffer  

 afgørelse i sagerne, og fastsætte regler om adgang til at klage over  

 afgørelserne, herunder om at afgørelserne ikke kan indbringes for ministeren.
Efter 2. behandling den 20. maj 1997 § 1 I lov om garantier for lån til bygning af mindre fragtskibe, jf.  

 lovbekendtgørelse nr. 91 af 28. februar 1986, som ændret ved § 10 i lov nr.  

 380 af 6. juni 1991, foretages følgende ændringer:
 1. Lovens titel affattes således:
 »Lov om garantier for lån til erhvervelse eller ombygning af  

 mindre fragtskibe«.
 2.  § 1 affattes således:
»§ 1. Der kan af statskassen ydes garanti inden for en ramme  

 på 1 mia. kr., dog højst 200 mio. kr. om året, for lån optaget til  

 erhvervelse af fragtskibe med en bruttotonnage på 100 og derover med en  

 oprindelig eller anslået nyværdi på højst 10 mio. ecu eller ombygning af  

 fragtskibe med en bruttotonnage på 1.000 og derover med en anslået nyværdi  

 efter ombygningen på højst 10 mio. ecu.
Det er en forudsætning for ydelse af  

 garanti, at skibene vil blive registreret i Danmark eller på Færøerne.
 Stk. 2. Skibets alder må på tidspunktet, hvor garantien ydes, ikke  

 være mere end 12 år.
Stk. 3. Garantien kan ydes for et lån inden for 80 pct. af  

 anskaffelses- eller ombygningsprisen.
Et finansielt institut skal på grundlag  

 af pant i skibet bære en risiko på dette lån på mindst 55 pct. af  

 anskaffelses- eller ombygningsprisen.
Stk. 4. Garantien kan højst ydes for en periode på 8 år for brugte  

 skibe og 12 år for nye skibe eller ombygninger.
Garantien nedskrives  

 forholdsmæssigt i takt med lånets nedbringelse.
Garantien indbefatter en til  

 garantibeløbet svarende andel af renter m.v. af lånebeløbet.
 Stk. 5. Garanti ydet efter denne lov udelukker, at der kan ydes  

 anden statslig garantistillelse i forbindelse med skibsfinansieringen.  

 Såfremt der i forbindelse med finansieringen af et skib overtages lån,  

 hvortil der tidligere er ydet statsgaranti, reduceres adgangen til at opnå  

 nye garantier tilsvarende.
Stk. 6. Såfremt skibet i garantiperioden overgår til anden  

 anvendelse eller registreres uden for Danmark eller Færøerne, bortfalder  

 garantien.
Låntager er forpligtet til, forinden skibet overgår til anden  

 anvendelse eller registrering, at give meddelelse herom til  

 Fragtskibsgarantiudvalget, jf. § 3, og långiver.
Stk. 7. Statens samlede garantiforpligtelse i medfør af denne lov  

 opgøres løbende på grundlag af de aktuelle valutakurser.
Udstedelse af nye  

 garantier og garantitilsagn vil kun kunne finde sted, såfremt den således  

 opgjorte garantiforpligtelse ligger inden for den i stk. 1 anførte  

 garantiramme.« 3. § 2 affattes således:
»§ 2. For garantier betales en årlig risikopræmie.  

 Risikopræmierne skal dække risikoen i forbindelse med garantierne og de med  

 ordningens administration forbundne omkostninger og fastsættes individuelt  

 under hensyn til den konkrete risiko, dog mindst 2 pct. p.a. af den til  

 enhver tid værende garantiforpligtelse.
Præmierne med fradrag af  

 administrationsomkostningerne indsættes på en særlig konto i Danmarks  

 Nationalbank eller anbringes i danske eller udenlandske statspapirer eller på  

 valutakonti.
Stk. 2. Der kan for en garanti fastsættes sådanne vilkår, herunder  

 om sikkerhedsstillelse, som risikovurderingen i det enkelte tilfælde  

 tilsiger.« 4. § 3 affattes således:
 »§ 3. Erhvervsministeren nedsætter et  

 fragtskibsgarantiudvalg, der skal træffe beslutning om ydelse af garantier  

 efter denne lov.
 Stk. 2. Fragtskibsgarantiudvalget udpeges af erhvervsministeren og  

 består af en formand, der er uafhængig af brancheinteresser, samt et af  

 ministeren fastsat antal medlemmer omfattende repræsentanter for staten,  

 rederne, skibsværfterne, arbejdstagerne og den finansielle sektor.
Stk. 3. Formand, medlemmer og suppleanter udpeges for fire år ad  

 gangen.
Genudpegning kan finde sted.
 Stk. 4. Fragtskibsgarantiudvalgets afgørelser kan ikke indbringes  

 for anden administrativ myndighed.
Stk. 5. Erhvervsministeren fastsætter udvalgets  

 forretningsorden.« 5. Efter § 3 a indsættes:
»§ 3 b.
Den, der afgiver urigtige eller vildledende  

 oplysninger til brug for afgørelser efter denne lov eller undlader at afgive  

 de efter § 1, stk. 6, pligtige oplysninger, straffes med bøde eller hæfte,  

 medmindre strengere straf er forskyldt efter den øvrige lovgivning.
Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
Stk. 2. Bestemmelsen i stk. 1 finder tilsvarende anvendelse med  

 hensyn til afgivelse af urigtige eller vildledende oplysninger over for  

 långiver eller ansøger (det garantiansøgende finansielle institut) i  

 forbindelse med udbetaling af lån, for hvilke staten har garanteret.« § 2 Erhvervsministeren fastsætter tidspunktet for lovens ikrafttræden.
