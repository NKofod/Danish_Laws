 Efter omstændighederne antaget, at fejlagtigt udbetalte diæter og  

 godtgørelser for tabt arbejdsfortjeneste for honorarlønnede udvalgsformænds  

 deltagelse i møder i et særligt udvalg, der skulle forberede en  

 kommunalbestyrelses stilling til et amtsligt trafikselskab, ikke burde  

 tilbagebetales, da kommunens administration ved udvalgsarbejdets begyndelse  

 havde givet de pågældende udvalgsformænd fejlagtige oplysninger om  

 retstilstanden på området.
Det kunne således ikke drages i tvivl, at de var i god tro, da de  

 modtog diæterne.
Sædvanligt domstolsforbehold.
 I skrivelse af 28. august 1981 (j.nr. 100502) har kommunalbestyrelsen for  

 indenrigsministeriet indbragt en afgørelse, der er truffet af tilsynsrådet  

 for Nordjyllands amt vedrørende udbetaling af diæter og godtgørelse for tabt  

 arbejdsfortjeneste til 4 nærmere anførte medlemmer af kommunalbestyrelsen i  

 forbindelse med deres deltagelse i møder i et udvalg nedsat i anledning af  

 den kollektive trafikplanlægning i Nordjyllands amt.
Det fremgår af sagen, at Nørager kommunalbestyrelse i forbindelse med  

 planlægningen af den kollektive trafik i Nordjyllands amt i sit møde den 20.  

 november 1979 efter indstilling fra fagudvalgene vedtog at nedsætte et  

 midlertidigt udvalg til at forbedrede og afgive indstilling til  

 kommunalbestyrelsen om en principbeslutning om kommunens eventuelle  

 deltagelse i et kommende trafikselskab i Nordjyllands amtskommune.  

 Kommunalbestyrelsen besluttede at udpege formændene for de 4 stående udvalg  

 til udvalget.
Efter at udvalget havde afsluttet sin virksomhed, anmodede  

 kommunalbestyrelsen tilsynsrådet for Nordjyllands amt om i henhold til § 16,  

 stk. 2, i lov om kommunernes styrelse at meddele samtykke til, at der kunne  

 udbetales diæter til de nævnte udvalgsmedlemmer.
Tilsynsrådet meddelte i  

 skrivelse af 20. marts 1981 kommunalbestyrelsen, at det ikke fandt at kunne  

 meddele samtykke til, at der blev ydet diæter til de 4 nævnte medlemmer af  

 kommunalbestyrelsen, idet de, efter hvad der telefonisk var oplyst, var  

 honorarlønnede formænd for kommunalbestyrelsens stående udvalg.  

 Udvalgsformøndenes medlemskab af det nævnte udvalg måtte efter tilsynsrådets  

 opfattelse anses for en naturlig del af deres formandshverv.
Kommunalbestyrelsenn anmodede herefter om tilsynsrådets godkendelse af, at  

 kommunalbestyrelsen efter omstændighederne undlod at søge de fejlagtigt  

 udbetalte diæter og den fejlagtigt udbetalte arbejdsfortjeneste tilbage fra  

 de pågældende.
Kommunalbestyrelsen har senere gjort gældende, at de  

 pågældende udvalgsformænd var i god tro, da de modtog diæter og godtgørelse  

 for den tabte arbejdsfortjeneste.
Det var administrationens opfattelse, at  

 der kunne ydes diæter til medlemmerne af et tværfagligt, midlertidigt udvalg,  

 der er nedsat af kommunalbestyrelsen efter indstilling fra fagudvalgene,  

 uanset at udvalget kom til at bestå af formændene for det stående udvalg.
Men  

 betragtede ikke dette udvalgsarbejde som en naturlig del af  

 udvalgsformændenes honorarlønnede arbejdsområde, og administrationens  

 opfattelse blev meddelt de pågældende, da udvalgsarbejdet startede.  

 Kommunalbestyrelsen havde betragtet forholdet som værende i orden, indtil der  

 den 2. februar 1981 fremkom en revisionsberetning om spørgsmålet.
De  

 fejlagtigt udbetalte beløb udgør i alt 8.191,29 kr.
I en over sagen indhentet udtalelse har tilsynsrådet bemærket, at det har  

 vedtaget at fastholde afgørelsen, hvorefter de fejlagtigt udbetalte beløb  

 skal tilbagebetales.
Rådet har bl.a. lagt vægt på, at de omhandlede  

 udvalgsmedlemmer som honorarlønnede udvalgsformænd burde vide, at ydelse af  

 diæter som hovedregel ikke ville være lovlig, når den samtidig oppebærer  

 formandshonorar.
Tilsynsrådet har føjet til, at det i nærværende sag finder  

 det betænkeligt at lægge til grund, at de honorarlønnede udvalgsformand har  

 været i god tro ved modtagelsen af diæterne alene på grund af den  

 tilkendegivne opfattelse i den kommunale administration.
Hvis man i sagen  

 undlader at statuere tilbagebetalingspligt, vil der efter tilsynsrådets  

 opfattelse være åbnet mulighed for den formentlig utilsigtede anvendelse af  

 diætreglerne, at der også kan undlades tilbagebetaling i tilfælde, hvor en  

 kommunes administration på begæring og uden kommentarer udbetaler diæter - og  

 i sammenhæng hermed erstatning for mistet arbejdsfortjeneste - til  

 honorarlønnede udvalgsformænd for møder, der må anses for at være en naturlig  

 del af formandshvervet.
Tilsynsrådet fastholder således, at de i sagen  

 omhandlede diætbeløb og godtgørelse for mistet arbejdsfortjeneste bør  

 tilbagebetales til kommunekassen.
Indenrigsministeriet er enigt i den retsopfattelse, som tilsynsrådet har  

 givet udtryk for, hvorefter der ikke kunne udbetales diæter m.v. til de  

 honorarlønnede formænd for arbejdet i det nævnte udvalg, da hvervet som  

 medlem af et rådgivende udvalg må anses for at stå i naturlig forbindelse med  

 hvervet som udvalgsformand.
Indenrigsministeriet har forstået brevvekslingen  

 mellem kommunalbestyrelsen og tilsynsrådet således, at kommunalbestyrelsen nu  

 også er enig i denne retsopfattelse.
Hvad angår spørgsmålet om, hvorvidt de fejlagtigt udbetalte diæter m.v.  

 bør kræves tilbagebetalt, skal man meddele, at dette afhænger af en konkret  

 vurdering af samtlige omstændigheder i det enkelte tilfælde.
I det  

 foreliggende tilfælde finder indenrigsministeriet at måtte lægge vægt på, at  

 det er kommunens administration, der efter det oplyste ved udvalgsarbejdets  

 påbegyndelse har givet de nævnte udvalgsformænd fejlagtige oplysninger om  

 retstilstanden på området.
Selv om ministeriet har megen forståelse for  

 tilsynsrådets bemærkninger om risikoen for en utilsigtet anvendelse af  

 diætreglerne, hvis man i det foreliggende tilfælde undlader at statuere  

 tilbagebetalingspligt, mener indenrigsministeriet dog, at det ikke kan drages  

 i tvivl, at udvalgsformændene har været i god tro, da de modtog diæterne.
Man  

 er derfor enig med Nørager kommunalbestyrelse i, at de fejlagtigt udbetalte  

 diæter efter omstændighederne ikke bør kræves tilbagebetalt.
 Den endelige afgørelse af spørgsmålet henhører under domstolene.
