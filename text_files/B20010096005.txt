Bekendtgørelse om opkrævning af  

 bidrag fra institutter under  

 tilsyn til dækning af Finanstilsynets samlede udgifter I medfør § 85 i lov om værdipapirhandel m.v., jf.  

 lovbekendtgørelse nr. 168 af 14. marts 2001, § 52 i lov om banker  

 og sparekasser m.v., jf. lovbekendtgørelse nr. 787 af 4. september  

 2001, § 95, stk. 1 i realkreditloven, jf. lovbekendtgørelse  

 nr. 768 af 28. august 2001, § 32 i lov om fondsmæglerselskaber,  

 jf. lovbekendtgørelse nr. 732 af 17. august 2001, § 81 i lov om  

 investeringsforeninger og specialforeninger, jf. lovbekendtgørelse nr.  

 158 af 7. marts 2001, § 242 i lov om forsikringsvirksomhed, jf.  

 lovbekendtgørelse nr. 696 af 15. juli 2001, § 29 i lov om  

 forsikringsformidling, jf. lovbekendtgørelse nr. 672 af 9. juli 2001,  

 og § 11, stk. 4 i lov om sparevirksomheder, jf. lov nr. 375 af 22.  

 maj 1996, som alle er ændret ved lov nr. 1327 af 20. december 2000 og  

 § 56 i lov om innovationsforeninger, jf. lov nr. 1328 af 20. december  

 2000, § 31 i lov om udstedere af elektroniske penge, jf. lov nr. 502 af  

 7. juni 2001, samt § 27 d i lov om Arbejdsmarkedets  

 Tillægspension, jf. lovbekendtgørelse nr. 5 af 4. januar 2001,  

 § 10, stk. 5 i lov om Lønmodtagernes Dyrtidsfond, jf.  

 lovbekendtgørelse nr. 910 af 12. oktober 2001, og § 57 O i lov om  

 sikring mod følger af arbejdsskade, jf. lovbekendtgørelse nr.  

 943 af 16. oktober 2000, som ændret ved lov nr. 503 af 7. juni 2001,  

 fastsættes:
Generelle bestemmelser § 1. Finanstilsynets nettoudgifter dækkes af  

 bidrag fra de finansielle institutter, der er underlagt Finanstilsynets  

 tilsyn.
 Stk. 2. Finanstilsynets udgifter fordeles mellem de  

 finansielle brancher og institutter på basis af deres størrelse  

 og økonomiske forhold, jf. dog stk. 3.
 Stk. 3. Efter fradrag af bidrag fra Danmarks Skibskreditfond  

 og Garantifonden for indskydere og investorer dækkes de resterende  

 udgifter af de øvrige institutter under tilsyn.
 Stk. 4. Efter yderligere fradrag af bidrag fra  

 institutter/brancher, der betaler et grundbeløb, der reguleres, eller  

 med en fast promille af bidragsgrundlaget, fordeles den resterende del af  

 udgifterne mellem de øvrige brancher med en fast andel af de  

 resterende udgifter.
 Stk. 5. Størrelsen af grundbeløb,  

 størrelsen af fast promille samt størrelsen af andelen af  

 Finanstilsynets samlede udgifter fremgår af bilag 1.
 § 2. Bidragene for det pågældende  

 år opkræves primo december med betalingsfrist ultimo året.  

 Bidragene opkræves på grundlag af oplysninger i det for seneste  

 regnskabsår indsendte regnskab eller i mangel af sådant den sidst  

 indsendte regnskabsindberetning.
 § 3. Difference mellem det opkrævede bidrag  

 og Finanstilsynets udgifter for det pågældende finansår  

 overføres som et samlet beløb til det efterfølgende  

 finansår.
Fordeling af bidrag § 4. Bidrag fra pengeinstitutter fordeles mellem  

 virksomhederne i forhold til den enkelte virksomheds andel af branchens  

 samlede gælds- og garantiforpligtelser, men kan dog ikke  

 fastsættes lavere end minimumsbidraget på 2.000 kr.  

 årligt.
 Stk. 2. Bidrag fra filialer af udenlandske kreditinstitutter  

 er fastsat til 0,0006 promille af deres samlede balancer plus garantier, men  

 kan dog ikke fastsættes lavere end minimumsbidraget på 2.000 kr.  

 årligt.
 Stk. 3. Bidraget for Forvaltningsinstituttet for lokale  

 pengeinstitutter indgår i beregningen af bidraget for pengeinstitutter,  

 jf. § 4, stk.1, men kan dog ikke fastsættes lavere end  

 minimumsbidraget på 2.000 kr. årligt.
 § 5. Bidrag fra sparevirksomheder indgår i  

 beregningen af bidraget for pengeinstitutter, jf. § 4, stk.1, men kan  

 dog ikke fastsættes lavere end minimumsbidraget på 2.000 kr.  

 årligt.
 § 6. Bidrag fra udstedere af forudbetalte  

 betalingskort er for perioden 1. januar 2001 til 30. juni 2001 fastsat til  

 10.000 kr. årligt for hver udsteder.
 Stk. 2.Bidrag fra udstedere af elektroniske penge er fastsat  

 til et grundbeløb på 10.000 kr. årligt for hver  

 udsteder.
 § 7. Bidrag fra udstedere af Collateralized  

 Mortgage Obligations og lignende institutter er fastsat til et  

 grundbeløb på 10.000 kr. årligt pr. serie.
 § 8. Bidrag fra realkreditinstitutter beregnes i  

 forhold til deres bogførte balancesum, men kan dog ikke  

 fastsættes lavere end minimumsbidraget på 2.000 kr.  

 årligt.
§ 9. Bidrag fra skadesforsikringsselskaber og  

 likvidationsboer beregnes i forhold til deres samlede direkte og indirekte  

 bruttopræmier plus bruttoerstatninger, idet der ses bort fra negative  

 præmieindtægter.
Bidrag kan ikke fastsættes lavere end  

 minimumsbidraget på 2.000 kr. årligt, jf. dog de af § 192 i  

 lov om forsikringsvirksomhed omfattede forsikringsselskaber, hvor  

 minimumsbidraget er 800 kr. årligt.
Stk. 2. Bidrag fra livsforsikringsselskaber,  

 tværgående pensionskasser, firmapensionskasser, likvidationsboer  

 og administrationsboer opdeles i to lige store dele.
Den ene del af bidraget  

 beregnes i forhold til virksomhedernes samlede bruttopræmier og  

 medlemsbidrag, og den anden del af bidraget beregnes i forhold til  

 virksomhedernes samlede balance reduceret med basiskapital.
Bidrag kan ikke  

 fastsættes lavere end minimumsbidraget på 2.000 kr. årligt.
 § 10. Bidrag fra  

 forsikringsmæglervirksomheder er fastsat til 4,0 promille af den  

 enkeltes provision og andre vederlag, men kan dog ikke fastsættes  

 lavere end minimumsbidraget på 1.000 kr. årligt.
§ 11. Bidrag fra investeringsforeninger og  

 specialforeninger er fastsat til 10.000 kr. pr. forening og 3.000 kr. pr.  

 afdeling.
Det resterende bidrag beregnes i forhold deres samlede balance.  

 Bidrag kan ikke fastsættes lavere end 13.000 kr. årligt for en  

 forening med én afdeling.
§ 12. Bidrag fra innovationsforeninger er fastsat  

 til 10.000 kr. pr. forening og 3.000 kr. pr. afdeling plus 0,005 promille af  

 deres samlede balance.
Bidraget kan ikke fastsættes lavere end 13.000  

 kr. årligt for en forening med én afdeling.
 § 13. Bidrag fra fondsmæglerselskaber er  

 fastsat til 10,5 promille af deres omkostninger til løn, provision og  

 tantieme, men kan dog ikke fastsættes lavere end minimumsbidraget  

 på 15.000 kr. årligt.
 § 14. Bidrag fra fondsbørser og  

 autoriserede markedspladser er fastsat til et grundbeløb på  

 9.500 kr. pr. selskab noteret ultimo det foregående år.
 § 15. Bidrag fra Værdipapircentralen A/S er  

 fastsat til et grundbeløb på 1.840.000 kr. årligt og til  

 et grundbeløb på 250.000 kr. årligt for FUTOP  

 Clearingcentralen A/S.
 § 16. Bidrag fra autoriserede  

 pengemarkedsmæglere og værdipapirmæglere er fastsat til et  

 grundbeløb på 15.000 kr. årligt.
 § 17. Bidrag fra AES beregnes som 0,25 promille af  

 hensættelser i alt plus AES forpligtelse til at dække  

 fordelingsskader anmeldt til Arbejdsskadestyrelsen inden 1. januar 1999.
 § 18. Bidrag fra ATP-fonden (Tillægspension,  

 Midlertidig pensionsopsparing og Særlig pensionsopsparing) beregnes som  

 0,2 promille af bruttobidraget minus indbetaling af arbejdsmarkedsbidrag  

 (AM-bidrag) til Arbejdsmarkedets Tillægspension.
 § 19. Bidrag fra Lønmodtagernes Dyrtidsfond  

 beregnes som 0,0145 promille af de samlede aktiver.
Ikrafttræden og ophævelse af  

 bekendtgørelser § 20. Bekendtgørelsen træder i kraft  

 den 14. november 2001 med virkning fra den 1. januar 2001. Dog har § 6,  

 stk. 2 og §§ 17 - 19 virkning fra den 1. juli 2001.
 Stk. 2. Samtidig ophæves bekendtgørelse nr. 1108  

 af 16. december 1996 om dækning af udgifterne til Fondsrådet og  

 Finanstilsynets virke i henhold til lov om værdipapirhandel m.v.,  

 bekendtgørelse nr. 1107 af 16. december 1996 om dækning af  

 udgifterne ved Finanstilsynets tilsyn med fondsmæglerselskaber samt  

 bekendtgørelse nr. 917 af 9. december 1999 om dækning af  

 udgifterne ved Finanstilsynets tilsyn med forsikringsmæglere.
Finanstilsynet, den 2. november 2001 Henrik Bjerre-Nielsen /Susanne Kortsen Bilag 1 Finanstilsynets samlede udgifter x kr.
Danmarks Skibskreditfond (jf. § 25, stk. 3, i  

 bekendtgørelse nr. 1167 af 15. december 2000 om Danmarks  

 Skibskreditfond) a kr.
Garantifonden for indskydere og investorer (jf. § 21, stk. 2 i  

 lov om en garantifond for indskydere og investorer) b kr.
Udstedere af forudbetalte/elektroniske betalingskort Grundbeløb på 10.000 kr.
 c kr.
Autoriserede pengemarkedsmæglere Grundbeløb på 15.000 kr.
 d kr.
Autoriserede værdipapirmæglere Grundbeløb på 15.000 kr.
 e kr.
Innovationsforeninger Bidrag på 10.000 kr. pr. forening plus 3.000 kr. pr. afdeling plus  

 0,005 0/00 af balancen f kr.
Filialer af udenlandske kreditinstitutter 0,0006 0/00 af balance plus garantier g kr.
Forsikringsmæglervirksomhed 4,0 0/00 af provision og andre vederlag h kr.
Arbejdsmarkedets Erhvervssygdomssikring 0,25 0/00 af .. jf. § 17 i bekendtgørelsen i kr.
Arbejdsmarkedets Tillægspension 0,2 0/00 af bruttobidrag minus arbejdsmarkedsbidrag j kr.
Lønmodtagernes Dyrtidsfond 0,0145 0/00 af de samlede aktiver k kr.
Udstedere af Collateralized Mortgage Obligations Grundbeløb på 10.000 kr. pr. serie l kr.
Fondsmæglerselskaber 10,5 0/00 af omkostninger til løn, provision og tantieme m kr.
Fondsbørser og autoriserede markedspladser Grundbeløb på 9.500 kr. pr. noteret selskab n kr.
Værdipapircentralen Grundbeløb på 1.840.000 kr.
 o kr.
FUTOP Clearingcentralen Grundbeløb på 250.000 kr.
 p kr.
