Formålet med registeret er at danne grundlag for Sundhedsstyrelsens løbende sygehusstatistik til belysning af sygehusenes aktiviteter og befolkningens forbrug af sygehusydelser, at forsyne de myndigheder, der er ansvarlige for sygehusplanlægningen på såvel overordnet som lokalt og regionalt niveau, med det nødvendige beslutningsgrundlag, at give sygehusene adgang til medicinske og administrative data vedrørende tidligere sygehusbehandling på somatiske afdelinger for patienter, der er taget i behandling, at indgå som grundmateriale i forbindelse med overvågningen af hyppigheden af forskellige sygdomme og behandlinger.
Endvidere har registeret til formål at bidrage til den medicinske forskning samt bidrage til kvalitetssikring i sygehusvæsenet.
Personkreds: Registeret må kun indeholde oplysninger om de personer, der siden 1. januar 1977 har været i stationær, ambulant eller skadestuebehandling på en somatisk eller psykiatrisk afdeling ved et dansk sygehus samt private sygehuse/klinikker.
 Ikrafttrædelsesdato: 19/01/1996. Erstatter tidligere forskrifter.
