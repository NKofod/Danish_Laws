Skriftlig fremsættelse (3. december 1999) Arbejdsministeren (Ove Hygum):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 arbejdsmarkedsuddannelser. ( Godkendelse af uddannelsesplaner,  

 indførelse af maksimale driftstilskud og genindførelse af  

 certifikatbetaling).
(Lovforslag nr.
L 127).
 Forslaget er en opfølgning på  

 finanslovsaftalen for 2000. Aftalen på voksen- og  

 efteruddannelsesområdet indebærer flg. ændringer i 2000  

 på arbejdsmarkeds- uddannelserne:
 Omlægning af en række uddannelser til  

 indtægtsdækket virksomhed (IDV).
 Mere fleksibel vilkårsstyring i gennemførelsen af AMU-  

 uddannelser.
 Generelt takstloft på undervisningsudgifterne.
 Genindførelse af betaling for certifikater på baggrund  

 af myndighedskrav.
Omlægningen til IDV vil omfatte en række  

 uddannelser på videregående niveau, specialiserede uddannelser og  

 uddannelser som alene retter sig mod at give deltagerne personlige  

 færdigheder.
For at sikre den fremtidige afgrænsning mellem  

 uddannelse finansieret over AMU- bevillingen og uddannelse finansieret som  

 IDV, overgår godkendelse af uddannelssesplaner fra  

 Uddannelsesrådet til ministeren.
Uddannelsesrådet inddrages i  

 omlægningen til IDV.
 Den ændrede vilkårsstyring indebærer, at  

 der fastsættes vejledende normtal for deltagerantal på grupper af  

 uddannelser i stedet for fastsættelse i hver enkelt plan.
 Der foreslås fastsat et max. driftstilskud pr.  

 elevuge.
 Gebyret for certifikater vil udgøre et fast  

 ensartet beløb og påhviler virksomhederne.
 Tilsammen vil disse justeringer betyde, at virksomhederne  

 får et større ansvar i forhold til finansieringen af indsatsen  

 for de bedre uddannede og i forhold til den mere virksomhedsrettede  

 undervisning.
 Idet jeg i øvrigt henviser til lovforslaget og  

 bemærkningerne hertil, skal jeg på regeringens vegne anbefale  

 forslaget til Tingets velvillige behandling.
