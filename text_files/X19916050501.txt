Tilsynet har givet en kontoførende investeringsforening tilladelse til  

 at udlodde a conto udbytte umiddelbart efter regnskabsårets udløb og således  

 forinden generalforsamlingens godkendelse af det reviderede årsregnskab Tilsynet har medio 1991 givet en kontoførende investeringsforening  

 tilladelse til at udlodde a conto udbytte umiddelbart efter regnskabsårets  

 udløb og således forinden generalforsamlingens godkendelse af det reviderede  

 årsregnskab.
 Godkendelsen er givet på betingelse af, at det i vedtægterne udtrykkeligt  

 er fastsat, at foreningen udelukkende skal udlodde et beløb svarende til,  

 hvad medlemmerne af foreningen ved opgørelsen af deres skattepligtige  

 almindelige indkomst skal medregne af foreningens overskud, jf. § 2 i lov om  

 beskatning af medlemmer af investeringsforeninger, jf. lovbekendtgørelse nr.  

 654 af 8. oktober 1987, at revisionen kan erklære, at udlodning af a conto  

 udbytte sker sikkerhedsmæssigt forsvarligt, samt at udbyttet kun udbetales  

 med forbehold om generalforsamlingens senere godkendelse af det reviderede  

 årsregnskab.
