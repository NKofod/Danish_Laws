I Indenrigsministeriets besvarelse af 8. marts 1995 af  

 folketingsspørgsmål nr.
S 1049 tilkendegav ministeriet bl.a.: »Et  

 medlem, der har stemt imod en beslutning eller undladt at stemme, har således  

 krav på, at den afvigende mening, medlemmet ved stemmeafgivningen har  

 tilkendegivet, bliver tilført beslutningsprotokollen.
Herudover har medlemmet  

 krav på, at medlemmets afvigende mening om, hvad udvalget burde have  

 besluttet, kort tilføres beslutningsprotokollen.« Udtalt, at  

 ministeriets svar skal forstås således, at et medlem, der har stemt imod  

 eller undladt at stemme, har ret til at få protokolført, at den pågældende  

 har stemt imod eller undladt at stemme, dvs. selve stemmeafgivningen.
Når ministeriet i besvarelsen har tilføjet, at medlemmet herudover har  

 krav på, at der i beslutningsprotokollen kort tilføres medlemmets afvigende  

 mening om, hvad udvalget burde have besluttet, er det herved forudsat, at der  

 er overensstemmelse mellem den afvigende mening, der ønskes protokolført, og  

 den pågældendes stemmeafgivning.
Når et medlem har undladt at stemme, vil det  

 derfor i praksis kun være en afvigende mening om procedurespørgsmål, der kan  

 kræves tilført beslutningsprotokollen.
 Ved at undlade at stemme har det pågældende medlem netop  

 tilkendegivet, at medlemmet ikke har taget stilling til realitetsspørgsmålet.
 Endvidere udtalt til en af kommunen fremsendt protokoludskrift fra et  

 møde i kommunens børne- og kulturudvalg, at stemmeforklaringen fra de to  

 medlemmer, der undlod at stemme, om, at »de følger forvaltningens  

 indstilling«, efter Indenrigsministeriets opfattelse ikke burde have  

 været tilført beslutningsprotokollen, idet denne stemmeforklaring giver  

 udtryk for en stillingtagen til sagens realitet, der ikke er i  

 overensstemmelse med de pågældendes stemmeafgivning.
I brev af 19. april 1995 har Birkerød Kommune anmodet Indenrigsministeriet  

 om en udtalelse om, i hvilke situationer det kan være relevant at få en  

 stemmeforklaring tilført protokollen, når et medlem har undladt at stemme.  

 Baggrunden for anmodningen er, at kommunen er i tvivl om rækkevidden af  

 ministeriets besvarelse af folketingsspørgsmål nr.
S 1049.
 Kommunen har samtidig anmodet om eventuelle kommentarer, dels til et af  

 forvaltningen udarbejdet notat om spørgsmålet, dels til en protokoludskrift  

 fra et møde i kommunens børne- og kulturudvalg, hvori der er tilføjet en  

 stemmeforklaring fra et medlem, der har undladt at stemme.
 I denne anledning skal Indenrigsministeriet udtale følgende:
I ministeriets besvarelse af 8. marts 1995 af folketingsspørgsmål nr.
S.  

 1049 tilkendegav ministeriet bl.a.:
»Et medlem, der har stemt imod en beslutning eller undladt at stemme,  

 har således krav på, at den afvigende mening, medlemmet ved stemmeafgivningen  

 har tilkendegivet, bliver tilført beslutningsprotokollen.
Herudover har  

 medlemmet krav på, at medlemmets afvigende mening om, hvad udvalget burde  

 have besluttet, kort tilføres beslutningsprotokollen.« Ministeriets svar skal forstås således, at et medlem, der har stemt imod  

 eller undladt at stemme, har ret til at få protokolført, at den pågældende  

 har stemt imod eller undladt at stemme, dvs. selve stemmeafgivningen.
 Når ministeriet i besvarelsen har tilføjet, at medlemmet herudover har  

 krav på, at der i beslutningsprotokollen kort tilføres medlemmets afvigende  

 mening om, hvad udvalget burde have besluttet, er det herved forudsat, at der  

 er overensstemmelse mellem den afvigende mening, der ønskes protokolført, og  

 den pågældendes stemmeafgivning.
Når et medlem har undladt at stemme, vil det derfor i praksis kun være en  

 afvigende mening om procedurespørgsmål, der kan kræves tilført  

 beslutningsprotokollen.
Ved at undlade at stemme har det pågældende medlem  

 netop tilkendegivet, at medlemmet ikke har taget stilling til  

 realitetsspørgsmålet.
 Under henvisning hertil har Indenrigsministeriet ikke bemærkninger til det  

 notat, der er udarbejdet af kommunens forvaltning.
 Til den af kommunen fremsendte protokoludskrift fra et møde i kommunens  

 børne- og kulturudvalg bemærkes, at stemmeforklaringen fra de to medlemmer,  

 der undlod at stemme, om, at »de følger forvaltningens  

 indstilling«, efter Indenrigsministeriets opfattelse ikke burde have  

 været tilført beslutningsprotokollen, idet denne stemmeforklaring giver  

 udtryk for en stillingtagen til sagens realitet, der ikke er i  

 overensstemmelse med de pågældendes stemmeafgivning.
 En kopi af kommunens brev med bilag samt en kopi af dette svar er sendt  

 til Tilsynsrådet for Frederiksborg Amt.
