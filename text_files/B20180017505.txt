Bekendtgørelse om ændring af bekendtgørelse om tilskud til sundhedsydelser uden for sygehusvæsenet købt i eller leveret fra andre EU/EØS-lande § 1 I bekendtgørelse nr. 470 af 23. maj 2016 om tilskud til sundhedsydelser uden for sygehusvæsenet købt i eller leveret fra andre EU/EØS-lande foretages følgende ændring:
 1. I § 17 indsættes som nyt stk. 6:
»Stk. 6. Lægemiddelstyrelsen kan i særlige tilfælde dispensere fra kravet om kopi af lægemiddelpakningen eller foto heraf i stk. 1, nr. 3, andet punktum, og fra kravet om kopi af recepten i stk. 1, nr. 4, andet punktum.« § 2 Bekendtgørelsen træder i kraft den 1. april 2018.
