Betænkning afgivet af Social- og Indenrigsudvalget den 16. januar 2020 Betænkning over Forslag til lov om ændring af lov om valg til Folketinget og lov om valg af danske medlemmer til Europa-Parlamentet (Ny procedure for indsamling af vælgererklæringer m.v.) [af social- og indenrigsministeren (Astrid Krag)]:
1. Ændringsforslag Social- og indenrigsministeren har stillet 7 ændringsforslag til lovforslaget.
2. Indstillinger Udvalget indstiller lovforslaget til vedtagelse med de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Venstre, Dansk Folkeparti, Det Konservative Folkeparti og Liberal Alliance Venstres, Dansk Folkepartis, Det Konservative Folkepartis og Liberal Alliances medlemmer af udvalget konstaterer, at det er afgørende, jf. de svar, som social- og indenrigsministeren har givet under lovbehandlingen, at en ny portal til indsamling af vælgererklæringer idriftsættes hurtigst muligt, således at den kommende lovs bestemmelser og hensigter kan efterleves.
Af den grund er det vigtigt, at der løbende bliver fulgt op på udviklingen af den nye portal.
Der henvises til social- og indenrigsministerens svar på spørgsmål 1 og 4. Samtidig er det vigtigt for Venstre, Dansk Folkeparti, Det Konservative Folkeparti og Liberal Alliance, at den kommende lov ikke vil skabe unødvendig gene, for hverken partier, der ønsker opstilling til valg til Folketinget eller valg til Europa-Parlamentet, eller borgere, der ønsker at afgive vælgererklæringer.
Der henvises til social- og indenrigsministerens svar på spørgsmål 3. Endvidere konstaterer Venstre, Dansk Folkeparti, Det Konservative Folkeparti og Liberal Alliance, at udvalget løbende vil blive opdateret om udviklingen af vælgererklæringsportalen hver anden måned frem mod idriftsættelsen.
Der henvises til ministerens svar på spørgsmål 14. Endelig bemærker Venstre, Dansk Folkeparti, Det Konservative Folkeparti og Liberal Alliance, at der ikke er afsat ressourcer til foretagelse af stikprøvekontrol eller anden kontrol af, at der ikke svindles med vælgererklæringer, jf. social- og indenrigsministerens svar på spørgsmål 18. Dette finder Venstre, Dansk Folkeparti, Det Konservative Folkeparti og Liberal Alliance ikke er hensigtsmæssigt.
4 Ændringsforslag med bemærkninger Ændringsforslag Til § 1 Af social- og indenrigsministeren, tiltrådt af udvalget:
 1) Efter nr. 5 indsættes som nyt nummer:
»01. I § 12, stk. 4, 1. pkt., der bliver stk. 5, 1. pkt., ændres »3« til: »4«.« [Konsekvensændring] 2) I den under nr. 15 foreslåede § 12 b ændres i nr. 5 »stk. 15« til: »stk. 14«.
[Korrektion] 3) I den under  nr. 15 foreslåede § 12 b ændres i nr. 7 »nr. 7« til: »nr. 6«.
[Korrektion] Til § 2 4) Efter nr. 5 indsættes som nyt nummer:
»01. I § 11, stk. 4, 1. pkt., der bliver stk. 5, 1. pkt., ændres »3« til: »4«.« [Konsekvensændring] 5) I den under nr. 15 foreslåede § 11 b ændres i nr. 5 »stk. 15« til: »stk. 14«.
[Korrektion] 6) I den under nr. 15 foreslåede § 11 b ændres i nr. 7 »nr. 7« til: »nr. 6«.
[Korrektion] Til § 4 7) Stk. 2, 2. pkt., affattes således:
»Er en vælgererklæring før lovens ikrafttræden endeligt afgivet til et parti, der ikke er anmeldt for social- og indenrigsministeren før lovens ikrafttræden, og som efter anmodning efter stk. 1 registreres i den digitale løsning, registrerer social- og indenrigsministeren vælgererklæringen i den digitale løsning, som social- og indenrigsministeren stiller til rådighed efter denne lov, jf. dog stk. 3 og 4.« [Sproglig justering] Bemærkninger Til nr. 1 Der er tale om en ændring af en henvisning som konsekvens af lovforslagets § 1, nr. 4.
 Efter folketingsvalglovens § 12, stk. 4, der med lovforslaget bliver stk. 5, kan den, der har fået et partinavn godkendt, tidligst indgive ansøgning om godkendelse af samme partinavn 1 år efter udløbet af den tidligere godkendelse, hvis en partianmeldelse ikke er foretaget inden for den periode, hvor godkendelsen af partiets navn og en eventuel forlængelse af denne gælder, jf. § 12, stk. 2 og 3.
 Med lovforslagets § 1, nr. 4, vil folketingsvalglovens § 12, stk. 3, blive stk. 4. Henvisningen til § 12, stk. 3, i folketingsvalglovens § 12, stk. 4, der med lovforslaget bliver stk. 5, skal derfor rettelig være en henvisning til § 12, stk. 4.
 Der er alene tale om en konsekvensændring.
Til nr. 2 Ændringsforslaget er en korrektion af det foreslåede § 12 b, nr. 5, i folketingsvalgloven, jf. lovforslagets § 1, nr. 15, hvor der henvises til § 12, stk. 15. Som det fremgår af bemærkningerne til bestemmelsen, skal der rettelig henvises til § 12, stk. 14.
 Der er alene tale om en korrektion af redaktionel karakter.
Til nr. 3 Ændringsforslaget er en korrektion af det foreslåede § 12 b, nr. 7, i folketingsvalgloven, jf. lovforslagets § 1, nr. 15, hvor der henvises til § 12 b, nr. 7. Som det fremgår af bemærkningerne til bestemmelsen, skal der rettelig henvises til § 12 b, nr. 6.
 Der er alene tale om en korrektion af redaktionel karakter.
Til nr. 4 Der er tale om en ændring af en henvisning som konsekvens af lovforslagets § 2, nr. 4.
 Efter Europa-Parlamentsvalglovens § 11, stk. 4, der med lovforslaget bliver stk. 5, kan den, der har fået et partinavn godkendt, tidligst indgive ansøgning om godkendelse af samme partinavn 1 år efter udløbet af den tidligere godkendelse, hvis en partianmeldelse ikke er foretaget inden for den periode, hvor godkendelsen af partiets navn og en eventuel forlængelse af denne gælder, jf. § 11, stk. 2 og 3.
 Med lovforslagets § 2, nr. 4, vil Europa-Parlamentsvalglovens § 11, stk. 3, blive stk. 4. Henvisningen til § 11, stk. 3, i Europa-Parlamentsvalglovens § 11, stk. 4, der med lovforslaget bliver stk. 5, skal derfor rettelig være en henvisning til § 11, stk. 4.
 Der er alene tale om en konsekvensændring.
Til nr. 5 Ændringsforslaget er en korrektion af det foreslåede § 11 b, nr. 5, i Europa-Parlamentsvalgloven, jf. lovforslagets § 2, nr. 15, hvor der henvises til § 11, stk. 15. Som det fremgår af bemærkningerne til bestemmelsen, skal der rettelig henvises til § 11, stk. 14.
 Der er alene tale om en korrektion af redaktionel karakter.
Til nr. 6 Ændringsforslaget er en korrektion af det foreslåede § 11 b, nr. 7, i Europa-Parlamentsvalgloven, jf. lovforslagets § 2, nr. 15, hvor der henvises til § 11 b, nr. 7. Som det fremgår af bemærkningerne til bestemmelsen, skal der rettelig henvises til § 11 b, nr. 6.
 Der er alene tale om en korrektion af redaktionel karakter.
Til nr. 7 Ændringen er udelukkende en sproglig justering med henblik på at øge læsevenligheden af det foreslåede § 4, stk. 2, 2. pkt., og indebærer således ingen indholdsmæssig ændring.
5. Udvalgsarbejdet Lovforslaget blev fremsat den 13. november 2019 og var til 1. behandling den 26. november 2019. Lovforslaget blev efter 1. behandling henvist til behandling i Social- og Indenrigsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 3 møder.
Teknisk gennemgang Social- og indenrigsministeren har den 17. december 2019 over for udvalget foretaget en teknisk gennemgang af lovforslaget.
Oplæg fra den tekniske gennemgang er omdelt som bilag 4 på lovforslaget.
Høringssvar Et udkast til lovforslaget har inden fremsættelsen været sendt i høring, og social- og indenrigsministeren sendte den 23. september 2019 dette udkast til udvalget, jf.
SOU alm. del  bilag 74, folketingsåret 2018-19, 2. samling.
Den 13. november 2019 sendte social- og indenrigsministeren høringssvarene og et høringsnotat til udvalget.
Bilag Under udvalgsarbejdet er der omdelt 8 bilag på lovforslaget.
Spørgsmål Udvalget har under udvalgsarbejdet stillet 18 spørgsmål til social- og indenrigsministeren til skriftlig besvarelse, som ministeren har besvaret.
Birgitte Vind (S) Bjørn Brandenborg (S) Camilla Fabricius (S) Christian Rabjerg Madsen (S) Daniel Toft Jakobsen (S) Malte Larsen (S) Tanja Larsson (S) Rasmus Stoklund (S) Rasmus Helveg Petersen (RV) Kathrine Olldag (RV) Trine Torp (SF) Charlotte Broman Mølbæk (SF) Kirsten Normann Andersen (SF) fmd.
Pernille Skipper (EL) Jakob Sølvhøj (EL) Torsten Gejl (ALT) Fatma Øktem (V) Anni Matthiesen (V) Karen Ellemann (V) Marlene Ambo-Rasmussen (V) Hans Andersen (V) Stén Knuth (V) Karina Adsbøl (DF) nfmd.
Liselott Blixt (DF) Jens Henrik Thulesen Dahl (DF) Brigitte Klintskov Jerkel (KF) Per Larsen (KF) Mette Thiesen (NB) Ole Birk Olesen (LA) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
