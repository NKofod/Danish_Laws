Fremsat den 23. februar 2005 af  

 undervisningsminister (Bertel Haarder) Forslag til Lov om ændring af lov om friskoler og private grundskoler  

 m.v.
(Skolernes frihed, mål med undervisningen,  

 krav til bestyrelsesmedlemmer, lærere og tilsynsførende, herunder om  

 danskkundskaber, samt tilsyn m.v.) § 1 I lov om friskoler og private grundskoler m.v., jf.  

 lovbekendtgørelse nr. 759 af 5. juli 2004, foretages følgende ændringer:
 1.  

  

 I  

  

 § 1  

  

 indsættes før stk. 1 som nyt stykke:
»  

 Friskoler og private grundskoler (frie  

 grundskoler) kan inden for rammerne af denne lov og lovgivningen i øvrigt  

 give  

 undervisning, der stemmer med skolernes egen overbevisning og tilrettelægge  

 undervisningen i overensstemmelse med denne overbevisning.
Skolerne afgør  

 inden  

 for de samme rammer frit, hvilke elever de vil have på skolerne.« Stk. 1-3 bliver herefter stk. 2-4.
 2.  

  

 I  

  

 § 1, stk. 1, 1. pkt.,  

  

 der bliver § 1,  

 stk. 2, 1. pkt., ændres  

 »Friskoler og  

 private grundskoler (frie grundskoler)«  

 til:  

 »Frie grundskoler«.
 3.  


  

 § 1, stk. 1, 4. pkt.,  

  

 der bliver § 1,  

 stk. 2, 4. pkt., affattes  

 således:
»Skolerne skal efter deres  

 formål og i hele deres virke forberede eleverne til at leve i et samfund med  

 frihed og folkestyre samt udvikle og styrke elevernes kendskab til og respekt  

 for menneskerettigheder og grundlæggende frihedsrettigheder, herunder  

 ligestilling mellem kønnene.« 4.  

  

 Efter § 1  

 indsættes:
 »§ 1 a.  

  

 Skolen fastsætter slutmål  

 for de fagområder, som folkeskolens fagkreds naturligt kan opdeles i, samt  

 folkeskolens obligatoriske emner.
 Stk. 2.  

  

 Skolen  

 udarbejder undervisningsplaner for de fagområder og emner, der er nævnt i  

 stk.  

 1. Undervisningsplanerne skal angive udviklingen hen mod slutmålene, beskrive  

 på hvilke klasse- eller alderstrin, der arbejdes med de forskellige  

 fagområder  

 og emner, fastsætte mål for undervisningen på bestemte tidspunkter i det  

 samlede undervisningsforløb (delmål) samt beskrive, hvorledes det samlede  

 undervisningstilbud giver mulighed for alsidig personlig udvikling.
 Stk. 3.  

  

 I det omfang  

 skolen ikke har fastsat slutmål, jf. stk. 1, og delmål, jf. stk. 2, der står  

 mål med, hvad der almindeligvis kræves i folkeskolen, gælder de slutmål  

 henholdsvis trinmål (Fælles Mål), der er fastsat for undervisning i  

 folkeskolen.
 § 1 b.  

  

 Skolen skal regelmæssigt underrette eleverne og forældrene, jf. § 38, om sit  

 syn på elevernes udbytte af skolegangen.
 Stk. 2.  

  

 Som led i  

 undervisningen skal skolen løbende foretage evaluering af elevernes udbytte.  

 Evalueringen danner grundlag for, at undervisningen tilrettelægges, så den  

 svarer til den enkelte elevs behov og forudsætninger med det formål, at  

 eleven  

 så vidt muligt tilegner sig de kundskaber og færdigheder, der følger af de  

 fastsatte slutmål.
 Stk. 3.  

  

 Skolen skal  

 regelmæssigt foretage en evaluering af skolens samlede undervisning og  

 udarbejde en plan for opfølgning på evalueringen.
§ 1 c.  

  

 Skolen skal offentliggøre sine slutmål, delmål og undervisningsplaner, jf. §  

 1  

 a, og resultatet af evaluering og opfølgningsplan, jf. § 1 b, stk. 3,  

 på skolens hjemmeside på internettet.« 5.  

  

 I  

  

 § 5, stk. 5,  

  

 indsættes som  

  

 2. pkt.  

  

 :
»Bestyrelsesmedlemmer  

 skal beherske dansk i skrift og tale.« 6.  


  

 § 5, stk. 8,  

  

 affattes således:
»Stk. 8.  

  

 Bestemmelserne i forvaltningsloven kapitel 2 om  

 inhabilitet og kapitel 8 om tavshedspligt m.v. gælder for bestyrelsen,  

 lederen  

 og andre ansatte ved skolen samt de tilsynsførende, der er nævnt i § 9, stk.  

 2.« 7.  

  

 Efter § 6  

 indsættes:
»§ 6 a.  

  

 Skolens lærere skal beherske  

 dansk i skrift og tale.
Dette gælder dog ikke lærerne ved de tyske  

 mindretalsskoler eller ved skoler, der har fået godkendt et andet  

 undervisningssprog end dansk, jf. § 2, stk. 3, 2. og 3. pkt.« 8.  


  

 § 9, stk. 1, og 2,  

  

 affattes således:
»§ 9.  

  

 Det påhviler forældrene til  

 børn i en fri grundskole (forældrekredsen) at føre tilsyn med skolens  

 almindelige virksomhed, herunder med at skolen giver undervisning og  

 sprogstimulering efter § 1, stk. 2, 2. pkt., som står mål med, hvad der  

 almindeligvis kræves i folkeskolen.
Forældrekredsen træffer selv beslutning  

 om,  

 på hvilken måde tilsynet skal udøves.
Stk. 2.  

  

 Forældrekredsen  

 vælger for højst 4 år en eller flere personer til at føre tilsyn med  

 elevernes  

 standpunkt i dansk, regning/matematik og engelsk samt med, om skolens samlede  

 undervisningstilbud ud fra en helhedsvurdering står mål med, hvad der  

 almindeligvis kræves i folkeskolen.
Den eller de tilsynsførende skal  

 endvidere  

 påse, at skolen opfylder kravet i § 1, stk. 2, 4. pkt., og at  

 undervisningssproget er dansk.
Forældrekredsen kan i stedet anmode  

 kommunalbestyrelsen i skolekommunen om at varetage disse tilsynsopgaver.  

 Skolen  

 skal orientere Undervisningsministeriet om, hvem der er valgt til at føre  

 tilsyn.
Opfylder den eller de tilsynsførende ikke på tilfredsstillende måde  

 kravene til tilsynet i henhold til denne lov, eller regler fastsat i medfør  

 heraf, kan undervisningsministeren pålægge forældrekredsen inden for en  

 nærmere  

 angiven frist at vælge en eller flere nye tilsynsførende.« 9.  

  

 I  

  

 § 9  

  

 indsættes efter stk. 2 som nye  

 stykker:
»Stk. 3.  

  

 Den eller de  

 tilsynsførende 1)  

 	  

 skal til stadighed  

 have sådanne faglige og pædagogiske forudsætninger, at de er i stand til at  

 varetage et tilsyn med undervisningen på grundskoleniveau, 2)  

 	  

 skal beherske dansk i  

 skrift og tale, medmindre tilsynet føres ved de tyske mindretalsskoler eller  

 ved skoler, der har fået godkendt et andet undervisningssprog end dansk, 3)  

 	  

 må ikke tilhøre  

 forældrekredsen, 4)  

 	  

 må ikke være medlem  

 af bestyrelsen, 5)  

 	  

 må ikke være ansat på  

 skolen, 6)  

 	  

 må ikke være ansat  

 eller bestyrelsesmedlem på en anden fri grundskole, hvis skolens ansatte  

 eller  

 bestyrelsesmedlemmer fører tilsyn med denne anden frie grundskole, 7)  

 	  

 må ikke være gift  

 eller nært beslægtet med personer, der er nævnt i nr. 3-6.
Stk. 4.  

  

 Skolen skal  

 betale den eller de personer, der er valgt som tilsynsførende, en godtgørelse  

 efter regler, der fastsættes af undervisningsministeren.« Stk. 3-10 bliver herefter stk. 5-12.
 10.  

  

 I  

  

 § 9, stk. 5,  

  

 der bliver stk. 7, udgår  

 », hvis skolen har en hjemmeside«.
 11.  

  

 I  

  

 § 9, stk. 6, 1. pkt.,  

  

 der bliver stk. 8,  

 1. pkt.,  

  

 § 9, stk. 8, 1. pkt.,  

  

 der  

 bliver stk. 10, 1. pkt.,  

  

 § 9 b, stk. 2,  

 § 15 a, stk. 1, 1. pkt.,  

  

 og  

  

 § 37, stk. 1, 1. pkt.  

  

 ,  

 ændres  

 »§  

 1, stk. 1,«  

 til:  

 »§ 1, stk. 2,«.
 12.  

  

 I  

  

 § 9, stk. 6, 4. pkt.,  

  

 der bliver stk.  

 8, 4. pkt., ændres  

 »stk. 7«  

 til:  

 »stk.  

 9«,  

 i  

  

 stk. 9  

  

 , som bliver stk. 11, ændres »stk. 6 eller 8« til: »stk. 8  

 eller 10«, og i  

  

 stk. 10,  

  

 der bliver  

 stk. 12, ændres »stk. 2, 3 og 7« til: »stk. 2, 5 og 9«.
 13.  

  

 I  

  

 § 9, stk. 7, 3. pkt.,  

  

 der bliver stk. 9,  

 3. pkt., indsættes efter  

 »udføres«  

 :  

 »,  

 herunder at der skal anvendes test«.
 14.  


  

 § 17, stk. 1,  

  

 affattes således:
»Staten yder tilskud til  

 nedbringelse af skolepenge, til nedbringelse af forældrebetalingen for  

 skolefritidsordninger, til nedbringelse af betaling for ophold på en  

 kostafdeling og til befordringsudgifter inden for bevillinger, der fastsættes  

 på de årlige finanslove.
Tilskud til nedbringelse af skolepenge og  

 forældrebetaling for skolefritidsordning samt nedbringelse af betaling for  

 ophold på en kostafdeling fastsættes under hensyn til elevens og forældrenes  

 økonomiske forhold og til, hvorvidt bopælskommunen yder tilskud til  

 skolepengene,  

 forældrebetalingen eller opholdet.« § 2 Stk. 1.  

  

 Loven træder i  

 kraft den 1. august 2005, jf. dog stk. 2.
 Stk. 2.  

  

 Bestemmelsen i §  

 1, nr. 14, træder i kraft dagen efter offentliggørelse i Lovtidende og har  

 virkning fra den 1. januar 2005.
 Stk. 3.  

  

 Kravene til en  

 skoles bestyrelsesmedlemmer i § 5, stk. 5, som affattet ved denne lovs § 1,  

 nr.  

 5, kravene til en skoles lærere i § 6 a, som affattet ved denne lovs § 1, nr.  

 7, og kravene til en skoles tilsynsførende i § 9, stk. 3, nr. 1 og 2, som  

 affattet ved denne lovs § 1, nr. 9, skal senest være opfyldt den 1. august  

 2006, hvis de pågældende er bestyrelsesmedlemmer, lærere og tilsynsførende  

 ved  

 skolen den 31. juli 2005.
 Stk. 4.  

  

 Kravene om slutmål, delmål og  

 undervisningsplaner i § 1 a, som affattet ved denne lovs § 1, nr. 4, skal  

 senest være opfyldt den 1. august 2006. Kravene i bestemmelserne i § 1 b og §  

 1  

 c om evaluering og opfølgningsplan, som affattet ved denne lovs § 1, nr. 4,  

 skal senest være opfyldt den 1. august 2007.
Bemærkninger til lovforslaget Almindelige bemærkninger 1.Baggrunden for lovforslaget 1.1. Generelt Undervisningsministeren fremsatte den 15. december 2004 forslag  

 til Lov om ændring af lov om friskoler og private grundskoler m.v. (Skolernes  

 frihed, mål med undervisningen, krav til bestyrelsesmedlemmer, lærere og  

 tilsynsførende, herunder om danskkundskaber, samt tilsyn, nr. 154, jf.  

 Folketingstidende 2004-05, 1. samling, Tillæg A side 4601 og 4578.  

 Lovforslaget  

 nåede ikke at blive behandlet, inden der blev udskrevet folketingsvalg.
Nærværende lovforslag er en genfremsættelse af ovennævnte  

 lovforslag.
Der er dog foretaget et par mindre justeringer i bemærkningerne  

 til  

 lovforslaget.
Lovforslaget er et led i regeringens bestræbelser på at sikre  

 et højt fagligt niveau i grundskolen og dermed give alle børn et fagligt  

 fundament for fortsat uddannelse og beskæftigelse.
Regeringen er meget  

 opmærksom på behovet for styrkelse af fagligheden i grundskolen, jf. den  

 netop  

 offentliggjorte PISA-undersøgelse, og vil i forlængelse af undersøgelsens  

 resultater foreslå en række ændringer på folkeskoleområdet.  

 PISA-undersøgelsen  

 viser, at de frie grundskoler i matematik og læsekompetence ikke klarer sig  

 bedre end folkeskolen, men måske nærmere i underkanten, og behovet for en  

 styrkelse af fagligheden på frie grundskoler vil derfor også indgå i  

 regeringens overvejelser som led i den samlede opfølgning på  

 PISA-undersøgelsen.
Lovforslaget er en opfølgning på regeringens strategi for bedre  

 integration, idet regeringen lægger vægt på, at også de frie grundskoler  

 forstærker deres indsats for at forberede eleverne til at leve i et samfund  

 med  

 frihed og folkestyre.
Der er efter regeringens opfattelse behov for, at de  

 frie  

 grundskoler også udvikler og styrker elevernes kendskab til og respekt for  

 menneskerettigheder og grundlæggende frihedsrettigheder, herunder  

 ligestilling  

 mellem kønnene.
Endelig finder regeringen, at der bør ske en lovfæstelse af  

 skolernes grundlæggende frihed til  inden for de rammer, som  

 lovgivningen  

 giver herfor - at give en undervisning, der stemmer med skolens egen  

 overbevisning, at tilrettelægge undervisningen i overensstemmelse med denne  

 overbevisning samt til at afgøre, hvilke børn den vil have som elever på  

 skolen.
Hermed sikres bl.a. en større grad af klarhed i selve lovens tekst  

 om,  

 at hensynet til skolernes ret til udøve deres frihed skal indgå med stor vægt  

 i  

 tilsynet, når der skal træffes afgørelse om, hvorvidt en skole overholder en  

 eller flere af lovens øvrige bestemmelser, herunder de bestemmelser med øgede  

 krav til skolernes undervisning, som er indeholdt i lovforslaget.
Dette må  

 anses for væsentligt, når der samtidig i lovforslaget stilles forslag om  

 øgede  

 krav fra samfundets side, som de frie grundskoler skal leve op til som  

 betingelse for at kunne have den betydelige frihed, som de fortsat skal have.
Lovforslaget indeholder i bemærkningerne nedenfor samtidig en  

 status over observationer i forbindelse med resultater af den målrettede  

 tilsynsindsats, der i perioden 2000-2004 har været ført med de frie  

 grundskoler.
Hermed har regeringen afgivet den redegørelse om tilsynet med  

 undervisningen ved de frie grundskoler, som  

 i Supplerende Regeringsgrundlag  Vækst, Velfærd, Fornyelse II blev  

 bebudet til afgivelse i efteråret 2004.
1.2 Undervisningsministeriets målrettede  

 tilsynsindsats 1.2.1. Tilsynsbesøg I perioden 2000  2004 har Undervisningsministeriet gennemført  

 en række tilsynsbesøg på de frie grundskoler.
 Første besøgsrunde gennemførtes i efteråret 2000 og omfattede  

 besøg på 20 frie grundskoler med hovedsageligt tosprogede elever. 5 skoler  

 blev  

 herefter sat under yderligere tilsyn, og 3 skoler blev anbefalet at benytte  

 Undervisningsministeriets særlige konsulentfunktion om råd og vejledning.
 Af de 5 skoler, der blev sat under yderligere tilsyn, blev 3  

 skoler frataget retten til at være en fri grundskole, hvor elever kan opfylde  

 deres undervisningspligt, og retten til tilskud. 2 skoler blev vurderet til  

 at  

 leve op til lovgivningens krav.
Anden besøgsrunde foregik i foråret 2003. Her besøgte  

 Undervisningsministeriet 17 skoler med hovedsagelig tosprogede elever.
Ingen  

 skoler blev på baggrund heraf sat under yderligere tilsyn.
Tredje besøgsrunde foregik som opfølgning på initiativ 25 i  

 Regeringens vision og strategier for bedre integration.
Besøgenes  

 hovedformål  

 var at vurdere, om skolerne efterlever lovgivningens krav om, at skolerne  

 skal  

 forberede eleverne til at leve i et samfund med frihed og folkestyre, samt at  

 skolelederne behersker dansk i skrift og tale.
Besøgene foregik i efteråret  

 2003 og foråret 2004.
I efteråret 2003 besøgte ministeriet 18 frie grundskoler med  

 hovedsagligt tosprogede elever, og i foråret 2004 aflagde ministeriet besøg  

 på  

 14 skoler med et andet undervisningssprog end dansk og/eller en særlig  

 international profil, (i det følgende kaldet internationale skoler) 4 kristne  

 friskoler samt 4 skoler, der bygger deres undervisning på L.
Ron Hubbards  

 studiemetode.
Blandt andet besøgsrunden har ført til, at yderligere 4 frie  

 grundskoler er sat under yderligere tilsyn, mens yderligere et antal skoler  

 fortsat vil være genstand for ministeriets målrettede tilsynsindsats med  

 henblik på opfølgning på tidligere besøg, tilsynserklæringer m.v.
1.2.2. Undersøgelsen af prøvekarakterer og  

 beskikket censur Som opfølgning på initiativ 25 i Regeringens vision og  

 strategi for en bedre integration har ministeriet undersøgt  

 karakterdata på  

 alle de frie grundskoler, der blev besøgt i efteråret 2003 og foråret 2004.
Nedenstående skema viser gennemsnitskarakterer fra  

 folkeskolens afgangsprøve i årene 2002, 2003 og 2004 for fagene dansk  

 skriftlig, dansk mundtlig, matematik skriftlig og matematik mundtlig for de  

 besøgte internationale skoler, frie grundskoler med hovedsaglig tosprogede  

 elever, kristne friskoler og frie grundskoler, der underviser efter L.
Ron  

 Hubbards studiemetode.
Frie grundskoler, der underviser efter L Ron Hubbards  

 studiemetode, er dog medtaget i kategorien internationale skoler, hvis  

 undervisningssproget er et andet end dansk.
Tabellen indeholder endvidere  

 gennemsnit for alle folkeskoler og alle frie grundskoler.
I  

 gennemsnitsberegningerne  

 er alene medtaget de skoler, hvor mindst 3 elever har aflagt folkeskolens  

 afgangsprøve.
Dette svarer til principperne for offentliggørelse af  

 karaktergennemsnit på skolernes og ministeriets hjemmeside.
Antallet af  

 skoler,  

 der indgår i beregningen af karaktergennemsnit inden for den enkelte gruppe,  

 kan variere fra år til år afhængig af, om og hvor mange elever der går til  

 prøve.
02 03 04 02 03 04 02 03 04 02 03 04 Gennemsnit Da Sk Da sk Da Sk Da mu Da mu Da mu M sk M Sk M sk M mu M mu M Mu Internationale 8,0 8,5 8,5 8,5 8,9 8,8 8,2 8,4 8,5 8,7 8,9 8,6 Tosprogede 7,4 7,0 7,4 8,0 8,0 8,3 7,0 7,2 7,3 8,4 8,5 8,1 Kristne 9,0 7,8 8,4 8,0 8,5 7,6 --- 7,8 7,4 --- 8,3 7,9 L.R.Hobbard 7,1 7,0 6,9 7,1 8,9 8,1 7,1 7,9 7,7 7,2 7,7 8,5 Folkeskoler 8,0 8,0 8,0 8,5 8,5 8,4 7,8 7,9 7,8 8,3 8,2 8,2 Frie grundsk.
8,1 8,2 8,2 8,6 8,7 8.7 8,0 8,2 8,2 8,5 8,5 8,4 De frie grundskoler, der har været omfattet af  

 Undervisningsministeriets besøgsrunde i 2003 og 2004, har alle haft beskikket  

 censur ved folkeskolens afgangsprøver i 2004.
1.2.3. Evaluering af dansk som andetsprog på  

 frie grundskoler Ministeriet har i 2004 gennemført en evaluering i dansk som  

 andetsprog  

 på de frie grundskoler.
Evalueringen viser bl.a., at der sjældent er bevidsthed om  

 faget dansk som andetsprog på skolerne.
F.eks. underviser knap halvdelen af  

 de  

 frie grundskoler med tosprogede elever ikke de tosprogede elever i dansk som  

 andetsprog.
Evalueringen viser desuden, at der ikke sker en systematisk  

 vurdering af tosprogede elevers behov for undervisning i dansk som  

 andetsprog.
 Evalueringen viser også, at de lærere, der underviser i dansk  

 som andetsprog, ofte ikke har en formel uddannelse, som er målrettet  

 undervisningen af tosprogede elever.
 Skolerne tillægger forældresamarbejdet stor værdi, men  

 vurderer, at samarbejdet er vanskeligt og ressourcekrævende på grund af  

 sproglige og kulturelle barrierer.
Inddragelse af karakterdata for de tosprogede elever på de frie  

 grundskoler viser, at de klarer sig dårligere end de danske elever ved  

 folkeskolens afgangsprøve.
De tosprogede elever klarer sig ikke markant  

 dårligere, men der er dog et spring på cirka en halv karakter mellem  

 etsprogede  

 og tosprogede ved folkeskolens afgangsprøve i skriftlig og mundtlig dansk og  

 skriftlig matematik på de frie grundskoler.
1.2.4. Undersøgelse af det eksterne,  

 forældrevalgte tilsyn Ved ændringen af loven i 2002 (lov nr. 413 af 6. juni 2002)  

 blev det eksterne, forældrevalgte tilsyn styrket.
Dette skete bl.a. på  

 baggrund  

 af en undersøgelse af det eksterne forældrevalgte tilsyn, foretaget omkring  

 årsskiftet 2001/2002. I denne undersøgelse kom det bl.a. frem, at en del af  

 de  

 tilsynsførende førte deres tilsyn uden, eller ved kun i meget begrænset  

 omfang,  

 at overvære undervisningen.
Undersøgelsen såede således tvivl om kvaliteten  

 af  

 det førte tilsyn, og ved lovændringen i 2002 blev der derfor bl.a. vedtaget  

 en  

 bestemmelse om omfanget af tilstedeværelsen på skolen i forbindelse med  

 tilsynet, samt en bestemmelse om, at den tilsynsførendes tilsynserklæring  

 skal  

 være tilgængelig på skolens hjemmeside.
Siden lovændringen har der efter Undervisningsministeriets  

 opfattelse i flere tilfælde været grundlag for tvivl om kvaliteten af det  

 eksterne tilsyn.
Dette kommer bl.a. til udtryk ved en stikprøvekontrol af de  

 tilsynserklæringer, der er at finde på skolernes hjemmesider.
Her fremgår  

 det,  

 at både det førte tilsyn og erklæringerne herom er meget varierende i omfang  

 og  

 indhold.
Derfor vil der blive udarbejdet en standard for  

 tilsynserklæringernes  

 indhold og udformning.
Herudover har ministeriet i flere tilfælde måttet sætte skoler  

 under yderligere tilsyn på trods af, at den eksterne tilsynsførende intet har  

 haft at bemærke i sin seneste tilsynserklæring.
Dette giver ministeriet  

 anledning til at sikre, at den tilsynsførende har de fornødne kvalifikationer  

 til at løse opgaven.
1.2.5. Resultater af  

 Undervisningsministeriets målrettede tilsynsindsats Blandt andet på baggrund af tilsynsbesøgene i 2000-2004 er i  

 alt 10 skoler blevet sat under yderligere tilsyn, fordi ministeriet har været  

 i  

 tvivl om, hvorvidt skolerne giver en undervisning, der står mål med, hvad der  

 almindeligvis kræves i folkeskolen.
Indtil videre har 3 skoler fået frataget  

 deres tilskud, 5 tilsynssager er verserende og 2 skoler er vurderet til at  

 opfylde lovens krav.
Et antal skoler vil fortsat være genstand for  

 ministeriets  

 målrettede tilsynsindsats med henblik på opfølgning på tidligere besøg,  

 tilsynserklæringer m.v.
I forbindelse med tilsynsbesøgene har ministeriet ved flere  

 lejligheder erfaret vanskeligheder i forhold til at vurdere, hvornår en  

 skoles  

 undervisning står mål med, hvad der almindeligvis kræves i folkeskolen, og  

 dermed oplevet et behov for en præcisering af, hvad det vil sige at give en  

 sådan undervisning.
Samtidig har udviklingen i folkeskolen med fokus på en  

 større faglighed en afsmittende effekt på, hvad der kan kræves på en fri  

 grundskole.
Disse forhold tilsammen begrunder ønsket om at præcisere kravet  

 om  

 at stå mål med.
 Den målrettede tilsynsindsats har ført til, at det  

 forældrevalgte, eksterne  

 tilsyn blev  

 styrket ved lovændringen i 2002, og en fortsat tvivl om kvaliteten af dette  

 tilsyn har medført forslag til en yderligere styrkelse og præcisering af  

 tilsynet.
Resultaterne af evalueringen af dansk som andetsprog på de frie  

 grundskoler viser, at kun knap halvdelen af de skoler, som har tosprogede  

 elever, underviser eleverne i dansk som andetsprog.
Evalueringen viser  

 desuden,  

 at der ikke sker en systematisk vurdering af de tosprogede elevers behov for  

 dansk som andetsprog.
Disse forhold sat overfor det faktum, at tosprogede  

 elever klarer sig dårligere end danske elever ved folkeskolens afgangsprøve,  

 giver ministeriet anledning til at formode, at der er behov for at øge  

 opmærksomheden på undervisningen af tosprogede elever i de frie grundskoler.
1.3 Tidligere behandlinger af relevante  

 bestemmelser Med hensyn til tidligere behandlinger af relevante bestemmelser  

 i lov om friskoler og private grundskoler henvises til: Folketingstidende  

 1990-91, 2. samling (L 192), Folketingets Forhandlinger spalte 5835, 5923,  

 7100, 7493, Tillæg A spalte 6101, Tillæg B spalte 1673, 1763.  

 Folketingstidende  

 1997-98, 2. samling (L25), Folketingets Forhandlinger spalte 372, 1741, 2092,  

 Tillæg A spalte 619, Tillæg B spalte 190. Folketingstidende  

 2001-02, 2. samling (L163), Folketingets  

 Forhandlinger spalte 4330, 6707, 7040, Tillæg A spalte 4301, 4287, Tillæg B  

 spalte 1118, Tillæg C spalte 483.
2. Lovforslagets indhold 2.1. Lovforslagets fem hovedelementer Lovforslaget indeholder fem hovedelementer:
1)  

 	  

 Krav til skolerne  

 om at udarbejde slutmål, delmål og undervisningsplaner, at tilpasse  

 undervisningen til den enkelte elev, at evaluere løbende og at kontakte  

 elevernes hjem 2)  

 	  

 Udvidelse af de  

 frie grundskolers forpligtelse til at forberede eleverne til at leve i et  

 samfund med frihed og folkestyre 3)  

 	  

 Krav til tilsynet  

 med de frie grundskoler, herunder at tilsynet med skolerne varetages af både  

 forældrene, de forældrevalgte tilsynsførende og undervisningsministeren 4)  

 	  

 Krav til  

 danskkundskaber hos skolens lærere, bestyrelsesmedlemmer og tilsynsførende 5)  

 	  

 Lovfæstelse af  

 skolernes grundlæggende frihed til at give en undervisning, der stemmer med  

 skolens egen overbevisning, at tilrettelægge undervisningen i  

 overensstemmelse  

 med denne overbevisning samt at afgøre, hvilke børn den vil have som elever  

 på  

 skolen Ad 1. Krav til de frie  

 grundskolers undervisningsmål Af den gældende lov fremgår alene, at skolernes undervisning  

 generelt skal stå mål med, hvad der almindeligvis kræves i folkeskolen.
Forslaget indebærer, at skolen udarbejder slutmål for de  

 fagområder, som folkeskolens fagkreds naturligt kan opdeles i, samt for  

 folkeskolens obligatoriske emner.
Herudover udarbejder skolen  

 undervisningsplaner, der som minimum skal angive, på hvilket klassetrin der  

 arbejdes med de forskellige fag og fagområder samt fastsætter mål for  

 undervisningen på bestemte tidspunkter i det samlede undervisningsforløb  

 (delmål), herunder angivelse af progressionen hen imod slutmålene, samt  

 hvorledes det samlede undervisningstilbud giver mulighed for alsidig  

 personlig  

 udvikling.
Det fastsættes samtidig som et krav, at ikke alene undervisningen,  

 jf. § 1, stk. 1, men også de slutmål og delmål, som skolen fastsætter for sin  

 undervisning, skal stå mål med de slutmål og trinmål, der gælder for  

 folkeskolens undervisning.
Alternativt kan skolen benytte folkeskolens  

 slutmål  

 og trinmål (Fælles Mål).
I respekt for de frie grundskolers grundlæggende frihed til  

 inden for rammerne af loven at give en undervisning, der stemmer med skolens  

 overbevisning og at tilrettelægge undervisningen i overensstemmelse med denne  

 overbevisning, er det med forslaget overladt til den enkelte skole at  

 fastsætte  

 egne slut- og delmål for undervisningen.
Dette indebærer, at slut- og delmål  

 kan udformes, så de stemmer med skolens overbevisning og tilrettelæggelse af  

 undervisningen, som den er beskrevet i skolens undervisningsplan.
Der vil  

 være  

 de indholdsmæssige krav til de af skolen udarbejdede undervisningsplaner og  

 slut- og delmål, at de i deres beskrivelse er konkrete og har en sådan  

 detaljeringsgrad, at det er muligt at vurdere dem sammenholdt med de slut- og  

 trinmål, der gælder for folkeskolens undervisning i de obligatoriske fag og  

 emner.
Det skal herunder være muligt at vurdere, om undervisningsplan og  

 delmål  

 er beskrevet på en sådan måde og med et sådant indhold, at det dokumenteres,  

 at  

 skolen med sin undervisning både agter at lede og vil kunne lede frem mod de  

 af  

 skolen fastsatte slutmål.
Det skal endvidere være muligt at vurdere, om  

 slutmålene hver for sig og samlet set står mål med de slutmål, der er fastsat  

 for folkeskolens undervisning.
 Undervisningsministeriet vil udarbejde en vejledning til  

 skolerne om udarbejdelse af slutmål, delmål og undervisningsplaner.
 Forslaget indeholder endvidere krav om, at skolen regelmæssigt  

 underretter elever og forældre om elevens udbytte af skolegangen, at skolen  

 foretager en løbende evaluering af den enkelte elevs udbytte af  

 undervisningen,  

 og at skolen regelmæssigt evaluerer den samlede undervisning samt udarbejder  

 en  

 plan for opfølgning af evalueringen..
 Endelig indeholder forslaget krav om, at slutmål, delmål,  

 undervisningsplaner, resultater af evalueringer og opfølgningsplaner skal  

 være  

 tilgængelige på skolens hjemmeside.
For skolen vil de nye krav betyde, at ledelse og lærere i  

 højere grad får mulighed for at reflektere over praksis.
Det vil gælde både i  

 tilrettelæggelsen af undervisningen, i evalueringen af den samlede  

 undervisning  

 og i evalueringen af undervisningen af den enkelte elev.
 Det vil samlet set give en øget bevidsthed om undervisningens  

 faglige, pædagogiske og organisatoriske indhold.
Kravene betyder samtidig en præcisering af, hvad det vil sige,  

 at undervisningen skal stå mål med, hvad der almindeligvis kræves i  

 folkeskolen.
Således vil skolen selv i sin interne evaluering kunne vurdere,  

 i hvilken  

 udstrækning den lever op til de mål, som den selv har sat  og som skal  

 stå mål  

 med, hvad der almindeligvis kræves i folkeskolen.
Dette vil have betydning  

 for  

 og indflydelse på den videre planlægning af undervisningen, herunder valg af  

 undervisningsformer- og metoder, undervisningsmaterialer og for samarbejdet  

 om  

 undervisningens tilrettelæggelse.
Forslaget berører ikke skolernes frihed til selv at vælge form  

 eller metode, når det drejer sig om den løbende evaluering.
Flere metoder er  

 allerede i brug, fx iagttagelse, samtale, spørgeskema, test, logbog og  

 portfolio.
Som supplement og inspiration vil Undervisningsministeriet i denne  

 forbindelse stille centralt udarbejdede vurderingsmaterialer til rådighed for  

 skolerne.
Der vil bl.a. blive tale om en læsetest i 2. klasse, en test i  

 dansk  

 i 4. klasse samt en matematiktest i 6. klasse.
For elever og forældre  

 vil de nye krav til undervisningsplaner, slut- og delmål betyde mulighed  

 for en større indsigt  

 i indholdet  

 og  

 kvaliteten af den undervisning, der finder  

 sted på skolen.
Det vil gælde både ved tilgængeligheden af skolens  

 overvejelser  

 om og planer for undervisningen og den løbende kontakt mellem skole, elev og  

 forældre om elevens udbytte af skolegangen.
Resultaterne af den løbende interne evaluering skal dels tjene  

 som grundlag for skolens tilpasning af undervisningen til den enkelte elev,  

 dels bruges til at underrette elever og forældre om elevens udbytte af  

 undervisningen.
Dialogen med forældrene vil således kunne indeholde en mere  

 præcis angivelse af elevens standpunkt samt en afdækning af behovet for en  

 eventuel støtte fra skolens og/eller hjemmets side inden for nærmere  

 definerede  

 fagområder.
Herunder vil dette kvalificere forældrenes løbende tilsyn med  

 undervisningen.
Undervisningsministeriet har i 2004 gennemført en evaluering i  

 dansk som andetsprog i de frie grundskoler.
Evalueringen viser bl.a., at der  

 ikke sker en systematisk vurdering af tosprogede elevers behov for  

 undervisning  

 i dansk som andetsprog.
Disse behov vil være lettere at identificere vha.  

 løbende evalueringer.
Rapporten kan ses på Undervisningsministeriets  

 hjemmeside  

 på internettet, www.uvm.dk.
I forhold til formidlingen af evalueringen ligger der her en  

 mulighed for skolerne til at styrke både den interne dialog omkring eleverne  

 og  

 dialogen mellem elever/forældre og skole.
Det vil være hensigtsmæssigt i  

 videst  

 mulig omfang at lade eleven medvirke aktivt i denne proces og i formidlingen  

 af  

 evalueringen.
Dialogen vil kunne medvirke til, at der kan ske en mere præcis  

 afdækning af et evt. behov for støtte fra skolens og/eller hjemmets side  

 inden  

 for nærmere definerede fagområder.
For offentligheden  inkl. det forældrevalgte eksterne tilsyn  

 og ministeriets tilsyn  vil de nye krav give bedre grundlag for at  

 vurdere, om  

 skolens undervisning står mål med, hvad der almindeligvis kræves i  

 folkeskolen.  

 Skolens slutmål, delmål og undervisningsplaner er konkrete materialer, der  

 sammen med en vurdering af praksis i undervisningen vil indgå i den samlede  

 vurdering af, hvorvidt undervisningen lever op til lovens krav.
F.eks. vil  

 den  

 tilsynserklæring, som den tilsynsførende skal udarbejde én gang årligt,  

 skulle  

 indeholde vurderinger om skolens undervisning sat op i mod skolens egne  

 formulerede mål og planer eller alternativt folkeskolens Fælles Mål.
Det er Undervisningsministeriets erfaring, at elever med  

 særlige behov  

 ikke altid får tilbudt den  

 støtte, som de har behov for.
Det drejer sig både om elever med generelle  

 eller  

 specifikke indlæringsvanskeligheder og om elever, som på grund af  

 utilstrækkelige  

 danskfærdigheder ikke får det fulde udbytte af undervisningen.
Efter regeringens opfattelse vil de ovennævnte præciseringer  

 samlet set medføre en større sikkerhed for, at skolens undervisning lever op  

 til lovens krav.
Samtidig vil det øge skolens retssikkerhed i tilfælde af, at  

 der opstår tvivl om, hvorvidt undervisningen står mål med, hvad der  

 almindeligvis kræves i folkeskolen.
Forslaget ændrer ikke ved skolernes frihed til selv at  

 tilrettelægge og organisere undervisningen ud fra eget idégrundlag og  

 pædagogiske principper.
Forslaget stiller imidlertid krav om, at den enkelte  

 skole systematisk arbejder med og reflekterer over sin måde at tilrettelægge  

 undervisningen på, baggrunden herfor, samt om indsatsen fører hen imod de  

 krav,  

 som loven stiller.
 Der vil i forbindelse med en kommende ændring af lov om frie  

 kostskoler blive søgt indført tilsvarende bestemmelser for så vidt angår de  

 kurser på efterskoler, hvor eleverne opfylder deres undervisningspligt.
Ad 2. Udvidelse af de  

 frie grundskolers forpligtelse til at forberede eleverne til at leve i et  

 samfund med frihed og folkestyre Der blev ved lov nr. 413 af 6. juni 2002 indsat et krav i loven  

 om, at de frie grundskoler  ud over at give en undervisning, der står  

 mål med,  

 hvad der almindeligvis kræves i folkeskolen  også skal forberede  

 eleverne til  

 at leve i et samfund med frihed og folkestyre.
I forbindelse med Folketingets  

 behandling af det lovforslag, som lå til grund for denne lovændring  

 (Lovforslag  

 nr.
L 163, fremsat den 13. marts 2002), fik den forslåede bestemmelse, som  

 indeholdt en direkte henvisning til Den Europæiske  

 Menneskerettighedskonvention  

 (EMRK), den gældende enklere affattelse, idet henvisningen til EMRK udgik.  

 Dette skete ifølge bemærkningerne til det tilgrundliggende ændringsforslag  

 for  

 at koncentrere bestemmelsen om det centrale i kravet til undervisningen om at  

 forberede eleverne til at leve i et samfund med frihed og folkestyre.
Det  

 fremgår af bemærkningerne til det nævnte ændringsforslag bl.a., at den  

 ændrede  

 formulering indeholder de samme overordnede krav til undervisningen som de i  

 lovforslag nr.
L 163 foreslåede.
Dette er i de nævnte bemærkninger begrundet  

 med, at forberedelsen af eleverne vil skulle ske på grundlag af de  

 grundlæggende frihedsrettigheder og menneskerettigheder, da disse rettigheder  

 er en væsentlig del af det danske samfunds karakter.
 Selv om der derfor på baggrund af bemærkningerne til det  

 forslag, som ligger til grund for den gældende bestemmelse, juridisk ikke kan  

 være tvivl om, at bestemmelsen allerede indebærer et krav til skolerne om  

 at  

 udvikle og styrke elevernes kendskab til og respekt for menneskerettigheder  

 og  

 grundlæggende frihedsrettigheder, herunder ligestilling mellem kønnene,  

 vil  

 det efter regeringens opfattelse, ikke mindst af integrationspolitiske  

 grunde,  

 være mest hensigtsmæssigt at indføje dette krav i bestemmelse, således at  

 kravet fremgår eksplicit heraf.
 For at sikre at fundamentalistiske eller ekstremistiske  

 handlinger, der begrundes i religiøse hensyn m.v., men som alvorligt strider  

 mod menneskerettigheder og grundlæggende frihedsrettigheder, herunder  

 ligestillingen mellem kønnene, ikke kan finde sted på eller fra en fri  

 grundskole, selvom en sådan adfærd ikke har direkte forbindelse med  

 undervisningen af eleverne, finder regeringen, at kravet endvidere bør  

 udvides  

 til at omfatte skolernes hele virke.
 Det foreslåede udvidede krav til  

 skolernes forpligtelse til at forberede eleverne til at leve i et samfund med  

 frihed og folkestyre, vil som afledt konsekvens kunne indebære, at en skoles  

 bestyrelse  

 til skolens lærere og andre ansatte ligeledes må skulle skærpe skolens krav,  

 herunder det til enhver tid på skolen gældende dekorumkrav, for at sikre, at  

 skolen også altid vil kunne leve op til lovens krav på dette punkt.
Den Europæiske Menneskerettigheds Domstol har i en række sager  

 fastslået, at EMRK ikke beskytter ytringer, tanker, ideer og handlinger m.v.,  

 der er i modstrid med konventionen.
Konventionen beskytter således kun  

 foreninger, ytringer, forsamlinger m.v., som respekterer demokratiet samt  

 lighed mellem kønnene.
Den foreslåede ændring er i overensstemmelse med  

 konventionen.
Ad 3. Krav til tilsynet  

 med de frie grundskoler Med forslaget om, at skolerne skal udfærdige skriftlige  

 undervisningsplaner til offentliggørelse på skolens hjemmeside, og at  

 skolerne  

 skal foretage løbende evaluering af bl.a. elevernes udbytte af  

 undervisningen,  

 sættes der  både for ledere, lærere, elever, forældre og de  

 tilsynsførende -  

 øget fokus på muligheden for at reflektere mere over det arbejde, der til  

 dagligt udføres på skolerne.
Blandt andet på baggrund heraf stilles der forslag om, at den  

 eller de tilsynsførende til stadighed har sådanne faglige og pædagogiske  

 forudsætninger, at de i stand til at kunne varetage tilsynet.
Der stilles  

 ikke  

 krav til de tilsynsførendes uddannelsesmæssige baggrund.
Der er mange måder at udføre tilsynet på, og der er mange  

 forskellige elementer, der kan inddrages i tilsynet.
Skriftlige  

 undervisningsplaner og gennemførelse af evalueringer giver den eller de  

 tilsynsførende nyt materiale at forholde sig til i forbindelse med  

 tilsynsarbejdet.
Inddragelse af materialet kræver imidlertid, at den  

 tilsynsførende er i stand til at forholde sig til, om planerne sandsynliggør,  

 at undervisningen vil stå mål med, hvad der almindeligvis kræves i  

 folkeskolen,  

 og hvorledes den faktisk gennemførte undervisning er i forhold til den  

 planlagte undervisning.
Dette er  

 i sig  

 selv en væsentlig pædagogisk og faglig udfordring for den enkelte  

 tilsynsførende.
 Den tilsynsførende skal ifølge gældende lovs § 9, stk. 6,  

 indsende en begrundet indberetning til Undervisningsministeriet, hvis ikke  

 skolen, efter at have fået tid til at bringe forholdene i orden, overholder  

 kravene i den gældende lovs § 1, stk. 1. Undervisningsministeriet har kun i  

 enkelte tilfælde modtaget en sådan begrundet indberetning til trods for, at  

 ministeriet inden for de sidste 4 år har sat 10 skoler under yderligere  

 tilsyn.  

 I mange af disse tilfælde har den eksterne tilsynsførende endog intet haft at  

 bemærke i sin seneste tilsynserklæring.
Desuden har en stikprøveundersøgelse af tilsynserklæringer  

 vist, at udformning og kvalitet er meget svingende.
Dette kan skyldes, at de  

 tilsynsførende er i tvivl om, hvilken form en tilsynserklæring skal have.
Der  

 vil derfor blive udsendt retningslinjer for formen for udarbejdelsen af  

 tilsynserklæringerne.
Der er også grund til bekymring om, hvorvidt kvaliteten  

 af det udførte tilsyn er på højde med det forventede.
Forslaget om, at den  

 tilsynsførende skal have faglige og pædagogiske forudsætninger skal også ses  

 på  

 baggrund heraf.
 Alle tilsynsførende vil blive tilbudt kurser om  

 tilsynsarbejdet, som Undervisningsministeriet vil planlægge og afholde i  

 samarbejde med de frie grundskolers skoleforeninger.
Efter forslaget stilles der krav om, at den eller de  

 tilsynsførende ikke må være ansat eller bestyrelsesmedlem på en anden fri  

 grundskole, hvis skolens ansatte eller bestyrelsesmedlemmer fører tilsyn med  

 denne anden frie grundskole.
Ved forbud mod en sådan udveksling kan det  

 undgås,  

 at der opstår tvivl om, hvorvidt den tilsynsførende forholder sig objektivt  

 og  

 uafhængigt til tilsynsopgaven.
 Se endvidere pkt. 2.2. om undervisningsministerens tilsyn.
Ad 4. Krav til  

 danskkundskaber hos skolens lærere, bestyrelsesmedlemmer og tilsynsførende Efter forslaget skal skolernes lærere, bestyrelsesmedlemmer og  

 tilsynsførende beherske dansk i skrift og tale.
Det gælder dog ikke for  

 bestyrelsesmedlemmer og tilsynsførende ved de tyske mindretalsskoler eller  

 ved  

 skoler, der har fået godkendt et andet undervisningssprog end dansk.
Samme krav blev ved lovændringen i 2002 (Lov nr. 413 af 6. juni  

 2002) indført for skolelederen.
Disse forslag skal sikre, at de personer, der  

 har undervisningsmæssige, styrelsesmæssige eller tilsynsmæssige  

 forpligtelser,  

 ikke forhindres i udførelsen af deres opgaver af sproglige barrierer.
Ad 5. Lovfæstelse af  

 skolernes grundlæggende friheder De frie grundskoler er historisk helt grundlæggende  

 karakteriseret ved, at de inden for lovens rammer har frihed til at give og  

 tilrettelægge en undervisning, der stemmer med skolens egen overbevisning,  

 uanset om denne overbevisning er af kulturel, religiøs, politisk eller anden  

 karakter.
Det samme gælder skolernes ret til selv at afgøre, hvilke elever de  

 vil have.
Herved har dansk grundskolekultur sikret et væsentligt frirum til  

 forældrene til at have eller selv skabe sig et alternativ til den offentlige  

 folkeskole.
Dette princip om skolefrihed, som blev grundlovsfæstet i 1915,  

 har  

 fundet udtryk i Grundlovens § 76. Skolefriheden modsvares af den  

 grundlæggende  

 pligt for skolerne til at sikre, at undervisningen skal stå mål med, hvad der  

 almindeligvis kræves i folkeskolen.
Regeringen finder derfor, at der bør ske  

 en  

 lovfæstelse af skolernes grundlæggende friheder for derved at sikre, at den  

 væsentlige balance mellem på den ene side skolernes grundlæggende friheder og  

 på den anden side skolernes pligter fremgår af loven.
En lovfæstelse af  

 skolernes grundlæggende frihed vil naturligvis ikke kunne begrunde, at  

 skolerne  

 kan unddrage sig opfyldelsen af deres forpligtelser efter lovgivningen,  

 herunder særligt pligten til at sikre, at skolernes undervisning står mål  

 med,  

 hvad der almindeligvis kræves i folkeskolen, og pligten til at forberede  

 eleverne til at leve i et samfund med frihed og folkestyre.
2.2. Tilsynet med undervisningen Lovforslaget indeholder tillige forslag om præcisering af  

 bestemmelserne i loven om tilsynet med undervisningen, særligt med henblik på  

 at sikre, at det klart fremgår af loven, at tilsynet med undervisningen  

 varetages af både forældrene, herunder af den eller de tilsynsførende, som  

 forældrene skal vælge, og af Undervisningsministeriet.
Ministeriets tilsyn med undervisningen vil almindeligvis have  

 en overordnet, overvågende karakter på grundlag af en række objektive  

 indikatorer, f.eks. elevernes karakterer ved de afsluttende prøver.
Tilsynet  

 vil i tilfælde, hvor der konkret kan være tvivl om, hvorvidt en eller flere  

 skoler opfylder lovens krav til undervisningen, kunne antage en mere  

 målrettet  

 karakter med henblik på at tage stilling til, om et yderligere tilsyn skal  

 iværksættes.
Intensiteten af ministeriets tilsyn afstemmes således konkret  

 efter tilsynsbehovet i forhold til  

 de  

 enkelte skoler ud fra udgangspunktet med det overordnede, overvågende tilsyn.
 Af lovens gældende bestemmelse i § 9 fremgår, at tilsynet med  

 undervisningen i de frie grundskoler omfatter følgende tre tilsynsformer:
 1)  

 	  

 Tilsynet med en fri  

 grundskoles almindelige virksomhed, herunder med, at skolen giver en  

 undervisning, der står mål med, hvad der almindeligvis kræves i folkeskolen,  

 påhviler forældrene til børn i skolen (forældrekredsen).
 2)  

 	  

 Forældrekredsen  

 enten vælger for højst 4 år en person til at føre tilsyn med elevernes  

 standpunkt i dansk, regning/matematik og engelsk eller anmoder  

 kommunalbestyrelsen i skolekommunen om at varetage dette tilsyn (det eksterne  

 tilsyn).
 3)  

 	  

 Undervisningsministeren  

 kan i særlige tilfælde træffe beslutning om yderligere tilsyn med en skole.
 Herudover kan Undervisningsministeriet som nævnt føre et  

 såkaldt målrettet tilsyn.
Det målrettede tilsyn er en del af udmøntningen af ministeriets  

 overordnede sektortilsyn.
Beslutningen om et målrettet tilsyn træffes på  

 baggrund af et ønske om at sikre sig, at en eller flere skoler lever op til  

 kravene i lovens § 1, stk. 1, eller på grund af et ønske om at sikre sig, at  

 en  

 eller flere skoler opfylder lovens øvrige bestemmelser.
Et målrettet tilsyn kan udmøntes på forskellig vis.
Ministeriet  

 kan udbede sig forklaringer eller redegørelser fra skolen, udbede sig  

 forskelligt materiale fra skolen, indhente oplysninger eller erklæringer fra  

 ministeriets eller skolens samarbejdsparter, beskikke censur ved de mundtlige  

 prøver og iværksætte andre foranstaltninger.
Det indgår i den målrettede tilsynsindsats, at ministeriet  

 besøger en eller flere skoler.
Et sådant tilsynsbesøg kan foregå både anmeldt  

 og uanmeldt og kan strække sig over en hel eller flere dage.
Tilsynsbesøgene  

 kan indeholde observationer i klasserne i en hel lektions længde,  

 og  

 ministeriet kan, hvis skolen giver sit samtykke gennemføre test i  

 udvalgte fag og på udvalgte klassetrin.
Ved brug af test ved skoler med egne  

 delmål, som står mål med folkeskolens trinmål, vil der blive taget  

 udgangspunkt  

 i skolens delmål.
 Hvis en skole ikke ønsker at give sit samtykke til  

 gennemførelse af test, vil dette forhold blandt flere indgå i en samlet  

 vurdering af, om et yderligere tilsyn skal iværksættes.
2.3. Fripladstilskud til skolefritidsordning Efter lovforslaget yder staten tilskud til nedbringelse af  

 forældrebetalingen for skolefritidsordninger inden for bevillinger, der  

 fastsættes på de årlige finanslove.
Tilskuddet fastsættes under hensyn til  

 elevernes og forældrenes økonomiske forhold og til, hvorvidt bopælskommunen  

 yder tilskud til forældrebetalingen.
3. Økonomiske og administrative konsekvenser  

 for stat, kommuner og amtskommuner Lovforslaget har ingen økonomiske og administrative  

 konsekvenser for stat, kommuner og amtskommuner.
Der afsættes 5,0 mio. kr.  

 til  

 tilskud til nedbringelse af forældrebetalingen for skolefritidsordninger i  

 2005. Finansieringen sker inden for Undervisningsministeriets egen ramme.
4. Økonomiske og administrative konsekvenser  

 for erhvervslivet Lovforslaget har ingen økonomiske og administrative  

 konsekvenser for erhvervslivet.
5. Miljømæssige konsekvenser Lovforslaget har ingen miljømæssige konsekvenser.
6. Forholdet til EU-retten Forslagene om at bestyrelsesmedlemmer, lærere og forældrevalgte  

 tilsynsførende skal beherske dansk i skrift og tale er i overensstemmelse med  

 EU-retten, jf. art. 3 i Rådets forordning af 15. oktober 1968 om  

 arbejdskraftens  

 frie bevægelighed inden for Fællesskabet (1612/68), som senest ændret ved Rfo  

 2434/92, hvorefter en medlemsstat kan stille krav om nødvendige  

 sprogkundskaber, der kræves af hensyn til den tilbudte stillings særlige  

 karakter.
Lovforslagets sprogkrav er nødvendigt, idet det må anses for  

 usandsynligt, at de pågældende vil kunne udøve deres opgaver uden at kunne  

 forstå, hvad de går ud på, herunder at kunne kommunikere ubesværet med  

 skolens  

 dansktalende leder og lærere.
For så vidt angår lærerne er kravet væsentligt  

 af  

 hensyn til deres mulighed for at kunne stimulere eleverne sprogligt.
Lærerne  

 skal ligeledes være i stand til at kunne skrive et forståeligt dansk i  

 elevernes kontaktbøger af hensyn til kommunikationen mellem hjem og skole.
7. Høring Et lovudkast har inden fremsættelsen været sendt til høring hos  

 følgende: Frie Grundskolers Fællesråd, Dansk Friskoleforening, Frie  

 Grundskolers Lærerforening, Foreningen af Frie Ungdoms- og Efterskoler,  

 Foreningen af Husholdningsskoler og Håndarbejdsskoler, Efterskolernes  

 Lærerforening, Rigsrevisionen, KL, Københavns Kommune og Frederiksberg  

 Kommune.
 Lovudkastet har endvidere været offentliggjort på  

 Undervisningsministeriets hjemmeside.
8. Vurdering af konsekvenser af lovforslaget Positive konsekvenser/mindreudgifter (hvis ja, angiv  

 omfang) Negative konsekvenser/merudgifter (hvis ja, angiv  

 omfang) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske og administrative konsekvenser for  

 erhvervslivet Ingen Ingen Miljømæssige konsekvenser Ingen Ingen Forholdet til EU-retten Lovforslaget er i overensstemmelse med EU-retten, se  

 ovenfor om forholdet til EU-retten.
Bemærkninger til lovforslagets enkelte bestemmelser Til § 1 Til nr. 1 Efter lovforslaget præciseres, at en fri grundskole indenfor  

 rammerne af loven og lovgivningen i øvrigt kan give undervisning, der stemmer  

 med skolens egen overbevisning og frit kan afgøre, hvilke elever den vil  

 have  

 på skolen.
Bestemmelsen, hvormed  

 det tilsigtes at lovfæste den grundlæggende frihed, som skoler efter den  

 gældende lov er forudsat at have, skal sikre, at hensynet til skolernes  

 grundlæggende frihed fortsat indgår med stor vægt i tilsynet med lovens  

 overholdelse.
Med formuleringen om, at skolernes grundlæggende frihed  

 afgrænses af rammerne af denne lov, fastslås det samtidigt, at  

 skolerne i  

 udøvelsen af deres frihedsrettigheder ikke kan unddrage sig opfyldelsen af de  

 forpligtelser, som påhviler skolerne efter friskoleloven Dette gælder, uanset  

 at en skole måtte begrunde en handling eller undladelse, som anses for at  

 være  

 i strid med en eller flere bestemmelser i friskoleloven med, at det vil være  

 uforeneligt med skolens egen overbevisning at overholde den pågældende  

 lovbestemmelse.  

 En skole vil således for eksempel ikke kunne undlade at opfylde forpligtelsen  

 efter lovens § 1, stk. 1, der efter forslaget bliver § 1, stk. 2, til at  

 undervise om fx udviklingslæren og den humane biologi, eller at give eleverne  

 seksualundervisning, eller undlade at give en undervisning herom, som står  

 mål  

 med, hvad der almindeligvis kræves i folkeskole, med den begrundelse, at  

 dette  

 vil være i strid med skolens egen religiøse overbevisning.
Tilsvarende vil  

 det  

 være en forudsætning, at en skole, der er funderet på et ateistisk livssyn,  

 underviser om forskellige religiøse skabelsesberetninger.
De frie grundskoler er omfattet af lov om etnisk ligebehandling  

 og lov om  

 inkorporering  

 af Den Europæiske  

 Menneskerettighedskonvention.
Skolerne må således ikke forskelsbehandle på  

 grund af race eller etnisk oprindelse, herunder i forbindelse med  

 beslutninger  

 om, hvem de vil have som elever.
I øvrigt henvises til bemærkningerne til  

 forslag nr. 3 nedenfor.
Til nr. 2 Forslaget er en sproglig konsekvens af forslaget under nr. 1.
Til nr. 3 Bestemmelsen præciserer med tilføjelsen efter deres formål og  

 i hele deres virke den gældende bestemmelse, herunder at kravet om at  

 forberede eleverne til at leve i et samfund med frihed og folkestyre omfatter  

 hele skolens virksomhed, herunder eventuel modersmålsundervisning og  

 sprogstimulering.
Kravet vil således også omfatte skolens praksis med hensyn  

 til optagelse af elever og skolens ansættelse og afskedigelse af personale,  

 herunder personalepolitik, hvis denne praksis kommer til udtryk over for  

 eleverne på en sådan måde, at skolen herved ikke vil kunne leve op til kravet  

 i  

 bestemmelsen.
Det vil som følge heraf være i strid med bestemmelsen, hvis  

 skolen i sin optagelsespraksis udøver diskrimination på baggrund af køn eller  

 etnisk  

 oprindelse.
Bestemmelsen vil derimod ikke afskære skoler, der bygger på en  

 bestemt religiøs overbevisning, fra kun at have elever med den samme  

 religiøse  

 overbevisning som skolen eller kun at have elever, hvis forældre har den  

 samme  

 overbevisning som skolen.
Det vil efter forslaget endvidere blive udtrykkeligt fastslået  

 i bestemmelsen, at de frie grundskoler er forpligtede til at undervise  

 eleverne  

 på en sådan måde, at eleverne vil kunne lære og bl.a. derigennem kunne komme  

 til at respektere, at det danske samfund bygger på en række grundlæggende  

 menneske- og frihedsrettigheder, herunder forbud mod diskrimination, hvad  

 enten  

 det drejer sig om køn, race eller religion m.v.
Dette er i bestemmelsen  

 særligt  

 fremhævet for så vidt angår ligestillingen mellem kønnene.
Skolerne må derfor  

 ikke foretage handlinger eller undladelser, som krænker kravet om, at  

 skolerne  

 skal udvikle og styrke elevernes kendskab til og respekt for f.eks.  

 ligestillingen mellem kønnene.
Det vil derfor være uforeneligt med den  

 præciserede  

 bestemmelse for en skole at bygge på en grundholdning om, at manden er  

 kvinden  

 overlegen.
Det gælder uanset, om skolen i sin undervisning samtidigt sikrer,  

 at  

 eleverne får kendskab til de principper for ligestilling mellem kønnene, som  

 samfundet i øvrigt bygger på med henblik på, at eleverne vil kunne komme til  

 at  

 respektere dette.
Tilsvarende gælder, hvis en skole bygger på en holdning om,  

 at et eller flere af principperne for det danske folkestyre er forkerte,  

 eller  

 at der ikke skal være religionsfrihed i Danmark eller andre lande.
Forslaget  

 indebærer, at en skole, der bygger på en grundholdning eller overbevisning,  

 som  

 efter sit indhold er uforeneligt med kravet om at forberede eleverne til at  

 leve i et samfund med frihed og folkestyre og med respekt af de grundlæggende  

 friheds- og menneskerettigheder, herunder ligestillingen mellem kønnene,  

 reelt  

 ikke vil kunne opfylde dette helt grundlæggende krav.
Forældre, der uanset  

 dette måtte ønske at give deres børn en undervisning, som bygger på en sådan  

 grundholdning eller overbevisning, vil herefter være henvist til for egen  

 regning at sørge herfor efter reglerne om hjemmeundervisning.
Det vil dog  

 også  

 for sådan undervisning være et krav, at undervisningen skal stå mål med, hvad  

 der almindeligvis kræves i folkeskolen.
Til nr. 4 Til § 1 a, stk. 1 Efter forslaget skal skolerne selv fastsætte slutmål for de  

 fagområder, som folkeskolens obligatoriske fag og emner naturligt kan opdeles  

 i.
Der er i loven ikke noget krav om, at folkeskolens  

 obligatoriske fag og emner direkte skal kunne identificeres på skolens skema  

 ved navns nævnelse.
Fagene og emnerne kan f.eks. indgå i tværfaglige  

 undervisningsforløb, projektorienteret undervisning mv.
Derfor er der med  

 forslaget ikke fastsat krav om, at skolerne skal udarbejde særskilte slutmål  

 for hvert enkelt fag eller emne, der er obligatorisk i folkeskolen.
Slutmålene er skolens undervisningsmæssige pejlemærker.
Uanset  

 hvordan skolen tilrettelægger sin undervisning, skal den formulere, hvilke  

 kundskaber og færdigheder skolens undervisning leder eleverne frem mod inden  

 for det enkelte fag/fagområde eller emne.
Som minimum skal skolen fastsætte slutmål for de fagområder,  

 som folkeskolens fagkreds naturligt kan opdeles i.
Det drejer sig om de  

 humanistiske fag, naturfag og de praktiske/musiske fag.
Skolen kan også vælge  

 at fastsætte slutmål for de enkelte fag, som den underviser i, eller for  

 flere  

 fag under ét, hvis skolen har tilrettelagt tværfaglig undervisning.
For at  

 skolens undervisning står mål med, hvad der almindeligvis kræves i  

 folkeskolen,  

 vil det være en forudsætning, at de slutmål, skolen fastsætter for sin  

 undervisning, som minimum står mål med de slutmål, der gælder for  

 folkeskolens  

 obligatoriske fag og emner.
Det skal herunder være muligt i tilsynet at  

 vurdere, om slutmålene er beskrevet på en sådan måde og med et sådant  

 indhold,  

 at det sandsynliggøres, at de står mål med de slutmål, der er fastsat for  

 folkeskolens undervisning.
Hvis de slutmål og delmål, skolen har udarbejdet  

 for  

 sin undervisning, ikke lader sig vurdere eller vurderes ikke at stå mål med  

 de  

 slutmål og trinmål, der gælder for folkeskolen, er det folkeskolens Fælles  

 Mål,  

 der gælder for skolens undervisning.
Der henvises nærmere herom til  

 bemærkningerne til §1 a, stk. 3.
Til § 1 a, stk. 2 Ifølge forslaget skal skolerne udarbejde undervisningsplaner.  

 Hvor et slutmål er skolens undervisningsmæssige pejlemærke, er en  

 undervisningsplan skolens beskrivelse af, hvordan slutmålene nås   

 herunder  

 angivelse af undervisningens progression hen imod slutmålene.
Herudover skal  

 undervisningsplanerne indeholde en beskrivelse af bl.a., hvad der arbejdes  

 med  

 på de enkelte klasse- eller alderstrin, samt hvilke arbejdsmetoder, der  

 anvendes, hvilke undervisningsmaterialer, der benyttes.
Skolen skal som minimum udarbejde en undervisningsplan for  

 hvert fag/fagområde eller emne, som skolen har fastsat slutmål for.
Men  

 skolen  

 kan også udarbejde undervisningsplaner for flere fag/fagområder eller emner  

 hver for sig, uanset at  

 slutmålene  

 eksempelvis måtte være fastsat for et af de fagområder, som folkeskolens fag  

 naturligt kan opdeles i.
 Undervisningsplanen skal angive, på hvilket klasse- eller  

 alderstrin der arbejdes med de forskellige fag/fagområder og emner.
I undervisningsplanen fastsættes ligeledes mål for  

 undervisningen på bestemte tidspunkter i undervisningsforløbet (delmål) for  

 de  

 enkelte fag/fagområder og emner.
Fastsættelsen af tidspunkterne for delmålene  

 kan variere fra fag til fag, men for alle fag/fagområder og obligatoriske  

 emner  

 vil gælde, at der flere gange i undervisningsforløbet skal være formuleret  

 delmål.
Delmålene skal indeholde en beskrivelse af, hvilke kundskaber og  

 færdigheder skolens undervisning leder eleverne frem mod inden for det  

 enkelte  

 fag/fagområde eller emne på det tidspunkt, som delmålet er fastsat for.
Det skal herunder være muligt at vurdere, om undervisningsplan  

 og delmål er beskrevet på en sådan måde og med et sådant indhold, at det  

 dokumenteres, at skolen med sin undervisning både agter at lede og vil kunne  

 lede frem mod de af skolen fastsatte slutmål.
Det skal endvidere være muligt  

 at  

 vurdere, om slutmålene hver for sig og samlet set står mål med de slutmål,  

 der  

 er fastsat for folkeskolens undervisning.
 Kravene til, hvilke af folkeskolens fag og emner  

 en fri grundskoles undervisning skal omfatte,  

 er uændret.
Som et led i udarbejdelsen af undervisningsplanen skal skolen  

 beskrive, hvorledes det samlede undervisningstilbud giver mulighed for  

 elevens  

 alsidige personlige udvikling.
Det indebærer, at skolen skal tilgodese alle  

 sider af elevens udvikling, herunder den åndelige, intellektuelle, musiske,  

 fysiske og sociale.
 Undervisningsministeriet vil udarbejde en vejledning til  

 skolerne om udarbejdelse af slutmål, delmål og undervisningsplaner.
Til § 1 a, stk. 3 De af skolen udarbejdede slutmål og delmål skal stå mål med,  

 hvad der almindeligvis kræves i folkeskolen.
For ved tilsynet at kunne  

 vurdere,  

 om det er tilfældet, kræver det, at slutmål og delmål skal være beskrevet så  

 konkret som muligt og have en sådan detaljeringsgrad, at det er muligt at  

 vurdere dem sammenholdt med de slutmål og trinmål, der gælder for  

 folkeskolens  

 undervisning i de obligatoriske fag og emner.
Hvis skolens beskrivelse af slut- og delmål ikke kan danne  

 grundlag for en vurdering, eller hvis det vurderes, at skolens slutmål og  

 delmål ikke står mål med, hvad der almindeligvis kræves i folkeskolen, gælder  

 de slutmål og trinmål (Fælles Mål), der er fastsat for undervisningen i  

 folkeskolen.
Dette gælder selvom skolen ikke har tilrettelagt sin  

 undervisning  

 efter Fælles Mål og med opdeling i de fag og emner, der er obligatoriske for  

 folkeskolen, og skolens undervisning vil ligeledes blive bedømt med  

 udgangspunkt i folkeskolens Fælles Mål.
 Vælger skolen, at den ikke selv vil fastsætte slutmål og  

 delmål, gælder ligeledes de slutmål og trinmål (Fælles Mål), der er fastsat  

 for  

 undervisningen i folkeskolen.
Ministeriet vil i sit tilsyn kunne træffe afgørelse om, at  

 folkeskolens slut-og trinmål gælder for en fri grundskole.
En sådan afgørelse  

 vil herefter gælde for skolen, indtil skolen måtte have fastsat slut- og  

 delmål, som står mål med folkeskolens slut- og trinmål, og ministeriet har  

 truffet afgørelse om, at dette er tilfældet.
Til § 1 b, stk. 1 og 2 Forslaget om, at skolerne regelmæssigt skal underrette eleverne  

 og forældrene om sit syn på elevernes udbytte af skolegangen, indebærer, at  

 der  

 løbende og som en integreret del af undervisningen skal foretages en alsidig  

 evaluering af den enkelte elevs udbytte af undervisningen på alle  

 klassetrin.
 Denne evaluering ligger ud over den evaluering, som kommer til  

 udtryk i standpunktskarakterer og  

 eventuelle prøvekarakterer i de ældste klasser.
Formålet med en sådan evaluering er at informere elever,  

 forældre og lærere om, i hvilket omfang undervisningen har givet det  

 forventede  

 resultat.
Der vil herved blive sat fokus på, om undervisningen har haft en  

 tilstrækkelig differentieringsgrad, således at den opfylder den enkelte elevs  

 behov og på vejledning af den enkelte elev.
Skolerne bestemmer selv, hvilke evalueringsformer der vil være  

 hensigtsmæssige i forhold til fag, undervisningens tilrettelæggelse,  

 klassetrin  

 mv.
Evaluering kan gennemføres på forskellige måder.
Mange skoler har  

 allerede  

 lang tids erfaring med flere former og metoder, f.eks. test/prøver,  

 iagttagelse, samtale spørgeskema, logbog og portfolio.
Som supplement og inspiration vil Undervisningsministeriet i  

 denne forbindelse stille centralt udarbejdede vurderingsmaterialer til  

 rådighed  

 for skolerne.
Der vil umiddelbart blive tale om en læsetest i 2. klasse, en  

 test i dansk i 4. klasse og en matematiktest i 6. klasse.
Disse test kan evt.  

 suppleres med test i andre fag.
Til § 1 b, stk. 3 Forslaget indebærer, at skolerne regelmæssigt skal foretage en  

 evaluering af skolens samlede undervisning og udarbejde en plan for  

 opfølgningen på evalueringen.
Forslaget skal  

 ses i sammenhæng både med bestemmelsen om den løbende evaluering af  

 elevernes udbytte af undervisningen, og med bestemmelsen om, at skolens  

 undervisning skal stå mål med, hvad der almindeligvis kræves i folkeskolen.  

 En  

 sådan evaluering af skolens samlede undervisning vil skulle være med til at  

 tydeliggøre og sikre, at undervisningen i de enkelte fag og fagområder på de  

 forskellige klasse- eller alderstrin udgør den ønskede sammenhæng for  

 eleverne  

 på det enkelte klasse- eller alderstrin og for udviklingen i fagenes indhold  

 op  

 igennem skoleforløbet.
Skolen fastsætter selv evalueringsform og -metode.
Formen og  

 metoden kan skifte fra gang til gang.
Herudover skal skolen udarbejde en plan  

 for opfølgning på evalueringen.
Skolen fastsætter selv formen på  

 opfølgningsplanen.
 Evalueringen bør, hver gang den afholdes, mindst forholde sig  

 til, hvorvidt skolens undervisning lever op til indholdet i de  

 undervisningsplaner, som skolen selv har udarbejdet, samt inddrage  

 opfølgningen  

 af den foregående evaluering.
Evalueringen skal efter forslaget foretages regelmæssigt.
Deri  

 ligger dels en vis frihed for den enkelte skole til selv at afgøre, hvor lang  

 tid der skal være mellem de enkelte evalueringer, dels et krav om, at  

 evalueringerne skal foretages med sådanne passende tidsintervaller, at  

 evalueringerne er relevante i forhold til hinanden, samt at skolen til enhver  

 tid har fastsat tidspunkter for den kommende evaluering.
Skolen bør på  

 hjemmesiden oplyse, hvornår næste evaluering foretages.
Til  

 § 1 c Forslaget om, at undervisningsplaner, slutmål og delmål samt  

 resultatet af evaluering og opfølgningsplan skal offentliggøres på skolens  

 hjemmeside på internettet, giver en generel åbenhed over for offentligheden,  

 herunder forældrene, der herved får indsigt i skolens virksomhed, og som også  

 vil fremme forældrenes mulighed for at føre tilsyn med skolens undervisning  

 og  

 virksomhed i øvrigt.
Bestemmelsen vil endvidere bestyrke ministeriets  

 grundlag  

 for at varetage sin tilsynsopgave.
Til nr. 5 Efter forslaget skal bestyrelsesmedlemmer beherske dansk i  

 skrift og tale.
Bestyrelsen har den overordnede ledelse af skolen og er  

 ansvarlig over for skolens drift over for undervisningsministeren.  

 Bestyrelsesmedlemmerne skal sammen med skolelederen fastlægge skolens  

 overordnede retningslinier for undervisning, mål m.v., og hvor et væsentligt  

 krav til undervisningen er, at den skal forberede eleverne til at leve i et  

 samfund med frihed og folkestyre som det danske.
Det må derfor anses for  

 sagligt at lægge vægt på, at ethvert bestyrelsesmedlem kan beherske dansk i  

 skrift og tale.
Efter gældende regler skal bestyrelsesmedlemmerne bl.a.  

 underskrive skolens årsregnskab.
Det må derfor ligeledes kunne kræves, at de  

 enkelte medlemmer kan forstå, hvad de skriver under på.
Til nr. 6 Efter forslaget skal forvaltningslovens kapitel 2 om  

 inhabilitet og kapitels 8 om tavshedspligt m.v. gælde for de forældrevalgte  

 tilsynsførende ved de frie grundskoler.
Dette er allerede gældende for  

 bestyrelsesmedlemmer, ledere og andre ansatte ved skolen.
De tilsynsførende kan i forbindelse med deres tilsynsarbejde få  

 oplysninger om elever, som leder og andre ansatte ikke må videregive på grund  

 af tavshedspligten.
Det er derfor konsekvent, at tavshedspligten også skal  

 gælde for de tilsynsførende.
Der henvises i øvrigt til bemærkninger til nr.  

 9.
Til nr. 7 Efter forslaget skal lærerne beherske dansk i skrift og tale.  

 Dette svarer til det eksisterende krav til skolelederen.
Det er afgørende for  

 samarbejdet om tilrettelæggelsen og planlægningen af undervisningen, at alle  

 skolens lærere, herunder deltidsansatte og vikarer, kan dansk i en sådan  

 grad,  

 at de kan kommunikere med hinanden, skolelederen og elever/forældre, der kun  

 taler dansk.
Sprogkravet til lærerne skal også ses på baggrund af, at de skal  

 være i stand til at undervise tosprogede elever i og på dansk, således at  

 eleverne vil være i stand til at kunne integreres i det danske samfund.  

 Sprogkravet til lærerne er også væsentligt af hensyn til deres mulighed for  

 at  

 kunne stimulere eleverne sprogligt.
Lærere, der underviser i sprogfagene,  

 skal  

 være i stand til at forklare på dansk, hvis der er noget, eleverne ikke  

 forstår.
Lærerne skal ligeledes være i stand til at kunne skrive et  

 forståeligt  

 dansk i elevernes kontaktbøger af hensyn til kommunikationen mellem hjem og  

 skole.
Undervisningssproget på de frie grundskoler er dansk, bortset fra de  

 tyske mindretalsskoler og de skoler, hvor undervisningsministeren har  

 godkendt  

 et andet undervisningssprog end dansk, og langt de fleste lærere opfylder  

 derfor helt naturligt kravet.
Der må dog undervises på et andet sprog end  

 dansk  

 i sprogfagene, i modersmålsundervisning og i religion.
Forslaget vil derfor  

 reelt kun få betydning for lærere, der underviser i disse fag.
Sprogkravet om  

 dansk vil ikke gælde for personer, der ikke er ansatte f. eks. gæstelærere.
 For de tyske mindretalsskoler og skoler, der har opnået  

 godkendelse af et andet undervisningssprog end dansk efter lovens § 2, stk.  

 3,  

 anses det  i lighed med, hvad der gælder for skolelederen - for  

 unødvendigt at  

 stille kravet om at beherske dansk i skrift og tale til lærerne.
Til nr. 8 Med forslaget præciseres det, at forældrene til børn i en fri  

 grundskole fører tilsyn med skolens almindelige virksomhed, herunder at  

 skolen  

 giver en undervisning, der står mål med, hvad der almindeligvis kræves i  

 folkeskolen.
 Forældrenes tilsyn  

  

 er  

 en del af det samlede tilsyn med frie grundskoler, der endvidere omfatter  

 følgende tilsynsformer:
Det forældrevalgte,  

 eksterne tilsyn  

  

 , der vælges af forældrekredsen for højst 4 år til at føre  

 tilsyn med elevernes standpunkt i dansk, regning/matematik og engelsk.
Med  

 forslaget suppleres de eksterne  

 tilsynsførendes tilsyn med elevernes standpunkt i dansk,  

 regning/matematik og engelsk, og med om skolens samlede undervisningstilbud  

 ud  

 fra en helhedsvurdering står mål med, hvad der almindeligvis kræves i  

 folkeskolen, med tilsyn med at skolen lever op til  

 den foreslåede bestemmelse om frihed og  

 folkestyre.
 Det yderligere tilsyn  

  

 ,  

 der føres af Undervisningsministeriet, iværksættes, når der i ministeriet,  

 hos  

 de forældrevalgte eksterne tilsynsførende eller offentligt opstår tvivl om,  

 hvorvidt skolens undervisning lever op til kravene, som fremgår af forslaget  

 til  

 lovens § 1, stk. 2. Tvivlen kan  

 blandt andet opstå på baggrund af den viden, ministeriet opnår på grund af en  

 målrettet tilsynsindsats med en eller flere skoler.
Undervisningsministeriets  

 målrettede tilsynsindsats  

  

 er en del af ministeriets overordnede  

 sektortilsyn.
Sektortilsynet indebærer, at ministeriets tilsyn er målrettet  

 enkelte indsatsområder og/eller få, udvalgte skoler med det formål for øje at  

 sikre kvaliteten m.v. af skolernes tilbud m.v.
Den målrettede tilsynsindsats  

 er  

 bl.a. baseret på, at forældrenes tilsyn og det forældrevalgte, eksterne  

 tilsyn  

 løfter sin opgave og, hvis der er tvivl om kvaliteten af skolens  

 undervisningstilbud m.v., videregiver sine overvejelser og observationer til  

 relevante parter i og omkring skolen.
Den målrettede tilsynsindsats vil  

 derfor  

 ikke omfatte gennemgang af indholdet på f.eks. alle frie grundskolers  

 hjemmeside,  

 men eventuelt en screening af skolernes opnåede karaktergennemsnit ved  

 folkeskolens afgangsprøve.
 Beslutning om at iværksætte et målrettet tilsyn træffes på  

 baggrund af et ønske om at sikre sig, at en eller flere skoler lever op til  

 lovens krav, navnlig vedrørende kravene, som fremgår af forslaget til lovens  

 §  

 1. Det kan f.eks. være tilfældet, hvor opnåede karakterer ved folkeskolens  

 afgangsprøver giver anledning til opmærksomhed, hvor elevudskiftningen er  

 påfaldende høj i forhold til gennemsnittet eller hvor andre særlige forhold  

 er  

 til stede.
Brug af test vil kunne indgå i den målrettede tilsynsindsats,  

 når det drejer sig om at vurdere elevernes faglige færdigheder, hvis skolen  

 indvilliger i dette.
Hvis test inddrages i tilsynet, vil der blive taget  

 udgangspunkt i  

 skolens  

 undervisningsplaner, slutmål og delmål, jf. § 1 a, stk. 1 og 2.
 Efter forslaget kan undervisningsministeren pålægge  

 forældrekredsen at vælge en eller flere nye eksterne tilsynsførende, hvis de  

 valgte ikke på tilfredsstillende måde opfylder kravene til tilsynsførende i  

 loven eller regler fastsat i henhold til loven.
 Forslaget indebærer, at skolerne ikke længere skal meddele  

 kommunalbestyrelsen i skolekommunen,  

 hvem der er valgt som tilsynsførende, idet denne meddelelse anses for  

 overflødig.
Til nr. 9 Til § 9, stk. 3 Forslaget indebærer, at lovens krav til de forældrevalgte  

 eksterne tilsynsførende suppleres med krav om 1) at de til stadighed skal  

 have  

 sådanne faglige og pædagogiske forudsætninger, at de er i stand til at  

 varetage  

 et tilsyn med undervisning på grundskoleniveau, 2) at de skal beherske dansk  

 i  

 skrift og tale, og 3) at de ikke må være ansat eller bestyrelsesmedlemmer på  

 en  

 anden fri grundskole, hvis skolens ansatte eller bestyrelsesmedlemmer fører  

 tilsyn med denne anden frie grundskole.
Forslaget indebærer, at lovens krav til de forældrevalgte  

 tilsynsførende suppleres med krav om, at de til stadighed holder sig á jour  

 med  

 folkeskolens faglige niveau og med den almene og alsidige personlige  

 dannelse,  

 der foregår i den danske folkeskole, således at forudsætningerne for at  

 vurdere, om den frie grundskoles undervisning opfylder lovens krav, løbende  

 er  

 til stede.
Der stilles ikke krav til de tilsynsførendes uddannelsesmæssige  

 baggrund.
 Det er forældrekredsens ansvar at vurdere, om den eller de  

 valgte tilsynsførende har de krævede forudsætninger, og det er  

 forældrekredsen,  

 der til enhver tid må kunne sandsynliggøre over for Undervisningsministeriet,  

 at den eller de valgte tilsynsførende har disse forudsætninger.
Med forslaget sikres, at de tilsynsførende har sproglige  

 kompetencer, til at udføre deres tilsynsforpligtelser med f.eks.  

 observationer  

 i klasserne, dialog med lærere og ledelse samt forståelse af  

 undervisningsmateriale og årsplaner m.v.
De tilsynsførende skal ifølge loven  

 hvert år afgive en skriftlig tilsynserklæring til forældrekredsen og skolens  

 bestyrelse.
Tilsynserklæringen skal lægges på skolens hjemmeside.
Af hensyn  

 til  

 at alle interesserede skal kunne forstå tilsynserklæringen, skal den være  

 skrevet på dansk.
 Undervisningsministeriet vil i medfør af gældende lov, § 9,  

 stk. 5, fastsætte krav til tilsynserklæringens udformning m.v., herunder at  

 den  

 skal være skrevet på dansk.
 For tilsynsførende ved de tyske mindretalsskoler og skoler, der  

 har opnået godkendelse af et andet undervisningssprog end dansk efter lovens  

 §  

 2, stk. 3, stilles ikke krav om at beherske dansk i skrift og tale, idet de  

 naturligvis skal være i stand til at bedømme undervisning, der foregår på det  

 sprog, som skolen har fået godkendt som undervisningssprog.
 Med forslaget om, at de tilsynsførende ikke må være ansat eller  

 bestyrelsesmedlemmer på en anden fri grundskole, hvis skolens ansatte eller  

 bestyrelsesmedlemmer fører tilsyn med denne anden skole, tilsigtes, at de  

 tilsynsførende afgiver en objektiv og uafhængig tilsynserklæring.
Til § 9, stk. 4 Med de foreslåede ændringer af det forældrevalgte tilsyns  

 opgaver, øges den arbejdsindsats, der er forbundet med en kvalificeret  

 varetagelse af tilsynsopgaven.
Derfor foreslås det, at det forældrevalgte  

 tilsyn skal ydes en godtgørelse efter regler fastsat af  

 undervisningsministeren.
Reglerne vil indebære, at godtgørelse ydes med et  

 fast  

 beløb og for et mindste timetal.
Bestemmelsen vil endvidere indebære, at  

 godtgørelse ikke ydes tilsynsførende, der varetager tilsynet som led i deres  

 ansættelsesforhold,  

 f.eks. kommunale  

 tilsynsførende.
Til nr. 10 Forslaget indebærer, at det ikke længere er frivilligt, om en  

 fri grundskole har en hjemmeside på internettet.
Dette skal ses i sammenhæng  

 med 1) lovens § 20 b, hvorefter undervisningsministeren kan indhente alle  

 oplysninger fra skolerne om bl.a. eleverne til brug for gennemførelse af  

 tilsyn, og bestemme at oplysningerne skal leveres i elektronisk form, og 2)  

 lovens § 20 c, hvorefter ministeren kan fastsætte regler om elektronisk  

 kommunikation mellem skolen og bl.a. brugerne af skolen.
Til nr. 11 og 12 Forslagene er konsekvenser af forslagene i henholdsvis nr. 1 og  

 nr. 9.
Til nr. 13 Udgangspunktet er, at test alene kan anvendes med skolens  

 samtykke.
Forslaget indebærer, at ministeren kan beslutte, at test skal indgå  

 i  

 det yderligere tilsyn.
Det vil normalt blive anvendt således, at meddelelse  

 herom vil blive givet til skolen samtidig med meddelelsen om, at skolen er  

 sat  

 under yderligere tilsyn.
Test vil kun blive anvendt i de tilfælde, hvor det  

 yderligere tilsyn er begrundet i usikkerhed om, hvorvidt skolens undervisning  

 står mål med den undervisning, der almindeligvis kræves i folkeskolen, når  

 det  

 drejer sig om faglige færdigheder.
Ved brug af test vil der blive lagt vægt  

 på  

 skolens undervisningsplaner, slutmål og delmål, jf. forslaget til ny § 1 a,  

 stk. 1 og 2.
Til nr. 14 Efter den gældende lov om friskoler og private grundskoler yder  

 staten tilskud til de frie grundskolers skolefritidsordning (SFO) ud fra  

 antal  

 årselever, der er indskrevet i SFO fra skolens børnehaveklasse og 1.-3.  

 klasse.  

 Tilskuddet ydes kun til SFO, hvor der opkræves forældrebetaling.
Der ydes  

 ikke  

 statsligt fripladstilskud til SFO.
Det foreslås, at staten yder tilskud til nedbringelse af  

 forældrebetalingen for SFO inden for bevillinger, der fastsættes på de årlige  

 finanslove.
Tilskuddet fastsættes under hensyn til elevernes og forældrenes  

 økonomiske forhold og til, hvorvidt bopælskommunen yder tilskud til  

 forældrebetalingen.
 I henhold til friskolelovens § 11, stk. 3, fordeler  

 Fordelingssekretariatet for friskoler og private grundskoler tilskuddene  

 efter  

 § 17, stk. 1, mellem skolerne.
Da bestemmelsen om tilskud til forældrebetaling for SFO efter  

 forslaget indsættes i § 17, stk. 1, indebærer det, at fordelingssekretariatet  

 fordeler tilskuddet til skolerne, og at fordelingssekretariatet kan indhente  

 de  

 oplysninger, der er nødvendige for varetagelsen af dets opgaver med at  

 fordele  

 tilskuddet.
Desuden fremgår det af friskoleloven, at undervisningsministeren  

 kan fastsætte nærmere regler om administrationen af fordelingssekretariatets  

 opgaver.
 I bekendtgørelse om tilskud til fri skoler og private  

 grundskoler m.v. er fastsat regler om beregning af indkomstgrundlag m.v. til  

 brug for beregningen af størrelsen af tilskud til nedbringelse af skolepenge.  

 De samme regler vil kunne anvendes for tilskud til forældrebetalingen.  

 Skolerne  

 fordeler pengene mellem forældrene efter retningslinier, der fastsættes af  

 fordelingssekretariatet.
 Fordelingssekretariatet skal have tilskuddet til  

 forældrebetalingen udbetalt ved finansårets begyndelse, hvilket også gælder  

 for  

 de øvrige tilskud, som fordelingssekretariatet fordeler mellem skolerne.
Til § 2 Til stk. 1 Ikrafttrædelsestidspunktet foreslås til den 1. august 2005, dog  

 foreslås ikrafttrædelsestidspunktet for bestemmelsen om tilskud til  

 nedbringelse af forældrebetalingen for skolefritidsordninger fastsat til  

 dagen  

 efter lovens offentliggørelse i Lovtidende.
Til stk. 2 Efter forslaget træder bestemmelsen om tilskud til nedbringelse  

 af forældrebetaling for skolefritidsordninger i kraft dagen efter lovens  

 ikrafttrædelse i Lovtidende og har virkning fra den 1. januar 2005.
Til stk. 3 For så vidt angår de nye krav til en skoles tilsynsførende,  

 bestyrelsesmedlemmer og lærere om at de skal beherske dansk i skrift og tale,  

 fastsættes, at kravene skal være opfyldt senest den 1. august 2006 for de  

 bestyrelsesmedlemmer, lærere og tilsynsførende, der er tilknyttet skolen den  

 31. juli 2005.
 Hvis kravene ikke er opfyldt, vil Undervisningsministeriet  

 kunne tilbageholde tilskud, jf. lovens § 21, stk. 2.
Til stk. 4 For så vidt angår kravet om at skolerne skal udarbejde  

 undervisningsplaner, slutmål og delmål fastsættes, at kravet skal være  

 opfyldt  

 senest den 1. august 2006.
 For så vidt angår de krav, der er fastsat i bestemmelserne om  

 evaluering og opfølgning herpå fastsættes, at kravene skal være opfyldt  

 senest  

 den 1. august 2007.
 Hvis kravene ikke er opfyldt på disse tidspunkter, vil  

 Undervisningsministeriet kunne tilbageholde tilskud, jf. lovens § 21, stk. 2.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om friskoler og private grundskoler m.v., jf.  

 lovbekendtgørelse nr. 759 af 5. juli 2004, foretages følgende ændringer:
 1.  

  

 I  

  

 § 1  

  

 indsættes før stk. 1 som nyt  

 stykke:
»  

 Friskoler og private grundskoler (frie  

 grundskoler) kan inden for rammerne af denne lov og lovgivningen i øvrigt  

 give undervisning, der stemmer med skolernes egen overbevisning og  

 tilrettelægge undervisningen i overensstemmelse med denne overbevisning.  

 Skolerne afgør inden for de samme rammer frit, hvilke elever de vil have på  

 skolerne.« Stk. 1-3 bliver herefter stk. 2-4.
§ 1.  

  

 Friskoler og private grundskoler (frie grundskoler) giver undervisning inden  

 for 1.-9. klassetrin, som står mål med, hvad der almindeligvis kræves i  

 folkeskolen.
Frie grundskoler giver tillige sprogstimulering, som står mål  

 med, hvad der almindeligvis kræves i folkeskolen.
Dette gælder dog kun  

 sprogstimulering af tosprogede børn, som forældrene efter bestemmelserne i  

 lov om folkeskolen har pligt til at lade børnene deltage i.
Skolerne skal  

 forberede eleverne til at leve i et samfund med frihed og folkestyre.  

 Skolerne kan tillige omfatte 1-årig undervisning på 10. klassetrin og 1-årige  

 børnehaveklasser.
 2.  

  

 I  

  

 § 1, stk. 1, 1. pkt.,  

  

 der bliver § 1,  

 stk. 2, 1. pkt., ændres  

 »Friskoler og  

 private grundskoler (frie grundskoler)«  

 til:  

 »Frie grundskoler«.
 3.  


  

 § 1, stk. 1, 4. pkt.,  

  

 der bliver § 1,  

 stk. 2, 4. pkt., affattes  

 således:
»Skolerne skal efter deres  

 formål og i hele deres virke forberede eleverne til at leve i et samfund med  

 frihed og folkestyre samt udvikle og styrke elevernes kendskab til og respekt  

 for menneskerettigheder og grundlæggende frihedsrettigheder, herunder  

 ligestilling mellem kønnene.« 4.  

  

 Efter §  

 1 indsættes:
 »§ 1 a.  

  

 Skolen fastsætter slutmål  

 for de fagområder, som folkeskolens fagkreds naturligt kan opdeles i, samt  

 folkeskolens obligatoriske emner.
 Stk. 2.  

  

 Skolen  

 udarbejder undervisningsplaner for de fagområder og emner, der er nævnt i  

 stk. 1. Undervisningsplanerne skal angive udviklingen hen mod slutmålene,  

 beskrive på hvilke klasse- eller alderstrin, der arbejdes med de forskellige  

 fagområder og emner, fastsætte mål for undervisningen på bestemte tidspunkter  

 i det samlede undervisningsforløb (delmål) samt beskrive, hvorledes det  

 samlede undervisningstilbud giver mulighed for alsidig personlig udvikling.
 Stk. 3.  

  

 I det omfang  

 skolen ikke har fastsat slutmål, jf. stk. 1, og delmål, jf. stk. 2, der står  

 mål med, hvad der almindeligvis kræves i folkeskolen, gælder de slutmål  

 henholdsvis trinmål (Fælles Mål), der er fastsat for undervisning i  

 folkeskolen.
 § 1 b.  

  

 Skolen skal regelmæssigt underrette eleverne og forældrene, jf. § 38, om sit  

 syn på elevernes udbytte af skolegangen.
 Stk. 2.  

  

 Som led i  

 undervisningen skal skolen løbende foretage evaluering af elevernes udbytte.  

 Evalueringen danner grundlag for, at undervisningen tilrettelægges, så den  

 svarer til den enkelte elevs behov og forudsætninger med det formål, at  

 eleven så vidt muligt tilegner sig de kundskaber og færdigheder, der følger  

 af de fastsatte slutmål.
 Stk. 3.  

  

 Skolen skal  

 regelmæssigt foretage en evaluering af skolens samlede undervisning og  

 udarbejde en plan for opfølgning på evalueringen.
§ 1 c.  

  

 Skolen skal offentliggøre sine slutmål, delmål og undervisningsplaner, jf. §  

 1 a, og resultatet af evaluering og opfølgningsplan, jf. § 1 b, stk. 3,  

 på skolens hjemmeside på internettet.« § 5.
 Stk. 5.  

  

 Den overordnede ledelse af skolen varetages af en  

 bestyrelse, som er ansvarlig for skolens drift over for  

 undervisningsministeren.
 5.  

  

 I  

  

 § 5, stk. 5,  

  

 indsættes som  

  

 2. pkt.  

  

 :
»Bestyrelsesmedlemmer  

 skal beherske dansk i skrift og tale.« § 6 Stk. 8.  

  

 For  

 bestyrelsen, lederen og andre ansatte ved  

 institutionen gælder i øvrigt bestemmelserne i forvaltningsloven kapitel 2 om  

 inhabilitet og kapitel 8 om tavshedspligt m.v.
 6.  


  

 § 5, stk. 8,  

  

 affattes således:
»Stk. 8.  

  

 Bestemmelserne i forvaltningsloven kapitel 2 om  

 inhabilitet og kapitel 8 om tavshedspligt m.v. gælder for bestyrelsen,  

 lederen  

 og andre ansatte ved skolen samt de tilsynsførende, der er nævnt i § 9, stk.  

 2.« 7.  

  

 Efter §  

 6 indsættes:
»§ 6 a.  

  

 Skolens lærere skal  

 beherske dansk i skrift og tale.
Dette gælder dog ikke lærerne ved de tyske  

 mindretalsskoler eller ved skoler, der har fået godkendt et andet  

 undervisningssprog end dansk, jf. § 2, stk. 3, 2. og 3. pkt.« § 9.  

  

 Tilsynet med en fri grundskoles almindelige virksomhed, herunder med, at  

 skolen giver en undervisning inklusive sprogstimulering efter § 1, stk. 1, 2.  

 pkt., som står mål med, hvad der almindeligvis kræves i folkeskolen, påhviler  

 forældrene til børn i skolen (forældrekredsen). Forældrekredsen træffer selv  

 beslutning om, på hvilken måde tilsynet skal udøves.
Stk. 2.  

  

 Forældrekredsen vælger for højst 4 år en eller  

 flere personer til at føre tilsyn med elevernes standpunkt i dansk,  

 regning/matematik og engelsk samt med, om skolens samlede undervisningstilbud  

 ud fra en helhedsvurdering står mål med, hvad der almindeligvis kræves i  

 folkeskolen.
Den eller de tilsynsførende skal endvidere påse, at  

 undervisningssproget er dansk.
Forældrekredsen kan i stedet anmode  

 kommunalbestyrelsen i skolekommunen om at varetage disse tilsynsopgaver.  

 Undervisningsministeren kan fastsætte nærmere regler om valget af den eller  

 de tilsynsførende.
Den eller de tilsynsførende må ikke tilhøre  

 forældrekredsen, være medlem af bestyrelsen, være ansat på skolen eller være  

 gift eller nært beslægtet med disse personer.
Skolen skal orientere  

 kommunalbestyrelsen og Undervisningsministeriet om, hvem der er valgt til at  

 føre tilsyn.
 8.  


  

 § 9, stk. 1, og 2,  

  

 affattes således:
»§ 9.  

  

 Det påhviler forældrene til  

 børn i en fri grundskole (forældrekredsen) at føre tilsyn med skolens  

 almindelige virksomhed, herunder med at skolen giver undervisning og  

 sprogstimulering efter § 1, stk. 2, 2. pkt., som står mål med, hvad der  

 almindeligvis kræves i folkeskolen.
Forældrekredsen træffer selv beslutning  

 om, på hvilken måde tilsynet skal udøves.
Stk. 2.  

  

 Forældrekredsen vælger for højst 4 år en eller flere personer til at føre  

 tilsyn med elevernes standpunkt i dansk, regning/matematik og engelsk samt  

 med, om skolens samlede undervisningstilbud ud fra en helhedsvurdering står  

 mål med, hvad der almindeligvis kræves i folkeskolen.
Den eller de  

 tilsynsførende skal endvidere påse, at skolen opfylder kravet i § 1, stk. 2,  

 4. pkt., og at undervisningssproget er dansk.
Forældrekredsen kan i stedet  

 anmode kommunalbestyrelsen i skolekommunen om at varetage disse  

 tilsynsopgaver.
Skolen skal orientere Undervisningsministeriet om, hvem der  

 er valgt til at føre tilsyn.
Opfylder den eller de tilsynsførende ikke på  

 tilfredsstillende måde kravene til tilsynet i henhold til denne lov, eller  

 regler fastsat i medfør heraf, kan undervisningsministeren pålægge  

 forældrekredsen inden for en nærmere angiven frist at vælge en eller flere  

 nye tilsynsførende.« 9.  

  

 I  

  

 § 9  

  

 indsættes efter stk. 2 som nye  

 stykker:
»Stk. 3.  

  

 Den eller de  

 tilsynsførende 1)  

 	  

 skal til stadighed  

 have sådanne faglige og pædagogiske forudsætninger, at de er i stand til at  

 varetage et tilsyn med undervisningen på grundskoleniveau, 2)  

 	  

 skal beherske dansk  

 i skrift og tale, medmindre tilsynet føres ved de tyske mindretalsskoler  

 eller ved skoler, der har fået godkendt et andet undervisningssprog end  

 dansk, 3)  

 	  

 må ikke tilhøre  

 forældrekredsen, 4)  

 	  

 må ikke være medlem  

 af bestyrelsen, 5)  

 	  

 må ikke være ansat  

 på skolen, 6)  

 	  

 må ikke være ansat  

 eller bestyrelsesmedlem på en anden fri grundskole, hvis skolens ansatte  

 eller bestyrelsesmedlemmer fører tilsyn med denne anden frie grundskole, 7)  

 	  

 må ikke være gift  

 eller nært beslægtet med personer, der er nævnt i nr. 3-6.
Stk. 4.  

  

 Skolen skal  

 betale den eller de personer, der er valgt som tilsynsførende, en godtgørelse  

 efter regler, der fastsættes af undervisningsministeren.« Stk. 3-10 bliver herefter stk. 5-12.
Stk. 5.  

  

 Den eller  

 de tilsynsførende afgiver hvert år en skriftlig tilsynserklæring til  

 forældrekredsen og skolens bestyrelse om tilsynet efter stk. 2, herunder  

 om elevernes standpunkt i de fag, der er nævnt i stk. 2. I tilfælde,  

 hvor forældrekredsen har valgt flere tilsynsførende, og hvor disse ikke er  

 enige om affattelsen af den skriftlige tilsynserklæring, skal dette fremgå af  

 erklæringen.
Enhver tilsynsførende har ret til at afgive sit særstandpunkt  

 til forældrekredsen.
Skolen udleverer den skriftlige tilsynserklæring til  

 forældrekredsen og offentliggør den på skolens hjemmeside på internettet,  

 hvis skolen har en hjemmeside.
Undervisningsministeren kan fastsætte nærmere  

 regler om formen for afgivelse af tilsynserklæringen.
 10.  

  

 I  

  

 § 9, stk. 5,  

  

 der bliver stk. 7, udgår  

 », hvis skolen har en hjemmeside«.
Stk. 6.  

  

 Skønner  

 den eller de tilsynsførende, at elevernes standpunkt, jf. stk. 2, ikke  

 står mål med, hvad der almindeligvis opnås i folkeskolen, eller at skolens  

 undervisning ikke opfylder kravene i § 1, stk. 1, 1. og  

 2. pkt., fastsættes en frist på mindst 3 måneder til forbedring af  

 forholdene.
Hvis den eller de tilsynsførende stadig finder undervisningen  

 mangelfuld, udfærdiger den eller de tilsynsførende en erklæring herom, som  

 sendes til høring i forældrekredsen og i skolens bestyrelse.
Hvis den eller  

 de tilsynsførende efter høringen fortsat finder undervisningen mangelfuld,  

 indsendes en begrundet indberetning med de eventuelt afgivne høringssvar til  

 Undervisningsministeriet.
Undervisningsministeren kan herefter træffe  

 beslutning om, at skolen ikke længere er en fri grundskole efter denne lov,  

 og at skolen ikke kan modtage tilskud efter denne lov, medmindre ministeren  

 skønner, at der er behov for at iværksætte et yderligere tilsyn efter  

 stk. 7.
 11.  

  

 I  

  

 § 9, stk. 6, 1. pkt.,  

  

 der bliver stk.  

 8, 1. pkt.,  

  

 § 9, stk. 8, 1. pkt.,  

  

 der bliver stk. 10, 1. pkt.,  

  

 § 9 b,  

 stk. 2,  

 § 15 a, stk. 1, 1. pkt.,  

  

 og  

  

 § 37, stk. 1, 1. pkt.  

  

 ,  

 ændres  

 »§  

 1, stk. 1,«  

 til:  

 »§ 1, stk. 2,«.
 12.  

  

 I  

  

 § 9 stk. 6, 4. pkt.,  

  

 der bliver stk.  

 8, 4. pkt., ændres  

 »stk. 7«  

 til:  

 »stk.  

 9«,  

 i  

  

 stk. 9  

  

 , som bliver stk. 11, ændres »stk. 6 eller 8« til: »stk. 8  

 eller 10«, og i  

  

 stk. 10,  

  

 der bliver  

 stk. 12, ændres »stk. 2, 3 og 7« til: »stk. 2, 5 og 9«.
Stk. 7.  

  

 Undervisningsministeren kan i særlige tilfælde træffe beslutning om  

 yderligere tilsyn med en skole.
Undervisningsministeren kan beslutte, at  

 kommunalbestyrelsen i skolekommunen skal føre dette tilsyn.  

 Undervisningsministeren kan beslutte, hvorledes det yderligere tilsyn i de  

 enkelte konkrete tilfælde skal udføres.
 13.  

  

 I  

  

 § 9, stk. 7, 3. pkt.,  

  

 der bliver stk.  

 9, 3. pkt., indsættes efter  

 »udføres«  

 :  

 »,  

 herunder at der skal anvendes test«.
§ 17.  

  

 Staten  

 yder tilskud til nedbringelse af skolepenge, til nedbringelse af betaling for  

 ophold på en kostafdeling og til befordringsudgifter inden for bevillinger,  

 der fastsættes på de årlige finanslove.
Tilskud til nedbringelse af  

 skolepenge og nedbringelse af betaling for ophold på en kostafdeling  

 fastsættes under hensyn til elevens og forældrenes økonomiske forhold og til,  

 hvorvidt bopælskommunen yder tilskud til skolepengene eller opholdet.
 14.  


  

 § 17, stk. 1,  

  

 affattes således:
