Ejendom tillsuttet et fjernvarmeværk fik pålagt pligt til forsat  

 tilslutning til dette.
Energistyrelsen ophævede kommunens påbud p.g.a.  

 ejendommens anvendelse som missionshus med begrænset opvarmningsbehov Luthersk  Missionsforening Rosenvænget 13 4800  Nykøbing F Energistyrelsen har gennem  Nykøbing  Falster modtaget Deres klage af 20.  

 juli 1988 over kommunens skrivelse af 5. juli 1988, hvoraf det fremgår, at  

 nærværende ejendom er pålagt fortsat tilslutningspligt til fjernvarmenettet.
De har begrundet klagen med, at ejendommen finder anvendelse som  

 missionshus, som består af en sal samt stort gangareal, og kun salen opvarmes  

 1 gang ugentligt, hvorfor ejendommen ikke er konstant opvarmet.
Endvidere  

 anmoder De om nedsættelse af den faste afgift, således at den vil stå i et  

 rimeligt forhold til anvendelsen.
Nykøbing  Falster Kommune har efterfølgende besluttet at reducere Deres  

 faste afgift med 50 pct.
Kommunen påpeger samtidig at reduktionen bortfalder,  

 såfremt ejendommen overgår til anden anvendelse.
 Energistyrelsen er opmærksom på, at kommunalbestyrelsen fejlagtigt har  

 troet, at de, i henhold til Energiministeriets bekendtgørelse nr. 45 af 23.  

 februar 1982 om godkendelse m.v. af projekter for kollektive  

 varmeforsyningsanlæg, foreskrevne høringsprocedurer var blevet overholdt ved  

 at annoncere projektet i den lokale presse, selv om de berørte grundejere  

 skulle have været underrettet skriftligt med henblik på deres eventuelle  

 bemærkninger.
 Energistyrelsen vurderer dog, at projektet i sin helhed og i øvrigt  

 opfylder både samfunds- og privatøkonomiske krav og hensyn, og at de skete  

 mangler ved godkendelsen kan betragtes som uvæsentlige.
 Det fremgår endvidere af sagen, at  Nykøbing  Falster byråd på møde den  

 14. juni 1988 har besluttet, at ny bebyggelse skal tilsluttes  

 fjernvarmeforsyningen, og at bebyggelse, der er tilsluttet, skal forblive  

 tilsluttet, jvf. lov nr. 258 af 8. juni 1979 om varmeforsyning.
 Nærværende ejendom sidestilles imidlertid med kirker og forsamlingshuse,  

 der ikke er beregnet til at være konstant opvarmet i fyringssæsonen, og  

 derfor ikke er omfattet af tilslutningspligten, jvf. § 11 i  

 Energiministeriets bekendtgørelse nr. 98 af 19. marts 1982.
 På baggrund af ovennævnte forhold skal Energistyrelsen hermed meddele, at  

  Luthersk  Missionsforening,  Rosenvænget  13,  Nykøbing  Falster ikke er  

 omfattet af tilslutningspligt til fjernevarmesystemet i  Nykløbing  Falster  

 Kommune, hvorefter byrådets beslutning hermed ophæves.
 Kopi af nærværende skrivelse er samtidig hermed fremsendt til  Nykøbing  

  Falster Kommune samt til  Nykøbing  Falster Fjernvarmeforsyning, der har  

 mulighed for inden 8 uger at påklage afgørelsen til Energiministeriet.
 p.d.v.
