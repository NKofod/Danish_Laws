I skrivelse af 5. april 1982 har Kunstakademiets Konservatorskole anmodet  

 om ministeriet for kulturelle anliggenders godkendelse af en ændring i  

 afgangsreglementet af 24. maj 1976 for Konservatorskolen.
Man anmoder om, at  

 § 6, stk. 3, ændres således, at der fremtidig deltager 1 ekstern censor i  

 bedømmelsesudvalgets arbejde i stedet for som nu 2 eksterne censorer.
Det er oplyst, at Konservatorskolen herved vil kunne spare 35-40.000 kr.:  

 censor-honorarer, og at Konservatorskolen herved vil komme på linie med Arkitektskolens regler  

 for afgangsbedømmelser, og at undervisningsministeriets direktorat for de videregående uddannelser  

 har anbefalet de under direktoratet hørende institutioner fremtidig kun at  

 anvende 1 ekstern censor.
 Under henvisning til det af Konservatorskolen anførte godkender  

 ministeriet herved på forsøgsmæssig basis følgende ændrede udformning af § 6,  

 stk. 3, i afgangsreglementet af 24. maj 1976:
»§ 6,  stk. 3. »Til beslutning i  

 bedømmelsesudvalget kræves, at mindst 3 medlemmer, herunder 1 af de eksterne  

 censorer, er tilstede og deltager i afstemningen.
Beslutningen træffes ved  

 almindeligt stemmeflertal.
I tilfælde af stemmelighed er formandens stemme  

 udslaggivende«.
 Man anmoder Konservatorskolen om at indsende en redegørelse til  

 ministeriet efter afslutningen af afgangseksamen i sommeren 1982 om  

 erfaringerne fra forsøgsordningen.
P.
M.
V.
Hans Vilstrup EB.
