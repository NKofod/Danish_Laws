Klage  

 over at vagtlæge overså symptomer på hjerneblødning hos en patient med  

 misbrugsproblemer Nævnet fandt ikke grundlag for at kritisere vagtlægen  

 for hans undersøgelse og behandling af patienten.
Nævnet fandt dog, at det  

 havde været hensigtsmæssigt, om vagtlægen havde reageret på patientens  

 symptomer med ordinering af blodtryksnedsættende medicin, indlæggelse på  

 hospital eller ved at konferere tilfældet med speciallæger på et hospital.
Nævnet lagde vægt på, at vagtlægen foretog en til  

 lejligheden relevant objektiv undersøgelse bestående af blodtryksmåling og  

 vurdering af bevidsthedsniveau, øjenbevægelser, pupilreaktion,  

 muskellammelser  

 og stivhed i nakke og ryg.
Der var efter nævnets opfattelse ikke sikre tegn  

 på  

 hjerneblødning på tidspunktet for undersøgelsen, da der ikke var stivhed i  

 nakke og ryg, neurologiske udfald fra arme eller ben eller synsforstyrrelser.  

 Nævnet fandt derfor ikke, at det kunne anses som udtryk for manglende omhu og  

 samvittighedsfuldhed, at vagtlægen vurderede, at der ikke var grundlag for  

 mistanke om en hjerneblødning.
