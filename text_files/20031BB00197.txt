Fremsat den 23. april 2004 af Ole Sohn (SF),  

  

 Aage Frandsen (SF), Lene Garsdal (SF) og Anne Grete Holmsgaard (SF) Forslag til folketingsbeslutning om jobskabelse for arbejdsløse akademikere og it-uddannede Folketinget opfordrer regeringen til inden udgangen af  

 oktober 2004 at fremsætte de nødvendige lovforslag og foretage de nødvendige  

 økonomiske prioriteringer og administrative ændringer, som kan skabe nye job  

 for arbejdsløse akademikere og it-uddannede gennem dansk opfyldelse af  

 Barcelonamålsætningen for forskning, en isbryderordning for akademikere i små  

 og mellemstore virksomheder, fremrykket generationsskifte i gymnasiet samt  

 fremrykkede investeringer i digital forvaltning og elektroniske  

 patientjournaler.
Bemærkninger til forslaget Nye danske job skabes ikke ved at konkurrere med kinesiske  

 eller russiske lønninger.
De skabes ved at sikre danske virksomheder bedre  

 muligheder for at konkurrere på viden og kvalifikationer.
De økonomiske  

 vismænd  

 har vist, at mindst en fjerdedel af væksten i Danmark siden 1970 skyldes  

 investeringer i forskning og uddannelse.
Og forskning og uddannelse bliver  

 endnu mere afgørende for Danmark i fremtiden.
Derfor er det vigtigt, at vi  

 satser massivt på bedre uddannelse og øget forskning  fra folkeskolen  

 til  

 universiteterne og forskningslaboratorierne.
 Her har vi brug for dygtige akademikere: som forskere og  

 undervisere på de højere læreranstalter, som undervisere i gymnasiet og andre  

 steder, som produktudviklere, der skaber nye produkter og bedre design til  

 fremtiden.
Dansk opfyldelse af Barcelonamålsætningen Derfor skal forskningen øges markant.
Akademikerledigheden  

 er vokset drastisk, fra godt ca. 8.000 i 2001 til ca. 13.500 i 2004.
 Danmark bruger i øjeblikket kun 2,1 pct. af BNP på  

 forskning, udvikling og innovation, hvilket er langt fra 2010-målet, der er  

 på  

 3 pct. (heraf 1 pct. offentlig forskning). Forslagsstillerne foreslår, at der  

 afsættes 1 mia. kr. mere til forskningen for hvert år, startende i år 2005 og  

 frem til 2010. Som led heri foreslås det, at Danmark arbejder for, at EU i  

 sit  

 kommende budget prioriterer bl.a. forskning i mere bæredygtige teknologier.
 Hvis Danmark skal have gavn af en sådan forskningsmæssig  

 satsning, er det afgørende allerede nu at uddanne flere dygtige forskere.  

 Derfor bør der etableres langt flere Ph.d.-pladser.
Isbryderordning for akademikere Omkring halvdelen af den reelle vækst i akademikernes  

 beskæftigelse kommer fra små og mellemstore virksomheder, der for første gang  

 ansætter akademikere.
Alt tyder tilmed på, at det reelle potentiale er endnu  

 større.
Forslagsstillerne foreslår derfor en genindførelse af den såkaldte  

 isbryderordning, hvor der i begyndelsen gives økonomisk støtte til, at små og  

 mellemstore virksomheder, der ikke før har ansat akademikere, kan ansætte  

 disse.
En mindre del af midlerne bruges til at støtte etablering af  

 kooperative  

 akademiske jobhuse, hvorfra akademikere tilbyder at kunne indgå som  

 konsulenter  

 i små og mellemstore virksomheder uden tradition for at ansætte akademikere i  

 forbindelse med konkrete projekter m.v.
Generationsskifte i gymnasierne Halvdelen af lærerkorpset på gymnasierne er mellem 49 og 54  

 år i dag.
Dermed kan det antages, at omkring en tredjedel af underviserne kan  

 forventes at gå på pension inden for de næste 10 år.
Samtidig vil der komme  

 væsentligt flere elever i gymnasiet de kommende 10 år.
Formodentlig vil  

 15.000-20.000 flere unge inden for de næste 8-10 år gå i gymnasiet, først og  

 fremmest på grund af større ungdomsårgange, men formodentlig også på grund af  

 en øget søgning mod gymnasiet.
Derfor er der masser af fremtidige job i gymnasiet til  

 mange af de nyuddannede akademikere, der i dag går arbejdsløse, vel at mærke  

 samtidig med, at der er behov for at fastholde ældre gymnasielærere.
Derfor  

 foreslås det at give gymnasierne bedre muligheder for at kombinere et  

 fremrykket generationsskifte med en forbedret seniorpolitik.
 Staten bør derfor tilbyde amterne  og dermed gymnasierne   

 forbedrede økonomiske muligheder for at kombinere senioraftaler med et  

 fremrykket generationsskifte.
I dag har overenskomstansatte gymnasielærere mulighed for,  

 når de fylder 52 år, at indgå i senioraftaler om løntillæg i forbindelse med  

 gradvis tilbagetrækning.
Mange gymnasielærere er interesserede i sådanne  

 aftaler, og for nogle kan det være alternativet til en fuldstændig  

 tilbagetrækning,  

 men ofte mangler de økonomiske muligheder for at benytte disse  

 aftalemuligheder.
Forslagsstillerne foreslår, at der i 2004-05 afsættes en  

 pulje til gymnasier, der indgår aftaler om seniorpolitik.
Fra puljen skal der  

 kunne opnås økonomisk støtte til at etablere senioraftaler med  

 timenedsættelser, hvor der samtidig sker nyansættelser.
Støtten tænkes at  

 være  

 110.000 kr. årligt over maksimalt 10 år, for hver gang der samlet etableres  

 aftaler/nyansættelser svarende til 1 årsværk.
Fremrykning af offentlige it-investeringer Det er ikke kun akademikerne blandt de højtuddannede, der  

 har høj arbejdsløshed.
De gælder også for de it-uddannede.
Hos Sam-Data er  

 13,4  

 pct. af fagforeningens medlemmer ledige, og hos Prosa er tallet 9,4 pct.,  

 mens  

 6,3 pct. af medlemmerne i Akademikernes Centralorganisation er ledige.
Forslagsstillerne ønsker, at der sker en fremrykning af  

 udbygningen af den digitale infrastruktur og det offentliges evne til at  

 udnytte digitaliseringen.
Det foreslås, at der afsættes en pulje til at  

 fremrykke de offentlige investeringer inden for digital forvaltning.
Denne  

 investeringspulje skal først og fremmest finansiere etableringen af  

 offentlige  

 it-kerneopgaver, etablere fælles offentlige standarder og skabe større  

 tilgængelighed til dataudveksling.
En mindre del af midlerne afsættes til at  

 medfinansiere projekter, der har til formål at udvikle digitale  

 samarbejdsflader og sagsgange på tværs af forvaltningsenheder samt at  

 effektivisere samarbejde og sagsbehandling inden for udvalgte områder (f.eks.  

 medicinering, genoptræning/rehabilitering, anbringelse af børn og unge m.v.).
Det vil umiddelbart betyde beskæftigelse til arbejdsløse  

 it-specialister, og på lidt længere sigt vil det kunne effektivisere og  

 forbedre den offentlige service.
Med en forventet årlig vækstrate på 8,8 pct.  

 fra år 2002 til 2007 er digital forvaltning et af de hurtigst voksende  

 områder  

 i Danmark.
På it-området bør der endvidere ske en fremskyndelse af  

 investeringer i udvikling og indførelse af elektroniske patientjournaler  

 (EPJ)  

 m.v.
Der træffes aftale med amterne om øget brug af fælles it-platform m.v.,  

 og  

 der træffes aftale om implementering (herunder personaleuddannelse) og om  

 udviklingsprojekter, hvor mulighederne i EPJ udnyttes til kvalitetssikring og  

 forbedret beslutningsstøtte for klinikere, plejepersonale, genoptræning m.v.
Skriftlig fremsættelse Ole Sohn  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om jobskabelse for arbejdsløse akademikere og  

 it-uddannede.
(Beslutningsforslag nr.
B 197).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
