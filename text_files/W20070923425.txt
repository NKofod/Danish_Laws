Landsskatteretskendelse vedr.
Porteføljehonorarer Klagen skyldes, at ToldSkat Selskabsrevisionen ikke har godkendt  

 fradrag for porteføljehonorarer.
Landsskatterettens afgørelse Indkomståret 2000 Skattemyndigheden har anset  

 fradrag for porteføljehonorarer, der var selvangivet med 19.637.000 kr., til  

 224.000 kr.
Sagens oplysninger A A/S (selskabet) er  

 moderselskab i A-koncernen, der omfatter 12 datterselskaber og 10  

 associerede  

 datterselskaber.
 Følgende fremgår af  

 selskabets vedtægter:
Selskabets formål er at  

 drive handels-, fabrikations-, administrations-, udviklings-, investerings-,  

 og  

 financieringsvirksomhed af enhver art både direkte og indirekte og gennem  

 andre  

 selskaber, sammenslutninger og/eller personer.
Det er derudover selskabets  

 formål at erhverve, eje og/eller drive virksomheder og ejendomme i ind- og  

 udland.
Det er endelig selskabets formål at udøve enhver sådan form for  

 aktivitet, som efter bestyrelsens skøn er egnet til at fremme et eller flere  

 af  

 forannævnte formål.
Udover at eje aktier i en  

 række datterselskaber og i associerede selskaber, at investere i selskaber,  

 hvor der forventes en positiv kursudvikling, og at eje ejendomme, fungerer  

 selskabet som bank for datterselskaberne.
Selskabets væsentligste indkomst er  

 indtægter af finansielle anlægsaktiver, finansielle indtægter, indtægter fra  

 ejendomsudlejning og licensindtægter.
 Det fremgår af selskabets  

 årsregnskab for 2000, at selskabets samlede beholdning af aktier, der alle er  

 opført under anlægsaktiver, er fordelt på fire kategorier:  

 kapitalandele i  

 dattervirksomheder, kapitalandele i associerede  

 virksomheder, egne aktier  

 og andre værdipapirer og kapitalandele.
Det er af selskabets  

 repræsentant oplyst, at andre værdipapirer og kapitalandele  

 omfatter aktier,  

 som selskabet køber og sælger løbende med henblik på at få udbytte og opnå  

 værdistigninger (investeringsaktier). Porteføljen, der består af både  

 børsnoterede og unoterede aktier, er udbyttegivende.
I indkomståret 2000  

 opnåede  

 selskabet udbytteindtægter på ca. 20 mio. kr. og skattepligtige aktieavancer  

 på  

 ca. 54 mio. kr. som følge af sine investeringsaktier.
Forvaltningen af  

 investeringsaktierne varetages af eksterne porteføljeforvaltere, herunder  

 f.eks.
B, C og D.
Selskabet har for Landsskatteretten fremlagt kopi af en  

 række  

 af aftalerne med de eksterne porteføljeforvaltere.
 Selskabet har i 2000 afholdt  

 udgifter på i alt 19.637.000 kr. i honorarer til de eksterne  

 porteføljeforvaltere  

 (porteføljehonorarerne), og har fratrukket dette beløb ved indkomstopgørelsen  

 for 2000.
 Selskabet har i 2000  

 realiseret regnskabsmæssige avancer ved salg af aktier på ca. 611 mio. kr.,  

 og  

 regnskabsmæssige tab på ca. 197 mio. kr.
Skattemyndighedens afgørelse Skattemyndigheden har  

 forhøjet selskabets skattepligtige indkomst med 19.413.000 kr., idet  

 skattemyndigheden  

 alene har godkendt 224.000 kr. af det selvangivne fradrag for  

 porteføljehonorarer på i alt 19.637.000 kr.
Skattemyndigheden har under  

 henvisning til ligningsvejledningen for 2000 afsnit E.A.2.1.2 bemærket, at  

 det  

 er afgørende fradragsretten, at der foreligger en aktuel driftsmæssig  

 begrundelse for at afholde udgiften, herunder at formålet er at erhverve  

 skattepligtig indkomst, og at disse indkomstbestræbelser ikke overskrider  

 virksomhedens hidtidige rammer.
Fradrag er udelukket, hvis udgiften ikke  

 sigter  

 mod erhvervelse af skattepligtig indkomst, jf. ligningsvejledningen for 2000  

 afsnit E.A.2.1.3.
 Det forhold, at selskabet har  

 realiseret regnskabsmæssige avancer ved salg af aktier på ca. 611 mio. kr.,  

 regnskabsmæssige tab på ca. 197 mio. kr., opnået udbytteindtægter på ca. 20  

 mio. kr. og skattepligtige aktieavancer på ca. 54 mio. kr., sammenholdt med  

 selskabets formål, taler for, at selskabets aktieinvesteringer primært er  

 foretaget for at opnå aktieavancer på aktier med en ejertid på minimum 3 år.  

 Selskabets udgifter til eksterne porteføljeforvaltere er afholdt for at opnå  

 indtægter, som på baggrund af aktieavancebeskatningslovens bestemmelser ikke  

 skal medregnes til den skattepligtige indkomst.
 Det er skattemyndighedens  

 opfattelse, at ligningslovens § 17C, smh.m. bestemmelsens forarbejder, skal  

 forstås således, at et selskabs udgifter til formueadministration kun kan  

 fratrækkes i det omfang udgifterne kan kvalificeres som driftsomkostninger.
Porteføljehonorarerne har en  

 sådan direkte tilknytning til køb og salg af porteføljeaktierne, at de hertil  

 medgåede udgifter skal tillægges henholdsvis fratrækkes anskaffelses- og  

 afståelsessummen.
Spørgsmålet om selskabets eventuelle fradrag skal derfor  

 afgøres efter aktieavancebeskatningslovens regler om aktier, der ikke er  

 næringsaktier.
Klagerens påstand og argumenter Selskabets repræsentant har  

 nedlagt påstand om, at den fratrukne udgift godkendes som selvangivet.
Det er  

 herved gjort gældende, at porteføljehonorarerne er fradragsberettigede i  

 medfør  

 af statsskattelovens § 6, stk. 1, litra a.
Udgifterne er afholdt med  

 henblik på at erhverve, sikre og vedligeholde indkomst i form af udbytte og  

 aktieavancer på de aktier, der som følge af en gunstig kursudvikling sælges  

 kort tid efter erhvervelsen.
Udgifterne påfører selskabet et formueforbrug,  

 idet udgifterne ikke anvendes til erhvervelse af nye aktier, men er rene  

 udgiftsposter.
I selskabets årsregnskab for  

 2000 er aktiverne fordelt på omsætningsaktiver og anlægsaktiver, som er de  

 begreber, der anvendes i årsregnskabsloven.
Den regnskabsmæssige sondring  

 mellem anlægsaktiver og omsætningsaktiver beror på selskabets hensigt med  

 aktivet, ikke på arten af aktivet.
Det er afgørende, om aktivet er beregnet  

 til  

 vedvarende eje eller brug.
Det fremgår af International Accounting Standards  

 nr. 1, afsnit 57, at omsætningsaktiver er aktiver, der forventes at blive  

 realiseret inden for ét år fra balancedagen, og at øvrige aktiver er  

 anlægsaktiver.  

 En aktivtype, eksempelvis aktier, kan således henhøre under såvel  

 omsætningsaktiver som anlægsaktiver, afhængig af formålet med  

 aktieerhvervelsen.
Skattemæssigt behandles  

 investeringsaktierne som almindelige aktier omfattet af den dagældende  

 aktieavancebeskatningslovs §§ 2 og 4, og der er således ikke tale om  

 næringsaktier omfattet af lovens § 3. Den regnskabsmæssige sondring mellem  

 anlægsaktiver og omsætningsaktiver anvendes ikke i relation til  

 aktieavancebeskatningsloven, idet der i aktieavancebeskatningsloven sondres  

 mellem  

 næringsaktier og ikke-næringsaktier.
For ikke-næringsaktier gælder, at der  

 sondres mellem aktier, der har været ejet under 3 år, og aktier, der har  

 været  

 ejet i mere end 3 år.
Det er således ikke korrekt,  

 når skattemyndigheden anfører, at selskabet skattemæssigt har behandlet  

 aktierne  

 som anlægsaktier.
Aktierne blev behandlet skattemæssigt som almindelige  

 aktier  

 omfattet af den dagældende aktieavancebeskatningslovs §§ 2 og 4.
 Det fremgår af  

 statsskattelovens § 6, stk. 1, litra a, at der ved beregningen af den  

 skattepligtige indkomst kan fradrages driftsomkostninger, det vil sige de  

 udgifter, som i årets løb er anvendt til at erhverve, sikre og vedligeholde  

 indkomsten.
 Det fremgår af  

 ligningsvejledningen for 2000 afsnit E.A.2.1.2 og E.A.2.1.3, at udgifter, der  

 er anvendt til at erhverve en skattepligtig indkomst, det vil sige afholdt af  

 hensyn til den løbende indtjening, og som har påført skatteyderen et  

 formueforbrug, anses for driftsomkostninger.
At der er fradragsret for  

 selskabers udgifter til formueadministration illustreres ved, at der i  

 ligningslovens  

 § 17C, ved lov nr. 837 af 19. december 1989, er indsat en særbestemmelse, der  

 begrænser  

 fysiske personers fradragsret for udgifter til formueadministration.
Det  

 følger  

 således af bestemmelsen, at udgifter til depotgebyrer, boksleje,  

 kontooversigter samt administration i øvrigt vedrørende værdipapirer og  

 bankindeståender, der er anvendt til at erhverve, sikre og vedligeholde  

 kapitalindkomst, jf. personskattelovens § 4, eller aktieindkomst, jf.  

 personskattelovens § 4a, ikke kan fradrages ved opgørelsen af den  

 skattepligtige  

 indkomst.
 Følgende fremgår af  

 bestemmelsens forarbejderne:
 Efter de gældende regler kan  

 udgifter til formueadministration ligesom andre omkostninger, der i årets løb  

 er anvendt til at erhverve, sikre og vedligeholde indkomsten, fradrages ved  

 indkomstopgørelsen med hjemmel i statsskattelovens § 6 a  

 (driftsomkostninger).
Det foreslås at begrænse  

 fradragsretten, således at privatpersoner ikke længere kan fradrage udgifter  

 til depotgebyrer, boksleje, kontooversigter  

  

 samt rådgivning og administration i øvrigt vedrørende værdipapirer  

  

 og bankindeståender.
Fradragsretten for de nævnte udgifter ophæves efter  

 forslaget  

 kun, når udgifterne er afholdt i forbindelse med at erhverve, sikre og  

 vedligeholde indkomst, der skattemæssigt behandles som kapitalindkomst.
Der  

 vil  

 således ikke være fradragsret for personers udgifter til  

 formueadministration,  

 når formuen ikke anbringes i egen erhvervsvirksomhed.
Er de nævnte udgifter afholdt  

 af  

  

 et selskab  

  

 , en skattepligtig fond  

 eller forening eller afholdt som led i driften af en personligt ejet  

 erhvervsvirksomhed, som beskattes efter virksomhedsskattelovens regler, er  

 der  

 ikke tale om kapitalindkomst.
I disse tilfælde vil der således  

  

 fortsat være fradragsret  

  

   

 (repræsentantens fremhævning).
Ligningslovens § 17C vedrører  

 alene fysiske personer.
Praksis vedrørende udgifter til formueadministration,  

 der gjaldt inden vedtagelsen af ligningslovens § 17C, er således fortsat  

 gældende  

 for selskaber, hvilket tillige fremgår direkte af lovens forarbejder.
Denne  

 praksis er bl.a. beskrevet i ligningsvejledningen for 1988 afsnit F.4, hvoraf  

 det fremgår, at [h]onorar til en investeringskonsulent for løbende  

 værdipapirpleje, herunder administration og investeringsservice, er  

 fradragsberettiget.
Det fremgår endvidere af TfS  

 1999.181 Ø, at selskaber m.v. har fradragsret for udgifter til  

 formueadministration.  

 Sagen vedrørte en arbejdsmarkedssammenslutning med indtægter i form af  

 skattefrie  

 medlemskontingenter og skattepligtige renter og udbytter samt udgifter til  

 formueadministration  

 af aktier.
Efter fondsbeskatningslovens § 8, stk. 2, kan alene udgifter, der  

 vedrører skattepligtige indtægter, fradrages, og sagen drejede sig om  

 størrelsen af fradraget.
Skattemyndighedernes skøn blev fastholdt, således at  

 den del af udgifterne, der efter den skønsmæssige vurdering var medgået til  

 formueadministration af den skattepligtige indkomst i form af rente og  

 udbytteindtægter, kunne fratrækkes som driftsudgifter.
 En praksis, hvorefter  

 driftsomkostningsfradrag afhænger af, om et aktiv kan afstås skattefrit, vil  

 være i strid med hidtidig praksis og i øvrigt umulig at administrere.
Endelig bemærkes, at der  

 efter de tidligere regler i pensionsafkastbeskatningsloven kun i begrænset  

 omfang var adgang til at fradrage omkostninger ved erhvervelsen af det  

 skattepligtige formueafkast.
Ved lov nr. 1294 af 20. december 2000 indførtes  

 imidlertid regler om fradragsret for faktiske omkostninger, der i årets løb  

 var  

 afholdt til forvaltning af den skattepligtige formue.
I bemærkningerne til  

 lovændringen er det anført, at baggrunden for indførelse af fradrag for  

 omkostninger til formueforvaltning er, at der ville blive ...  

 parallelitet i  

 forhold til selskabsbeskatningen for så vidt angår  

 formueadministration.
Dette kan kun forstås  

 således, at der allerede er fradragsret for forvaltningsomkostninger efter  

 gældende  

 regler om selskabers opgørelse af den skattepligtige indkomst.
Forarbejderne  

 til pensionsafkastbeskatningsloven er således i overensstemmelse med  

 bemærkningerne til ligningslovens § 17C.
Landsskatterettens bemærkninger og begrundelse Det bemærkes, at ved  

 Højesterets dom af 20. januar 1942, offentliggjort som UfR 1942.278 H, blev  

 det  

 statueret, at en skatteyder kan fradrage de med bestyrelsen af hans formue  

 forbundne udgifter.
 Ved  

 lov nr. 837 af 19. december 1989 indførtes ligningslovens § 17C, hvorved det  

 blev bestemt, at udgifter til formueadministration ikke kan fradrages i det  

 omfang udgiften er afholdt for at erhverve, sikre og vedligeholde indkomst,  

 der  

 anses for kapitalindkomst, jf. personskattelovens § 4.
Det  

 fremgår af de i forbindelse med fremsættelsen af lov nr. 837 af 19. december  

 1989 udarbejdede bemærkninger, at fradragsretten begrænses således, at  

 privatpersoner ikke længere kan fradrage udgifter til depotgebyrer, boksleje,  

 kontooversigter samt rådgivning og administration i øvrigt vedrørende  

 værdipapirer og bankindestående, og at der således ikke vil være fradragsret  

 for personers udgifter til formueadministration, når formuen ikke anbringes i  

 egen erhvervsvirksomhed.
Det bemærkes endvidere, at såfremt de nævnte  

 udgifter  

 er afholdt af et selskab, en skattepligtig fond, eller forening, eller  

 afholdt  

 som led i driften af en personligt ejet virksomhed, som beskattes efter  

 virksomhedsskattelovens  

 regler, er der ikke tale om udgifter afholdt for at erhverve, sikre og  

 vedligeholde  

 kapitalindkomst, hvorfor der i disse tilfælde fortsat vil være fradragsret.
 Der  

 findes på denne baggrund ikke grundlag for at nægte selskabet fradrag.
