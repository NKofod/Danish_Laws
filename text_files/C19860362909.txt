 Arbejdsformidlingskontorerne.
På given foranledning skal direktoratet nedenstående gennemgå lærlinges og efg-elevers retsstilling i henhold til ferielovens bestemmelser under henholdsvis et uddannelsesforløb, ved en uddannelsesaftales ophævelse og ved et uddannelsesforholds afslutning.
I.
Det 1. og 2. hele ferieår efter uddannelsesforholdets påbegyndelse.  1.1. Betingelser for ret til ferie med løn uden optjent  

  feriegodtgørelse i det 1. og 2. hele ferieår efter  uddannelsesforholdets  

 påbegyndelse.
I henhold til ferielovens § 7, stk. 1 og 2 har såvel § 1 og §  

 30 lærlinge som efg-elever, hvor der foreligger en af arbejdsformidlingen  

 godkendt/registreret uddannelsesaftale eller et til arbejdsformidlingen  

 anmeldt læreforhold, ret til ferie i 30 dage i det 1. og 2. hele ferieår,  

 efter at uddannelsesforholdet er påbegyndt.
Såfremt en lærling/efg-elev ikke  

 har optjent feriegodtgørelse for en del af feriedagene i det 1. og 2. ferieår  

 efter uddannelsesforholdets påbegyndelse, er arbejdsgiver i henhold til  

 ferielovens § 7, stk. 1 eller 2 pligtig at betale løn for de feriedage, hvor  

 der ikke er optjent feriegodtgørelse.
I nævnte periode optjenes efter  

 ferielovens sædvanlige regler jf. lovens § 6, ret til ferie å 2 1/2 feriedag  

 for hver måneds beskæftigelse under uddannelsen i det respektive  

 optjeningsår.
Se i øvrigt punkt II.  1.2. Uddannelsesforholdet påbegyndes  

 henholdsvis før den  1. juli og efter den 30. juni i et år.
Hvor  

 uddannelsesforholdet påbegyndes inden den 1. juli  i et år gælder reglerne  

 som nævnt under punkt 1.1., d.v.s. at en lærling/efg-elev har ret til 30  

 dages ferie.
For de dage, hvor der ikke er optjent feriegodtgørelse i det år,  

 hvor uddannelsesforholdet påbegyndes, betaler arbejdsgiveren løn under ferie.  

 Hvor uddannelsesforholdet påbegyndes efter 30. juni i et år, har en  

 lærling/efg-elev ikke ret til ferie med løn efter ferielovens § 7 i det  

 ferieår, hvor uddannelsesforholdet påbegyndes.
Derimod har denne  

 lærling/efg-elev ret til ferie med løn - dog max. for 1 uge i det ferieår,  

 hvor uddannelsesforholdet påbegyndes - i tilfælde, hvor der ikke er optjent  

 feriegodtgørelse, såfremt virksomheden holder kollektiv ferielukning i  

 perioden 1. oktober - 1. maj - eks. ferielukket mellem jul og nytår, jfr.  

 ferielovens § 17a. 1.3 Feriegodtgørelse suppleres i visse tilfælde op med  

 løn.
Har lærlingen/efg-eleven helt eller delvis optjent feriegodtgørelse, men  

 feriegodtgørelsen udgør et mindre beløb end lønnen for samme antal dage, er  

 arbejdsgiver pligtig at supplere op til fuld løn for disse feriedage.
Er  

 feriegodtgørelsen modsætningsvis højere end lønnen for samme antal dage,  

 holder lærlingen/efg-eleven ferie med feriegodtgørelse for de dage, som  

 feriegodtgørelsen omfatter, og i evt. resterende feriedage betaler  

 arbejdsgiver løn.  1.4. Kombinationsaftaler.
For lære- og praktikforhold, der  

 indgås som kombinationsaftaler, gælder det under punkt 1.1. - 1.3. anførte,  

 idet forpligtelsen påhviler den aktuelle arbejdsgiver.
II.
Under uddannelsesforløbet.
Under uddannelsen gælder ferielovens  

 almindelige bestemmelser om optjening af feriegodtgørelse på 12 1/2 % af  

 lønnen, jf. lovens § 12, eller ret til ferie med løn med eventuel tillagt  

 værdi af kost, såfremt lønnen helt eller delvis består af kost og logi samt  

 et ferietillæg på 1% af den løn, som er indtjent i det foregående  

 optjeningsår, jf. lovens § 14. Forudsætningen for at få udbetalt løn under  

 ferie med eventuelt tillæg for værdi af kost samt ferietillæg efter § 14 er,  

 at pågældende er antaget månedsvis eller for længere tid, og at der ikke sker  

 fradrag for søgne/helligdage, sygedage (bortset fra karensdage) eller  

 lignende.
Hvorvidt der skal ske fradrag for søgne/helligdage, sygedage  

 (bortset fra karensdage) eller lignende, vil bero på bestemmelserne  

 desangående i den overenskomst som det respektive fag henhører under.
Ved  

 kombinationsaftaler hvor ansættelsesforholdet ophører i en virksomhed og nyt  

 begyndes i en anden virksomhed, skal den tidligere arbejdsgiver enten  

 indbetale feriegodtgørelse på 12 1/2 % af lønnen til FerieGiro for det  

 løbende optjeningsår og for den del af det tidligere optjeningsår, for  

 hvilken pågældende ved sin fratræden endnu ikke har holdt ferie, eller for  

 samme periode udlevere et godkendt feriekort på 12 1/2% af lønnen til  

 lærling/eleven.
III.
Ved ophævelse af et uddannelsesforhold.  1.1. Inden udløbet af det  

 1. og 2. hele ferieår efter  uddannelsesforholdets påbegyndelse.
Hvis  

 uddannelsesforholdet ophæves inden for det 1. og 2. hele ferieår efter  

 uddannelsesforholdets påbegyndelse, så fortaber lærlingen/efg-eleven den  

 eventuelle ret til ferie med løn uden optjening.
Derimod optjenes der efter  

 ferielovens sædvanlige regler, jf. kapitel 4 i loven, feriegodtgørelse i den  

 periode, hvor pågældende har været beskæftiget i virksomheden, se  

 nedenstående under punkt 1.2.  1.2. Ophævelse af uddannelsesaftalen og  

 optjening af  feriegodtgørelse.
Lærlingen/efg-eleven er ved ophævelse af  

 uddannelsesaftalen og fratræden berettiget til en feriegodtgørelse på 12 1/2  

 % af den tjente løn i det løbende optjeningsår samt for den del af det  

 tidligere optjeningsår, for hvilken pågældende ved sin fratræden endnu ikke  

 har holdt ferie.
Feriegodtgørelsen skal enten indbetales til FerieGiro eller  

 godkendt feriekort skal udleveres til lærlingen/efg-eleven.
IV.
Efter et uddannelsesforholds afslutning.  1.1. Lærlingen/efg-eleven  

 forbliver i virksomheden efter  uddannelsens afslutning.
Lærlinge/efg-elever  

 der forbliver i virksomheden som udlært, og som hidtil under  

 uddannelsesforholdets bestående har fået ferie med løn, jf. ferielovens § 14,  

 stk. 1, vil fortsat, såfremt pågældende som udlært er antaget månedsvis eller  

 for længere tid, og hvor der ikke sker fradrag i lønnen for søgne/helligdage,  

 sygdom eller lignende, være berettiget til som udlært at få ferie med løn.  

 Hovedreglen er ellers, at væsentlige ændringer i et ansættelsesforhold hos  

 samme arbejdsgiver sidestilles med fratræden og ny ansættelse, men en Vestre  

 Landsretsdom og 8. april 1981 statuerede, at stillingsændring fra lærling til  

 funktionær ikke kunne sidestilles med fratræden i ferielovens § 14, stk. 3  

 forstand.  1.2 Lærlingen/efg-eleven ophører i virksomheden efter  

  uddannelsens afslutning.
Der henvises til det under punkt III, 1.2. anførte.
V.
Regulativ eller kollektiv overenskomst kan træde i stedet for ferielovens bestemmelser.
Iden for staten og (amts)kommunerne kan der  

 eksistere ferieregulativer, og inden for fag eller faglige områder kan der  

 være indgået aftale om regulativer eller overenskomster, der træder i stedet  

 for ferielovens bestemmelser.
Det er dog en betingelse for disses gyldighed,  

 at de er godkendt af direktøren for arbejdstilsynet, jf. ferielovens § 3.  

 Aftaler, hvor lønmodtageren på et eller flere punkter stilles gunstigere end  

 efter ferieloven, men hvor dens regler i øvrigt følges, herunder reglerne om  

 FerieGiro, skal dog ikke godkendes.
 P.D.V.
 E.B.
