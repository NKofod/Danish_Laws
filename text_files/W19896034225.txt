For afgiftsåret 1988/89 blev der søgt om en supplerende basisandel på  

 grundlag af etablering.
Mælkeudvalget afslog ansøgningen med begrundelsen, at  

 der kun kunne ske tildeling til 17 ud af ansøgte 45 båse, idet de resterende  

 ikke opfyldte kravene til båsebredde.
 Landbrugsministeriet godkendt et antal på 40, idet man fandt, at  

 Mælkeudvalget ikke kunne anvende som begrundelse for afslaget, at der kun  

 kunne ske en tildeling svarende til 17 køer, når Mælkeudvalget senest for  

 afgiftsåret 1986/87 havde godkendt et tildelingsgrundlag svarende til 40  

 køer.
 I skrivelse af 29. november har foreningen for Niels Kr. Østergaard klaget  

 over EF-direktoratets afgørelse om tildeling af supplerende basisandel  

 (afgiftsfri mælkeleverance) for afgiftsåret 1988/89 til  

 ejendommen Asselsvej 114, Storup, 7990 Assels.
 Det fremgår af sagen, at ejendommen blev overtaget den 1. april 1988. For  

 afgiftsåret 1986/87 blev der på bedriften godkendt et tildelingsgrundlag på  

 252.000 kg mælk (40 køer x 6.300 kg).
Koantallet var allerede godkendt på basis af en ansøgning for afgiftsåret  

 1985/86 på grundlag af tilkøb af ejendom.
Dette koantal svarede til, hvad der  

 i det foregående afgiftsår var blevet opgivet som endeligt antal.
Der er nu  

 planlagt en forbedring af bedriften, herunder er der indgivet en  

 forbedringsplan, hvor mælkeproduktionen efter investeringer er baseret på 45  

 køer, som efter det oplyste svarer til staldkapaciteten.
Der er nu ansøgt om et forhøjet tildelingsgrundlag på 276.000 kg i  

 afgiftsåret 1988/89 på grundlag af 40 køer og en planlagt mælkeydelse på  

 6.900 pr. ko.
Planlagt, endeligt antal anføres til 45.
Ansøgningen om forhøjet tildelingsgrundlag er indsendt med henvisning til  

 etablering.
Mælkeudvalget har afslået ansøgningen med begrundelsen, at der  

 kun ville kunne ske en tildeling til 17 køer, mens de resterende 28 båse ikke  

 opfylder kravene om båsebredde.
Endvidere bemærker mælkeudvalget, at man ikke  

 kan behandle en nyetablering som investering i udvidelse af  

 mælkeproduktionen.
Denne afgørelse er fastholdt af EF-direktoratet.
Landbrugsministeriet finder ikke, at der som begrundelse for afslag på  

 ansøgningen kan henvises til, at der nu kun kan ske en tildeling til 17 køer,  

 når mælkeudvalget senest i afgiftsåret 1986/87 har godkendt et  

 tildelingsgrundlag beregnet på basis af 40 køer.
På den anden side har man  

 dog heller ikke fundet grundlag for en tildeling baseret på 45 køer.
 Da der ved etablering m.v. tildeles standardleverancen på 6.700 kg mælk  

 pr. ko, skal tildelingsgrundlaget for afgiftsåret 1988/89 forhøjes til  

 263.400 kg mælk (40 køer x 6.585 kg, svarende til standardleverancen  

 korrigeret for fedtprocenten 4,09).
Man har samtidig anmodet EF-direktoratet om at foretage de videre  

 foranstaltninger i sagen.
Oplysning om den nye basisandel vil blive meddelt  

 af Danske mejeriers mælkeudvalg.
 Niels Kr. Østergaard er herfra underrettet om sagens afgørelse.
 P.M.V.
 E.B.
