 I medfør af § 1, stk. 2, og § 12, stk. 3, i lov om hunde, jfr.  

 lovbekendtgørelse nr. 380 af 26. juni 1969, bestemmes:
 § 1.  Ifølge hundeloven skal enhver hund, fra den er 4  

 måneder gammel, bære halsbånd forsynet med et skilt.
§ 2.  Skiltet skal være fremstillet af rustfrit metal  

 eller andet materiale af tilsvarende styrke og holdbarhed.
Skiltet skal være  

 solidt fastgjort til halsbåndet.
 Stk. 2.  Besidderens navn og fulde adresse skal være  

 angivet med letlæselige bogstaver, der skal være mindst 2 mm høje.  

 Bogstaverne skal være påført skiltet ved prægning, indgravering eller på  

 anden lige så holdbar måde.
 § 3.  Overtrædelse af § 2 straffes med bøde.
 § 4.  Bekendtgørelsen træder i kraft den 1. januar  

 1970.
 Justitsministeriet, den 1. november  

 1969.
 Knud Thestrup.
/N.
Pontoppidan.
