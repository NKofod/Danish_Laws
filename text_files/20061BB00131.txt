Fremsat den 29. marts 2007 af Thomas Adelskov (S),  

 Elisabeth Geday (RV),  

 Ole Sohn (SF) og Jørgen Arbo‑Bæhr (EL) Forslag til folketingsbeslutning om forbud mod brugen af hemmelige jobklausuler Folketinget pålægger regeringen at fremsætte lovforslag, der forbyder  

 brugen af hemmelige jobklausuler med henblik på ikrafttræden senest den 1.  

 januar 2008. Formålet med lovforslaget er at sikre, at aftaler mellem en  

 arbejdsgiver og andre potentielle arbejdsgivere, der forhindrer ansatte i at  

 opnå beskæftigelse hos disse andre potentielle arbejdsgivere, ikke kan gøres  

 gældende,  

 medmindre aftalen er tidsbegrænset, medarbejderen er direkte involveret i  

 kunderelationen med en anden virksomhed og den pågældende medarbejder er  

 informeret, har givet sit samtykke og bliver økonomisk kompenseret efter  

 regler,  

 der svarer til godtgørelsesbestemmelserne i funktionærlovens § 18 for  

 begrænsningen.
 Overtrædelse af forbuddet skal medføre, at arbejdsgiveren kan  

 idømmes en bod.
Bemærkninger  

 til forslaget Forslagsstillerne er af  

 den opfattelse, at det er helt uacceptabelt, at der gyldigt kan indgås  

 aftaler  

 mellem på den ene side arbejdsgivere og på den anden side f.eks.  

 samarbejdspartnere  

 eller kunder med et indhold, der begrænser beskæftigelsesmulighederne for en  

 tredje part (lønmodtageren), der ikke er part i aftalen, og som ikke engang  

 nødvendigvis gøres vidende om eller forudsættes at acceptere sådanne aftaler  

 og  

 tillige ikke er økonomisk kompenseret for det begrænsende vilkår.
Der er tale  

 om en form for »sortlistning« af mennesker, hvor denne sortlistning end ikke  

 er  

 gjort til en del af ansættelsesvilkårene.
Forslagsstillerne  

 mener, at det er helt afgørende, at mobiliteten på arbejdsmarkedet sikres.  

 Mobiliteten sikrer dynamikken og videndelingen i erhvervslivet og muligheden  

 for, at nye forretningsområder og virksomheder kan vokse frem.
Brugen af  

 hemmelige jobklausuler er med til at forhindre denne mobilitet.
Det er  

 forslagsstillerne klare opfattelse, at der allerede i dag i fuldt  

 tilstrækkeligt omfang er mulighed for at pålægge medarbejderne i en  

 virksomhed  

 den begrænsning i at tage arbejde hos en samarbejdspartner eller kunde, der  

 er  

 nødvendig.
Såfremt arbejdsgiveren ønsker at indgå aftaler om, at  

 arbejdsgiverens medarbejdere ikke skal kunne tage ansættelse bestemte steder,  

 kan det ske i en aftale mellem arbejdsgiveren og medarbejderen efter reglerne  

 i  

 funktionærlovens §§ 18 og  

 18 a  

 (bekendtgørelse af lov om retsforholdet  

 mellem arbejdsgivere og funktionærer, LBK nr. 68 af 21/01/2005 med senere  

 ændringer) med de gyldighedsbetingelser og det krav på kompensation, der  

 følger  

 heraf, og kun i de situationer, hvor arbejdsgiveren kan godtgøre at have en  

 beskyttelsesmæssig interesse i at begrænse den ansattes erhvervsmuligheder.  

 Det  

 er ikke rimeligt, at der kan indgås aftaler, der reelt har samme effekt som  

 en  

 konkurrence- eller kundeklausul, uden at der betales kompensation til  

 lønmodtageren.
Det foreslås derfor, at det gennem lovgivningen forbydes, at  

 sådanne aftaler lovligt kan indgås.
Det bør  

 lovgivningsmæssig sikres, at ingen grupper på arbejdsmarkedet kan blive  

 ramt af hemmelige jobklausuler.
Regeringen pålægges derfor at fremsætte et  

 lovforslag, der sikrer en samlet regulering af arbejdsgivernes adgang til at  

 aftale erhvervsbegrænsende tiltag i relation til lønmodtagerne, f.eks. over  

 for  

 timelønnede, ansatte på funktionærlignende vilkår og ansatte på andre  

 kontraktvilkår.
 Derudover foreslås, at  

 en overtrædelse af forbuddet kan sanktioneres.
Forslagsstillerne er  

 indstillede på, at der i særlige situationer kan være behov for, at der  

 indgås  

 aftaler.
Her forudsætter forslagsstillerne, at aftalerne skal være  

 tidsbegrænsede og kun involvere de medarbejdere, der direkte er involverede i  

 en kunderelation med en anden arbejdsgiver.
De pågældende medarbejdere vil  

 endvidere  

 skulle informeres herom, give aktivt samtykke og kompenseres for  

 begrænsningen.  

 Kompensation skal falde i form af en godtgørelse efter regler, der svarer til  

 funktionærlovens  

 § 18, således at der ikke er incitament for arbejdsgivere til at omgå  

 reglerne  

 efter godtgørelsesbestemmelserne i funktionærlovens §§ 18 og  

 18 a.
Det findes rimeligt for at sikre  

 kompensationen, at reglerne svarer til funktionærlovens § 18.
 Forslagsstillerne er endvidere  

 indstillede på, at der kan gælde særlige regler for vikarbureauvikarer,  

 således  

 at en virksomhed, der fastansætter en vikar, der er tilknyttet virksomheden  

 gennem et vikarbureau, kan blive opkrævet et beløb af vikarbureauet i  

 forbindelse med vikarens overgang til fastansættelse i virksomheden.
 Debatten om hemmelige  

 jobklausuler har stået på i en årrække og blev særlig aktuel, da Sø- og  

 Handelsretten i juli måned 2006 afsagde en dom om, at en fortrolig aftale  

 mellem to virksomheder om forbud mod aktiv rekruttering var overtrådt (dom af  

 28. juli 2006 i Sø- og Handelsretten i sagen WM-data Danmark A/S (advokat  

 Jacob  

 Tøjner ved advokat Claes Christensen) mod Neoproces A/S (advokat Ole  

 Østergaard). Arbejdsmarkedsudvalget har løbende drøftet sagen, og  

 beskæftigelsesministeren  

 har ved flere lejligheder selv givet udtryk for, at det ikke længere skal  

 være  

 muligt for arbejdsgivere at indgå aftaler uden om en medarbejder, der låser  

 denne  

 fast i sit job.
Det er efter  

 forslagsstillernes opfattelse ikke nødvendigt at lade en lovgivning afvente,  

 at  

 der indhentes yderligere dokumentation for, at aftalerne findes.
I den  

 omtalte  

 dom fra Sø- og Handelsretten ligger det allerede dokumenteret, at aftalerne  

 eksisterer.
Såvel ministerier som organisationer har måttet indse, at også de  

 har været med til at indgå jobklausuler, der bandt deres medarbejdere.
Så  

 det,  

 der mangler nu, er en lovgivning, der forhindrer, at mobiliteten på  

 arbejdsmarkedet begrænses af helt urimelige aftaler.
Skriftlig fremsættelse Thomas Adelskov  

  

 (S):
 Som ordfører for  

 forslagsstillerne tillader jeg mig herved at fremsætte:
 Forslag til folketingsbeslutning om forbud  

 mod brugen af hemmelige jobklausuler.
(Beslutningsforslag  

 nr.
B 131).
 Jeg henviser i  

 øvrigt til de bemærkninger, der ledsager forslaget, og anbefaler det til  

 Tingets velvillige behandling.
