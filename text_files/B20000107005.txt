Bekendtgørelse om regler for anmeldelse  

 af priser,  

 omkostningsfordeling og andre betingelser for transport og  

 levering af fjernvarme samt hel eller delvis salg af ejerandele i  

 varmeforsyningsvirksomheder I medfør af §§ 21, stk. 1, 22, stk. 1, 23 e,  

 stk. 3, 33 og 34, stk. 2 i lov om varmeforsyning, jf.  

 lovbekendtgørelse nr. 772 af 24. juli 2000 fastsættes:
 § 1. Anmeldelsespligten efter denne  

 bekendtgørelse påhviler kollektive varmeforsyningsanlæg,  

 jf. § 2 i lov om varmeforsyning, samt industrivirksomheder,  

 kraftvarmeværker med en eleffekt over 25 MW og geotermiske anlæg  

 m.v., som leverer opvarmet vand, damp eller gas bortset fra naturgas.
 § 2. Anmeldelsespligten omfatter de i § 1  

 nævnte anlægs, virksomheders og værkers tariffer,  

 omkostningsfordeling og andre betingelser for levering til det indenlandske  

 marked af opvarmet vand, damp eller gas bortset fra naturgas.
 Stk. 2. Anmeldelsespligten omfatter tillige regnskaber,  

 budgetter og andre oplysninger til brug ved fastsættelsen af og  

 tilsynet med de i lovens § 20 a nævnte indtægtsrammer, jf.  

 lovens § 22.
 § 3. Anmeldelse efter denne bekendtgørelse,  

 omfatter endvidere, i tilfælde af at en kommune sælger en  

 virksomhed, der ejer et anlæg til fremføring af opvarmet vand  

 eller damp, eller andele eller aktier m.v. i en sådan virksomhed,  

 kommunens opgørelse af størrelsen af kommunens indskudskapital  

 i virksomheden samt af nettoprovenuet ved salget, jf. lovens § 23  

 e.
Stk. 2. Med salg, jf. stk. 1, sidestilles enhver form for  

 hel eller delvis, direkte eller indirekte overdragelse eller lignende  

 af 1)	en virksomhed, som nævnt i stk. 1, 2)	direkte eller indirekte rådighed eller anden rettighed over en  

 virksomhed, som nævnt i stk. 1, eller 3)	kapitalandele, som i en virksomhed, som nævnt i stk. 1,  

 besiddes direkte eller indirekte.
 Stk. 3. Bestemmelserne i stk. 1-2, gælder  

 også, hvis sælgeren eller overdrageren er en virksomhed eller et  

 selskab m.v., som kommunen direkte eller indirekte har en kapitalandel i,  

 eller hvis kommunen opnår et provenu gennem salg eller overdragelse  

 m.v. af en virksomhed eller et selskab, der ejer kapitalandele i en  

 virksomhed, som nævnt i stk. 1. Bestemmelserne i stk. 1-2,  

 gælder endvidere, hvis kommunen på anden måde opnår  

 et provenu gennem salg eller overdragelse m.v., som nævnt i 1. pkt.
 § 4. Anmeldelse af de i § 1 nævnte  

 anlægs, virksomheders og værkers tariffer, omkostningsfordeling  

 og andre betingelser skal ske inden 30 dage efter disses fastsættelse  

 eller vedtagelse dog senest samtidig med, at tarifferne eller betingelserne  

 træder i kraft.
 Stk. 2. Samtidig med anmeldelse efter stk. 1, skal  

 grundlaget for fastsættelsen af tariffer, omkostningsfordeling og andre  

 betingelser anmeldes.
 Stk. 3. De anmeldte tariffer, omkostningsfordelinger og andre  

 betingelser fremlægges i Energitilsynets offentligt tilgængelige  

 register.
 Stk. 4. Tariffer, omkostningsfordeling og andre betingelser,  

 der ikke er anmeldt som foreskrevet efter § 2, stk. 1, er  

 ugyldige.
 Stk. 5. Anmeldelse af en kommunes indskudskapital og  

 nettoprovenu ved salg, jf. § 3 skal ske inden salget effektueres.
 § 5. De nødvendige oplysninger til  

 fastsættelse af de i lovens § 20 a, nævnte  

 indtægtsrammer skal, jf. § 2, stk. 2, anmeldes til Energitilsynet  

 senest 3 måneder før den periode, for hvilken  

 indtægtsrammerne skal være gældende.
 Stk. 2. For den første periode for fastlæggelse  

 af indtægtsrammer, gælder specielle frister for indsendelse i  

 henhold til særskilt bekendtgørelse.
§ 6. Med bøde straffes, jf. lovens
§ 34, stk. 2, 1)	tilsidesættelse af anmeldelsespligt efter denne  

 bekendtgørelse, 2)	meddelelse af urigtige eller vildledende oplysninger eller  

 opgørelser efter denne bekendtgørelse.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 7. Bekendtgørelsen træder i kraft  

 den 16. december 2000.
 Stk. 2. Samtidig ophæves bekendtgørelse nr. 610 af 27.  

 august 1990 om regler for anmeldelse af priser og andre betingelser for  

 levering af opvarmet vand, damp eller gas.
