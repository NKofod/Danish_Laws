 Matrikeldiektoratet udtaler, at inhabilitet kan foreligge ved  

 skelsætningsforretninger, hvis landinspektøren tidligere har afsat eller  

 genafsat det skel, der er strid om.
 I et brev af 6-6-1988 har De klaget over det arbejde, som landinspektør B  

 har udført i forbindelse med fastlæggelse af skellet mellem Deres ejendom  

 matr.nr. 2-b Nyby By og ejendommene matr.nr. 2-a og 19-b. ...... .....
 I den anledning skal man meddele følgende: ...... ......
 -Angående skelsætningsforretningen.
Efter bestemmelserne i landinspektørloven (lovbekendtgørelse nr. 390 af  

 12. juli 1977) må en praktiserende landinspektør ikke udføre matrikulært  

 arbejde, når han er interesseret i sagen på en måde, der kan vække tvivl om  

 hans upartiskhed.
En sådan form for inhabilitet kan foreligge ved  

 skelsætningsforretninger, hvis landinspektøren tidligere har afsat eller  

 genafsat det skel, der er strid om.
Det er ikke afgørende for spørgsmålet om inhabiltet, om kun den ene af  

 parterne er vidende om, at skellet har været afsat tidligere.
Det er derimod  

 afgørende, om landinspektøren tidligere har taget stilling til, hvor han  

 mener, at skellets rette beliggenhed er, og har fastlagt det skel, der  

 strides om.
Efter de oplsyninger, der nu foreligger om landinspektør B's fastlæggelse  

 af skellet mellem matr.nr. 2-b og 19-b forud for skelsætningsforretningen, er  

 det Matrikeldirektoratets opfattelse, at landinspektør B har været inhabil  

 til at lede skelsætningsforretningen.
Matrikeldirektoratets afgørelse kan  

 indankes for domstolene.
Det forhold, at landinspektøren var inhabil, medfører ikke i sig selv, at  

 skelsætningen er ugyldig, men derimod at skelsætningsforretningen bliver  

 anfægtelig.
Det betyder, at enhver af parterne kan kræve, at  

 skelsætningsforretningen genoptages og udføres af en anden landinspektør.  

 ....... ......
