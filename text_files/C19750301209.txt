 Efter forhandling med fiskeriministeren fastsættes følgende:
§ 1.  Fiskeriministeriets industritilsyn underretter  

 det stedlige arbejdstilsyn, hvis det bliver opmærksomt på forhold, som kan  

 stride mod arbejderbeskyttelseslovgivningen.
Arbejdstilsynet holder  

 industritilsynet underrettet om sagens forløb.
§ 2.  Arbejdstilsynet underretter fiskeriministeriets  

 industritilsyn, hvis det bliver opmærksomt på forhold, som kan stride mod  

 lovgivningen om kvalitetskontrol med fisk og fiskevarer.
Industritilsynet  

 holder arbejdstilsynet underrettet om sagens forløb.
§ 3.  Arbejdstilsynet forelægger planer for nyanlæg,  

 ombygning eller udvidelse af virksomheder, der industrielt tilvirker, fryser  

 eller på anden måde forarbejder fisk, krebs og skaldyr, for  

 fiskeriministeriets industritilsyn.
Ansøgeren underrettes herom og om, at der  

 skal søges autorisation i industritilsynet.
 § 4.  Fiskeriministeriets industritilsyn forelægger  

 ansøgninger om autorisation og om godkendelse af planer for nyanlæg,  

 ombygning eller udvidelse af virksomheder, der er nævnt i § 3, for det  

 stedlige arbejdstilsyn, der meddeler, hvilke krav arbejdstilsynet vil stille.  

 Industritilsynet underretter ansøgeren om, at sagen er forelagt  

 arbejdstilsynet.
 § 5.  Socialministeriets cirkulære nr. 179 af 7.  

 november 1957 om samarbejde mellem fiskeriministeriets industritilsyn og  

 arbejdstilsynet ophæves.
 Arbejdsministeriet, den 26. juni 1975.
 Erling Dinesen.
/H.
Winther.
