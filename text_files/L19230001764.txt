Kgl. svensk Gesandtskab Hr.
Minister, Ifølge bestemmelserne i gensidige overenskomster afsluttet mellem Sverige  

 og et antal stater har vedkommende staters regeringer i nogen tid overgivet  

 meddelelser gennem sine akkrediterede repræsentationer i Stockholm, så snart  

 statsborgere tilhørende disse stater er indlagt, udskrevet eller afgået ved  

 døden på sindsygehospitaler i Sverige.
Disse meddelelser skulle gøre det muligt at underrette den syges  

 slægtninge, således at de kan varetage den syges og egne interesser.
Samtidig  

 gives der derved hjemlandets myndigheder mulighed for at træffe  

 foranstaltninger til at varetage den syges pleje og holde opsyn med hans  

 ejendele.
 Den svenske regering, som ønsker at modtage lignende meddelelse vedrørende  

 svenske statsborgere, som gribes af sindssygdom i udlandet, er villig til,  

 under forudsætning af gensidighed, at forpligte sig til at tilstille den  

 danske regering meddelelse om de i Sverige befindende sindssyge danske  

 statsborgere i overensstemmelse med nedenstående artikler.
 Artikel 1.
 Når en dansk statsborger indlægges på sindssygehospital udskrives eller  

 der afgår ved døden, skal den danske legation i Stockholm underrettes derom.
 Artikel 2.
 Meddelelse i overensstemmelse med artikel 1 skal angive det  

 sindssygehospital, hvor den syge er indlagt, og så vidt muligt indeholde  

 følgende oplysninger om den syge:
 1. Navn og fornavn.
 2. Fødselsår og fødselsdag samt fødested.
 3. Stilling og arbejde.
 4. Bopæl ved indlæggelsen.
 5. Sidste bopæl i hjemlandet.
 6. Forældres eller, hvis de er døde, nærmeste  

 slægtninges navn og fornavn, tillige med bopæl.
 7. Hvis den syge er gift, ægtefællens navn og fornavn  

 samt bopæl.
 8. Datoen for den syges indlæggelse, udskrivning eller  

 hans dødsdag.
 9. Navnet på den person eller myndighed på hvis  

 begæring den syge er indlagt på hospitalet.
 10. Hvis den syge er indlagt på hospitalet i henhold  

 til lægeerklæring, datoen for udstedelsen af lægeerklæringen samt lægens navn  

 og hjemsted.
 11. Den syges tilstand, og hvorvidt denne tillader den  

 syges overflytning til hjemlandet, samt det nødvendige antal af ledsagende  

 personer.
 Artikel 3.
 Når en sindssyg dansk statsborger hjemsendes til Danmark, skal der til  

 vedkommende myndighed sendes uddrag af den syges journal, som måtte være ført  

 på hospital, hvor han var indlagt.
 Idet jeg har den ære at bringe ovenstående til Deres kundskab, anmoder jeg  

 om at måtte modtage meddelelse om, hvorvidt den danske regering er villig til  

 med Sverige at indgå en overenskomst med et indhold som ovenstående artikler.
 Jeg kan tilføje, at den svenske regering anser en overenskomst som  

 afsluttet, så snart den forudsatte gensidighed er sikret fra dansk side,  

 hvilket min regering anser sket, når De i Deres svar bekræfter ovenanførte  

 artikler »muatis mutandis«.
