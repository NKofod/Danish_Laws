Nr BTL 148 Betænkning over Forslag til lov om ændring af forskellige skatte- og  

 afgiftslove (Forhøjelse af gebyr for erindringsskrivelser)   

 Nr L 148 1992-93, 1. samling Afgivet af Skatteudvalget Afgivet: 19921214 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret .
 Et mindretal (Fremskridtspartiets medlem af udvalget) vil redegøre  

 for sin stilling til lovforslaget ved 2. behandling.
Pia Gjellerup (S) fmd.
Klaus Hækkerup (S) Anne-Marie Meldgaard (S)  

 Peder Sass (S) Stavad (S) Bjarne Laustsen (S) Rahbæk Møller (SF) Jens Thoft  

 (SF) Bente Juncker (CD) Aagaard (KF) Pernille Sams (KF) Mariann Fischer Boel  

 (V) Svend Heiselberg (V) Svend Aage Jensby (V) nfmd.
Ole Donner (FP)  

 Elisabeth Arnold (RV) Kofod-Svendsen (KRF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de  

 stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til forkastelse og vil stemme imod de stillede  

 ændringsforslag.
 Mindretallet mener, at det ikke er dokumenteret, at udgifterne til  

 erindringsskrivelser er så høje, at det berettiger til en afgift på 65 kr.
 Der er derfor tale om en skjult skatteforhøjelse, idet der er tale om et  

 merprovenu i forhold til udgifterne.
 ÆndringsforslagAf skatteministeren , tiltrådt af et flertal  

 (udvalget med undtagelse af FP):
 Til § 9 1) Indledningen affattes således:
 »I lov om afgift af øl, vin og frugtvin m.m., som vedtaget ved 3.  

 behandling den 15. december 1992, foretages følgende ændringer:».
 2) Nr. 1 affattes således:
 »1. § 21 affattes således:
» § 21. Der skal betales et gebyr på 65 kr. for  

 erindringsskrivelser vedrørende betaling af afgift.«» 3) Nr. 2 affattes således:
 »2. § 31, stk. 3 , affattes således:
» Stk. 3 . Der skal betales et gebyr på 65 kr. for  

 erindringsskrivelser vedrørende betaling af afgift.«» Til § 10 4) Paragraffen udgår.
 Til § 11 5) Indledningen affattes således:
 »I lov om tobaksafgifter, som vedtaget ved 3. behandling den 1.  

 december 1992, foretages følgende ændringer:».
 6) Nr. 1 affattes således:
 »1. § 24 affattes således:
» § 24 . Der skal betales et gebyr på 65 kr. for  

 erindringsskrivelser vedrørende betaling af afgift.«» 7) Nr. 2 udgår.
 Til § 17 8) Paragraffen udgår.
 Til § 19 9) Paragraffen udgår.
 Til § 20 10) Paragraffen udgår.
Bemærkninger Til nr. 1-10 Ændringerne er af teknisk karakter og har til formål at  

 koordinere vedtagelsen af lovforslaget med vedtagelsen af forslag til lov om  

 energiafgift af mineralolieprodukter m.v. (L 27), forslag til lov om afgift  

 af øl, vin og frugtvin m.m. (L 28) og forslag til lov om tobaksafgift (L 29).
