Nr LSF 273 Forslag til Lov om ændring af lov om arbejdstilbud til ledige (Statskvoten  

 m.v.) Fremsat af arbejdsministeren (Kirkegaard) den 22. april 1992 Vedtaget ved tredjebehandling den 14. maj 1992 Lov nr. 376 af 20/05/1992 § 1 I lov om arbejdstilbud til ledige, jf. lovbekendtgørelse nr. 556 af 17.  

 juli 1991, som ændret ved lov nr. 929 af 27. december 1991, foretages  

 følgende ændringer:
 1. § 4, stk. 1, affattes således:
»Bopælskommunen betaler den fulde lønudgift og modtager statstilskud  

 ved ansættelse i kommunen, amtskommunen, staten eller i anden offentligt  

 støttet virksomhed eller institution, jf. dog stk. 2 og 3.« 2. § 4, stk. 3, affattes således:
» Stk. 3. Staten betaler, hvad der svarer til 10 pct. af de  

 samlede lønudgifter efter fradrag af statstilskud ved ansættelse af ledige  

 efter denne lov.« 3. § 4, stk. 4, affattes således:
» Stk. 4. Arbejdsministeren kan efter forhandling med  

 finansministeren forhøje den procentsats af de samlede lønudgifter, der  

 betales af staten, jf. stk. 3.« 4. § 5, stk. 1, affattes således:
»75 pct. af kommunernes lønudgifter efter § 4, stk. 1, med fradrag af  

 statstilskuddet og med fradrag af statens bidrag, jf. § 4, stk. 3, gøres til  

 genstand for mellemkommunal udligning.
Det samlede udligningsbeløb pålignes  

 kommunerne i henhold til deres indbyggertal som opgjort af Danmarks Statistik  

 pr. 1. januar i udligningsåret.« 5. I § 5, stk. 2, ændres »1. juni« til: »1.  

 september«.
§ 2 Loven træder i kraft den 1. januar 1993.
Oprindeligt fremsat forslag § 1 I lov om arbejdstilbud til ledige, jf. lovbekendtgørelse nr. 556 af 17.  

 juli 1991, som ændret senest ved lov nr. 929 af 27. december 1991, foretages  

 følgende ændringer:
 1. § 4, stk. 1, affattes således:
 »Bopælskommunen betaler den fulde lønudgift og modtager statstilskud  

 ved ansættelse i kommunen, amtskommunen, staten eller i anden offentligt  

 støttet virksomhed eller institution, jf. dog stk. 2 og 3.«.
 2. § 4, stk. 3, affattes således:
 » Stk. 3. Staten betaler, hvad der svarer til 10 pct. af de  

 samlede lønudgifter efter fradrag af statstilskud ved ansættelse af ledige  

 efter denne lov.«.
 3. § 4, stk. 4, affattes således:
 » Stk. 4. Arbejdsministeren kan efter forhandling med  

 finansministeren forhøje den procentsats af de samlede lønudgifter, der  

 betales af staten, jf. stk. 3.«.
 4. § 5, stk. 1, affattes således:
75 pct. af kommunernes lønudgifter efter § 4, stk. 1, med fradrag af  

 statstilskuddet og med fradrag af statens bidrag jf. § 4, stk. 3 gøres til  

 genstand for mellemkommunal udligning.
Det samlede udligningsbeløb pålignes  

 kommunerne i henhold til deres indbyggertal som opgjort af Danmarks Statistik  

 pr. 1. januar i udligningsåret.
 5. I § 5, stk. 2, ændres »1. juni« til: »1.  

 september«.
§ 2 Loven træder i kraft den 1. januar 1993.
Bemærkninger til lovforslaget Almindelige bemærkninger Lov om arbejdstilbud til ledige som er bekendtgjort ved lovbekendtgørelse  

 nr. 556 af 17. juli 1991, er senest ændret ved lov nr. 929 af 27. december  

 1991 (L 143; Folketingets forhandlinger 3603, 4259 og 4789).
 Lovforslaget har til formål at forbedre kommunernes budgetteringsgrundlag  

 i forbindelse med arbejdstilbudsloven.
 For at forbedre kommunernes budgetteringsgrundlag foreslås to ting.
For det første foreslås datoen for Indenrigsministeriets udmelding til  

 kommunerne om den forventede størrelse af deres udligningsbeløb for det  

 følgende år ændret fra senest 1. juni til senest 1. september.
Ved at udsætte  

 udmeldingen til august forbedres Indenrigsministeriets grundlag for udmelding  

 og dermed også kommunernes budgetsikkerhed.
 For det andet foreslås, at statens forpligtelse til at ansætte og betale  

 for 10 pct. af de langtidsledige inden for hvert amt ændres.
Det har i praksis vist sig umuligt at sikre, at de ledige, der blev ansat  

 i statsinstitutioner, fordelte sig jævnt på alle kommuner.
Det betyder, at  

 nogle kommuner har haft færre end 10 pct. af deres langtidsledige placeret i  

 staten og andre kommuner flere end 10 pct.
Dette har været til økonomisk  

 ulempe for de førstnævnte kommuner.
Det foreslås derfor, at staten betaler kommunerne, hvad der svarer til 10  

 pct. af de samlede lønudgifter efter fradrag af statstilskud ved ansættelse  

 af ledige.
Dette sikrer, at alle kommuner økonomisk set bliver stillet lige,  

 selvom de ikke får placeret relativt lige mange langtidsledige i  

 statsinstitutioner.
 Statens bidrag udbetales til de enkelte kommuner i forhold til deres  

 lønudgifter efter statstilskud.
De administrative og økonomiske konsekvenser Indenrigsministeriets udmeldedato.
 Forslaget forventes ikke at have nogle nævneværdige administrative eller  

 økonomiske konsekvenser.
 Statskvoten.
 Lovforslaget medfører, at kommunerne fremover skal betale for de  

 arbejdstilbudspersoner, der ansættes i staten.
 Lovforslaget er økonomisk neutralt set for staten og kommunerne under eet.
Bemærkninger til lovforslagets enkelte bestemmelser § 1 Til nr. 1, 2, 3 og 4.
Som reglerne er i dag, skal staten ansætte og betale mindst 10 pct. af de  

 langtidsledige inden for hvert amt.
Staten har således både en fysisk  

 (ansættelsen) og en økonomisk (betalingen) forpligtelse.
Da statsinstitutionerne ikke er jævnt fordelt på alle kommuner inden for  

 et amt, medfører det, at nogle kommuner får mindre end 10 pct. af de  

 langtidsledige og andre flere end 10 pct. ansat i statsinstitutioner, hvilket  

 er til økonomisk ulempe for de førstnævnte kommuner.
Det samme er tilfældet,  

 hvis statskvoten i perioder ligger under de 10 pct.
For at løse disse økonomiske problemer foreslås statens økonomiske og  

 fysiske rolle skilt ad.
Det foreslås, at staten betaler kommunerne, hvad der  

 svarer til 10 pct. af de samlede lønudgifter minus statstilskuddet til  

 ansættelse af langtidsledige.
Dette sikrer, at alle kommuner økonomisk set  

 bliver stillet lige, selvom de ikke får placeret relativt lige mange  

 langtidsledige i statsinstitutioner, samt at kommunerne holdes økonomisk  

 skadesløse ved eventuelle udsving i statskvoten.
 Staten skal stadig ansætte mindst 10 pct. af de langtidsledige inden for  

 hvert amt, men fremover skal kommunerne så betale lønudgiften til de  

 langtidsledige, der ansættes i staten.
 Denne ordning kendes fra ansættelse af langtidsledige i amterne og i et  

 vist omfang i staten, hvor nogle arbejdstilbudspersoner, der er ansat i  

 staten, er betalt af kommunerne.
 Ved at skille statens økonomiske og fysiske rolle ad sikres, at kommunerne  

 økonomisk set bliver stillet lige, og at staten stadig ansætter mindst 10  

 pct. af de langtidsledige.
Kommunernes udgifter til arbejdstilbudspersoner er i øvrigt reguleret ved  

 § 10, stk. 3, 4. pkt. i lov om kommunal udligning og generelle tilskud til  

 kommuner og amtskommuner, hvoraf det fremgår, at det generelle statstilskud  

 til kommunernes reguleres som følge af bl.a. ændringer i antallet af  

 arbejdstilbudspersoner, hvortil kommunerne afholder udgifterne  

 (budgetgaranti-ordningen). Af bemærkningerne til det lovforslag, hvorved  

 denne bestemmelse blev indført (lovforslag nr.
L 60 af 16. januar 1991),  

 fremgår det, at udgifterne til arbejdstilbudspersoner opgøres som de  

 kommunale bruttolønudgifter i henhold til lov om arbejdstilbud til ledige,  

 fratrukket de kommunale indtægter ved statstilskuddet efter § 2 samt  

 amtskommunernes betaling efter § 4, stk. 2, i lov om arbejdstilbud til  

 ledige.
De nye foreslåede regler indebærer, at kommunernes udgifter til  

 arbejdstilbudspersoner til brug for opgørelsen af budgetgarantien udover de  

 nævnte kommunale indtægter skal fratrækkes de indtægter, som kommunerne får  

 som følge af den foreslåede bestemmelse om, at staten betaler kommunerne,  

 hvad der svarer til 10 pct. af de samlede lønudgifter minus statstilskuddet  

 til ansættelse af langtidsledige.
 I tilknytning hertil skal der for det år, hvor kommunerne overtager  

 statskvoten, foretages en antalsmæssig korrektion i opgørelsen af  

 budgetgarantien således, at den nye ordnings neutralitet heroverfor sikres.
 Til nr. 5.
 Forslaget har til formål at forbedre Indenrigsministeriets grundlag for  

 udmelding af kommunernes udligningsbidrag for det kommende år og dermed at  

 forbedre kommunernes budgetteringsgrundlag.
 Indenrigsministeriet skal efter de gældende bestemmelser senest den 1.  

 juni underrette kommunerne om den forventede størrelse af deres  

 udligningsbeløb for det følgende år.
 Ved at udsætte udmeldingen til august kan en mere aktuel  

 konjunkturvurdering anvendes, og det bliver muligt at inddrage kommunernes  

 opgørelser af udviklingen i det aktuelle år.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I lov om arbejdstilbud til ledige, jf. lovbekendtgørelse nr. 556 af 17.  

 juni 1991, som ændret senest ved lov nr. 929 af 27. december 1991, foretages  

 følgende ændringer:
 1. § 4, stk. 1, affattes således:
 »Bopælskommunen betaler den fulde lønudgift og modtager statstilskud  

 ved ansættelse i kommunen, amtskommunen, staten eller i anden offentligt  

 støttet virksomhed eller institution, jf. dog stk. 2 og 3.«.
 2. § 4, stk. 3, affattes således:
 » Stk. 3. Staten betaler, hvad der svarer til 10 pct. af de  

 samlede lønudgifter efter fradrag af statstilskud ved ansættelse af ledige  

 efter denne lov.«.
 3. § 4, stk. 4, affattes således:
 » Stk. 4. Arbejdsministeren kan efter forhandling med  

 finansministeren forhøje den procentsats af de samlede lønudgifter, der  

 betales af staten, jf. stk. 3.«.
 § 4. Bopælskommunen betaler den fulde lønudgift og modtager  

 statstilskud ved ansættelse i kommunen, amtskommunen eller i anden offentlig  

 eller offentlig støttet virksomhed eller institution, jf. dog stk. 2 og 3.
 Stk. 3. Staten betaler den fulde lønudgift for de 10 pct. af de  

 langtidsledige, der skal ansættes i staten efter § 3, stk. 2.
 Stk. 4. Arbejdsministeren kan efter forhandling med  

 finansministeren forhøje antallet af langtidsledige, jf. stk. 3, hvis løn  

 betales af staten.
 4. § 5, stk. 1, affattes således:
75 pct. af kommunernes lønudgifter efter § 4, stk. 1, med fradrag af  

 statstilskuddet og med fradrag af statens bidrag jf. § 4, stk. 3 gøres til  

 genstand for mellemkommunal udligning.
Det samlede udligningsbeløb pålignes  

 kommunerne i henhold til deres indbyggertal som opgjort af Danmarks Statistik  

 pr. 1. januar i udligningsåret.
 5. I § 5, stk. 2, ændres »1. juni« til: »1.  

 september«.
 § 5. 75 pct. af kommunernes lønudgifter efter § 4, stk. 1, med  

 fradrag af statstilskuddet gøres til genstand for mellemkommunal udligning.  

 Det samlede udligningsbeløb pålignes kommuerne i henhold til deres  

 indbyggertal som opgjort af Danmarks Statistisk pr. 1. januar i  

 udligningsåret.
 Stk. 2. Indenrigsministeren underretter senest 1. juni kommunerne  

 om den forventede størrelse af deres udligningsbidrag i det følgende år.
