 I henhold til § 2, stk. 4-6, i lov nr. 671 af 13. december 1978 om  

 jordemødre som ændret ved § 34 i lov nr. 217 af 23. april 1986 fastsættes:
Kapitel I: Uddannelsens formål og struktur Kapitel II: Uddannelsens indhold og tilrettelæggelse Kapitel III: Bedømmelse Kapitel IV: Andre bestemmelser Kapitel V: Ikrafttræden m.v.
Uddannelsens formål og struktur § 1.  Formålet med uddannelsen til jordemoder er, at  

 eleven udvikler sine menneskelige forudsætninger for og tilegner sig faglige  

 kvalifikationer til at udøve virksomhed som jordemoder samt erhverver sig  

 forudsætninger for at udvikle og tilpasse jordemoderfaget til samfundets  

 behov.
 § 2.  Jordemoderuddannelsen foregår ved Danmarks  

 Jordemoderskole, afdelingerne i København og Ålborg.
Stk. 2.  Uddannelsen, der varer tre år, består af  

 teoretisk og klinisk uddannelse.
For elever, der er uddannet som  

 sygeplejerske, varer uddannelsen to år ekskl. et særligt tilrettelagt  

 forkursus, og svarer til 2.-3. uddannelsesår på den 3-årige uddannelse.
Uddannelsens indhold og tilrettelæggelse § 3.  Den teoretiske uddannelse omfatter ca. 1600  

 timer fordelt på 54 uger i den 3-årige uddannelse og ca. 1050 timer fordelt  

 på 35 uger i den 2-årige uddannelse.
 Stk. 2.  Den teoretiske uddannelse omfatter undervisning  

 i følgende fagområder:
 Anæstesiologi, embryologi, familieplanlægning og sexologi, farmakologi,  

 genetik, gynækologi, jordemoderens ansvar og kompetence, jordemoderfaglig  

 teori og metode, jordemoderfaglig udvikling, neonatalogi, obstetrik.
 Anatomi og fysiologi, arbejdsfysiologi, ernærings- og diætlære, kemi og  

 klinisk kemi, kirurgi og medicin, mikrobiologi og infektionspatologi,  

 psykiatri.
 Arbejds- og socialmedicin, psykologi, pædagogik, samfunds-, kultur- og  

 religionskundskab, sociallovgivning, sundhedsvæsenets organisation.
 § 4.  Fagområderne skal hver for sig udgøre ca.  

 følgende procentuelle andele af den samlede undervisningstid til teoretiske  

 fag:
 Jordemoderfaglige fag 55 pct.
 Natur- og sundhedsvidenskabelige fag 20 pct.
 Adfærds- og samfundsvidenskabelige fag 25 pct.
 Stk. 2.  Den nærmere tilrettelæggelse af den teoretiske  

 undervisning og dennes fordeling på de 3 uddannelsesår fastlægges i en  

 uddannelsesordning, jf. § 14.
§ 5.  Den kliniske uddannelse omfatter 84 uger i den  

 3-årige uddannelse og 60 uger i den 2-årige uddannelse.
Den foregår dels i  

 jordemodercentre og dels på sygehuse.
Stk. 3.  I 1. uddannelsesår foregår sygehuspraktikken på  

 de sygehuse, hvortil skoleafdelingerne er knyttede.
I 2.-3. uddannelsesår kan  

 den kliniske uddannelse varetages af andre sygehuse.
 Stk. 4.  Den nærmere tilrettelæggelse af den kliniske  

 undervisning og dennes fordeling på de 3 uddannelsesår fastlægges i en  

 uddannelsesordning, jf. § 14.
 § 6.  Deltagelse i den teoretiske og kliniske  

 undervisning er obligatorisk.
Bedømmelse § 7.  Jordemoderuddannelsen er gennemført, når  

 prøverne i den teoretiske uddannelse er bestået og forløbet af de kliniske  

 uddannelsesperioder er godkendt.
 Stk. 2.  Uddannelsen skal være gennemført inden for 4  

 år, den særlige uddannelse for sygeplejersker inden for 3 år.  

 Jordemoderskolen kan tillade forlængelse, når der foreligger usædvanlige  

 forhold.
 Stk. 3.  For den 2-årige uddannelse for sygeplejersker  

 gælder bestemmelserne om bedømmelse i 2.-3. uddannelsesår med de ændringer,  

 der følger af den særlige uddannelsesordning.
 § 8.  Elever kan ikke påbegynde et nyt uddannelsesår  

 eller indstille sig til afsluttende eksamen, før den forudgående teoretiske  

 og kliniske uddannelse er bestået.
 Stk. 2.  Skolen kan dispensere fra bestemmelsen i stk.  

 1, hvis der foreligger særlige forhold.
§ 9.  Der udstedes bevis for gennemført uddannelse med  

 angivelse af resultaterne af de aflagte prøver og vurderinger.
Den  

 betegnelse, uddannelsen giver ret til, skal fremgå af beviset.
 Stk. 2.  De færdiguddannede autoriseres i henhold til §  

 2, stk. 1, i lov om jordemødre.
Den teoretiske uddannelse § 10.  Der afholdes prøve i forbindelse med den  

 teoretiske uddannelse i 1. og 2.-3. uddannelsesår.
Der eksamineres ved hver  

 prøve i de tre fagområder, der er nævnt i § 3.
Stk. 2.  Prøverne er enten interne eller eksterne.  

 Interne prøver bedømmes af eksaminator(er) eller af eksaminator(er) og en  

 eller flere censorer blandt lærerne ved skolen eller censorer udpeget af  

 skolen.
Eksterne prøver bedømmes af eksaminator(er) og en eller flere  

 censorer, der er beskikket af Undervisningsministeriet, Direktoratet for de  

 Videregående Uddannelser (ministerielt beskikkede censorer). Mindst en af de  

 beskikkede censorer skal være jordemoder.
 Stk. 3.  Eksterne prøver skal dække uddannelsens  

 væsentlige områder, herunder afsluttende eksaminer.
 § 11.  Bedømmelsen ved interne og eksterne prøver  

 udtrykkes ved en karakter i 13-skalaen efter de fælles bestemmelser for de  

 højere uddannelsesinstitutioner eller ved bedømmelsen bestået/ikke bestået.
 Stk. 2.  Bedømmelsen bestået/ikke bestået kan højst  

 anvendes ved prøver, der dækker 1/3 af uddannelsen.
 Stk. 3.  Ved afsluttende eksamen skal der gives  

 karakterer efter 13-skalaen.
§ 12.  En elev kan højst indstille sig tre gange til  

 samme prøve.
Skolen kan tillade en fjerde indstilling, hvis dette er  

 begrundet i særlige forhold.
Stk. 2.  En prøve er bestået, når der er opnået  

 bedømmelsen bestået eller karakteren 6 eller derover.
Hver prøve bestås for  

 sig.
Beståede prøver kan ikke tages om.
 Stk. 3.  Tredje og fjerde gang, en elev indstiller sig  

 til en intern prøve, kan eleven forlange, at der medvirker en ministerielt  

 beskikket censor.
Den kliniske uddannelse § 13.  Ved afslutningen af hver af de kliniske  

 uddannelsesperioder i 1. uddannelsesår afgiver afdelingerne en skriftlig  

 vejledende vurdering.
 Stk. 2.  Ved afslutningen af hver af de kliniske  

 uddannelsesperioder i 2.-3. uddannelsesår afgiver afdelingerne en skriftlig  

 bedømmelse af, om forløbet af perioden kan godkendes.
 Stk. 3.  Elever, der ikke har fået godkendt forløbet af  

 en uddannelsesperiode, kan bedømmes endnu en gang efter påny at have  

 gennemgået den pågældende periode.
 Stk. 4.  Den kliniske uddannelse er bestået, når  

 forløbet af alle perioder er godkendt.
Andre bestemmelser § 14.  Skolen udarbejder de nærmere bestemmelser om  

 uddannelsen i en uddannelsesordning.
 Stk. 2.  Ud over, hvad der fremgår af bestemmelserne i  

 denne bekendtgørelse, skal uddannelsesordningen indeholde:
 Stk. 3.  Uddannelsesordningen godkendes af direktoratet  

 efter indhentet udtalelse fra Sundhedsstyrelsen.
 Stk. 4.  Uddannelsesordningen og ændringer heri træder i  

 kraft ved et semesters begyndelse.
 § 15.  Direktoratet kan tillade Jordemoderskolen at  

 dispensere fra bekendtgørelsen og uddannelsesordningen inden for nærmere  

 fastsatte rammer.
 § 16.  Skolen kan i hvert enkelt tilfælde eller ved  

 almindelige bestemmelser godkende, at gennemførte/bestående  

 uddannelseselementer fra en anden dansk eller udenlandsk  

 uddannelsesinstitution træder i stedet for uddannelseselementer, der er  

 omfattet af denne bekendtgørelse.
 Stk. 2.  Ved godkendelse efter stk. 1, anses  

 uddannelseselementet for gennemført, hvis det er bestået enten efter  

 bestemmelserne om den pågældende uddannelse eller efter denne bekendtgørelse.  

 Bedømmelsen overføres som bestået, medmindre den træder i stedet for en  

 karakter og er givet efter samme bestemmelser, som karakterer givet efter  

 denne bekendtgørelse.
§ 17.  Direktoratet kan tillade fravigelse af  

 bekendtgørelsen som led i forsøg.
Samtidig fastsættes forsøgets varighed og  

 rapporteringsformen.
 § 18.  Direktoratet kan dispensere fra  

 bekendtgørelsens bestemmelser, når det findes begrundet i usædvanlige  

 forhold.
§ 19.  Klage over Jordemoderskolens afgørelser i  

 henhold til denne bekendtgørelse, herunder klage over bedømmelsen ved interne  

 og eksterne prøver samt kliniske uddannelsesperioder, indgives til  

 Jordemoderskolen.
Hvis en klage ikke tages til følge, og klageren fastholder  

 klagen videresender Jordemoderskolen klagen - bilagt en udtalelse - til  

 direktoratet.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
 Stk. 3.  Eleven kan fortsætte uddannelsen under klagens  

 behandling.
 § 20.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 Ikrafttræden m.v.
 § 21.  Bekendtgørelsen træder i kraft den 1. juli  

 1988.
 Stk. 2.  Bekendtgørelse nr. 585 af 2. december 1976 om  

 jordemoderuddannelsen ophæves.
 Stk. 3.  Jordemoderskolen fastsætter i  

 uddannelsesordningen overgangsregler for elever, der er optaget før  

 bekendtgørelsens ikrafttræden, herunder hvornår der sidste gang afholdes  

 prøver efter bekendtgørelse af 2. december 1976.
