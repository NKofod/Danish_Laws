 Et fagligt udvalg tilbagekaldte godkendelsen af en virksomhed, efter  

 at der havde været afholdt forligsmøde mellem virksomheden og eleven.
Tilbagekaldelsen begrundedes med, at virksomheden ikke havde kunnet  

 give en tilstrækkelig uddannelse.
Eleven forlod virksomheden, der ikke  

 længere var godkendt som uddannelsessted, og påstod sig tillagt erstatning  

 for mangelfuld oplæring.
Der kunne ikke føres bevis for, at elevens  

 uddannelse, der var sket i virksomheden, medens den var godkendt som  

 uddannelsessted, havde været mangelfuld.
Virksomheden blev herefter  

 frifundet.
 Udskrift af protokol for nævnet til behandling af tvistigheder mellem  

 efg-elever og praktikvirksomheder.
I nævnet til behandling af tvistigheder mellem efg-elever og  

 praktikvirksomheder er der den 29. september 1987 på grundlag af vedtagelse i  

 nævnsmøde den 28. august 1987 i dag nr. 9/1987: Efg-elev A mod B ApS  

 (handels- og kontorområdet - all round kontor) afsagt følgende KENDELSE: Mellem klageren, efg-elev A, x-by, født den 27. oktober 1967, og  

 C, y-by, blev der i juni 1985 oprettet en uddannelsesaftale, hvorefter  

 klageren skulle uddannes inden for handels- og kontorområdet (all round  

 kontor) med uddannelsesperiode fra den 1. juli 1985 til den 30. juni 1987.  

 Efter at C havde standset sine betalinger, blev hans virksomhed afhændet til  

 indklagede, B ApS, der ved tillæg til uddannelsesaftalen af februar 1986  

 indtrådte i aftalen for den resterende uddannelsesperiode.
Efter et møde i  

 Det faglige Udvalg for Kontoruddannelser den 26. januar 1987 ophørte  

 klagerens uddannelse hos indklagede.
Efter klagerens opfattelse har den  

 uddannelse, hun har modtaget hos indklagede inden hun fratrådte, ikke været  

 tilstrækkelig.
 Ved klageskrift af 7. maj 1987 har klageren ved sin faglige organisation,  

 Handels- og Kontofunktionærernes Forbund i Danmark, indbragt sagen for nævnet  

 med påstand om, at indklagede tilpligtes at betale en erstatning svarende til  

 forskellen mellem elevløn og fagets minimalløn i ansættelsesperioden med  

 tillæg af feriegodtgørelse i alt 66.103 kr. samt erstatning for forstyrrelse  

 af uddannelsesstilling og -forhold med 15.000 kr. eller i alt 81.103 kr.
 Indklagede har påstået frifindelse, subsidiært mod betaling af et mindre  

 beløb.
 Det fremgår af sagen, at indklagede efter overtagelsen af virksomheden  

 indgav ansøgning om godkendelse af sin virksomhed som uddannelsested.  

 Indklagede anførte herunder i skrivelse af 19. maj 1986 som svar på en  

 forespørgsel fra Det faglige Udvalg for Kontoruddannelser bl.a.:
 »1. I tilfælde af mit fravær ca. 8 timer ugentlig vil der altid være  

 en anden udlært på kontoret.
 Virksomheden beskæftiger 3 fuldtids- og 1 halvtidsmedarbejder.
 2. Daglig anvendelse af maskinskrivning.
 Selvstændig udfærdigelse af almindelig forekommende korrespondance.
Kasseregnskab Daglige bogholderiposteringer, herunder kontering.« Herefter godkendte Det faglige Udvalg for Kontoruddannelser ved skrivelse  

 af 3. juni 1986 indklagedes virksomhed som uddannelsessted for 1 efg-elev i  

 kontorfaget: All round.
Da klageren fandt, at hendes uddannelse hos indklagede ikke var  

 tilfredsstillende, henvendte hun sig til sin faglige organisation, på hvis  

 foranledning der den 26. januar 1987 afholdtes mæglingsmøde i Det faglige  

 Udvalg for Kontoruddannelser.
Efter det oplyste tilkendegav udvalget ved  

 mødets afslutning, at indklagedes virksomhed ikke længere var godkendt som  

 uddannelsessted.
Som følge heraf ophørte klageren hos indklagede samme dag.
 I skrivelse af 2. marts 1987 fra Det faglige Udvalg til indklagede er det  

 om det på mæglingsmødet passerede bl.a. anført:
»På mæglingsmødet ankede eleven over, at hun var meget alene på  

 kontoret, og at der ikke var korrespondancefunktioner af betydning, ligesom  

 regnskabsfunktionerne i det væsentligste blev udført af D.
Eleven ankede  

 over, at hun kun undtagelsesvis udfyldte de i branchen anvendte formularer og  

 blanketter.
 De oplyste hertil, at korrespondanceopgaver kun undtagelsesvis forekom i  

 virksomheden, ligesom firmaets daglige kasseregnskab blev forestået af Deres  

 far, der arbejdede nogle timer dagligt hermed.
 På baggrund af en gennemgang af uddannelsesreglerne og det af Dem oplyste,  

 blev det meddelt, at det faglige Udvalg for Kontoruddannelser måtte  

 underkende Deres virksomhed som uddannelsessted indenfor kontorfaget  

 all-round.
 Særligt henledes Deres opmærksomhed på, at Det faglige Udvalg for  

 Kontoruddannelser i forbindelse med Deres ansøgning om godkendelse skrev til  

 Dem og forespurgte bl.a. om korrespondance- og regnskabsfunktioner.
 De svarede i skrivelse af 19. maj 1986 Udvalget, at oplæring i de nævnte  

 funktioner ville blive givet.
 Såfremt forholdene senere ændres i virksomheden, vil Udvalget behandle en  

 evt. ny ansøgning fra Dem.
Udvalgets afgørelse er truffet i medfør af Lærlingelovens § 24, stk. 7,  

 henholdsvis Efg-lovens § 8 stk. 3. Afgørelsen kan ankes til Ankenævnet vedr.  

 læresteder og praktikvirksomheder.« Indklagede indbragte ikke Det faglige Udvalgs afgørelse for Ankenævnet  

 vedr. læresteder og praktikvirksomheder.
 Klageren har i en skriftlig redegørelse af 27. januar 1987 bl.a. oplyst  

 følgende om sine arbejdsforhold.
»Pr. 1/2-86 overtog B så alt vin og spiritus fra C.
Hvormed at de (B)  

 også skulle overtage fire stk. personale.
Dette var repræsentanten E,  

 chaufføren F, kontorass.
G og undertegnede.
Repræsentanten E ville ikke med.  

 Hvorimod de øvrige fulgte med.
Det første stykke tid kørte H og hans far I ud og talte med de nye kunder.  

 Lillebroderen J gik på daværende tidspunkt i skole og var ikke ansat i  

 firmaet.
G og jeg var så på kontoret alene.
G's opgaver bestod i at føre  

 kasserapporten og fakturere på EDB-anlægget ude hos C.
Mine opgaver var at  

 ringe den daglige tur ind for at optage ordre.
Fakturerede B's egne kunder  

 ved at skrive dem på skrivemaskine, førte dem derefter på debitorkort, trak  

 dem evt. fra, hvis de betalte, som også foregik på skrivemaskine.
Samt at  

 rydde op på kontoret.
Mens G var ude hos C for at fakturere, sad jeg alene tilbage på kontoret.  

 Pr. 1/4-85 blev G fyret.
Mine opgaver bestod nu i at ringe den daglige tur.  

 Faktureringen bestod nu i, at jeg skrev alle faktureringerne i hånden,  

 ligeledes førte jeg debitorkortene i hånden.
I starten af april kontraktede min far så H, fordi jeg var ked af at være  

 der og for at høre om hvilke planer, der var lagt for min uddannelse.
Som  

 svar, at de var glade og tilfredse med mig, at jeg skulle lære at føre  

 kasserapporten, samt at føre toldregnskab, fakturere og bogføre på  

 EDB-anlægget, som blev anskaffet i slutningen af april.
Altså at køre  

 kontoret alene.
Jeg fortsatte så med de sædvanlige pligter, og efterhånden  

 fik jeg meget tid til overs, hvori jeg ikke vidste, hvad jeg skulle lave.
Den  

 tidligere chauffør F er nu repræsenteret, dog også chauffør engang imellem.
H  

 var chauffør, og de dage han var hjemme, så var han ude at tappe vin eller  

 ihverttilfælde ikke meget på kontoret.
Pr. d. 1/8-86 tager F sin afsked.
I stedet tog J så ud for at sælge, H var  

 chauffør, og I passede kasserapporten.
I slutningen af juni begyndte man at kunne fakturere på EDB-anlægget.
I  

 november begyndte man at kunne postere debitorerne på det.
Så mine nuværende  

 funktioner er: optage ordre pr. telefon, fakturere på anlægget, føre ind- og  

 udbetalinger på kontokort (håndskrevet). Skrive en daglig turbog.
Indimellem  

 har jeg prøvet at udfylde transportanmeldelser, udleveringsattester.
I hele ansættelsesperioden hos B har jeg dagligt ikke haft nogen form for  

 beskæftigelse i to-fire timer pr. dag, samt i hele ansættelsesperioden har  

 jeg ikke beskæftiget mig med korrespondance.« Klageren har under personligt fremmøde for nævnet vedstået sin redegørelse  

 af 27. januar 1987. På grund af startvanskeligheder kom EDB-anlægget først  

 rigtigt i gang fra slutningen af juni 1986, men da var hun på ferie.
Hun har  

 skrevet fakturaer på EDB-anlægget, men ikke ført bogholderiet.
Da  

 EDB-anlægget kom i funktion, fik hun tid til overs.
Det er således ikke  

 rigtigt, når det i hendes skriftlige redegørelse er anført, at hun i hele  

 ansættelsesperioden dagligt ikke havde beskæftigelse i to-fire timer pr. dag.  

 Det var først tilfældet, da hun begyndte at fakturere via EDB i juli/august  

 1986. Hun »snusede« lidt til kasserapporten, og hun har også  

 foretaget afstemning af bankkonti.
Hun har skrevet debitorlister, lagerlister  

 og fragtbreve på skrivemaskine, ligesom hun har foretaget kalkulationer.
Da  

 hun kom på skole i oktober 1986, blev hun efter samtaler med klassekammerater  

 klar over, at hun ikke havde lært ret meget, hvorefter hun henvendte sig til  

 HK.
H har under personligt fremmøde for nævnet forklaret, at han er direktør  

 hos indklagede, der har en dårlig omsætning på ca. 10 millioner kr.  

 Kontorlokalet og lageret ligger umiddelbart ved siden af hinanden, afstanden  

 er ca. 10 meter.
Der har altid været en anden person til stede ud over  

 klageren, enten på kontoret eller på lageret.
H har selv været til stede,  

 bortset fra tirsdag og torsdag efter kl. 13. A havde ikke beklaget sig, inden  

 hendes far i foråret 1986 ringede H op.
Faderen gav nærmest udtryk for, at A  

 havde for meget at lave og ikke kunne nå sit arbejde.
Resultatet blev, at A  

 fik lov til fremover at skrive fakturaerne i hånden, mod tidligere på  

 skrivemaskine.
A har ved flere lejligheder selv ført kasserapporten.
A havde  

 ikke rettet henvendelse til H, før H fik henvendelse fra HK.
 Klageren har gjort gældende, at hendes uddannelse ikke har været  

 tilfredsstillende, hvilket fremgår af Det faglige Udvalgs afgørelse.
 Indklagede har gjort gældende, at det må lægges til grund, at A har haft  

 de arbejdsfunktioner og den oplæring, man med rimelighed kunne forvente.  

 Herudover har indklagede henvist til, at indholdet af de enkelte  

 uddannelsesperioder ikke er fast, men kan tilpasses den enkelte virksomhed.
 Tvistighedsnævnet skal udtale:
 Efter indholdet af klagerens redegørelse af 27. januar 1987 sammenholdt  

 med hendes egen og H's forklaringer findes klageren - uanset den opfattelse,  

 der er tilkendegivet af Det faglige Udvalg for Kontoruddannelser - ikke at  

 have godtgjort, at den uddannelse, hun har modtaget hos indklagede, har været  

 mangelfuld i et sådant omfang, at hun af den grund kan kræve erstatning hos  

 indklagede.
 Herefter tages indklagedes frifindelsespåstand til følge.
 THI BESTEMMES:
 Indklagede B ApS frifindes.
 Hver part bærer sine sagsomkostninger.
