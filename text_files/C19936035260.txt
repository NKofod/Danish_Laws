 I henhold til Meddelelser fra Søfartsstyrelsen B, kapitel III, regel  

 19.8.1.2, skal alle oppustelige redningsflåder efterses med mellemrum af ikke  

 over 12 måneder på en godkendt servicestation, der er kompetent til at  

 efterse dem, har de for eftersynet nødvendige faciliteter og kun benytter  

 behørigt oplært personale.
I Resolution A.693(17) har den internationale maritime organisation (IMO)  

 angivet de vilkår, som administrationer bør kræve opfyldt, inden  

 servicestationer for oppustelige redningsflader godkendes.
Denne vejledning  

 er udarbejdet på baggrund af Resolution A.693(17) og ændringerne i LSR 24/26.
 Flådeservicestationer, der er godkendt inden 1. september 1993, bevarer  

 deres godkendelse, men skal følge denne vejledning og fabrikantens  

 anvisninger.
 Nye servicestationer for oppustelige redningsflåder, som etableres efter  

 1. september 1993, skal opfylde vilkårene i denne vejledning for at opnå  

 godkendelse til at efter redningsflåder, jf. bestemmelserne herom i  

 Meddelelser fra Søfartsstyrelsen B.
En servicestation placeret uden for Danmark, skal dokumentere, at den er  

 godkendt af myndigheden i det land, hvori den er placeret.
I lande hvor  

 myndigheder ikke praktiserer en sådan godkendelsesprocedure, kan godkendelsen  

 erstattes af, at en anerkendt uafhængig kontrolinstans bekræfter, at  

 servicestationens indretning og arbejdsprocedure er i overensstemmelser med  

 IMO-Resolution A.693(17).
Afsnit A Vilkår for godkendelse af servicestationer 1 Periodiske eftersyn af oppustelige redningsflåder skal udføres ved  

 servicestationer, der har demonstreret kompetance i at efterse og genpakke  

 flåder, opretholder passende faciliteter og som kun anvender tilstrækkeligt  

 uddannet personale.
For at blive godkendt, skal servicestationer have  

 demonstreret denne formåen i forbindelse med hver af de fabrikanters  

 redningsflåder, som skal efterses.
De skal endvidere opfylde følgende:
1.1 Eftersyn af oppustelige redningsflåder skal udføres i helt lukkede  

 rum.
Der skal være tilstrækkelig plads til det antal oppustelige  

 redningsflåder, som forventes efterset samtidig.
Lofthøjden skal være  

 tilstrækkelig til at gøre det muligt at vende den største redningsflåde, som  

 skal efterses, medmindre der findes andre lige så effektive midler til at  

 efterse samlingerne i bunden.
 1.2 Gulvet skal være forsynet med en ren overflade, som er tilstrækkelig  

 jævn til at sikre, at der ikke sker skade på redningsflåden.
 1.3 Eftersynsområdet skal være godt oplyst, men direkte solstråler må ikke  

 falde ind i området.
 1.4 Temperaturen og hvor nødvendigt den relative fugtighed i  

 eftersynslokalet skal være tilstrækkeligt kontrolleret til at sikre, at  

 eftersyn og reparationer kan udføres effektivt.
 1.5 Eftersynslokalet skal være effektivt ventileret, men være fri for  

 træk.
 1.6 Der skal være separate områder eller rum til:
1.6.1 redningsflåder, som afventer eftersyn, reparation eller levering, 1.6.2 reparation af glasfibercontainere og maling af trykluft beholdere, 1.6.3 materialer eller reservedele, samt 1.6.4 administrative formål.
 1.7 Der skal være midler i redningsflådelageret til at sikre, at  

 redningsflåder i containere eller paksække ikke anbringes ovenpå hinanden i  

 mere end to lag, medmindre de er anbragt på hylder og ikke udsættes for  

 overbelastning.
1.8 Reservepyroteknik og forældet pyroteknik skal lagres i et separat,  

 sikkert og sikret magasin, godt væk fra eftersyns- og lagerrum. (*) 1.9 Der skal være tilstrækkeligt med værktøj til rådighed til eftersyn af  

 redningsflåder og udlæsersystemer i overensstemmelse med fabrikantens  

 forskrifter, herunder:
1.9.1 passende og nøjagtige trykmålere, termometre og barometre, som er  

 let aflæselige, 1.9.2 en eller flere luftpumper til oppustning og tømning af  

 redningsflåder, forsynet med midler til at rense og tørre luften, og forsynet  

 med tilstrækkelige højtryksslanger og koblingsstykker, 1.9.3 en vægt til at veje trykflasker med tilstrækkelig nøjagtighed, og 1.9.4 tilstrækkelig gas til at gennemblæse indblæsningssystemet på  

 redningsflåderne.
 1.10 Der skal etableres procedurer, som sikrer, at hver gascylinder er  

 korrekt fyldt og gastæt før den monteres på en redningsflåde.
 1.11 Der skal være tilstrækkeligt materiale og tilbehør til rådighed til  

 reparation af redningsflåder, sammen med lager af nødudstyr til udskiftning i  

 overensstemmelse med fabrikantens anvisninger.
 1.12 Når nedfirbare redningsflåder efterses, skal der være passende midler  

 til rådighed for overbelastningsprøve af sådanne redningsflåder.
1.13 Eftersyn og reparationsarbejde må kun udføres af kvalificerede  

 personer, som er blevet tilstrækkeligt uddannede og certificerede af  

 redningsflådefabrikanten.
Træningsprocedurerne skal sikre, at servicepersonel  

 bliver gjort bekendt med ændringer og nye teknikker.
 1.14 Fabrikanten skal sørge for levering af følgende til servicestationen:
1.14.1 ændringer i servicemanualer, service bulletiner og instruktioner, 1.14.2 korrekte materialer og udskiftningsdele, 1.14.3 meddelelser og instruktioner fra myndigheden, og 1.14.4 træning af serviceteknikere.
 1.15 Rygning må ikke tillades i service- og pakkearealerne.
 2 Efter første godkendelse arrangerer myndigheden hyppige inspektioner af  

 servicestationer for at sikre, at fabrikantens leveringer er ajourførte og  

 effektive, og at kravene i denne vejledning efterleves.
 3 Myndigheden skal sikre, at information om servicestationer for  

 oppustelige redningsflåder gøres tilgængelig for søfarende.
Afsnit B Eftersyn af oppustelige redningsflåder 1 Medmindre andet er anført, skal følgende prøver og procedurer følges,  

 ved hvert eftersyn af en oppustelig redningsflåde, der medføres som  

 redningsudstyr.
2 Eftersyn af oppustelige redningsflåder skal udføres i overensstemmelse  

 med fabrikantens servicemanual.
Nødvendige procedurer skal inkludere, men er  

 ikke begrænset til, følgende:
 2.1 Inspektion af containeren for skader.
 2.2 Inspektion af den foldede redningsflåde og det indvendige af  

 containeren for tegn på fugt.
2.3 En gasopblæsningsprøve (GI) skal finde sted med 5-års intervaller.  

 Mens opblæsningen sker skal særlig opmærksomhed rettes mod effektiviteten af  

 overtryksventilerne.
Den foldede redningsflåde udtages fra containeren før  

 det monterede gasopblæsningssystem aktiveres.
Når opblæsningen har fundet  

 sted, skal der gives tilstrækkelig tid til, at trykket i opdriftringene kan  

 blive stabilt og CO2-partikler nå at fordampe.
Efter en stabiliseringsperiode  

 skal opdriftsringene om nødvendigt efterfyldes med luft og redningsflåden  

 underkastes en tæthedsprøve i et tidsrum af ikke under en time, hvorunder  

 trykfaldet ikke må være større end 5% af arbejdstrykket.
2.4 Hver redningsflåde skal gennemgå den nødvendige forhøjede  

 overtryksprøve (NAP), som er beskrevet i bilag 1, eller en lignende prøve  

 anbefalet af fabrikanten.
Prøven skal finde sted med årlige intervaller efter  

 det tiende år af redningsflådens liv, medmindre prøven vurderes at være  

 nødvendig tidligere, som et resultat af en visuel inspektion.
Når der efter  

 prøven er gået tilstrækkeligt tid til, at redningsflåden har genopnået normal  

 stofspænding ved arbejdstryk, skal redningsflåden gennemgå en tæthedsprøve i  

 et tidsrum af mindst en time, hvorunder trykfaldet ikke må være større end 5%  

 af arbejdstrykket.
2.5 Når en NAP- eller GI-prøve ikke kræves, skal der udføres en  

 arbejdstrykprøve (WP) (se bilag 2). Inden prøven udtages redningsflåden af  

 containeren eller paksækken og bånd, hvis anvendt, fjernes.
Prøven udføres  

 ved at opblæse redningsflåden med tør komprimeret luft til mindst  

 arbejdstrykket eller til det tryk, der er angivet i fabrikantens  

 servicemanual, hvis det er højere.
Redningsflåden skal herefter gennemgå en  

 tæthedsprøve i et tidsrum af ikke mindre end en time, hvorunder trykfaldet  

 ikke må være større end 5% af arbejdstrykket.
 2.6 Mens redningsflåden er pustet op, skal den underkastes en grundig  

 inspektion ind- og udvendig i overensstemmelse med fabrikantens  

 instruktioner.
 2.7 Bunden skal pustes op, efterses for knækkede afstandsbånd og afprøves  

 i overensstemmelse med fabrikantens instruktioner.
 2.8 Samlingerne mellem bund og opdriftsring skal kontrolleres for  

 skridning og kantslip.
2.9 Med opdriftsringene understøttet i en passende højde over gulvet skal  

 en person, som ikke vejer mindre end 75 kg, gå/kravle rundt langs hele  

 omkredsen af flådebunden hvorefter sømmene mellem bundsømmene igen  

 kontrolleres.
Fabrikanter kan erstatte prøven med en anden samlingsprøve, som  

 kan afgøre integriteten af bundsamlingen indtil næste flådeeftersyn.
 2.10 Efter tømning for gas, skal tagbuens fæster kontrolleres i  

 overensstemmelse med fabrikantens instruktioner.
2.11 Alle udstyrsgenstande skal efterses for at sikre, at de er i god  

 stand.
Dateret udstyr skal udskiftes ved flådeeftersynet, hvis der er mindre  

 end 6 måneder tilbage før den udløbsdato, der er godkendt af myndigheden.
 2.12 Nedfirbare redningsflåder skal ophænges og underkastes en 10%  

 overbelastningsprøve ved hvert andet flådeeftersyn.
 2.13 Der skal foretages en kontrol for at sikre, at redningsflåden og  

 atmosfæren i rummet er tør, når redningsflåden genpakkes.
 2.14 Krævet mærkning skal opdateres og kontrolleres.
 2.15 Registrering af eftersyn skal føres og gemmes i mindst 5 år efter  

 datoen for flådeeftersynet.
 2.16 Der skal udarbejdes statistiske rapporter over alle eftersete  

 redningsflåder, som specielt skal vise fundne defekter, udførte reparationer  

 og kasserede enheder.Sådanne statistikker skal være tilgængelige for  

 myndigheden.
Afsnit C Fabrikantens, administrationens og rederens opgaver For at sikre, at eftersyn af redningsflåder udføres effektivt, så  

 redningsflåder er pålidelige i en nødsituation, har fabrikanter, myndigheder  

 og skibsredere parallelle og overlappende ansvarsområder.
Disse områder  

 inkluderer, men er ikke begrænset til, følgende:
 1 Fabrikanter er ansvarlig for:
1.1 at sikre, at deres redningsflåder kan blive tilfredsstillende efterset  

 i overensstemmelse med denne vejledning og med de yderligere krav, der er  

 nødvendige for det enkelte produkt og design, samt at akkreditere et  

 tilstrækkeligt antal servicestationer, 1.2 at sikre, at hver flådeservicestation, som anerkendes af dem til  

 eftersyn og reparation af deres redningsflåder, har kvalificerede personer,  

 som de har fyldestgørende uddannet og certificeret til at udføre sådant  

 arbejde, og som er klar over alle ændringer og nye teknikker, 1.3 at holde myndigheden fuldt informeret om listen over servicestationer  

 de har godkendt og alle ændringer deri, 1.4 at stille følgende til rådighed for servicestationer:
1.4.1 ændringer i servicemanualer, servicebulletiner og instruktioner, 1.4.2 korrekte materialer og udskiftningsdele, og 1.4.3 meddelelser og instruktioner fra myndigheden.
1.5 at holde myndigheden fuldt informeret om skibsulykker, som de bliver  

 bekendt med, og som involverer deres redningsflåder, samt om fejl ved  

 redningsflåder, der ikke er fejl under inspektioner, som kommer til deres  

 kendskab, og 1.6 at informere skibsredere, når muligt, om mangler eller farer, som de  

 er bekendt med og som er relateret til brugen af deres redningsflåder, og at  

 tage de nødvendige afhjælpende foranstaltninger, der anses for nødvendige.
 2 Myndigheden er ansvarlig for, at der udføres periodisk kontrol med  

 servicestationer for at konstatere overensstemmelse med denne vejledning, og  

 for at kvalitetssikring ved stikprøver eller inspektioner, som vurderes  

 nødvendige for at opnå overensstemmelse, kontrolleres.
3 Skibsrederen er ansvarlig for at sikre, som et minimum, at alle  

 redningsflåder, der anvendes som redningsudstyr, er godkendt og efterset med  

 de foreskrevne intervaller ved en godkendt servicestation.
Når det er muligt,  

 bør en repræsentant for skibsrederen overvære flådeeftersynet.
Bilag 1 Den nødvendige forhøjede overtryksprøve Necessary Additional Pressure Test (NAP-Test) 1 Prop overtryksventilerne.
 2 Forøg gradvis trykket til det mindste af 2,0 gange arbejdstrykket eller  

 det tryk, der er nødvendigt for at udøve en trækbelastning på stoffet i den  

 oppustelige slange på mindst 20% af den krævede minimumtrækstyrke.
3 Efter 5 minutter må der ikke være tegn på skridning i limsamlinger,  

 pludselige høje skarpe lyde (*) eller andre defekter (Resolution A.689(17),  

 del 1, afsnit 5.17.7), eller et væsentligt trykfald.
Hvis der høres  

 pludselige høje skarpe lyde i opdriftsringene, skal redningsflåden kasseres.  

 Hvis der ikke høres pludselige høje skarpe lyde, skal trykket i  

 opdriftsringene reduceres samtidigt ved at fjerne propperne fra  

 overtryksventilerne.
 4 Redningsflådefabrikanter skal inkludere tabeller i deres servicemanualer  

 med det nøjagtige NAP-test tryk, som svarer til deres slangestørrelser og  

 stoftrækstyrke, udregnet i overensstemmelse med formlen:
 hvor:
p = prøvetryk i kg/cm2 t = materialets trækstyrke i kg per 5 cm d = slangens diameter i cm.
