 Ansøgning om patent på et »insulinderivat, der er anvendeligt som  

 mellemprodukt ved fremstilling af et B 30-threonininsulin, samt fremgangsmåde  

 til fremstilling af et B 30-threonininsulin ud fra dette insulinderivat«  

 blev afslået af Patentdirektoratet p.g.a.
manglende opfindelseshøjde.
Afgørelsen blev indbragt for  

 Patentankenævnet med påstand om fortsat behandling principalt på grundlag af  

 ændrede patentkrav, subsidiært på grundlag af yderligt begrænsede patentkrav.  

 Nævnet udtalte, at ansøgningen vedrørende mellemproduktet og dets anvendelse  

 fortsat ikke var patenterbar.
 Fremgangsmådekravene i klagerens principale påstand blev derimod taget  

 til følge, og ansøgningen kunne derfor sendes tilbage til fortsat behandling  

 i direktoratet på grundlag af de principale krav.
År 1988, den 3. august afsagde patentankenævnet (Grønning-Nielsen, Hans  

 Chr.
Thomsen, Arne Holm, P.F.
Jensen, Terndrup Pedersen) følgende K E N D E L S E i sagen j.nr.
P. 8/84: Klage fra Shionogi & Co., Ltd., Japan, v/Th.
Ostenfeld Patentbureau A/S over patentdirektoratets afgørelse af 31. januar 1984 af patentansøgning nr.  

 5451/81.
Den 9. december 1981 indleverede klageren en ansøgning om patent på et  

 »insulinderivat, der er anvendeligt som mellemprodukt ved fremstilling  

 af et B30-threonin-insulin, samt fremgangsmåde til fremstilling af et  

 B30-threonin-insulin ud fra dette insulinderivat«.
Ansøgningen indeholdt  

 følgende krav:
»1. Insulinderivat, der er anvendeligt som mellemprodukt ved  

 fremstilling af et B30-threonin-insulin, k e n d e t e g n e t ved, at det er  

 den forbindelse, som kan fremstilles ved, at man omsætter et des-B30-insulin  

 med et overskud af et threoninderivat repræsenteret ved den almene formel:  

 Thr(Rexp1)(Rexp2) hvori Thr står for L-threoninrest, Rexp1 er hydrogen eller en  

 hydroxybeskyttende gruppe, og Rexp2 er en carboxylbeskyttende gruppe, i  

 nærværelse af et enzym, der specifikt virker på basisaminosyrecarbonylet i  

 peptidbindinger.
 2. Insulinderivat ifølge krav 1, k e n d e t e g n e t ved, at den  

 carboxylbeskyttende gruppe er en alkyl-, aralkyl-, amid-, substituent amid-  

 eller saltgruppe.
 3. Insulinderivat ifølge krav 2, k e n d e t e g n e t ved, at  

 alkylgruppen er en t-butylgruppe, aralkylgruppen en benzylgruppe, den  

 substituerede amidgruppe en anilidgruppe og saltgruppen en natriumgruppe.
 4. Insulinderivat ifølge krav 1, 2 eller 3, k e n d e t e g n e t ved, at  

 den hydroxybeskyttende gruppe er en t-butyl-, benzyl- eller acetylgruppe.
 5. Insulinderivat ifølge krav 1, k e n d e t e g n e t ved, at både den  

 carboxylbeskyttende gruppe og den hydroxybeskyttende gruppe er en  

 t-butylgruppe.
 6. Insulinderivat ifølge krav 1, k e n d e t e g n e t ved, at det er  

B30-Thr-OBut  -svineinsulin.
 7. Insulinderivat ifølge krav 1, k e n d e t e g n e t ved, at det er  

B30-Thr-OBuexpt  -okseinsulin.
 8. Fremgangsmåde til fremstilling af et B30-threonin-insulin, k e n d e t  

 e g n e t ved, at man fjerner den eller de beskyttende gruppe(r) fra et  

 insulinderivat ifølge krav 1-7.
 9. Fremgangsmåde ifølge krav 8, ved hvilken den eller de beskyttende  

 gruppe(r) er t-butyl, k e n d e t e g n e t ved, at den eller de beskyttende  

 gruppe(r) fjernes ved behandling med trifluoreddikesyre i nærværelse af et  

 kation-opfangningsmiddel.
 10. Fremgangsmåde ifølge krav 9, k e n d e t e g n e t ved, at  

 kation-opfangningsmidlet er anisol.
11. Fremgangsmåde ifølge krav 8-10, k e n d e t e g n e t ved, at  

 B30-threonin-insulinet, der fremstilles, er human insulin.« I skrivelse af 16. juli 1982 udtalte Patentdirektoratet:
 »Det er indlysende for en fagmand, at et derivat af et insulin med en  

 treoningruppe i B30-stilling, f.eks. et derivat af human insulin eller af  

B30-thr.  -okseinsulin, der kun adskiller sig fra insulin f.eks.  

 human insulin eller  B30-thr.  -okseinsulin, ved at caboxylsyregruppen  

 og eventuelt hydroxylgruppen i threoninet er beskyttet med en sædvanlig  

 anvendt beskyttende gruppe, f.eks. en t-butylgruppe (kun denne gruppe er  

 påvist anvendt) kan anvendes som udgangsmateriale til fremstilling af  

 insulinen ved fjernelse af beskyttelsesgruppen på sædvanlig måde, og da  

 heller ikke de omhandlede insulinderivater i sig selv ses at besidde  

 overraskende kemiske eller fysiske egenskaber, ses krav 1-7 ikke at omhandle  

 en patenterbar opfindelse.
Den i kravene 8-11 omhandlede fremgangsmåde ses heller ikke at frembyde  

 noget patenterbart, idet den blot består i at fjerne den beskyttende gruppe  

 fra carboxylsyregruppen og eventuelt hydroxylgruppen i ovennævnte  

 insulinderivater på sædvanlig måde (jfr. også beskrivelsen side 6).  

 Ansøgningen i sin helhed skønnes derfor ikke at omhandle en patenterbar  

 opfindelse.« Klageren anførte hertil i skrivelse af 22. februar 1983:
 »Den foreliggende ansøgning angår hidtil ukendte insulinderivater,  

 der er anvendelige som mellemprodukter ved fremstilling af  

 B30-threonin-insuliner, herunder human insulin.
 De hidtil ukendte insulinderivater er først blevet tilvejebragt som led i  

 den særlige fremgangsmåde til fremstilling af B30-threonin-insuliner, der er  

 genstand for ansøgerens danske patentansøgning nr. 1556/80, hvoraf nærværende  

 ansøgninger afdelt.
De omhandlede hidtil ukendte insulinderivater adskiller sig væsentligt fra  

 den kendte teknik, idet de har vist sig at frembyde en række fordele i  

 forhold til de kendte mellemprodukter til fremstilling af f.eks. human  

 insulin, nærmere betegnet de mellemprodukter der er beskrevet af M.A.  

 Ruttenberg i Science 177, 623-626 (1972)  ref. 1 , R.
Obermeier et al.  

 i Hoppe-Seyler's Z.
Physiol.
Chem., 357, 759-767 (1976)  ref. 2  og K.  

 Inouye et al. i J.
Am.Chem.
Soc., 101, 751-752 (1979)  ref. 3 .
Ref.1 beskriver et mellemprodukt af human insulin, NalfaA1,  

 NalfaB1-di-BOC-human insulin-hexamethylester, ref. 2 beskriver NalfaA1,  

 NalfaB1, NepsilonB29-tri-BOC-human insulin-di-t-butyl-ester, og ref. 3  

 beskriver NalfaA1, NalfaB1, NepsilonB29-tri-BOC-human insulin-t-butylester.  

 Alle disse tre mellemprodukter giver human insulin ved hydrolyse.
Det  

 forholder sig imidlertid i almindelighed således, at jo flere beskyttende  

 grupper, der er, jo ringere er udbyttet af slutproduktet, og  

 rensningsproceduren vil blive kompliceret.
Forbindelserne ifølge nærværende  

 ansøgning er derfor fordelagtige i sammenligning med de kendte  

 mellemprodukter.
I overensstemmelse hermed refererer H.G.
Gattner et al. i Hoppe-Seyler's  

 Z.
Physiol.
Chem., 358, 105 (1977) ref. 4, at forsæbning af  

 insulin-hexamethylester resulterer i, at der som hovedprodukt dannes et  

 uønsket biprodukt, selv om reference 1 beskriver, at hydrolysen forløber uden  

 vanskeligheder.
Dertil kommer, at ref. 2 betvivler det høje udbytte af human  

 insulin, der beskrives i ref. 1.
Ref.2 beskriver på side 763-764, at det resulterende humane insulin var  

 kontamineret med urenheder, og at udbyttet af human insulin var ca. 15%. Til  

 forskel herfra kan insulinderivatet ifølge nærværende ansøgning, human  

 insulin B30-ester, omdannes til human insulin blot ved fjernelse af  

 esterresten i B-kædens 30-stilling.
Dertil kommer, at human insulin B30-ester  

 lettere end de andre mellemprodukter kan adskiles fra human insulin ved HPLC.
Det må derfor konkluderes, at insulinderivaterne ifølge nærværende  

 ansøgning er langt bedre end de kendte mellemprodukter til fremstilling af  

 human insulin, fordi de omdannes til human insulin i højt udbytte og med høj  

 renhed.
Vi skal derfor henstille til Direktoratet at anerkende de omhandlede  

 insulinderivaters patenterbarhed.
Krav 8-11 angår en fremgangsmåde til omdannelse af de hidtil ukendte  

 mellemprodukter til de værdifulde slutprodukter og er således baseret på  

 samme opfindelsestanke som de hidtil ukendte mellemprodukter.
Vi skal derfor  

 henstille til Direktoratet også at anerkende patenterbarheden af den i krav  

 8-11 omhandlede fremgangsmåde.« I skrivelse af 28. april 1983 fastholdt direktoratet sit standpunkt og  

 tilføjede, at det forhold, at den fremgangsmåde, ved hvilken forbindelsen kan  

 fremstilles, er en ejendommeig fremgangsmåde, er irrelevant.
Endvidere  

 anføres, at hvis udbytte og renhed ved hydrolyse af de omhandlede derivater  

 kunne siges at være overraskende gode, måtte det påvises, at derivaterne i  

 forhold til nærbeslægtede kendte forbindelser ved hydrolyse under ens  

 betingelser gav et overraskende bedre udbytte.
Mindre forbedringer var at  

 forvente.
 Klageren udtalte i skrivelse af 28. oktober 1983:
 »I betænkningen anføres, at det, for at udbytte og renhed ved  

 hydrolyse af de i krav 1-7 omhandlede insulinderivater kan siges at være  

 overraskende gode, må påvises, at insulinderivaterne i forhold til de  

 nærbeslægtede kendte forbindelser (f.eks. de i ref. 2 og 3 omhandlede) ved  

 hydrolyse under ens betingelser (dvs. med trifluoreddikesyre og anosol) giver  

 et overraskende bedre udbytte m.v.
 Da nogle forbindelser bedst afbeskyttes ved lav temperatur i længere tid,  

 mens andre bedst afbeskyttes ved stuetemperatur i kortere tid, er det mest  

 relevante sammenligningsgrundlag antagelig de resultater, der opnås ved de  

 betingelser, der er beskrevet for de enkelte insulinderivater henholdsvis i  

 nærværende ansøgning og i ref. 2 og 3. Baseret på disse resultater kan de  

 opnåede udbytter beregnes, som følger:
1) Hydrolyse af insulinderivat ifølge nærværende ansøgning (eks. 1 (3)) 30  

 mg  B30-Thr-OBut -insulin behandledes med trifluoreddikesyre og anisol  

 ved stuetemperatur i 30 min., hvilket gav 28 mg human insulin svarende til et  

 udbytte på 93% 2) Hydrolyse af insulinderivat ifølge ref. 2 Kobling af NalfaA1, NalfaB1 - di - Boc - desoctapeptid-(B23-B30)-insulin  

 med et syntetisk human insulin octapeptid resulterende i 4,8 g råt produkt  

 (angivet midt i venstre spalte på s. 762), som afbeskyttedes på samme måde  

 som under 1) ovenfor ved stuetemperatur i 60 minutter, hvilket gav 4,6 g  

 human insulin.
Produktet indeholder 10-20% urenheder (anført i 3. afsnit i  

 højre spalte på s. 763). Udbyttet er således ca. 76-86%.
 3) Hydrolyse af insulinderivat ifølge ref. 3.
 NalfaA1, NalfaB1, NepsilonB29- (Boc)exp(3) - insulin fremstilledes i et  

 udbytte på 58% (s. 751, højre spalte, 1. 12 franeden) og behandledes med  

 trifluoreddikesyre og anisol ved 0 grader C i 60 min., hvilket gav human  

 insulin i 49% udbytte (s. 752, venstre spalte, 1. 5). Ud fra disse angivelser  

 kan udbyttet ved afbeskyttelsestrinet beregnes til 84%.
 Som det fremgår af ovenstående resultater, opnås der et væsentligt højere  

 udbytte ved hydrolyse af insulinderivaterne ifølge nærværende ansøgning end  

 ved hydrolyse af insulinderivaterne ifølge ref. 2 og 3 og ikke blot en mindre  

 forbedring.
 En yderligere fordel ved insulinderivaterne ifølge ansøgningen er, at de  

 er lettere og billigere at fremstille i kommerciel målestok end  

 insulinderivaterne ifølge ref. 2 og 3. Endelig er insulinderivaterne ifølge  

 nærværende ansøgning som nævnt i vor skrivelse af 22. februar 1983 lettere at  

 adskille fra det ønskede slutprodukt, human insulin, end insulinderivaterne  

 ifølge ref. 2 og 3.
Insulinderivaterne ifølge nærværende ansøgning repræsenterer således et  

 væsentligt teknisk fremskridt, og vi skal henstille til Direktoratet at  

 anerkende patenterbarheden af den i ansøgningen omhandlede opfindelse på det  

 nu foreliggende grundlag.« Den 31. januar 1984 afslog direktoratet ansøgningen med følgende  

 begrundelse:
 »Det må fastholdes, at det er indlysende for en fagmand, at  

 insulinderivater, som kun adskiller sig fra selve insulinerne ved, at  

 carboxylsyregruppen og eventuelt hydroxylgruppen i threoninet i B30-stilling  

 er beskyttet med en sædvanlig ved peptidsynteser anvendt beskyttelsesgruppe,  

 fx med en t-butylgruppe (den eneste gruppe der er påvist anvendt i  

 beskrivelsens detaillerede del) kan anvendes som udgangsmaterialer ved  

 fremstilling af insulinen selv ved hydrolyse af beskyttelsesgruppen på  

 sædvanlig måde, dvs. for t-butylgruppens vedkommende ved behandling med  

 trifluoreddikesyre i nærvær af anisol, jfr. således ref. 2 og 3, fremkommet  

 med Deres skrivelse af 22. februar 1983. Ved denne hydrolyse ses der  

 vedblivende ikke at opnås overraskende gode udbytter i forhold til nævnte  

 kendte teknik, og da de omhandlede insulinderivater, som tidligere herfra  

 påpeget, heller ikke ses at besidde overraskende kemiske eller fysiske  

 egenskaber, ses krav 1-7 vedblivende ikke at omhandle en patenterbar  

 opfindelse.
Med hensyn til de ved hydrolysen opnåede udbytter bemærkes, at selve  

 hydrolysen af  B30-Thr-OBut  svineinsulin, som anført i Deres  

 ovennævnte skrivelse, ifølge eksempel 1 og 3 i den foreliggende ansøgning  

 giver et udbytte på ca. 93%. Ifølge ref. 2 opnås imidlertid udfra 4,8 g råt  

 produkt af insulin med beskyttelsesgrupper 4,6g humaninsulin.
Produktet  

 indeholder ganske vist urenheder (som det bl.a. fremgår af det af Dem  

 udpegede afsnit side 763, højre spalte), men også udgangspunktet for  

 hydrolysen var, som nævnt, et råprodukt.
Udbyttet ifølge ref. 2 synes således  

 at være af samme størrelsesorden som ifølge opfindelsen.
Det bemærkes, at  

 produkterne opnået ifølge eksempel 1 og 3 også opgives kun at have en renhed  

 på henholdsvis 77 og 76%.
Ifølge ref. 3 udsættes (BOC)exp(3) insulin opnået ved enzymatisk  

 insulinsyntese for en Sephadex-kolonne-kromatografi, derpå for hydrolyse med  

 trifluoreddikesyre og anisol og endelig for endnu en kromatografi.
Det  

 samlede udbytte ved disse tre trin er (som udregnet af Dem under pkt. 3) i  

 Deres ovennævnte skrivelse) ca. 84%. Udbyttet ved hydroliseringstrinnet må  

 således også ifølge ref. 3 være af samme størrelsesorden som ifølge  

 opfindelsen.
Da den i kravene 8-11 omhandlede fremgangsmåde endvidere blot består i at  

 fjerne beskyttelsesgruppen fra insulinderivater på sædvanlig måde, fx. ved  

 behandling med trifluoreddikesyre og anisol, til opnåelse af kendte  

 insuliner, skønnes ansøgningen i sin helhed vedblivende ikke at omhandle en  

 patenterbar opfindelse.« Denne afgørelse har klageren ved skrivelse af 30. marts 1984 indbragt for  

 Patentankenævnet.
I skrivelse af 12. november 1984 har klageren nedlagt påstand om, at  

 ansøgningen optages til fortsat behandling principalt på grundlag af følgende krav:
»1. Insulinderivat, der er anvendeligt som mellemprodukt ved  

 fremstilling af et B30-threonin-insulin, k e n d e t e g n e t ved, at det  

 har den almene formel:  B30-Thr(Rexp1)(Rexp2)  -insulin, hvori Thr står for en L-threoninrest, Rexp1 er hydrogen eller en  

 hydroxybeskyttende gruppe, og Rexp2 er en carboxylbeskyttende gruppe.
 2. Insulinderivat ifølge krav 1, k e n d e t e g n e t ved, at den  

 carboxylbeskyttende gruppe er en alkyl-, aralkyl-, amid-, substituent amid-  

 eller saltgruppe.
 3. Insulinderivat ifølge krav 2, k e n d e t e g n e t ved, at  

 alkylgruppen er en t-butylgruppe, aralkylgruppen en benzylgruppe, den  

 substituerede amidgruppe en anilidgruppe og saltgruppen en natriumgruppe.
 4. Insulinderivat ifølge krav 1, 2 eller 3, k e n d e t e g n e t ved, at  

 den hydroxybeskyttende gruppe er en t-butyl-, benzyl- eller acetylgruppe.
 5. Insulinderivat ifølge krav 1, k e n d e t e g n e t ved, at både den  

 carboxylbeskyttende gruppe og den hydroxybeskyttende gruppe er en  

 t-butylgruppe.
 6. Insulinderivat ifølge krav 1, k e n d e t e g n e t ved, at det er  

B30-Thr-OBut  -svineinsulin.
 7. Insulinderivat ifølge krav 1, k e n d e t e g n e t ved, at det er  

B30-Thr-OBut  -okseinsulin.
8. Fremgangmåde til fremstilling af et insulinderivat ifølge krav 1, k e n  

 d e t e g n e t ved, at man omsætter et des-B30-insulin med et overskud af et  

 threoninderivat med den almene formel Thr(Rexp1)(Rexp2), hvori Thr, R1 og R2 har den i krav 1 anførte betydning, i nærværelse af  

 trypsin eller et trypsinlignende enzym og i en reaktionsblanding med en  

 pH-værdi på ca. 5-9 og en temperatur på ca. 0-50 grader C og indeholdende et  

 vandblandbart organisk opløsningsmiddel.
 9. Fremgangsmåde ifølge krav 8, k e n d e t e g n e t ved, at enzymet er  

 trypsin.
 10. Fremgangsmåde ifølge krav 8, k e n d e t e g n e t ved, at det  

 trypsinlignende enzym er Protease I.
 11. Fremgangsmåde ifølge krav 8, k e n d e t e g n e t ved, at  

 molforholdet mellem L-threoninderivatet og des-B-30-insulinet er 5:1 til  

 1000:1.
 12. Fremgangsmåde ifølge krav 11, k e n d e t e g n e t ved, at  

 molforholdet er 25:1 til 200:1.
 13. Fremgangsmåde ifølge krav 8, k e n d e t e g n e t ved, at det  

 organiske opløsningsmiddel er udvalgt blandt methanol, ethanol,  

 dimethylformamid, dimethulsulfoxid og glycerol.
 14. Fremgangsmåde ifølge krav 13, k e n d e t e g n e t ved, at det  

 organiske opløsningsmiddel er udvalgt blandt ethanol og dimethylformamid.
 15. Fremgangsmåde ifølge krav 8, k e n d e t e g n e t ved, at  

 des-B30-insulinet er des-B30-svineinsulin.
 16. Fremgangsmåde ifølge krav 8, k e n d e t e g n e t ved, at  

 des-B30-insulinet er des-B30-okseinsulin.
 17. Fremgangsmåde ifølge krav 8, k e n d e t e g n e t ved, at  

 threoninderivatet er L-threonin-t-butylester.
 18. Fremgangsmåde ifølge krav 8, k e n d e t e g n e t ved, at omsætningen  

 udføres ved pH 6 til 7.
 19. Fremgangsmåde ifølge krav 8, k e n d e t e g n e t ved, at omsætningen  

 udføres ved en temperatur på 20 til 40 grader C.
 20. Anvendelse af et insulinderivat ifølge krav 1 til fremstilling af et  

 B30-threonin-insulin.
21. Anvendelse ifølge krav 20 til fremstilling af human insulin.« subsidiært på grundlag af følgende krav:
 »1. Insulinderivat, der er anvendeligt som mellemprodukt ved  

 fremstilling af et B30-threonin-insulin, k e n d e t e g n e t ved, at det  

 har den almene formel:
B30-Thr(Rexp1)(Rexp2)  -insulin, hvori Thr står for en L-threoninrest, Rexp1 er hydrogen eller en  

 t-butylgruppe, og Rexp2 er en t-butylgruppe.
 2. Insulinderivat ifølge krav 1, k e n d e t e g n e t ved, at det er  

B30-Thr-OBut  -svineinsulin.
 3. Insulinderivat ifølge krav 1, k e n d e t e g n e t ved, at det er  

B30-Thr-OBut  -okseinsulin.
4. Fremgangsmåde til fremstilling af et insulinderivat ifølge krav 1, k e  

 n d e t e g n e t ved, at man omsætter et des-B30-insulin med et overskud af  

 et threoninderivat med den almene formel Thr(R1)(R2), hvori Thr, R1 og R2 har den i krav 1 anførte betydning, i nærværelse af  

 trypsin eller et trypsinlignende enzym og i en reaktionsblanding med en  

 pH-værdi på ca. 5-9 og en temperatur på ca. 0-50 grader C og indeholdende et  

 vandblandbart organisk opløsningsmiddel.
 5. Fremgangmåde ifølge krav 4, k e n d e t e g n e t ved, at enzymet er  

 trypsin.
 6. Fremgangsmåde ifølge krav 4, k e n d e t e g n e t ved, at det  

 trypsinlignende enzym er Protease I.
 7. Fremgangsmde ifølge krav 4, k e n d e t e g n e t ved, at molforholdet  

 mellem L-threoninderivatet og des-B-30-insulinet er 5:1 til 1000:1.
 8. Fremgangsmåde ifølge krav 7, k e n d e t e g n e t ved, at molforholdet  

 er 25:1 til 200:1.
 9. Fremgangsmåde ifølge krav 4, k e n d e t e g n e t ved, at det  

 organiske opløsningsmiddel er udvalgt blandt methanol, ethanol,  

 dimethylformamid, dimethylsulfoxid og glycerol.
 10. Fremgangsmåde ifølge krav 9, k e n d e t e g n e t ved, at det  

 organiske opløsningsmiddel er udvalgt blandt ethanol og dimethylformamid.
 11. Fremgangsmåde ifølge krav 4, k e n d e t e g n e t ved, at  

 des-B30-insulinet er des-B30-svineinsulin.
 12. Fremgangsmåde ifølge krav 4, k e n d e t e g n e t ved, at  

 des-B30-insulinet er des-B30-okseinsulin.
 13. Fremgangsmåde ifølge krav 4, k e n d e t e g n e t ved, at  

 threoninderivatet er L-threonin-t-butylester.
 14. Fremgangsmåde ifølge krav 4, k e n d e t e g n e t ved, at omsætningen  

 udføres ved pH 6 til 7.
 15. Fremgangsmåde ifølge krav 4, k e n d e t e g n e t ved, at omsætningen  

 udføres ved en teperatur på 20 til 40 grader C.
 16. Anvendelse af et insulinderivat ifølge krav 1 til fremstilling af et  

 B30-threonin-insulin.
 17. Anvendelse ifølge krav 16 til fremstilling af human insulin.
 Nærværende ansøgning er afdelt af stamansøgning nr. 1556/80, der er  

 fremlagt ved fremlæggelsesskrift nr. 146.482 B, og herefter blevet offentlig  

 tilgængelig den 14. oktober 1980.
 Klageren har på ankenævnets forespørgsel i skrivelse af 10. februar 1987  

 oplyst, at der er meddelt patent på grundlag af fremlæggelsesskrift nr.  

 146.482 B med krav svarende til de fremlagte krav.
Endvidere henledte klageren opmærksomheden på, at de principale  

 fremgangsmådekrav 8-19 er rettet på en fremgangsmåde til fremstilling af et  

 insulinderivat ifølge krav 1, dvs. et insulinderivat med den almene formel B30-Thr(Rexp1)(Rexp2)  -insulin hvori Thr står for en L-threoninrest, Rexp1 er hydrogen eller en  

 hydroxybeskyttende gruppen, og Rexp2 er en carboxylbeskyttende gruppe, medens  

 kravene i fremlæggelsesskriftet er rettet på en fremgangsmåde til  

 fremstilling af de tilsvarende ubeskyttede insulinderivater.
I  

 overensstemmelse dermed omfatter kravene i fremlæggelsesskriftet det  

 yderligere trin i forhold til den foreliggende ansøgnings principale  

 fremgangsmådekrav, at den eller de beskyttende grupper fjernes.
 I sin klagebegrundelse konkluderede klageren således:
»Sammenfattende skal vi påpege, at den foreliggende ansøgning angår  

 hidtil ukendte insulinderivater, der kan anvendes som mellemprodukter ved  

 fremstilling af B30-threonin-insuliner, herunder det værdifulde produkt,  

 human insulin.
De omhandlede insulinderivater er i besiddelse af særpræget  

 kemisk konstitution, både fordi beskyttelsesgruppernes placering ikke er  

 nærliggende, og fordi det først ved den omhandlede særlige fremgangsmpde er  

 blevet muligt at fremstille disse forbindelser.
Hertil kommer, at de  

 omhandlede insulinderivater frembyder en række fordele i forhold til  

 tidligere beskrevne mellemprodukter til fremstilling af human insulin, idet  

 de er lettere at fremstille, let lader sig adskille fra de til fremstillingen  

 anvendte udgangsmaterialer, ved hydrolyse giver det ønskede slutprodukt i  

 højt udbytte, let lader sig adskille fra det ønskede slutprodukt og dermed  

 givet dette i høj renhed.
Det er således muligt ved anvendelse af disse  

 insulinderivater at fremstille human insulin i kommerciel målestok.
Den  

 omhandlede særlige fremgangsmåde til fremstilling af de omhandlede  

 insulinderivater er en specifik omsætning, som ikke ledsages af ugunstige  

 bireaktioner såsom racemisering, og uomsatte udgangsforbindelser kan  

 genvindes og genanvendes.
At denne omsætning overhovedet kan finde sted er  

 fuldstændigt overraskende, idet trypsin måtte forventes både at spalte det  

 som udgangsmateriale anvendte des-B30-insulin og det dannede produkt.
Denne  

 spaltning hindres imidlertid under de angivne reaktionsbetingelser.
 Det må derfor konkluderes, at ansøgning nr. 5451/81 udtrykt ved de hermed  

 fremsendte principale krav angår en opfindelse, som er ny, som kan udnyttes  

 industrielt, og som adskiller sig væsentligt fra, hvad der var kendt før  

 ansøgningens indleveringsdag, og vi skal anmode Patentankenævnet om, at  

 ansøgningen må blive tilbagesendt til Patentdirektoratet for fortsat  

 behandling på grundlag af disse principale krav.
 Diskussion af subsidiære krav.
Disse krav afviger fra de principale krav ved, at beskyttelsesgrupperne er  

 begrænset til de grupper, der specifikt er vist i udførelseseksemplerne.  

 Iøvrigt gælder samme bemærkninger som anført ovenfor under diskussionen af de  

 principale krav.« Ankenævnet har behandlet sagen i sit møde den 9. november 1987.
For klageren mødte akademiingeniør Birgitte Bagger-Sørensen, der henholdt  

 sig til klagebegrundelsen og herved navnlig anførte, at stamansøgningen  

 rettede sig på en fremstillingsmåde, hvori mellemproduktet i den foreliggende  

 ansøgning optræder.
Der er ingen tvivl om dette mellemprodukts nyhed og  

 tekniske anvendelighed, og det har vist sig at have overraskende kemiske  

 egenskaber, navnlig i henseende til renhed.
 Under mødet nedlagde klageren mere subsidiært påstand om patent i henhold  

 til krav 8-19 i de for ankenævnet forelagte principale krav.
I en over sagen indhentet udtalelse har direktoratet anført, at  

 fremgangsmåden »ifølge de principale krav 8-19 (de subsidiære krav 4-15)  

 består i en omsætning - under nærmere angivne omstændigheder - af et  

 des-B30-insulin med et threoninderivat under dannelse af et insulinderivat  

 med den almene formel hvor Thr står for en L-threoninrest, Rexp1 er hydrogen eller en  

 hydroxybeskyttende gruppe, og Rexp2 er en carboxylbeskyttende gruppe.
 Fremgangsmåden ifølge det i anledning af stamansøgning meddelte patent nr.  

 146482 består i samme omsætning efterfulgt af (obligatorisk) fjernelse af den  

 caboxylbeskyttende gruppe R2 og den eventuelle hyrdoxybeskyttende gruppe  

 Rexp1.
 Fremgangsmåden ifølge de principale krav 8-19 udgør således første trin i  

 fremgangsmåden ifølge patent 146482.
Såvel de to fremgangsmåder som de fremstillede slutprodukter er  

 forskellige« Ankenævnet skal udtale:
 Det tiltrædes, at ansøgningen er afslået, således som den forelå for  

 direktoratet.
 Ansøgningen vedrørende mellemproduktet og dets anvendelse findes fortsat  

 ikke at indeholde noget patenterbart.
Derimod findes klagerens mere subsidiære påstand, således som  

 fremgangsmådekravene i klagerens principale påstand er formuleret over for  

 ankenævnet, at kunne tages tilfølge hvorfor bestemmes:
 Sagen tilbagesendes til fortsat behandling i direktoratet på grundlag af  

 de i klagen fremlagte principale krav 8-19.
