Betænkning afgivet af Boligudvalget den 7. december 2006 Betænkning over Forslag til lov om ændring af lov om almene  

 boliger m.v.  


  

 (Den almene sektors midler, sammenlægning af  

 boligorganisationer og indberetning af data til en boligportal) [af socialministeren (Eva Kjer Hansen)] 1. Udvalgsarbejdet Lovforslaget blev fremsat den 15. november 2006 og var til 1.  

 behandling den 24. november 2006. Lovforslaget blev efter 1. behandling  

 henvist  

 til behandling i Boligudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og socialministeren sendte den 9. november 2006 dette udkast til  

 udvalget, jf. alm. del  bilag 17. Den 15. og 16. november 2006 sendte  

 socialministeren de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Almene boligfolk i Esbjerg, Arbejdernes Andels  

 Boligforening, Haderslev Andels Boligforening,  

 afd. 15 og Kaj Erik Andersen, Haderslev.
 Socialministeren har over for udvalget kommenteret de skriftlige  

 henvendelser.
Deputationer Endvidere har Boligselskabet Samvirke mundtligt over for  

 udvalget redegjort for deres holdning til lovforslaget.
Spørgsmål Udvalget har stillet 25 spørgsmål til socialministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, DF, KF og RV) indstiller lovforslaget til  

  

 vedtagelse uændret.
Dansk Folkepartis medlemmer af udvalget skal bemærke, at lovforslaget  

 udmønter boligaftalen om anvendelse af den almene sektors midler af 5.  

 november  

 2006 mellem regeringen, Dansk Folkeparti og Det Radikale Venstre.
Dansk  

 Folkeparti  

 er glad for, at Landsbyggefondens rammer til renovering forhøjes i 2007-2008  

 fra 1,5 mia. kr. til 2,4 mia. kr. årligt.
Endvidere forøges rammerne i årene  

 2009-2012 med 2,4 mia. kr. årligt.
Mindst 150 mio. kr. af den årlige ramme  

 øremærkes til tilgængelighed.
I alt over 14,4 mia. kr. skal bruges til hårdt  

 tiltrængt renovering de næste 6 år.
 Der vil endvidere ske en fortsat social og forebyggende indsats  

 samt huslejenedsættelser i de problemramte afdelinger inden for en ramme på  

 400  

 mio. kr. årligt i årene 2007-2010. Af denne ramme kan 200 mio. kr. årligt  

 bruges til huslejenedsættelser i de udsatte boligafdelinger.
Der er fortsat behov for nybyggeri, og det lykkedes Dansk  

 Folkeparti og Det Radikale Venstre at få statens andel af ydelsesstøtten  

 forhøjet fra de nuværende 50 pct. til 75 pct. i årene 2007-2010 til nye  

 almene  

 boliger.
I denne periode forventes det, at ydelsesstøtten beløber sig til 6,3  

 mia. kr.,  

 hvoraf staten betaler 4,7 mia.  

 kr. og Landsbyggefonden bidrager med knap 1,6 mia. kr.
Med henblik på en styrket renoverings- og ghettoindsats foreslås  

 det at ændre reglerne for indbetalingerne til Landsbyggefonden for afdelinger  

 med tilsagn før 1999, så en større del af midlerne fordeles via  

 Landsbyggefonden.  

 1/3 af midlerne indbetales herefter til dispositionsfonden, og 2/3 indbetales  

 til Landsbyggefonden.
Dette vil indebære en harmonisering af de i dag  

 forskellige regelsæt.
Dispositionsfondsmidlerne i de lokale dispositionsfonde kan  

 inddrages aktivt og udnyttes effektivt i renoveringen af den almene sektor.  

 Derfor vil socialministeren udnytte den gældende bemyndigelse i  

 almenboligloven  

 til at fastsætte regler om, at dispositionsfondsstøtte til opretning,  

 udbedring, vedligeholdelse, forbedring, ombygning m.v. kan ydes som løbende  

 støtte til realkreditlån, der optages af afdelingen.
Støtten vil kunne ydes  

 på  

 samme måde som ydelsesstøtte til nybyggeri.
Det foreslås også, at kommunen  

 kan  

 stille garanti for den del af realkreditlånet, der ligger ud over 80 pct.  

 Dispositionsfonden  

 kan således dække ydelsesbetalingen på det realkreditlån, afdelingen optager,  

 og til gengæld kan afdelingen opkræve en løbende betaling med en anden  

 profil,  

 som evt. er lavere i begyndelsen.
Af loven fremgår også, at  

 boligorganisationen  

 af midlerne i dispositionsfonden skal dække afdelingsudgifter til tab som  

 følge  

 af ledige boliger, der ikke dækkes af kommunen.
Alt i alt gode tiltag, der  

 kan  

 sætte huslejen ned i afdelingen, hvilket Dansk Folkeparti er glade for, at  

 der  

 nu gives en mulighed for med loven.
 Der afsættes i perioden 2007-2010 en årlig pulje på 5 mio. kr.  

 til innovation, hvis formål bl.a. er at fremme kvaliteten og effektiviteten i  

 dansk byggeri samt fortsat at skabe forbedringer af byggeriets og boligernes  

 standard, herunder med hensyn til fejl og skader.
Der har været en stigende interesse for at indgå lokalt eller  

 landsdækkende samarbejde enten i form af administrative fællesskaber eller  

 ved  

 egentlige sammenlægninger.
Derfor ændres beslutningsstrukturen ved  

 sammenlægning af boligorganisationer, så øverste myndighed tillægges  

 kompetence  

 til at beslutte opløsning i forbindelse med sammenlægning, uden at forslaget  

 skal forelægges samtlige afdelinger i den eller de boligorganisationer, der  

 nedlægges.
Som led i boligaftalen af 4. november 2005 blev det besluttet at  

 afsætte midler i Landsbyggefonden til etablering af  

  

 en landsdækkende  

 internetbaseret boligportal.
Boligorganisationernes indbere  

  

 tning af data  

 til portalen bliver med loven nu gjort obligatorisk.
Det Radikale Venstres medlem af udvalget stiller sig fuldt bag  

 lovforslaget, der udmønter boligaftalen om den almene sektors midler indgået  

 5.  

 november 2006 med regeringen og Dansk Folkeparti.
Boligaftalen betyder et  

 historisk løft til renovering og modernisering af de eksisterende almene  

 boliger  

 og boligområder.
Sammenlignet med boligaftalen, som et bredt flertal i  

 Folketinget  

 indgik i 2002, er der tale om et årligt løft på næsten 1 mia. kr.
Samtidig  

 sættes der 400 mio. kr. årligt af til sociale foranstaltninger til gavn for  

 problemramte boligområder.
Boligaftalen betyder samtidig, at Landsbyggefondens bidrag til  

 nybyggeri nedbringes markant.
Hvor Landsbyggefonden i 2002 medfinansierede 71  

 pct.  

 af statens udgifter til ydelsesstøtte, falder Landsbyggefondens bidrag nu til  

 25 pct.
Dette markante fald var en betingelse for Det Radikale Venstres  

 opbakning til boligaftalen.
Det var helt nødvendigt for at skabe luft til de  

 nødvendige ekstra investeringer i de eksisterende almene boliger og  

 boligområder.
For Det Radikale Venstre er det afgørende at fastslå, at hver  

 eneste krone, der fremover indbetales til Landsbyggefonden, vil komme den  

 almene boligsektor til gavn.
Vi har fastholdt princippet om, at  

 Landsbyggefonden også kan bidrage til nybyggeri  helt i  

 overensstemmelse med  

 det formål, der blev formuleret, da fonden blev oprettet i 1967. Dette  

 princip  

 har der været bred politisk tilslutning til.
Det gjaldt også under  

 SR-regeringen, der i 1999 gennemførte en finansieringsreform med henblik på  

 at  

 styrke sektorens selvfinansiering.
Heri indgik bl.a., at man oprettede en  

 nybyggerifond netop med det ene formål at støtte nyt alment byggeri.
Det Radikale Venstre stiller sig på den baggrund stærkt undrende  

 over for, at navnlig Socialdemokratiets medlemmer nu pludselig lægger afstand  

 til dette princip.
Vi savner endnu en gyldig begrundelse, der kan forklare  

 det  

 pludselige dramatiske kursskifte.
Det Radikale Venstre er enige i sigtet om at bekæmpe uligheden  

 på boligmarkedet.
Men skattestoppet, som også Socialdemokratiet støtter, er  

 uden sidestykke det, der bidrager mest til den voksende ulighed på  

 boligmarkedet.
Også derfor ønsker vi at gøre op med skattestoppet.
Vil  

 Socialdemokratiet  

 med troværdighed gøre op med denne voksende ulighed, burde partiet derfor  

 revidere sin støtte til skattestoppet.
Det Radikale Venstre har lagt afgørende vægt på, at der med  

 boligaftalen bliver lagt op til en langsigtet reform af den almene  

 boligsektor.  

 Vi ønsker at styrke den almene boligsektors handlefrihed og  

 konkurrencedygtighed  med kommunerne som det naturlige  

 omdrejningspunkt.
Vi  

 ønsker en boligsektor, der får langt bedre mulighed end i dag for at indrette  

 sig lokalt og finansiere sig som et konkurrencedygtigt alternativ til andre  

 boligformer.
Vi glæder os over, at der allerede nu tegner sig bred opbakning  

 til det, der bør blive en historisk reform.
 Et  

  

 mindretal  

  

 i  

 udvalget (S, SF og EL) indstiller lovforslaget til  

  

 forkastelse  

  

 ved 3. behandling.
Socialdemokratiets medlemmer af udvalget bemærker, at regeringen  

 i 2002 indførte et fuldstændig nyt princip i dansk politik, som indebærer, at  

 de, der bor til leje, skal betale ydelsesstøtte med henblik på opførelse af  

 nye  

 almene boliger.
Dette lovforslag indebærer en massiv overførsel af lejernes  

 penge fra Landsbyggefonden til aflastning af statsfinanserne, og det er på  

 sigt  

 ganske enkelt uholdbart tillige med et skattestop og nye finansieringsformer,  

 der i den grad favoriserer husejerne.
Lovforslaget øger uligheden i Danmark  

 på  

 en for Socialdemokratiet ganske uhørt måde.
På den konto har regeringen og Dansk Folkeparti trukket over 8  

 mia. kr. af lejernes penge.
Tager man den pengemaskine med, som  

 finansministeren har opfundet her, forstået på den måde, at man ikke  

 finansierer til markedsrenten, men til en overrente  så nærmer det sig  

 stærkt  

 10 mia. kr.
Hovedparten af de boliger, der bliver opført med ydelsesstøtte, er  

 ældreboliger og plejeboliger.
Socialdemokratiet synes, det er helt i orden,  

 at vi får gode og ordentlige boliger til vores ældre og til mennesker, der  

 har et handicap, men Socialdemokratiet mener, at det burde være en  

 samfundsmæssig forpligtelse, præcis som formanden for Ældreboligrådet, den  

 tidligere konservative finansminister Palle Simonsen, har udtalt, at det  

 burde alle skatteborgere være med til at betale for.
Det betyder, at der ikke  

 er penge nok til at finansiere og sætte den fornødne renovering i gang, sætte  

 huslejerne ned og løfte den boligsociale indsats.
Regeringens eget  

 ghettoudvalg med Jørgen Nue Møller i spidsen har jo været ude med et  

 fremragende forslag om, at hvis man skal lave en udtynding i ghettoområderne  

 eller de socialt udsatte boligområder, så skal man sætte huslejen ned.
Det  

 kan Socialdemokratiet fuldt ud tilslutte sig.
Socialdemokratiet har gennem et langt forhandlingsforløb i 2005 samt  

 igen her i 2006 prøvet at få stoppet dette tyveri af lejernes penge til  

 at fylde huller i statskassen op med.
Det er ikke lykkedes, og derfor siger  

 Socialdemokratiet nu: Stop dette, og lad Danmarks lejere i den almene  

 sektor få glæde af opsvinget.
 Socialdemokratiet foreslår på denne baggrund følgende:
For det første skal huslejen ned.
Det er urimeligt, at lejerne  

 ikke får de samme muligheder som ejerne.
Og med en lavere husleje vil flere  

   

 også de ressourcestærke  vælge at bo alment.
Derfor foreslår  

 Socialdemokratiet  

 en finansieringsreform, der skal sikre mulighed for omlægning til nye lån med  

 lavere rente, længere løbetid eller ligefrem afdragsfrihed i perioder, så  

 huslejen kan sænkes.
I de allerdyreste lejligheder skal huslejen sænkes med  

 op  

 til 25 pct. om måneden.
Huslejen i andre boliger skal sænkes mindre  og  

 i  

 nogle slet ikke, fordi de i forvejen er meget billige.
Socialdemokratiet  

 forestiller sig, at huslejerne i den almene sektor i gennemsnit sænkes med 10  

 pct.
Ud over finansieringsreformen vil Socialdemokratiet bruge 4 mia.  

 kr. af Landsbyggefondens midler til at give huslejenedsættelserne en  

 kickstart.  

 Huslejenedsættelser i den størrelse, Socialdemokratiet foreslår, vil være et  

 stort skridt på vejen til at bremse den voksende sociale og økonomiske  

 ulighed  

 i Danmark.
Ligesom det vil styrke den almene sektors konkurrenceevne og  

 dermed  

 modvirke ghettodannelsen.
Pengene i Landsbyggefonden er den almene sektors egne.
Og det er  

 efter Socialdemokratiets opfattelse kun rimeligt, at de bruges til fordel for  

 dem, der selv har sparet op.
Socialdemokratiet vender sig derfor på det  

 kraftigste imod regeringens planer om at konfiskere store dele af lejernes  

 penge fra Landsbyggefonden.
I regeringens finanslovforslag lægges der således  

 op til at trække hele yderligere 1,6 mia. kr. ud af  

 Landsbyggefonden til at aflaste statens finanser.
For det andet skal der ske en markant og effektiv indsats mod  

 ghettoiseringen på boligmarkedet.
Det er økonomisk helt uholdbart, og det  

 truer  

 sammenhængskraften i samfundet, at der er store boligområder, hvor under  

 halvdelen af beboerne i den arbejdsdygtige alder går på arbejde.
En  

 investering  

 i mindre ghettoisering er en investering i fremtiden.
Over de næste fire år  

 vil  

 Socialdemokratiet derfor bruge 4 mia. kr. til en bred ghettoindsats, som både  

 skal rette op på de belastede områder og hindre, at yderligere områder  

 udvikler  

 sig i negativ retning.
For det tredje mener Socialdemokratiet, at der er brug for langt  

 flere almene boliger til en pris, almindelige familier kan betale.
Det er  

 efterhånden ved at blive sådan, at helt almindelige lønmodtagergrupper ikke  

 har  

 råd til at bo i storbyerne.
Socialdemokratiet finder det fuldstændig  

 uholdbart,  

 at vigtige samfundsborgere som social- og sundhedsassistenter og  

 rengøringspersonale udelukkes fra at bo i nærheden af deres arbejde.
Faktisk  

 er  

 boligmarkedet i dag så skævvredet, at der heller ikke er boliger i storbyerne  

 til folk i mellemindkomstgruppen som f.eks. lærere, sygeplejersker og  

 politibetjente.
Flere og billigere boliger er derfor helt nødvendige, hvis  

 samfundet skal hænge ordentligt sammen.
Enhedslistens medlem af  

 udvalget tager på det kraftigste afstand fra, at regeringen fortsætter  

 tyveriet  

 af lejernes penge.
Det skaber større ulighed i samfundet, at regeringen,  

 Dansk  

 Folkeparti  

 og Det Radikale Venstre  

 fremsætter lovforslag om, at det igen udelukkende er lejerne, der skal betale  

 for almene boliger, og ikke os alle sammen over skatten.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Marion Pedersen (V)   

 Michael Aastrup Jensen (V)   

 Kurt Kirkegaard (V)   

 Hanne Severinsen (V)   

 Søren Pind (V)   

 Anita Knakkergaard (DF)   

 Mia Falkenberg (DF)   

 Jakob Axel Nielsen (KF)  

  

  nfmd.  

  

 Allan Niebuhr (KF)   

 Lissa Mathiasen (S)  

  

  fmd.  

  

 Vibeke Grave (S)   

 Jytte Andersen (S)   

 Hüseyin Arac (S)   

 René Skau Björnsson (S)   

 Charlotte Fischer (RV)   

 Morten Homann (SF)   

 Pernille Rosenkrantz‑Theil (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 81 Bilagsnr.
Titel 1 Høringssvar, fra socialministeren 2 Vedr. førstebehandlingen af lovforslaget 3 Høringsnotat, fra socialministeren 4 Udkast til tidsplan for udvalgets behandling af  

 lovforslaget 5 Supplerende høringssvar fra socialministeren 6 Henvendelse af 31/10-06, udtalelse fra Stormøde blandt  

 almene boligfolk i Esbjerg 7 Henvendelse af 28/10-06 fra Arbejdernes Andels  

 Boligforening 8 Materiale udleveret til Boligudvalgets møde den 28/11-06  

 fra Boligselskabet Samvirke 9 Tidsplan for udvalgets behandling af lovforslaget 10 Henvendelse af 28/11-06 Jette Skov, formand for afd. 15,  

 Haderslev Andels Boligforening 11 Henvendelse fra Kaj Erik Andersen, Haderslev 12 Henvendelse af 4/12-06 fra Haderslev Andels Boligforening Oversigt over spørgsmål og svar vedrørende L 81 Spm.nr.
