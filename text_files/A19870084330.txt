(Kvoter for 1988, udvidet  

 medbestemmelse, tilskud til forsøg m.v.) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om boligbyggeri, jf. lovbekendtgørelse nr. 550 af 18. august 1987, foretages følgende ændringer:
 1. I § 15, stk. 5, ændres »stk. 6-11« til:  

 »stk. 6-12«.
 2. § 15, stk. 9, 1. pkt., affattes således:
»Afdelingsbestyrelsen kan beslutte, at der i afdelingen skal udføres  

 rimelige moderniseringsarbejder, kollektive anlæg, ekstraordinære  

 renoveringsarbejder samt udbedring af byggeskader og gennemførelse af  

 bygningsændringer m.v. efter kapitel 8, såfremt afdelingsbestyrelsen samtidig  

 tiltræder den nødvendige lejeforhøjelse.« 3. I § 18, stk. 6, ændres »stk. 2 og 4« til:  

 »stk. 2 og 5«.
 4. I § 30, stk. 1, ændres »bevillingskvota«  

 til: »bevillingskvote«.
 5. I § 38 indsættes i stk. 1 efter »stk.  

 2-5«: »,11«, og som stk. 11 indsættes:
»Stk. 11.  Fonden kan yde tilskud til forskning og  

 erfaringsformidling på områder, hvortil fonden kan yde støtte efter reglerne  

 i kap. 5 og 8.« 6. I § 48, stk. 2, ændres »9.000« til:  

 »10.000« og »1987« til: »1988«.
 7. I § 48, stk. 3, indsættes som 2. pkt.:
»Udnyttes bevillingskvoten i et finansår ikke fuldt ud på grund af  

 bortfald af tidligere meddelte tilsagn, overføres et hertil svarende antal  

 boliger til et følgende finansår.« 8. § 54, stk. 1, 4. pkt., affattes således:
 »Sidstnævnte betingelse kan dog fraviges:
 9. I § 62 a indsættes som stk. 3:
»Stk. 3.  Boligministeren kan i hvert finansår yde  

 tilskud på indtil 1 mio. kr. til forskning, udvikling, forsøg og oplysning  

 vedrørende opførelse og drift af almennyttigt boligbyggeri.« 10. I § 63, stk. 2, 1. og 3. pkt., ændres  

 »1987« til: »1988«.
 11. § 63, stk. 5, affattes således:
»Stk. 5.  Tilsagn kan gives til  

 andelsboligforeninger, der består af kommende beboere, og som er stiftet  

 eller er under stiftelse, og hvis formål er at opføre andelsboliger til brug  

 for foreningens medlemmer.
Endvidere kan tilsagn gives til personer,  

 institutioner, selskaber og fonde, som påtager sig at opføre andelsboliger  

 med henblik på overdragelse til en andelsboligforening.« 12. I § 67, stk. 2, ændres i 1. pkt. »3.000«  

 til: »3.500« og »1987« til: »1988«, og i 2.  

 pkt. ændres »finansåret 1986« til: »finansårene 1986-87«.
 13. § 70, stk. 4, ophæves.
 14. § 76 affattes således:
 »§ 76.  Kommunalbestyrelsen fører tilsyn med de i  

 § 75 nævnte boliger efter regler, der fastsættes af boligministeren.
Stk. 2.  Boligministeren kan fastsætte nærmere regler om  

 udarbejdelse af regnskaber og budgetter for de i stk. 1 nævnte boliger.« 15. Efter § 76 indsættes:
 »§ 76 a.  Til de i § 75 nævnte boliger kan  

 kommunen eller amtskommunen, hvori boligerne er beliggende, hvert år yde et  

 tilskud, der svarer til størrelsen af den kommunale og amtskommunale  

 grundskyld, som ungdomsboligerne/kollegiet betaler.
Stk. 2.  Halvdelen af de tilskud, som  

 kommunalbestyrelserne i hovedstadsområdet yder efter stk. 1, fordeles efter  

 reglerne om fordeling af boligstøtte i lov om individuel boligstøtte.« § 2 I lov nr. 378 af 10. juni 1987 om boliger for ældre og personer med  

 handicap indsættes i § 21, stk. 1, som 3. pkt.:
»Bestemmelsen i § 62 a, stk. 3, i lov om boligbyggeri finder også  

 anvendelse for ældreboliger.« § 3 Lovforslaget kan stadfæstes straks efter vedtagelsen.
§ 4 Loven træder i kraft den 1. januar 1988.
Givet på Amalienborg, den 18. december  

 1987 Under Vor Kongelige Hånd og Segl MARGRETHE R.
