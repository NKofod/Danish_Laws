Klage over mangelfuld behandling ved fødsel (kraniebrud hos nyfødt) Nævnet fandt ikke grundlag for at kritisere jordemoder A og afdelingslæge B for deres behandling.
Nævnet kan oplyse, at kraniefrakturer hos nyfødte meget sjældent opstår under fødslen, og at kraniefrakturer både kan opstå ved spontane fødsler, ved sugekop og ved kejsersnit.
Det ses hyppigere som komplikation til sugekopsforløsning, akut kejsersnit, og børn som er udsat for et langt forløb i forbindelse fødslens aktive fase.
I det konkrete tilfælde var der således tale om to risikofaktorer: lang aktiv fase og akut kejsersnit.
Det var nævnets opfattelse, at den vold, der efter retsmedicinsk institut udsagn er øvet mod drengens hoved, lige så godt kunne være opstået i løbet af den spontane fødsel, som ved selve kejsersnittet.
 Det var således nævnets opfattelse, at det ikke kunne udelukkes, at kraniefrakturen allerede var opstået før fødslen, idet barnets hoved af både jordemoder og læge var følt som specielt.
