Skrivelse om, hvorvidt et byrådsmedlem,  

 der er idømt en bøde for overtrædelse af momslovens  

 § 81, stk. 1, er valgbar (Fra Valgbarhedsnævnet til et byråd, j.nr.  

 586/2001) Ved brev af 21. maj 2001 har X Byråd i henhold til den kommunale  

 valglovs § 101, stk. 4, indberettet til Valgbarhedsnævnet, at  

 byrådsmedlem NN den 27. april 2001 har vedtaget et af Told- og  

 Skattestyrelsen meddelt bødeforelæg på 7.000 kr.  

 for overtrædelse af momslovens § 81, stk. 1.
Det fremgår af sagen, at den pågældende for  

 afregningsperioden 1. december 1999   31. december 1999 har unddraget  

 statskassen et afgiftsbeløb på i alt 70.000 kr.  

 Afgiftsunddragelsen skyldes, at den pågældende var af den  

 opfattelse, at momstilsvaret for december 1999 var opgjort for højt,  

 og at der dermed var fejl i hans bogholderi.
Forholdet er betragtet som groft  

 uagtsomt.
 I denne anledning skal man meddele, at Valgbarhedsnævnet har fundet,  

 at den begåede handling   uanset de krav, der må stilles til  

 personer, der beklæder hverv som medlem af kommunale råd   ikke i  

 almindeligt omdømme gør den pågældende  

 uværdig til at være medlem af kommunale råd, jf. den  

 kommunale valglovs § 4.
 Den pågældende må derfor anses for valgbar.
