 Til orientering fremsendes et eksemplar af »sikkerhedsforskrift for  

 I/S Datacentralen af 1959«.
 Som det fremgår af indledningen til sikkerhedsforskriften gælder  

 forskriften for de edb-registre med personoplysninger, der behandles eller  

 opbevares på I/S Datacentralen af 1959.
 Sikkerhedsforskriften er fastsat til opfyldelse af § 20, stk. 3 i lov nr.  

 293 af 8. juni 1978 om private registre m.v.
Endvidere henledes opmærksomheden på, at sikkerhedsforskriften, som nævnt  

 i forskriftens indledning, indgår som bilag A til de enkelte myndigheders  

 registerforskrifter, og at dette bilag er offentligt tilgængeligt.
Bilaget  

 skal derfor sammen med registerforskriften udleveres i forbindelse med  

 anmodninger fra personer, virksomheder m.v. om udlevering af  

 registerforskrifter.
Yderligere eksemplarer af sikkerhedsforskriften vil  

 kunne rekvireres hos I/S Datacentralen af 1959.
P.
R.
V.
Jørgen Poulsen Til samtlige offentlige myndigheder Bilag Sikkerhedsforskrift for I/S Datacentralen af 1959 Nærværende sikkerhedsforskrift gælder for de edb-registre med  

 personoplysninger, der behandles eller opbevares på I/S Datacentralen af  

 1959.
 Sikkerhedsforskriften er fastsat til opfyldelse af § 20, stk. 3, i lov nr.  

 293 af 8. juni 1978 om private registre m.v.
 Sikkerhedsforskriften er endvidere optaget som bilag A til de  

 registerforskrifter, der skal fastsættes for offentlige myndigheders registre  

 i henhold til lov nr. 294 af 8. juni 1978 om offentlige myndigheders  

 registre.
 Registertilsynet fører tilsyn med, at sikkerhedsforskriften overholdes.
 1. Sikkerhedsorganisation m.v.
 1.1. Datacentralens bestyrelse har ansvaret for sikkerhedsforskriftens  

 overholdelse.
 1.2. Datacentralens bestyrelse skal udpege en ledende medarbejder til at  

 være ansvarlig for sikkerheden på Datacentralen.
 1.3. Datacentralens bestyrelse kan godkende, at der udpeges en eller flere  

 medarbejdere til særligt at have ansvar for iværksættelse af og tilsynet med  

 overholdelsen af sikkerhedsbestemmelserne vedrørende bestemte lokaliteter,  

 funktioner m.v.
 1.4. Datacentralen skal mindst en gang årligt gennemgå  

 sikkerhedsforanstaltningerne med henblik på eventuel revision.
 1.5. Datacentralen skal foretage en nærmere beskrivelse af, hvorledes  

 virksomheden har opfyldt de bestemmelser, der er anført i  

 sikkerhedsforskriften under punkterne:  

 1.1.-1.4.,2.1.-2.4.,3.1.,3.3.,4.7.,4.8.,4.14.
Denne beskrivelse optages som bilag B til registerforskrifterne for  

 offentlige myndigheders registre.
Bilag B er ikke offentligt tilgængeligt.
 Bilag B skal være udarbejdet inden 1. april 1980, og skal indsendes til  

 Registertilsynet.
 1.6. De i sikkerhedsforskriften nævnte sikkerhedsregler skal være  

 udarbejdet inden 1. januar 1981, og skal efter begæring indsendes til  

 Registertilsynet.
 2. Bygningsmæssige forhold m.v.
 2.1. Bygninger, der benyttes til opbevaring eller til elektronisk  

 databehandling af registre, skal være indrettet med henblik på at forhindre  

 uvedkommende adgang til områder, hvor registre med personoplysninger  

 opbevares eller behandles.
2.2. Bygningerne skal inddeles i sikkerhedsområder således, at der findes - områder, hvor personoplysninger kun opbevares og anvendes i begrænset  

 omfang (kontorer), - områder, hvor der foretages databehandling af personoplysninger  

 (maskinstuer), - områder, hvor der opbevares lagringsmedier indeholdende  

 personoplysninger (arkiver).
2.3. Der skal være en adgangskontrolordning således, at kun personer med  

 adgangstilladelse, udstedt af Datacentralen, får adgang til de enkelte  

 sikkerhedsområder.
Adgangstilladelser skal angive, hvilke sikkerhedsområder  

 de pågældende personer kan få adgang til.
2.4. Der skal etableres - beskyttelse mod indbrud m.v., - forsyningssikkerhed til drift af fysiske sikkerhedsforanstaltninger, - beskyttelse mod brand.
3. Organisatoriske og personalemæssige forhold 3.1. Der skal være en organisatorisk og personalemæssig opdeling mellem  

 udviklings-, drifts- og opbevaringsfunktionerne.
 3.2. For den enkelte organisatoriske funktion skal der være fastsat  

 sikkerhedsregler.
 3.3. For visse typer personregistre skal der ved gennemførelse af enkelte  

 arbejdsfunktioner medvirke mere end en medarbejder.
 3.4. Den enkelte medarbejder skal instrueres om de sikkerhedsbestemmelser,  

 der har betydning netop for vedkommende medarbejders arbejde.
 3.5. Datacentralen skal sikre, at alle medarbejdere ved ansættelsen bliver  

 gjort bekendt med den tavshedspligt, som påhviler dem ifølge lovgivningen.
4. Administrative og systemtekniske forhold 4.1. For udvikling og vedligeholdelse af systemer, der behandler  

 personoplysninger, skal der foreligge regler således - at der etableres den fornødne dokumentation, kontrol, afprøvning og  

 godkendelse af systemerne, - at der etableres den fornødne dokumentation til brugeren i form af en  

 beskrivelse af systemet og en vejledning i anvendelse af systemet.
4.2. Ved afprøvning eller kontrol af systemerne, må der kun anvendes  

 personregistre eller dele deraf, såfremt dette er nødvendigt for at sikre  

 disse systemers korrekthed.
Såfremt personregistre benyttes, skal der være  

 udarbejdet nærmere regler vedrørende brugen.
 4.3. For driften af ethvert system skal der udarbejdes en driftsplan med  

 angivelse af tidsterminer for modtagelse af materiale fra brugeren,  

 kørselsafvikling og forsendelse af uddatamateriale til brugeren.
 4.4. For kørsler, der ikke afvikles efter driftsplanen, skal der være  

 fastsat regler, som fastlægger, hvem der er berettiget til at rekvirere  

 kørsler samt modtage uddatamateriale.
 4.5. For drift af systemer skal der være fastsat regler, der sikrer en  

 klar ansvarsplacering omkring behandling af inddata, kørselstilrettelæggelse,  

 kørselsafvikling og behandling af uddata.
 4.6. Der skal foreligge regler om, hvilket dokumentationsmateriale, der  

 skal opbevares for hver kørsel med personregistre.
4.7. Såfremt der er terminaladgang til et personregister, skal der kunne  

 etableres - maskinel kontrol af brugernes (terminaloperatørernes) identifikation, - maskinel kontrol af brugernes (terminaloperatørernes) autorisation til  

 at få adgang til registeroplysningerne, - umiddelbar opfølgningsmulighed ved gentagne forsøg på at få adgang til  

 registeret, - maskinel registrering af brugernes (terminaloperatørernes) adgang til  

 registeroplysningerne.
4.8. Der skal foretages en maskinel registrering af alle edb-kørsler, der  

 anvender personregistre.
Ved brugen af visse personregistre skal det  

 kontrolleres, at de enkelte kørsler/anvendelser er i overensstemmelse med  

 autorisationen.
4.9. For det enkelte personregister skal der udarbejdes bestemmelser, der  

 fastlægger - antallet af kopier af det aktuelle register (sikkerhedskopier), - antallet af tidligere registerkopier (generationskopier), eller den  

 periode, tidligere registerkopier må opbevares, - antallet af særlige registerkopier (kvartalskopier, årskopier), således, at det samlede antal udgaver/kopier er mindst muligt, under  

 hensyntagen til muligheden for at kunne rekonstruere registeret.
 4.10. Der skal være fastsat regler om opbevaring af kopier af  

 personregistre og programmer i sikkerhedsarkiv.
 4.11. For opbevaring af lagringsmedier med personoplysninger gælder  

 følgende:
- lagringsmedier skal opbevares i arkiver, når de ikke benyttes i  

 forbindelse med kørsler, - arkiverne skal enten være aflåst eller bemandet med medarbejdere, der  

 har arkivfunktionen som en del af deres arbejde, - der skal føres en fortegnelse over alle lagringsmedier, og foretages  

 løbende kontrol af beholdningen, - alle lagringsmedier skal være mærket til brug ved såvel den manuelle som  

 den maskinelle behandling, - lagringsmedier må kun udleveres mod skriftlig rekvisition og skal  

 returneres til arkiv efter endt brug.
Rekvisitionen skal indeholde oplysning  

 om såvel den konkrete opgave som den medarbejder, der rekvirerer  

 lagringsmediet.
4.12. Der skal være fastsat regler om tiltintetgørelse/sletning af - udskrifter m.v. fra personregistre, der ikke skal leveres til bruger  

 eller indgå som dokumentation for en kørsel, - lagringsmedier, der ikke kan anvendes mere, - uvedkommende data på lagringsmedier, der udlånes eller sælges.
4.13. Der skal være fastsat regler om Datacentralens medarbejderes adgang  

 til personregistre.
Enhver adgang skal dokumenteres.
For  

 transaktionsorienterede terminalsystemer skal der foretages maskinel  

 registrering (logning) og udskrivning til den registeransvarlige myndighed.  

 Identifikation af Datacentralens medarbejdere skal ske ved brug af såvel  

 ID-kort som indtastning.
4.14. Konverteringsbureauer og kuverteringsbureauer må kun anvendes til  

 opgaver med personoplysninger, såfremt der foreligger en sikkerhedsaftale med  

 det pågældende bureau.
Sådanne bureauer må i øvrigt kun anvendes, såfremt  

 registerforskriften ikke er til hinder herfor.
 4.15. Datacentralen kan foretage afvikling af kørsler med  

 personoplysninger på andre edb-anlæg, såfremt sikkerheden på disse andre  

 edb-anlæg er som beskrevet i denne sikkerhedsforskrift.
