Patentankenævnet stadfæstede Patentdirektoratets afgørelse, hvorefter  

 mærket MAHO fandtes forveksleligt med mærket MAKO År 1992, den 15. december afsagde Patentankenævnet (Grønning-Nielsen, Hans Chr.
Thomsen, Warnich-Hansen) følgende Den 11. august 1986 indleverede klageren en ansøgning om registrering af  

 varemærket MAHO (ordmærke) for alle varer i klasse 7 og 9.
 I skrivelse af 27. juli 1987 udtalte Patentdirektoratet, at det ansøgte  

 varemærke var fundet forveksleligt med følgende registrerede varemærker:
1. VR 1274 1967 MABO (figurmærke) 2. VR 1239 1974 MAKO (ordmærke) 3. VR 3008 1974 MAKO (ordmærke) Endvidere henledte man opmærksomheden på det under VA 0389 1986 ansøgte  

 mærke MACO (figurmærke), der, såfremt det gennemføres til registrering,  

 ligeledes ville være til hinder for klagerens mærkes registrering.
 VR 3008 1974 omfatter i klasse 7: slibemaskiner og boremaskiner,  

 vibrationsdæmpere til maskiner, og i klasse 9: måleinstrumenter og -apparater  

 til brug i den mekaniske og den metalforarbejdende industri (med undtagelse  

 af målebånd og -linealer).
 Klageren anførte i skrivelse af 17. maj 1988 følgende:
 »Idet vi henviser til tidligere korrespondance i den foreliggende  

 sag, skal vi indledningsvis oplyse, at vi har erfaret, at den modholdte  

 registrering nr. 1274/67 på grund af manglende fornyelse er bortfaldet i  

 1987.
 For så vidt angår de to øvrige modholdte registreringer nr. 1239/74 og  

 3008/74, skal vi herved anmode om at erfare, hvorvidt direktoratet vil være  

 indstillet på at se bort fra disse registreringer, såfremt varefortegnelsen  

 for den foreliggende ansøgning begrænses til følgende formulering:
 Klasse 7:Computerstyrede værktøjsmaskiner, produktionssystemer,  

 manipulatorer, fremførings- og transportmekanismer.
 Klasse 9:Produktionssystemer, bearbejdningscentre, industrirobotter,  

 automatiske manipulatorer.
 Samtidig skal vi anmode om, at spørgsmålet om forvekslelighed mellem det  

 ansøgte mærke og de modholdte regi streringer tages op til fornyet  

 overvejelse.
 I denne forbindelse skal det understreges, at der i den foreliggende  

 sammenhæng er tale om forholdsvis korte mærker, og at afvigelser mellem blot  

 et enkelt bogstav i de respektive mærker derfor bør tillægges større vægt.
Dertil kommer, at de respektive mærker retter sig mod helt forskellige  

 forbrugerkredse.
Således kan det oplyses, at det ansøgte mærke er beregnet  

 for anvendelse udelukkende i forbindelse med meget dyre  

 maskinværktøjsenheder, der beløber sig til over 100.000 DM pr. enhed.
Selv om der ifølge dansk varemærkepraksis sædvanligvis lægges særlig vægt  

 på eventuel identitet mellem indledningsbogstaverne i to mærker, mener vi på  

 baggrund af det ovenfor anførte - med speciel henvisning til at der her er  

 tale om forholdsvis korte varemærker - at der ikke vil opstå fare for  

 forveksling, og vi henviser i denne forbindelse til dommen VLD 17. maj 1963,  

 hvor mærket »CAPRI« blev anset for ikke forveksleligt med  

 »CAMPI«.' Den 23. juni 1988 fastholdt direktoratet, at mærkerne var forvekslelige.  

 Direktoratet anførte bl.a. følgende:
 »Det må imidlertid fastholdes, at det ansøgte mærke »MAHO«  

 er forveksleligt med mærkerne »MAKO«, idet det ansøgte mærke og de  

 modholdte mærker på nær et bogstav er identiske.
Forinden der kan tages stilling til om den foreslåede begrænsning er  

 tilstrækkelig af hensyn til de modholdte registreringer må varefortegnelsen  

 nærmere præciseres.' I skrivelse af 19. oktober 1988 anførte klageren følgende:
 »Idet vi henviser til tidligere korrespondance i den foreliggende  

 sag, skal det oplyses, at vi ved telefonsamtale med varemærkejournalen har  

 erfaret, at den tidligere modholdte ansøgning nr. 0389/86 »MACO« er  

 blevet slettet af registeret.
 Desuden skal det oplyses, at der er indledt forhandlinger med indehaverne  

 af den modholdte registrering nr. 1239/74 »MAKO«, og at det ser ud  

 til, at disse forhandlinger vil kunne afsluttes med positivt resultat, og vi  

 forventer således inden for den nærmeste fremtid at kunne fremsende  

 samtykkeerklæring fra indehaverne af denne registrering.
 For så vidt angår den sidste modholdte registrering nr. 3008/74  

 »MAKO«, har det imidlertid ikke været muligt at opnå fornødent  

 samtykke, og det har derfor været nødvendigt for vor klient at begrænse den  

 foreliggende ansøgning, således at kollision med dette mærke undgås.
 Under henvisning til det i direktoratets skrivelse af 23. juni 1988, 4.  

 afsnit, anførte skal vi derved præcisere varefortegnelsen til følgende  

 formulering:
 Klasse 7:CNC-styrede værktøjsmaskiner, højtydende produktionssystemer,  

 fremførings- og transportmekanismer.
 Klasse 9:Højtydende produktionssystemer, højtydende bearbejdningscentre,  

 industrirobotter, automatiske manipulatorer.
 Til illustration af det anførte vareområde fremsendes vedlagt fotokopi af  

 fire brochurer samt tre sider uddrag af fagbog om emnet.
Den modholdte registrering nr. 3008/74 omfatter i klasse 7 udelukkende  

 slibemaskiner og boremaskiner samt vibrationsdæmpere til maskiner.
Det drejer  

 sig her om simple, mindre komplicerede og relativt billige apparater, som  

 anvendes i den private husholdning eller til erhvervsmæssige formål.
De  

 varer, der forhandles under det ansøgte mærke, adskiller sig væsentligt  

 herfra såvel i funktionel som i prismæssig henseende.
 Følgende punkter skal fremhæves:
 CNC-styrede værktøjsmaskiner (CNC = Computer Numeric Controlled) er meget  

 komplicerede og dyre værktøjsmaskiner (sammenlign f.eks. vedlagte  

 brochureblad MH1000C og MH2000C), og prisen på en sådan enhed andrager  

 adskillige tudinde DM.
Fremføringsmekanismer har intet til fælles med de varer, der er omfattet  

 af det modholdte mærke.
Det samme er tilfældet for så vidt angår  

 industrirobotter samt automatiske manipulatorer , sammenlign f.eks. vedlagte  

 kopier, der bl.a. viser en MAHO-maskine FMC5HS, der viser en automatisk  

 manipulator, som føres til bearbejdningscentret på plade  

 fremføringsmekanismer (sammenlign nr. 10).
I de vedlagte kopier vises derudover et højtydende bearbejdningscenter  

 (MC5HS). Et sådant anlæg koster ligeledes adskillige tusinde DM.
De  

 omhandlede højtydende MAHO-bearbejdningscentre er i realiteten udtryk for  

 sammenkoblede CNC-styrede værktøjsmaskiner, som koster adskillige millioner  

 DM.
På basis af det anførte er det vor klients og vor opfattelse, at der ikke  

 er tale om varekollision med det nævnte MAKO-mærke, og vi anmoder derfor om,  

 at der ved den fortsatte behandling af den foreliggende ansøgning må blive  

 set bort fra dette modhold.' Direktoratet meddelte i skrivelse af 11. januar 1989 følgende:
 »Med brev af 19. oktober 1988 har De oplyst, at De forventer snarest  

 at kunne fremsende samtykkeerklæring fra indehaveren af VR 1239 1974.  

 Samtidig ønsker De at begrænse Dem af hensyn til VR 3008 1974, hvorfor De har  

 indsendt en præciseret varefortegnelse samt nogle brochurer og uddrag af en  

 fagbog om emnet.
 I denne anledning skal det meddeles, at den foretagne præcisering stadig  

 ikke er tilstrækkelig til, at der kan tages stilling til, om begrænsningen er  

 tilstrækkelig af hensyn til det under VR 3008 1974 registrerede varemærke,  

 idet det dog bemærkes, at CNC-styrede værktøjsmaskiner må betragtes som  

 ligeartede med »slibemaskiner og boremaskiner«, idet det netop er  

 bl.a. disse former for arbejde, der udføres af en CNC-styret værktøjsmaskine.
For så vidt angår varefortegnelsen iøvrigt må »højtydende produktionssystemer« såvel i klasse 7 som i klasse 9  

 nærmere præciseres, ligesom »højtydende bearbejdningscentre«  

 yderligere må præciseres. »Industrirobotter og automatiske  

 manipulatorer« må udgå af klasse 9, da disse henføres til klasse 7.' Klageren anmodede i skrivelse af 17. april 1989 direktoratet om fornyet  

 overvejelse af sagen med hensyn til de to resterende modhold VR 1239 1974 og  

 VR 3008 1974 og anførte:
 »Som tidligere påpeget er det foreliggende mærke beregnet for en  

 yderst præcis anvendelse i forbindelse med store, komplicerede  

 industricomputeranlæg til styring af en række arbejdsopgaver.  

 Anvendelsesområdet for de pågældende anlæg er forarbejdning og bearbejdning  

 af færdige fabrikationsenheder.
For så vidt angår de omhandlede »produktionssystemer« skal det  

 nærmere præciseres, at der herved forstås et kombineret system, der består af  

 forskellige maskiner og tekniske indretninger, jf. vedlagte tegning.
De  

 forskellige dele er knyttet således sammen, at der på den ene side kan finde  

 en automatisk færdiggørelse af et produkt sted, og at der på den anden side  

 inden for et bestemt afsnit af produktionssystemet kan gennemføres flere  

 forskellige bearbejdningsprocesser på forskellige arbejdsemner.
Det er  

 kendetegnende for sådanne systemer, at de er meget fleksible med hensyn til  

 de enkelte bearbejdningsfaser.
Dette opnås f.eks. ved indkobling af  

 transport- og lagersystemer samt ved benyttelse af såkaldte industrirobotter.  

 Prisen for sådanne systemer vil kunne andrage flere millioner tyske DM.
Ved udtrykket »bearbejdningscentre« forstår man på samme måde en  

 computerstyret værktøjsmaskine, hvori hele fabrikationsdele kan bearbejdes.  

 Med vort indlæg af 19. oktober 1988 blev fremsendt et brochureblad, der viser  

 et sådant anlæg.
Prisen for disse anlæg vil andrage flere hundrede tusinde  

 DM.
 Når prisen for de omhandlede anlæg og systemer er angivet, er det for at  

 understrege, at der her er tale om et produkt, der er helt forskelligt fra de  

 produkter, der er omfattet af begge de modholdte mærker.
Begge de modholdte mærker omfatter ganske præcise varearter, såsom pumper,  

 ventiler, slibemaskiner og boremaskiner.
Alle disse varearter vil blive  

 forhandlet på linie med konventionelle værktøjsmaskiner og således på et  

 noget andet niveau end de anlæg og systemer, der er omfattet af den  

 foreliggende ansøgning.
 Det skal understreges, at det ansøgte mærke »MAHO« udelukkende  

 vil blive benyttet for de komplette systemer og anlæg som beskrevet ovenfor  

 og ikke for enkeltdele heraf.
Fra tidligere varemærkepraksis skal det påpeges, at der bl.a. i afgørelsen  

 af forvekslelighedsspørgsmålet mellem »VACREATOR« og  

 »VACUMATOR«, jf.
U 1954.924, blev lagt vægt på, at de pågældende  

 produkter var af meget speciel karakter, og at de henvendte sig til særligt  

 sagkyndige kredse.
Tilsvarende forhold gør sig gældende i den foreliggende  

 sag, hvor det ansøgte mærke netop er beregnet for en forholdsvis snæver kreds  

 af særligt sagkyndige inden for det pågældende område.
 På baggrund af det ovenfor anførte, skal vi henstille, at der ved den  

 fortsatte behandling af den foreliggende ansøgning må blive set bort fra de  

 to modholdte mærker, såfremt ansøgningen begrænses og præciseres til følgende  

 formulering:
 Integrerede CNC-styrede bearbejdningsautomater og -anlæg.
Ved udformningen af den foreslåede varefortegnelse har vi tilstræbt, at  

 det klart må fremgå, at der er tale om et vareområde helt forskelligt fra det  

 af de to modholdte mærker omfattede.' Patentdirektoratet meddelte i skrivelse af 30. september 1989 følgende:
 »Såfremt ansøgningen begrænses som foreslået i klasse 7, vil der  

 kunne ses bort fra det under VR 1239 1974 registrerede varemærke, da der  

 herefter ikke vil være varesammenfald.
 Uanset den af Dem foreslåede begrænsning vil der ikke kunne ses bort fra  

 det under VR 3008 1974 registrerede varemærke, da der stadig er  

 varesammenfald.
 Det fremgår ikke klart af Deres brev, om ansøgningen foreslås begrænset  

 således, at klasse 9 helt udgår.
Såfremt ansøgningen stadig skal omfatte klasse 9, er der formentlig også  

 sammenfald her, men den nuværende varefortegnelse i klasse 9 er meget uklar  

 og der kan ikke tages stilling til dette, før klasse 9 er præciseret.« I skrivelse af 2. oktober 1989 anmodede klageren om fornyet overvejelse af  

 sagen og anførte:
 »Det er således vor klients og vor opfattelse, at vareområdet for det  

 ansøgte mærke er væsensforskelligt fra vareområdet for den nævnte  

 registrering.
Den modholdte registrering omfatter således nogle klart definerede varer i  

 klasserne 7 og 9, og heroverfor står det ansøgte mærke, der udelukkende er  

 beregnet til anvendelse i forbindelse med meget store, komplicerede  

 industrianlæg.
Sådanne industrianlæg omtales ofte i fagsproget som  

 »værktøjsmaskiner«, men det ville i realiteten være mere betegnende  

 at kalde dem »produktionsenheder«.
 Det kan naturligvis ikke tilbagevises, at der i disse produktionsenheder  

 indgår enkeltdele, bl.a. sådanne som omfattet af den modholdte registrering  

 nr. 3008/74, men dette rokker ikke ved den kendsgerning, at der er tale om  

 vidt forskellige vareområder, der hver for sig henvender sig helt specifikke  

 kundekredse.
 I vort sidste indlæg har vi foreslået, at varefortegnelsen for det ansøgte  

 mærke præciseres til følgende formulering: Integrerede CNC-styret  

 bearbejdningsautomater og -anlæg, og vi har i denne forbindelse henvist til  

 de tidligere fremsendte bilag, der viser de omhandlede produktionsenheder.
 Det vil næppe være muligt at finde en mere præcis formulering for det  

 ansøgte vareområde, der vel rent faktisk falder i såvel klasse 7 som 9, men  

 konkret kan klasse 7 forekomme mest relevant, og på baggrund heraf anmoder vi  

 om at erfare, hvorvidt direktoratet vil være indstillet på at frafalde den  

 tidligere modholdte registrering nr. 3008/74, såfremt ansøgningen begrænses  

 til kun at omfatte de omhandlede varer i klasse 7.
Vi henstiller som nævnt, at der ved vurderingen af  

 forvekslelighedsspørgsmålet lægges særlig vægt på den kendsgerning, at de to  

 mærker hver for sig dækker sit helt specifikke vareområde, der under ingen  

 omstændigheder vil komme i konflikt indbyrdes.' I denne anledning meddelte direktoratet ved skrivelse af 2. februar 1990  

 følgende:
 »Som nævnt i vor skrivelse af 30. september 1989, vil der kunne ses  

 bort fra det under VR 1239 1974 registrerede varemærke, såfremt ansøgningen  

 begrænses til: »Integrerede CNC-styret bearbejdningsautomater og  

 -anlæg«.
 Det er direktoratets opfattelse, at denne vareart alene kan henføres til  

 klasse 7.
Såfremt ansøgningen begrænses til alene at angå denne vareart i klasse 7,  

 vil Deres mærke kun kunne registreres med samtykke fra indehaveren af det  

 under VR 3008 1974 registrerede varemærke, idet der uanset det af Dem  

 anførte, må fastholdes, at der er vareartssammenfald mellem de varer, der er  

 omfattet af den modholdte registrering for eksempel slibemaskiner og  

 boremaskiner og »integrerede CNC-styret bearbejdningsautomater og  

 -anlæg«.' Den 6. juni 1990 anførte klageren følgende:
 »Det er vor klients og vor opfattelse, at direktoratets stillingtagen  

 i den foreliggende sag er yderst restriktiv, og at den er baseret på en  

 hypotetisk formodning om varekollision.
 Under henvisning til det tidligere i sagen anførte kan der således ikke  

 være tvivl om, at det ansøgte mærke vil være begrænset til anvendelse i  

 forbindelse med et helt konkret, vel-afgrænset vareområde i forbindelse med  

 CNC-styrede bearbejdningsautomater og -anlæg, hvorimod det modholdte mærke er  

 beregnet til anvendelse i forbindelse med almindeligt, individuelt værktøj.
 Samtidig skal det oplyses, at der har været indledt forhandlinger med  

 indehaverne af det modholdte »MAHO«-mærke, men at det desværre -  

 selv efter direkte forhandlinger mellem vor klient og det nævnte  

 indehaverfirma - ikke har været muligt at opnå det fornødne samtykke.
På baggrund af det anførte henstiller vi, at direktoratet vil frafalde den  

 tidligere modholdte registrering og godkende det ansøgte mærke til  

 bekendtgørelse for den begrænsede varefortegnelse.' Den 26. februar 1991 afslog Patentdirektoratet ansøgningen med følgende  

 begrundelse:
 »Direktoratet skal meddele, at man i fortsættelse af tidligere  

 korrespondance fastholder den opfattelse, at det ansøgte og det modholdte  

 mærke er forvekslelige med hinanden og at sagerne vedrører varer af indbyrdes  

 lignende art, jf. § 6, stk. 1, i varemærkeloven.
 Det følger heraf, at det ansøgte mærke ikke må registreres, jf.  

 varemærkelovens § 14, stk. 1, nr. 6, medmindre fornøden hjemmel foreligger,  

 jf. § 14, stk. 2.
Ansøgningen afslås herved, da mærket er fundet forveksleligt med de  

 nedennævnte registrerede varemærker, jf. bestemmelsen i § 14, stk. 1, nr. 6 i  

 varemærkeloven, jf. lovbekendtgørelse nr. 249 af 17. april 1989.« Ved skrivelse af 16. april 1991 oplyste direktoratet følgende:
 »Direktoratet har ved skrivelse af 26. februar 1991 afslået det under  

 VA 5202 1986 ansøgte mærke »MAHO«.
 Man har henvist til to modholdte mærker, men ved en beklagelig fejl er  

 sagsnumrene på disse ikke udtrykkelig nævnt i skrivelsen.
Man skal derfor præcisere, at de pågældende sager er VR 1239 1974 og VR  

 3008 1974.' Afgørelsen af 26. februar 1991 har klageren ved skrivelse af 16. august  

 1991 indbragt for Patentankenævnet.
Som ankebegrundelse anføres følgende:
 »Vi henviser til direktoratets skrivelser af 26. februar 1991 samt  

 16. april 1991, hvorved den foreliggende ansøgning afslås fra registrering  

 under henvisning til to ældre registreringer nr. 1239/74 og nr. 3008/84, og  

 skal herved henstille, at denne afgørelse ændres på baggrund af følgende  

 begrænsede formulering af varefortegnelsen for den foreliggende ansøgning:
 Klasse 9:Integrerede CNC-styrede bearbejdningsautomater og -anlæg.
 Som nævnt i direktoratets skrivelse af 30. september 1989 og 2. februar  

 1990 vil der kunne ses bort fra det under VR 1239/74 registrerede varemærke  

 på basis af den ovennævnte begrænsning af ansøgningen.
 For så vidt angår den modholdte registrering nr. 3008/74 er det ligeledes  

 vor klients og vor opfattelse, at der på baggrund af den nævnte begrænsede  

 varefortegnelse ikke længere foreligger forvekslelighed.
Ganske vist frembyder de to mærker »MAHO« og MAKO' en række  

 lighedspunkter, men identitet foreligger ikke.
Dette faktum bør indgå i den  

 helhedsvurdering, der skal lægges til grund ved afgørelse af  

 forvekslelighedsspørgsmålet, der ifølge registrerings- og retspraksis afgøres  

 på baggrund af en samlet vurdering af spørgsmålet om mærkelighed og  

 varelighed, idet disse to faktorer vægtes forskelligt alt efter den konkrete  

 sag.
 I nærværende sag foreligger der efter vor klients og vor opfattelse efter  

 den stedfundne begrænsning hverken reel eller formel varekollision mellem det  

 ansøgte mærke og den modholdte registrering nr. 3008/74.
 Til illustration for det relevante anvendelsesområde for den foreliggende  

 ansøgning fremsendes kopi af brochure, som indleveret til Patentdirektoratet  

 med indlæg af 19. oktober 1988.
Da der som nævnt ikke foreligger identitet mellem de respektive mærker, og  

 da der kun foreligger en hypotetisk formodning om varekollision, henstiller  

 vi, at modholdet af registrering nr. 3008/74 tillige med reg. nr. 1239/74 må  

 blive frafaldet, og at den foreliggende ansøgning må blive godkendt til  

 bekendtgørelse for den begrænsede varefortegnelse.' Ankenævnet har behandlet sagen på sit møde den 13. november 1992.
For klageren mødte cand. jur.
Inge Lise Persson, der forelagde sagen og  

 navnlig anførte, at det ansøgte mærke måtte henføres til klasse 7, at  

 varemærke 1239/74 ikke kunne være til hinder for registrering, og at det  

 ansøgte mærke, der udgør ansøgers firmanavn, henvender sig til et ganske  

 andet klientel end det modholdte mærke.
 Ankenævnet skal udtale:
Det tiltrædes, at det ansøgte er henført til klasse 7, og at der er  

 vareartssammenfald med produkter omfattet af det modholdte mærke.
Det  

 tiltrædes, at det ansøgte mærke - under hensyn til, at de to første og det  

 sidste bogstav er identiske, og at bogstaverne H og K både visuelt og  

 auditivt er nært beslægtede - er fundet forveksleligt med det modholdte.
Herefter bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
J.C.
Warnich-Hansen.
