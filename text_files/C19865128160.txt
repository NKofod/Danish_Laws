Administration af program- og projekttilskud ydet af Statens Metrologiråd (SMR).
På det tidspunkt, hvor arbejdet med et program eller med et projekt  

 påbegyndes, skal betingelserne for tilskuddet til disse være fastsat.
De  

 væsentligste betingelser vil være anført på det »Datakort vedrørende  

 program- eller projekttilskud fra Statens Metrologiråd« (datakortet),  

 som tilsendes tilskudsmodtageren, når SMR har bevilget støtte til opgaven.
Af datakortet vil bl.a. fremgå tilskuddets fordeling på finansår.
I den  

 forbindelse skal anføres, at SMR kun har mulighed for at give endeligt  

 tilsagn om den del af tilskuddet, der bevilges til forbrug i det finansår, i  

 hvilket tilsagn meddeles.
SMR er dog principielt indstillet på også at ville  

 give tilsagn om den del af tilskuddet, der bevilges til forbrug i  

 efterfølgende finansår, såfremt SMR opnår de forventede bevillinger i disse  

 finansår.
SMR vil hurtigst muligt efter påbegyndelsen af hvert finansår  

 meddele, om tilskud, der tidligere er givet tilsagn om til forbrug i det nye  

 finansår, alligevel ikke er endeligt bevilget.
 I øvrigt gælder følgende for administration af tilskud fra SMR.
 1. Udbetaling af tilskuddet.
 Tilskuddet udbetales som hovedregel a conto forud til et kvartals forbrug  

 efter skriftlig anmodning fra tilskudsmodtageren.
 For projekter gælder dog, at de sidste 10 pct. af tilskuddet først  

 udbetales, når slutrapporten for projektet er indsendt til  

 Teknologistyrelsen.
 Ved den anden og de efterfølgende anmodninger om tilskud skal der samtidig  

 indsendes en redegørelse over forbruget i det forudgående kvartal (se afsnit  

 3).
 2. Annullering af tilskuddet.
 For projekter er gældende, at hvis et projekt ikke er påbegyndt senest 3  

 måneder efter projektets planlagte starttidspunkt, kan SMR annullere  

 tilsagnet om tilskud.
 3. Forbrug og afregning af tilskuddet.
Forbrug af tilskuddet må først påbegyndes fra den dato, der på datakortet  

 er anført som startdato.
Forbrug af eventuelt resterende tilskud må ikke  

 finde sted efter den dato, som på datakortet anført som slutdato.
Efter afslutningen af hvert af årets kvartaler udarbejder  

 tilskudmodtageren en opgørelse over forbruget af tilskuddet i det forudgående  

 kvartal.
Er der tale om tilskud til et projekt, udarbejdes endvidere en  

 kortfattet rapport for kvartalet.
Opgørelsen og rapporteringen foretages ved  

 hjælp af ./. vedlagte standardbreve »Kvartalsopgørelse vedr.
SMR-støttet  

 program/projekt« og ./. »Kvartalsrapportering vedr.
SMR-støttet projekt«.
Opgørelsen kan vedrøre mere end et enkelt program eller projekt.
I så fald  

 specificeres forbruget på de enkelte programmer og projekter på ./. blanketten »Specifikation vedrørende forbrug af SMR-tilskud for  

 flere SMR-bevillinger«.
Yderligere standardbreve og blanketter kan  

 rekvireres fra Teknologistyrelsen.
Opgørelse og eventuel rapportering  

 tilsendes Teknologistyrelsen snarest og (med mindre andet meddeles fra  

 Teknologistyrelsen) senest en måned efter afslutningen af hvert kvartal.
Ved opgørelsen anvendes de afregningstakster som bevillingen er baseret  

 på.
Godkendte teknologiske serviceinstitutter anvender de afregningstakster,  

 der er aftalt med Teknologirådet.
Slutregnskab og i øvrigt også slutrapport, se afsnit 5, skal være  

 Teknologistyrelsen i hænde senest på den dato, som på datakortet står anført  

 som slutdato.
Slutregnskabet skal udarbejdes således, at det kan sammenholdes  

 med det senest godkendte budget, der skal vedlægges som bilag til regnskabet.  

 En eventuel ikke benyttet del af det udbetalte tilskud skal - såfremt det  

 ikke kan overføres som a conto forudbetaling vedrørende andre SMR-støttede  

 programmer eller projekter hos tilskudsmodtageren - tilbagebetales  

 Teknologistyrelsen samtidig med indsendelsen af slutregnskabet.
Slutregnskabet skal være attesteret af tilskudsmodtagerens revisor.
Dette  

 gælder dog ikke Dansk Institut for Fundamental Metrologi, samt de godkendte  

 teknologiske serviceinstitutter og statsinstitutioner.
I sidstnævnte tilfælde  

 skal slutregnskabet attesteres af institutionens regnskabschef.
 Ved sin attestering giver revisor dels udtryk for, at tilskudsmodtageren  

 har en betryggende og effektiv forretningsgang omkring sin regnskabsføring og  

 de regnskabsmæssige områder (time~ og omkostningsregistrering), dels for, at  

 han har påset, at forretningsgangen er overholdt i forbindelse med  

 programmets eller projektets gennemførelse.
 Såfremt tilskuddet er under kr. 300.000, kan modtageren frit vælge, om han  

 ønsker at benytte en statsautoriseret revisor eller en registreret revisor.  

 Er beløbet over kr. 300.000, skal modtageren vælge en statsautoriseret  

 revisor.
 4. Budget- og aktivitetsafgivelser.
Såfremt det under et programs eller projekts udførelse viser sig, at det  

 faglige resultat, der forventedes ved gennemførelsen, ikke kan ventes opnået,  

 eller at der vil ske væsentlige afvigelser fra det budget, på grundlag af  

 hvilket SMR-tilskuddet blev bevilget, eller at den aftalte finansårsfordeling  

 af det samlede SMR-tilskud er uhensigtsmæssig, eller at den aftalte tidsplan  

 ikke kan overholdes, skal tilskudsmodtageren uden opsættelse forelægge sagen  

 for SMR.
Som hovedregel gælder, at anmodninger om ændringer ikke kan  

 forventes imødekommet med tilbagevirkende kraft.
Specielt henledes  

 opmærksomheden på, at ansøgninger om evt. ekstratilskud skal tilsendes SMR  

 snarest muligt, efter at behovet for supplerende tilskud er konstateret, og  

 under alle omstændigheder inden de tilsvarende omkostninger er afholdt.
 Den på datakortet anførte finansårsfordeling af SMR-tilskuddet skal  

 opfattes som en bindende aftale, således forstået, at en tilskudsmodtager  

 ikke kan påregne større SMR-tilskud i de finansår grogrammet/projektet løber  

 over, end anført på datakortet.
5. Faglig rapportering 5.1 Programmer.
 Samtidig med indsendelsen af oktober kvartals opgørelse over forbrug af  

 SMR-tilskud til programmer d.v.s. i januar måned, indsendes en  

 årsrapportering for hvert program.
 For programmer, der er afsluttet i årets løb gives en dækkende omtale af  

 opnåede resultater.
 For programmer, der fortsætter i det kommende år, rapporteres med en kort  

 omtale af eventuelle allerede opnåede resultater og særlige forhold af  

 betydning for en bedømmelse af de enkelte programmers fortsatte aktualitet.
 5.2. Projekter.
 Et projekts forudsætninger, baggrund, forløb og resultater m.v. skal  

 rapporteres udførligt ved afslutningen af projektet.
 Et eksemplar af slutrapporten skal være Teknologistyrelsen i hænde senest  

 på den dato, som på datakortet for projektet står anført som projektets  

 slutdato. 10 eksemplarer fremsendes direkte af tilskudsmodtageren til  

 Danmarks tekniske Bibliotek.
Samme med slutrapporten til SMR indsendes i udfyldt stand skemaet ./. »Kortfattet redegørelse vedrørende SMR-støttet projekt«.
Skemaets forside skal kunne benyttes til direkte offentliggørelse.
SMR er  

 berettiget til aktivt at medvirke til at udbrede kendskabet til  

 projektresultater, som er fremkommet med SMR-støtte.
 Efter aftale med Danmarks tekniske Bibliotek (DtB) foretager DtB for alle  

 SMR-støttede projekter en UDK-klassificering.
 Oplysninger fra skemaforsiden distribueres periodisk af Teknologistyrelsen  

 til en større kreds af brancher, foreninger, myndigheder, institutioner,  

 organisationer m.v.
 Det er derfor vigtigt, at projektrapportens titel gøres informativ,  

 ligesom målgruppebetegnelser og eventuelle andre nøgleord trækkes frem.
 Ovennævnte redegørelse skal være målgruppeorienteret, d.v.s. at den -  

 foruden en beskrivelse af projektets aktuelle baggrund og faglige indhold -  

 skal være udformet på en sådan måde, at de umiddelbart giver projektets  

 målgrupper mulighed for at vurdere, om projektets resultater har en sådan  

 betydning for dem, at de bør rekvirere et eksemplar af selve rapporten.
På skemaets bagside redegøres for en række forhold, der specielt vedrører  

 projektets forløb med relation til de planer, budgetter m.v., som dannede  

 basis for tilskuddet fra SMR.
Der skal herunder ikke mindst redegøres for, om  

 den på ansøgningstidspunktet anførte effekt stadig kan påregnes opnået, eller  

 om forventningerne har ændret sig.
I sidstnævnte tilfælde skal de nye  

 forventninger anføres.
 6. Udnyttelse gennem patentering af resultater opnået  

 ved hjælp af SMR-tilskud.
Hvis tilskudsmodtageren ved arbejdet med et program eller et projekt, der  

 helt eller delvis er finansieret af SMR, mener at have gjort en opfindelse,  

 har tilskudsmodtageren pligt til at informere SMR herom, således at der kan  

 tages stilling til, hvordan resultaterne udnyttes bedst muligt.
Dette gælder  

 såvel under som efter programmets eller projektets færdiggørelse.
Tilskudsmodtageren skal drage omsorg for, at eventuelle  

 patenteringsmuligheder ikke forspildes.
Der må f.eks. ikke gives uvedkommende  

 oplysninger om opfindelses indhold.
 SMR kan forlange, at der søges patent på opfindelser, som er direkte  

 afledt af arbejdet finansieret af SMR.
Vedrørende udgifter til patentomkostninger træffes der i hvert enkelt  

 tilfælde aftale mellem tilskudsmodtageren og SMR om, hvem der finansierer  

 disse.
Såfremt SMR forlanger, at der søges patent, afholder SMR som  

 hovedregel de hermed forbundne udgifter.
 Dersom et projekt resulterer i patenterbare opfindelser, skal der træffes  

 aftale med SMR om indhold og offentliggørelse af projektets resultater.
 Hvis ikke andet aftales, skal tilskudsmodtageren, efter at patenteringen  

 er foretaget, løbende holde SMR underrettet om planer om licensaftaler og om  

 planer om salg af know-how.
 SMR forbeholder sig ret til med respekt for lovgivning og aftaler om  

 arbejdstagers opfindelser og efter forhandling med tilskudsmodtageren at  

 træffe beslutning om patentrettigheder og licensaftaler, herunder  

 ejendomsforhold, samt om fordeling af eventuelle indtægter ved udnyttelse af  

 patenter, licensaftaler, salg af know-how eller egen fabrikation.
 7. Administrationsbegreber.
 For at skabe størst mulig frihed ved fastsættelsen af vilkårene for  

 bevillinger og samtidig sikre en gnidningsløs administration af disse er  

 fastlagt følgende administrative begreber.
 7.1. Projektadministrationsbegreber.
a.
Projektansvarlig.
 Den projektansvarlige er ansvarlig overfor SMR for, at projektet  

 gennemføres i overensstemmelse med de aftalte planer: fagligt, økonomisk og  

 tidsmæssigt.
 Normalt er den projektansvarlige også bevillingsmodtager.
 Den projektansvarlige kan være en person, et institut, en organisation, en  

 virksomhed eller en SMR-styregruppe.
Såfremt der i forbindelse med bevilling af tilskud til et givet projekt  

 nedsættes en SMR-følgegruppe (jf. det følgende punkt f), påhviler det den  

 projektansvarlige at holde SMR-følgegruppen således orientere om projektet,  

 at gruppen kan opfylde sine forpligtelser over for SMR (jf. ligeledes punkt  

 f). Som hovedregel skal første møde mellem bevillingsmodtager og  

 SMR-følgegruppen være afholdt, før forbrug af bevillingen påbegyndes.
I  

 særlige tilfælde kan tilladelse til forbrug af op til 20 pct. af bevillingen  

 gives før første møde afholdes, såfremt bevillingsmodtager retter begrundet  

 henvendelse herom til Teknologistyrelsen.
b.
Bevillingsmodtager.
Bevillingsmodtager er den, til hvem tilskuddet er bevilget.
I hovedparten  

 af bevillingerne vil bevillingsmodtager være identisk med den  

 projektansvarlige.
 I enkelte tilfælde, hvor der er nedsat en SMR-styregruppe, kan der af  

 praktiske årsager fastsættes en anden bevillingsmodtager, der i så tilfælde  

 normalt vil være det institut, der skal udføre projektet.  

 Bevillingsmodtageren vil i sådanne tilfælde være ansvarlig overfor  

 SMR-styregruppen og kan ikke bruge af bevillingen uden beslutning fra  

 styregruppen.
c.
Projekttilskudsadministrator.
 Administrator af et projekt har ansvaret overfor SMR for, at tilskuddet  

 anvendes i overensstemmelse med nærværende generelle regler for  

 administration af SMR-projekttilskud og i overensstemmelse med de eventuelle  

 specielle administrative vilkår, som er knyttet til bevillingen, og som er  

 anført på datakortet.
 En projekttilskudsadministrator skal have et sådant administrativt apparat  

 til rådighed, at tilskudmidler kan opbevares på betryggende måde, at  

 udbetalinger kan foretages, at kvartalsopgørelser kan udarbejdes, og at  

 slutregnskaber kan opstilles og revideres.
 En projekttilskudsadministrator handler efter instruks fra den  

 projektansvarlige under hensyntagen til nærværende administrative vilkår.
 Projekttilskudsadministrator kan f.eks. være et institut, en virksomhed,  

 et selskab, en forening eller en advokat.
d.
Kontaktperson.
 Et projekts kontaktperson er den person, som den projektansvarlige har  

 udpeget til at varetage den løbende kontrakt med Teknologistyrelsen  

 vedrørende projektet.
e.
SMR-styregruppe.
 En SMR-styregruppe er en gruppe, som er nedsat af SMR til at varetage  

 styringen af et givet projekt, og som er ansvarlig for dette projekt  

 (projektansvarlig, jf. ovenstående punkt a) overfor SMR.
En SMR-styregruppe er nedsat ad hoc og vil normalt bestå af sagkyndige  

 vedrørende projektets emne samt repræsentanter for projektets målgrupper.
Det  

 må derfor forudses, at SMR-styregruppen ikke er velegnet som  

 tilskudsadministrator, men skal have tilknyttet en sådan (jf. ovenstående  

 punkt c.).
f.
SMR-følgegruppe.
 En SMR-følgegruppe er en gruppe, som er nedsat af SMR til at følge et  

 givet projekt.
Når en SMR-følgegruppe nedsættes, sker det ofte dels for at opnå, at  

 projektets resultater så effektivt som muligt bringes til anvendelse hos  

 projektets målgrupper, dels for at give den projektansvarlige en faglig  

 støtte.
En SMR-følgegruppe nedsættes ad hoc og kan bestå dels af  

 repræsentanter for projektets målgrupper, dels af sagkyndige vedrørende  

 projektets emne.
 Det vil være praktisk, at en SMR-følgegruppe har en formand, men det er  

 ikke et generelt krav.
En SMR-følgegruppe har ret til at kræve af den projektansvarlige, at denne  

 holder gruppen informeret om projektet på en sådan måde, at gruppen kan  

 opfylde sine forpligtelser, jf. nedenfor.
Den projektansvarlige har endvidere  

 en forpligtelse til uopfordret at forsyne SMR-følgegruppen med de nødvendige  

 informationer.
En SMR-følgegruppe har forpligtelse til at følge med i, om projektet  

 gennemføres i henhold til de aftalte planer (faglig plan, økonomiplan,  

 tidsplan) og til at rådgive og støtte den projektansvarlige.
En  

 SMR-følgegruppe har desuden forpligtelse til at afgive (kortfattet) rapport  

 til SMR ved afslutningen af projektet og tillige under gennemførelsen af  

 projektet, såfremt dette gennemføres på en måde, som efter gruppens  

 opfattelse afviger fra de aftalte planer, eller såfremt den iøvrigt finder  

 uhensigtsmæssigheder ved projektets gennemførelse.
 7.2 Programadministrationsbegreber.
a.
Programansvarlig.
Den programansvarlige er ansvarlig overfor SMR for, at programmet  

 gennemføres i henhold til de aftalte vilkår, fagligt og økonomisk.
Den  

 programansvarlige vil være et institut eller en afdeling/laboratorium på et  

 institut.
b.
Bevillingsmodtager.
 Bevillingsmodtager er den til hvem tilskuddet er bevilget.  

 Bevillingsmodtager er identisk med den programansvarlige.
c.
Programtilskudsadministrator.
 Administrator af et program har ansvaret overfor SMR for, at tilskuddet  

 anvendes i overensstemmelse med nærværende generelle regler for  

 administration af SMR-tilskud og i overensstemmelse med de eventuelle  

 specielle administrative vilkår, som er knyttet til bevillingen, og som er  

 anført på datakortet.
 En programtilskudsadministrator skal have et sådant administrativt apparat  

 til rådighed, at tilskudsmidler kan opbevares på betryggende måde, at  

 udbetalinger kan foretages, at kvartalsopgørelser kan udarbejdes, og at  

 slutregnskaber kan opstilles og revideres.
 En programtilskudsadministrator handler efter instruks fra den  

 programansvarlige under hensyntagen til nærværende administrative vilkår.
 Hvor bevillingsmodtageren er en afdeling/laboratorium på et institut, vil  

 programtilskudsadministratoren ofte være selve instituttet.
d.
Kontaktperson.
 Et programs kontaktperson er den person, som den programansvarlige har  

 udpeget til at varetage den løbende kontakt med Teknologistyrelsen vedrørende  

 programmet.
