 Bekendtgørelsens formål er at fastsætte de nærmere betingelser for  

 dagpengeret for medlemmer, der udøver selvstændig virksomhed som  

 bibeskæftigelse.
Til § 1 Personkreds Begrebet udøvelse af selvstændig virksomhed i arbejdsløshedsforsikringens  

 forstand er defineret i direktoratets bekendtgørelse om optagelse i en  

 anerkendt arbejdsløshedskasse for selvstændige erhvervsdrivende.
 Nærværende bekendtgørelse omfatter al selvstændig virksomhedsudøvelse, der  

 ikke mere end midlertidigt udøves i væsentligt omfang, dvs. tilfælde hvor  

 virksomhedsudøvelsen ikke kan være medlemmets forsikringsgrundlag.
Bekendtgørelsen omfatter således selvstændig virksomhed, der - udøves mere end midlertidigt, men ikke i væsentligt omfang, - hverken udøves mere end midlertidigt eller i væsentligt omfang, eller - udøves i væsentligt omfang, men ikke mere end midlertidigt.
Dette kaldes nu samlet for selvstændig bibeskæftigelse.
I forhold til de  

 hidtidige regler er bibeskæftigelsesbegrebet udvidet med enkeltstående  

 selvstændig virksomhedsudøvelse.
 Har et medlem udøvet selvstændig virksomhed mere end midlertidigt og i  

 væsentligt omfang, vil medlemmet kun kunne få virksomhedsudøvelsen godkendt  

 som bibeskæftigelse, hvis medlemmet opfylder de særlige betingelser herfor i  

 § 5 i direktoratets bekendtgørelseom ophør med udøvelse af selvstændig  

 virksomhed som hovedbeskæftigelse.
Særligt om hobby/fritidsaktiviteter Hobbypræget aktivitet og produktion vil kunne anses for fritidsaktivitet,  

 når den ikke indeholder noget erhvervsmæssigt element, og ikke har til formål  

 at opnå økonomisk udbytte.
Som eksempel kan nævnes visse tilfælde af  

 hundeopdræt, hestehold og kunstneriske aktiviteter.
 Er beskæftigelsen tilrettelagt som egentlig erhvervsvirksomhed ved f.eks.  

 annoncering, regnskabsføring, momsregistrering, skattemæssig angivelse af  

 overskud/underskud, skattemæssige afskrivninger eller lignende, er der ikke  

 tale om hobby/fritidsaktiviteter i relation til  

 arbejdsløshedsforsikringsloven.
 Om beskæftigelse, der af medlemmet opfattes som hobby/fritidsaktiviteter,  

 skal anses for udøvelse af selvstændig virksomhed i relation til  

 arbejdsløshedsforsikringen, afgøres efter reglerne i direktoratets  

 bekendtgørelse om optagelse i en anerkendt arbejdsløshedskasse for  

 selvstændige erhvervsdrivende, jf. ovenfor.
 Beskæftigelse, der herefter kan anses for hobby/fritidsaktiviteter i  

 relation til arbejdsløshedsforsikringen, er ikke omfattet af bekendtgørelsen.
Særligt om hjemmedemonstrationer Er medlemmet beskæftiget med videresalg af produkter ved demonstrationer i  

 private hjem, skal det vurderes, om der er tale om selvstændig virksomhed,  

 jf. optagelsesbekendtgørelsen.
Kontrakten mellem medlemmet og forhandleren  

 skal i hvert enkelt tilfælde indgå i vurderin-gen af, om et medlems  

 beskæftigelse ved hjemmedemonstration er lønarbejde eller selvstændig  

 virksomhed.
Der skal blandt andet lægges vægt på, om medlemmet bærer en  

 økonomisk risiko ved videresalget.
Særligt om formueadministration Der henvises til de særlige afsnit herom i vejledningen til direktoratets  

 bekendtgørelse om optagelse i en anerkendt arbejdsløshedskasse for  

 selvstændige erhvervsdrivende.
Til § 2 Dagpengeret Det er en betingelse for dagpengeret, at et medlem, der udøver selvstændig  

 virksomhed som bibeskæftigelse, opfylder betingelserne i direktoratets  

 bekendtgørelse om rådighed og selvforskyldt ledighed.
 Retten til dagpenge er endvidere betinget af, at virksomhedens  

 tilrettelæggelse mv. giver en rimelig sandsynlighed for, at medlemmet faktisk  

 er og kan være fuldt, normalt til rådighed for arbejdsmarkedet som  

 lønmodtager.
Vurderingen foretages ved ledighedens indtræden eller ved virksomhedens  

 påbegyndelse.
Hvis vurderingen har medført, at medlemmet er  

 dagpengeberettiget, vil kassen kun skulle foretage en ny vurdering, når der  

 modtages oplysninger om ændringer, der er relevante for spørgsmålet om  

 medlemmets fortsatte dagpengeret efter bekendtgørelsen.
Om medlemmets  

 oplysningspligt henvises til bemærkningerne til § 2, stk. 5.
Til § 2, stk. 1 og 2 Udgangspunktet er, at kassen i hvert enkelt tilfælde konkret skal vurdere,  

 om medlemmet udøver selvstændig virksomhed som bibeskæftigelse, og om det er  

 sandsynliggjort, at virksomheden til enhver tid kan udføres uden for normal  

 arbejdstid.
Ved vurderingen kan indgå medlemmets forudgående lønarbejde.
 Ved den konkrete vurdering skal kassen påse følgende:
Medlemmet skal ved oplysninger til kassen om virksomhedens art og  

 omfang, herunder virksomhedens tilrettelæggelse og pågældendes  

 arbejdsfunktioner i denne, sandsynliggøre, at virksomheden til enhver tid kan  

 udføres uden for normal arbejdstid.
Arbejdsindsatsen skal altid i det  

 konkrete tilfælde - sammenholdt med oplysningerne om virksomhedens drift og  

 tilrettelæggelse i øvrigt - forekomme sandsynlig.
 Rådighedsvurderingen skal foretages på grundlag af de timer, der anvendes  

 på virksomheden, uanset hvem der udfører arbejdet, medmindre der er tale om  

ansat arbejdskraft eller ægtefælle/medejere, og der er fast  

 arbejdsdeling.
Ved selvstændig virksomhed, der udøves sammen med ægtefællen/medejere  

 eller med ansat arbejdskraft, stilles der krav om, at medlemmets  

 arbejdsfunktioner er klart beskrevne og afgrænsede, idet det skal være muligt  

 at vurdere sandsynligheden af det angivne timetal og tidspunkterne for  

 udøvelsen.
Det er i denne forbindelse uden betydning, om virksomheden er  

 hoved- eller bibeskæftigelse for de øvrige deltagere, men medlemmets  

 oplysninger herom kan være af betydning for vurderingen af, om det kan anses  

 for sandsynliggjort, at virksomheden til enhver tid kan udføres uden for  

 normal arbejdstid.
 Det er endvidere en betingelse for at kunne anerkende arbejdet i den  

 selvstændige virksomhed som udført af ansat arbejdskraft, at arbejdskraften  

 er ansat på normale løn- og ansættelsesvilkår.
 Virksomheden må på intet tidspunkt være baseret på, at medlemmets  

arbejdsindsats skal ligge inden for normal arbejdstid.
Denne betingelse er f.eks. ikke opfyldt, hvis * medlemmet er bundet af, at der i virksomheden er fast åbnings-/kontortid  

 inden for fagets normale arbejdstid, * der er tale om sæsonmæssig virksomhed, hvor medlemmet i perioder ophører  

 med lønarbejde for at arbejde på fuld tid i den selvstændige virksomhed, * virksomheden det meste af året udøves sideløbende med lønarbejde på fuld  

 tid, men hvor virksomheden på visse tider af året har et sådant omfang, at  

 medlemmet ikke kan have fuldtidslønarbejde sideløbene hermed.
Dette kan  

 f.eks. være tilfældet, hvor en minkfarmer i sæsonen for pelsning af mink  

 arbejder hermed i døgndrift, eller hvor en jordbruger i forbindelse med  

 høsten opsiger/holder fri fra lønarbejdet for at arbejde på fuld tid på  

 jordbruget i en periode.
 Hvis medlemmet ikke i tilstrækkelig grad kan sandsynliggøre, at arbejdet  

 med virksomheden til enhver tid kan udføres uden for normal arbejdstid, har  

 medlemmet ikke ret til dagpenge.
 Virksomhedens omsætning og indtjening skal - sammenholdt med  

 virksomhedens art - indgå i kassens vurdering af medlemmets oplysninger om  

 arbejdsindsatsen.
 Medlemmets manglende indtægt ved virksomheden har ikke nogen indflydelse  

 på, om virksomheden kan anses for dagpengeberettiget bibeskæftigelse.
Til § 2, stk. 4 Medlemmet kan anses for at opfylde kravet om lønarbejde, selv om medlemmet  

 i 26-ugers-perioden har haft kortvarigt, normalt fravær, f.eks. på grund af  

 sygdom.
Til § 2, stk. 5 Medlemmet har altid pligt til - på eget initiativ - at meddele kassen  

 sådanne oplysninger, som måtte have betydning for vurderingen af medlemmets  

 fortsatte ret til dagpenge efter § 2, stk. 1. Medlemmet er således bl.a.  

 forpligtet til at give kassen særskilt meddelelse om eventuel udvidelse af  

 den selvstændige virksomhed eller andre forhold, som ændrer grundlaget for  

 kassens vurdering, dvs. som hovedregel de oplysninger som er afgivet til  

 ledighedserklæringen med bilag.
 Såfremt kassen finder, at medlemmets oplysninger er utilstrækkelige eller  

 ikke umiddelbart sandsynlige, og en efterfølgende henvendelse ikke bringer  

 klarhed over forholdene, skal kassen undlade at udbetale dagpenge, indtil  

 medlemmet har sandsynliggjort at være dagpengeberettiget.
Til § 3 Begrænsning i dagpengeperioden For dagpengeberettigede medlemmer, der driver selvstændig virksomhed som  

 bibeskæftigelse, er dagpengeretten begrænset til en periode på sammenlagt 52  

 uger inden for 78 uger, jf. dog undtagelsen i §§ 4, 5 og 7.
 Ved opgørelsen af de henholdsvis 52 uger og 78 uger finder lovens § 55  

 tilsvarende anvendelse, herunder § 55, stk. 7 og 8. Ved udløbet af perioden  

 skal kassen undersøge, om medlemmet har optjent ret til en ny periode med  

 dagpengeret.
 Om opfyldelse af arbejdskravet henvises til reglerne i  

 arbejdsløshedsforsikringslovens § 53, jf. direktoratets bekendtgørelse om  

 beskæftigelseskravet og delperioderne.
 Bibeskæftigelse ved selvstændig virksomhed kan ikke medregnes til  

 optjening af dagpengeretten i henhold til arbejdsløshedsforsikringslovens §  

 53. Dog kan enkeltstående tilfælde af udøvelse af selvstændig virksomhed  

 medregnes til arbejdskravet, hvis medlemmets arbejde i virksomheden har haft  

 en sådan varighed - normalt mindst 1 måned - at det sammenholdt med arbejdets  

 art og indtjeningen herved kan dokumenteres, at der har været tale om  

 beskæftigelse i væsentligt omfang.
Til § 3, stk. 2 Et medlem, der påbegynder udøvelse af selvstændig virksomhed som  

 bibeskæftigelse, er først omfattet af dagpengebegrænsningen i stk. 1 eet år  

 efter påbegyndelsen.
 I det første år efter påbegyndelsen er medlemmet således  

 dagpengeberettiget efter de almindelige bestemmelser i  

 arbejdsløshedsforsikringslovens § 55, stk. 1 og 2.
Et medlem vil dog ikke kunne sikre sig en ny 1-års-frist ved i en kort  

 periode at ophøre med virksomheden.
Har medlemmet i en periode inden for de  

 seneste 12 måneder før påbegyndelsen udøvet selvstændig virksomhed som  

 bibeskæftigelse, skal denne periode fratrækkes fristen på 1 år.
 Eksempel:
 Et medlem er under beskæftigelse ved lønarbejde påbegyndt selvstændig  

 virksomhed som bibeskæftigelse den 1. januar 1992.
 Medlemmet bliver ledig fra lønarbejdet den 1. oktober 1992.
 Den 1. juni 1993 ophører medlemmet med virksomheden.
 Den 1. januar 1994 påbegynder medlemmet igen selvstændig virksomhed som  

 bibeskæftigelse.
 Ved den første påbegyndelse af virksomheden indtræder begrænsningen i  

 dagpengeretten 1 år efter påbegyndelsen, dvs. fra den 1. januar 1993.
 Ved den anden påbegyndelse indtræder begrænsningen syv måneder efter  

 påbegyndelsen (1 år - de 5 måneder i perioden fra den 1. januar til den 31.  

 maj 1993, hvor medlemmet i første omgang udøvede selvstændig virksomhed som  

 bibeskæftigelse), dvs. fra den 1. august 1994.
Til §§ 4 og 5 Undtagelse fra dagpengebegrænsningen Den selvstændige virksomhed kan efter sin konkrete art være af en sådan  

 karakter, at medlemmets beskæftigelse kun vil være af ringe omfang.
I visse  

 tilfælde vil det derfor ikke være betænkeligt at undtage medlemmet fra  

 dagpengebegrænsningen.
 Der er derfor i §§ 4 og 5 fastsat en række undtagelser fra begrænsningen i  

 dagpengeretten efter § 3.
 Det er en betingelse for at være omfattet af en af undtagelserne, at  

 medlemmet ikke udvider virksomheden i ledighedsperioden.
 Uanset undtagelse fra dagpengebegrænsningen medfører beskæftigelse med  

 virksomheden fradrag efter § 6.
Til § 4, stk. 1 Målgruppen for undtagelsen er medlemmer, der bor på et mindre landbrug  

 (husmandsbrug og lignende), hvor der er landbrugspligt eller faktisk drives  

 landbrug, men hvor ejendommen må antages primært at tjene beboelses- og  

 trivselsmæssige hensyn for medlemmet og dennes familie.
Det er uden betydning, om medlemmet ejer ejendommen eller er forpagter  

 eller på anden måde bruger af ejendommen.
Det afgørende er, at medlemmet  

 driver landbruget, dvs. gennem personligt arbejde deltager i driften af  

 landbruget, f.eks. udfører administrative funktioner.
Et medlem anses således  

 for at drive landbrug, selv om pågældende eventuelt har ansat andre til at  

 udføre arbejdet, eller arbejdet udføres af en maskinstation.
 Et medlem, der ejer et landbrug sammen med ægtefælle/registreret partner,  

 vil kun anses for at drive landbruget, hvis medlemmet gennem personligt  

 arbejde deltager i driften af landbruget.
 Et medlem er fritaget for dagpengebegrænsningen, hvis ejendommens  

 grundværdi, ansat i kontant prisniveau, androg mindre end 72.000 kr. ifølge  

 19. almindelige vurdering.
Det er en betingelse, at der ikke dyrkes andre afgrøder på ejendommen end  

 almindelige landbrugsafgrøder som korn- og frøafgrøder, der omfatter  

 rug, byg, hvede, havre, raps, sennep, foderærter mv.,  

grovfoderafgrøder, der omfatter vedvarende græs, græs til ensilering  

 eller hø, roer, majs mv., og kartofler.
Derimod vil f.eks. frugtavl,  

 gartneri, herunder dyrkning af frilandsgrøntsager samt konsumærter, frøavl  

 (græsfrø og grøntsagsfrø til udsæd, valmuer mv.) og pyntegrønt ikke være  

 omfattet af undtagelsen.
Bestemmelsen omfatter alene salgs afgrøder.  

 Dyrkning af afgrøder udelukkende til eget forbrug er ikke omfattet.
Det er desuden et krav, at eventuelt husdyrhold i alt væsentligt er til  

 eget forbrug.
Det vil sige, at enkeltstående tilfælde af salg af mindre  

 omfang ikke medfører, at medlemmet bliver omfattet af det særlige  

 arbejdskrav, men husdyrholdet må ikke være tilrettelagt med salg af dyr eller  

 animalske produkter for øje.
Er der på ejendommen f.eks. svineavl, fårehold,  

 pelsdyravl eller hønseri, hvor produktionen er beregnet til salg, vil  

 medlemmet være omfattet af begrænsningen.
 Drift af en mindre fredskov (højst 5 hektar), der er beliggende på  

 ejendommen, er ikke til hinder for, at medlemmet fritages fra  

 dagpengebegrænsningen.
Til § 4, stk. 2 Medlemmet kan bringe sig ned under beløbsgrænsen i stk. 1 ved  

 bortforpagtning af en del af jorden, således at grundværdien for den  

 resterende del af ejendommen ikke overstiger beløbsgrænsen på 72.000 kr.
Det  

 er et krav, at der fremlægges dokumentation for bortforpagtningen.
Fyldestgørende dokumentation for den reducerede grundværdi vil normalt  

 kunne ske ved at sammenholde forpagtningsaftalen med kopi af det seneste,  

 specificerede ejendomsvurderingsskema, såfremt det herigennem fremgår, at der  

 er sket tilstrækkelig reduktion i værdien af den resterende ejendom.
Der kan  

 i tvivlstilfælde indhentes en erklæring fra vurderingsrådet om, hvor stor en  

 del af grundværdien, der kan henføres til det bortforpagtede areal.
 Om kravene til forpagtningsaftalen henvises til bemærkningerne til § 8,  

 stk. 2.
Et medlem vil ikke kunne bringe sig ned under beløbsgrænsen i § 4, stk. 1,  

 ved braklægning af en del af ejendommen.
Der henvises til bemærkningerne til  

 § 8, stk. 2.
Til § 5 Til nr. 1) Et medlem, der overtager eet enkeltstående arbejdsforhold, der har  

 karakter af selvstændig virksomhed, er ikke omfattet af  

 dagpengebegrænsningen, medmindre der er tale om indledning til en varig  

 virksomhedsudøvelse.
 Et medlem, der sædvanligvis er beskæftiget som lønmodtager, vil således i  

 en ledighedsperiode kunne påtage sig et enkeltstående arbejde efter regning  

 uden at blive omfattet af dagpengebegrænsningen.
 Ligeledes vil en lønmodtager - f.eks. en tolk - der undtagelsesvis  

 arbejder efter regning, ikke være omfattet af dagpengebegrænsningen, når det  

 er forhold hos hvervgiveren, der gør, at arbejdet udføres efter regning.
Derimod vil drift af en selvstændig virksomhed, hvori der indgår  

 arbejdsfri perioder som et tilbagevendende element, være omfattet af  

 dagpengebegrænsningen.
Dette gælder f.eks. ved sæsonmæssig  

 virksomhedsudøvelse.
Til nr. 2) Et medlems beskæftigelse ved indsøfiskeri vil blive betragtet som udøvelse  

 af selvstændig virksomhed, hvis der sker videresalg af fangsten.
Er  

 medlemmets arbejdsindsats i forbindelse med fiskeriet af ringe omfang, vil  

 medlemmet være undtaget fra dagpengebegrænsningen.
Til nr. 4) Et medlem, der har indtægter ved udlejning af erhvervsejendomme med tre  

 eller flere lejemål, betragtes i relation til skattelovgivningen som  

 selvstændig erhvervsdrivende.
Hvis medlemmet i forbindelse med udlejningen  

 udfører en eller anden form for beskæftigelse, vil der være tale om udøvelse  

 af selvstændig virksomhed i relation til arbejdsløshedsforsikringsloven.
 Er der tale om en mindre udlejningsejendom på højst 10 lejemål, og  

 medlemmet selv bor i ejendommen, har medlemmet mulighed for i mindre omfang  

 personligt at udføre arbejde i forbindelse med administration,  

 viceværtfunktioner og småreparationer, uden at medlemmet bliver omfattet af  

 dagpengebegrænsningen.
Til nr. 5) Et medlems personlige arbejdsindsats i en virksomhed, der ejes af  

 ægtefællen - alene eller sammen med andre - anses som hovedregel for udøvelse  

 af selvstændig virksomhed, jf. direktoratets bekendtgørelse om optagelse i en  

 anerkendt arbejdsløshedskasse for selvstændige erhvervsdrivende.
Et medlem, der deltager i ægtefællens virksomhed, er som udgangspunkt  

 omfattet af dagpengebegrænsningen.
Visse former for deltagelse er dog  

 undtaget fra dagpengebegrænsningen:
Det gælder f.eks. overtagelse af arbejde i tilfælde af akut og kortvarig  

 sygdom, men ikke hvis medlemmet fungerer som fast vikar.
Herudover kan nævnes  

 tilfældig ekspedition af kunder eller tilfældig telefonpasning i ægtefællens  

 virksomhed.
Endvidere kan arbejdsindsats i en underordnet funktion, der ikke har  

 indflydelse på virksomhedens drift, i visse tilfælde falde uden for udøvelse  

 af selvstændig virksomhed, der er omfattet af dagpengebegrænsningen.
Som  

 eksempler kan nævnes ægtefællens rengøring af mindre kontorlokaler og pasning  

 af kontorbeplantning.
Til nr. 6) Et medlem, der på grunden til sin faste bopæl eller sin fritidsbopæl  

 (f.eks. et sommerhus) har drift af en fredskov på højst 5 hektar, vil være  

 undtaget fra dagpengebegrænsningen.
 Det bemærkes, at bekendtgørelsen om bibeskæftigelse ved selvstændig  

 virksomhed ikke finder anvendelse i tilfælde, hvor en skov ikke drives  

 som selvstændig virksomhed.
Til § 6 Fradrag Medlemmet skal løbende på sine dagpengekort opgive de timer, der anvendes  

 på den selvstændige bibeskæftigelse, således at der kan foretages fradrag  

 herfor i dagpengene.
Dette gælder også i de tilfælde, hvor medlemmets  

 selvstændige virksomhed er undtaget fra dagpengebegrænsningen, jf. §§ 4 og 5.
 Fradraget skal uanset karakteren af den selvstændige virksomhed altid  

 finde sted på grundlag af et faktisk timetal, idet indtægtsforholdene ikke er  

 egnede til en vurdering af, hvilken tid der har været forbundet med  

 virksomhedsudøvelsen.
 Ved opgørelsen af det faktiske timetal medregnes al beskæftigelse, uanset  

 om arbejdet udføres inden for eller uden for normal arbejdstid eller på  

 f.eks. søndage og helligdage.
Til beskæftigelsen medregnes ikke kun fysisk arbejde, men også transport  

 og enhver form for administration, regnskabsføring og beslutninger vedrørende  

 virksomhedens drift mv.
Kassen skal vejlede medlemmet herom ved  

 ledigmeldelsen eller ved virksomhedens påbegyndelse.
Medlemmet skal selv påføre det faktisk anvendte tidsforbrug på  

 dagpengekortene.
Kassen må således hverken på forhånd eller efterfølgende  

 belægge dagpengekortene med den tid, som medlemmet har oplyst på bilag til  

 ledighedserklæringen.
Driver medlemmet selvstændig virksomhed, hvori indgår animalsk produktion,  

 skal medlemmet dog altid påføre mindst 1/2 time for alle ugens 7 dage på  

 dagpengekortet.
Er der faktisk brugt mere end 1/2 time om dagen, påføres det  

 faktisk forbrugte timeantal.
Hvis det er ansat arbejdskraft - bortset fra  

 ægtefællen, samleveren eller umyndige børn - der varetager den animalske  

 produktion, er medlemmet dog ikke omfattet af reglen om altid at påføre  

 mindst 1/2 time pr. dag på dagpengekortet.
 Er medlemmets oplysninger om tidsforbruget på dagpengekortene ikke i  

 overensstemmelse med medlemmets oplysninger på bilaget til  

 ledighedserklæringen, f.eks. ved at medlemmet slet ikke oplyser om forbrugt  

 tid, kan kassen indstille dagpengeudbetalingerne, indtil medlemmet kommer med  

 fyldestgørende oplysninger.
 Hvor vederlaget - i et enkeltstående tilfælde af selvstændig virksomhed,  

 f.eks. en tolk, der undtagelsesvis arbejder efter regning - ydes pr. time  

 eller på grundlag af et beregnet timeforbrug, der ikke står i åbenbar  

 modstrid med arbejdsopgavens art og omfang, lægges dette timeforbrug til  

 grund.
 Det bemærkes, at fradrag i dagpengene efter bekendtgørelsen ikke  

 medfører en nedsættelse af dagpengesatsen efter lovens § 51, stk. 4.
Til § 7 Medlemmer, der modtager dagpenge efter lovens § 55, stk. 3 eller 6 I henhold til lovens § 55, stk. 3, og § 55, stk. 6, kan et  

 fuldtidsforsikret medlem - i stedet for at modtage tilbud efter lov om en  

 aktiv arbejdsmarkedspolitik - vælge at modtage dagpenge med 80 pct. af  

 højeste dagpengesats i een sammenhængende periode på 12 måneder.
 Ud over ydelsen på 80 pct. kan medlemmet uden fradrag i ydelsen have  

 indtægt fra beskæftigelse på op til 27.500 kr. i løbet af  

 12-måneders-perioden. (Beløbet vil blive reguleret, jf. lov om  

 satsreguleringsprocenten). Indtægten kan stamme fra såvel lønarbejde som  

 udøvelse af selvstændig virksomhed som bibeskæftigelse.
 Udøvelse af selvstændig virksomhed som bibeskæftigelse medregnes i de  

 27.500 kr. på grundlag af de timer, der er brugt på virksomhedsudøvelsen.  

 Dette skyldes, at indtjeningen ved selvstændig virksomhed ofte først kan  

 konstateres lang tid efter, at arbejdet er udført, og at det er nødvendigt  

 løbende at kunne opgøre, om indtægtsgrænsen på 27.500 kr. er overskredet.
 Medlemmet skal derfor på sædvanlig måde løbende oplyse kassen om det antal  

 timer, der er anvendt på virksomheden, jf. § 6. Det således anvendte antal  

 timer omregnes med den aktuelle omregningssats til et kronebeløb, der  

 medregnes i det beløb, der må indtjenes uden fradrag i dagpengene.
 Eksempel:
 Et medlem har i de fem første måneder af 12-måneders-perioden tjent 10.000  

 kr. ved lønarbejde samt anvendt 100 timer på selvstændig virksomhed som  

 bibeskæftigelse.
 Medlemmets indtægt i de fem måneder opgøres herefter til:
 Medlemmet vil således kunne have yderligere indtægt fra beskæftigelse  

 svarende til 6.638 kr., uden at der skal ske fradrag i dagpengene.
 Hvis indtægtsbeløbet på 27.500 kr. nås, vil fortsat udøvelse af  

 selvstændig virksomhed som bibeskæftigelse medføre fradrag i dagpengene efter  

 de sædvanlige regler, jf. § 6.
 Medlemmet er i 12-måneders-perioden ikke omfattet af  

 rådighedsforpligtelsen, jf. lovens §§ 62 og 63. Men medlemmet skal på  

 sædvanlig måde meddele kassen alle relevante oplysninger, for at kassen kan  

 vurdere de oplyste timer med udøvelse af selvstændig virksomhed som  

 bibeskæftigelse i forhold til oplysningerne om virksomhedens art og omfang  

 mm.
Medlemmet er i 12-månders-perioden ikke omfattet af dagpengebegrænsningen,  

 jf. § 3, stk. 1. Dette gælder også, selv om medlemmets indtjening i løbet af  

 12-måneders-perioden overstiger beløbsgrænsen på 27.500 kr.
Ved udløbet af  

 12-måneders-perioden vil medlemmet straks være omfattet af reglerne i § 3.
Til § 8 Ophør Et medlem, der har drevet selvstændig virksomhed som bibeskæftigelse,  

 anses som udgangspunkt for ophørt med virksomheden, når medlemmet skriftligt  

 og på tro og love erklærer, at der foreligger en af de i § 8, stk. 1 til 4,  

 nævnte ophørsgrunde.
Opremsningen af ophørsgrunde er udtømmende.
Bestemmelsen gælder i alle tilfælde, hvor der har været udøvet selvstændig  

 virksomhed som bibeskæftigelse.
Princippet om, at medlemmet kan ophøre ved en  

 tro og love-erklæring, gælder derfor også, hvor medlemmets arbejdsindsats i  

 virksomheden har haft et sådant omfang, at medlemmet ikke har kunnet opfylde  

 rådighedsbetingelserne.
Erklæringen om ophøret skal være underbygget af medlemmets oplysninger om  

 årsagen til ophøret.
Medlemmet skal derfor som mindstekrav oplyse, hvilken af  

 de i § 8, stk. 1 til 4, nævnte ophørsgrunde, der begrunder medlemmets ophør  

 med udøvelse af selvstændig virksomhed.
 Der stilles ikke ved ophør med udøvelse af selvstændig virksomhed som  

 bibeskæftigelse samme restriktive betingelser og dokumentationskrav som ved  

 ophør med udøvelse af selvstændig virksomhed som hovedbeskæftigelse.
Har virksomheden været momsregistreret, er medlemmet dog forpligtet til at  

 fremlægge dokumentation for momsafmeldelse.
Manglende momsafmelding kan dog  

 anerkendes i tilfælde, hvor det dokumenteres, at den manglende afmelding er  

 begrundet i efterfølgende, ikke-erhvervsmæssige dispositioner.
Det kan f.eks.  

 være revisors regnskabsafslutning eller frivillig registrering ved  

 bortforpagtning.
 Såfremt kassen finder det nødvendigt, kan den indhente yderligere  

 dokumentation for ophøret.
Til § 8, stk. 2 Ved ophør, som er begrundet i bortforpagtning eller udlejning, stilles  

 krav om dokumentation for bortforpagtningen/udlejningen.
Dette skyldes, at  

 forpagtning og udlejning kun er en aftale om brugsretten, hvor  

 bortforpagteren/udlejeren fortsat har den faktiske og retlige råden over  

 virksomheden, alene begrænset af indholdet i  

 forpagtningskontrakten/lejekontrakten.
Ved bortforpagtning og udlejning skal  

 der fremlægges dokumentation i form af en skriftlig kontrakt med oplysning om  

 forpagtningens og lejeaftalens omfang.
For eksempel skal der ved  

 bortforpagtning af en landbrugsvirksomhed fremgå oplysninger om arealets  

 størrelse, antal af dyr mv. og forpagtningsafgiftens størrelse.
Der kan  

 derimod ikke stilles krav til varigheden af bortforpagtningen, således som  

 det er tilfældet ved selvstændig virksomhed som hovedbeskæftigelse.
 Kassen skal opbevare kopi af forpagtningskontrakten/lejeaftalen.
 Ophører bortforpagtningen/udlejningen i en ledighedsperiode, vil medlemmet  

 igen blive omfattet af bekendtgørelsen og dermed dagpengebegrænsningen.
Det bemærkes, at braklægning efter Landbrugsministeriets bekendtgørelse om  

 tilskud til udtagning af jord af produktionen ikke kan sidestilles med  

 bortforpagtning, idet ejeren fortsat har brugsretten over ejendommen, ligesom  

 braklægning medfører visse forpligtelser for ejeren.
Således skal de  

 braklagte områder holdes dækket med planter, og eksisterende trærækker,  

 hække, vandløb og vandhuller skal vedligeholdes.
Til § 8, stk. 3 Et medlem, der udtræder af en virksomhed, som fortsættes af medejere, uden  

 at medlemmet afhænder sin del af virksomheden, eller som fortsættes af  

 ægtefællen, kan anses for ophørt, hvis medlemmets hidtidige arbejdsfunktioner  

 er bortfaldet i forbindelse med ophøret.
Medlemmet kan endvidere anses for  

 ophørt, hvis arbejdsfunktionerne i forbindelse med ophøret er overdraget til  

 anden arbejdskraft end ægtefællen, samleveren eller umyndige børn.
 Ved arbejdsfunktionens bortfald er det en betingelse, at medlemmets  

 arbejdsfunktion har været således klart afgrænset og beskrevet, at det er  

 muligt at konstatere, at netop medlemmets arbejdsfunktion er bortfaldet.
De anførte ophørsgrunde er også her udtømmende.
Udtræden kan således ikke  

 begrundes i f.eks. medlemmets påtagelse af lønarbejde.
Til § 11 Overgangsordning Overgangsordningen omfatter medlemmer, som forud for bekendtgørelsens  

 ikrafttræden har udøvet selvstændig virksomhed som bibeskæftigelse under  

 ledighed, såfremt medlemmet ved bekendtgørelsens ikrafttræden er ledig og  

 arbejdssøgende, eller såfremt medlemmet ledigmelder sig efter  

 bekendtgørelsens ikrafttræden og ved ledigmeldelsen ikke opfylder  

 arbejdskravet ved beskæftigelse, der ligger efter bekendtgørelsens  

 ikrafttræden.
 Bestemmelsen omfatter således samme medlemskreds som § 2 i bekendtgørelse  

 om overgangsordninger for medlemmer af anerkendte arbejdsløshedskasser ved  

 ikrafttræden af lov om en aktiv arbejdsmarkedspolitik og lov om  

 arbejdsløshedsforsikring mv.
 Opgørelsen af ledighed forud for bekendtgørelsens ikrafttræden - og  

 tidspunktet for opgørelsen heraf - sker efter bestemmelserne i overnævnte  

 bekendtgørelse, og kan således ske samtidig med, at kasserne skal indplacere  

 medlemmerne i ydelsesperioderne i henhold til lovens § 55.
Den således opgjorte ledighed medregnes ved opgørelsen af perioden med  

 dagpengeret efter § 3 - dog højst med 8 måneder.
Hvis et medlem f.eks. har  

 oppebåret dagpenge samtidig med udøvelse af selvstændig virksomhed som  

 bibeskæftigelse i 5 måneder forud for bekendtgørelsens ikrafttræden, vil  

 medlemmet efter § 3 været berettiget til dagpenge i 7 måneder inden for 13  

 måneder efter bekendtgørelsens ikrafttræden.
 Hvis et medlem er indplaceret i henhold til denne regel, skal pågældende  

 ved udløbet af dagpengeretten eller ved optjening af ret til ny  

 dagpengeperiode indplaceres efter de almindelige regler, jf. lovens § 55 og  

 bekendtgørelse om overgangsordninger for medlemmer af anerkendte  

 arbejdsløshedskasser ved ikrafttræden af lov om en aktiv  

 arbejdsmarkedspolitik og lov om arbejdsløshedsforsikring m.v.
