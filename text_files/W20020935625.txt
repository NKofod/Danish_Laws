Kendelse fra Pressenævnet i sag nr.  

 45/2002 [En mand   K] har klaget til Pressenævnet over en  

 artikel bragt i Ebeltoft Folketidende den 3. april 2002, idet han mener, at  

 god presseskik er tilsidesat.
 Artiklen havde overskriften "[K] vil have lov til  

 at holde dyr igen", og i underrubrikken hed det "Ansøger  

 om tilladelse til 4 køer". Artiklen var sålydende:
"Før påske startede endnu et kapitel af  

 historien om [K], Holme, og hans forhold til køer ved retten i  

 Ebeltoft. [K] har ansøgt myndighederne om at ophæve den  

 landsret-dom, der i 1996 for bestandigt frakendte ham retten til at holde  

 dyr.
Konkret ønsker han lov til at have op til 4 ammekøer.
 Den 63-årige [K] benytter en regel i  

 dyreværnsloven, som åbner mulighed for, at når der er  

 gået 5 år, efter at man for bestandigt er blevet frakendt retten  

 til at holde dyr, kan man søge om at få frakendelsen  

 prøvet ved retten igen.
 [K] skrev til myndighederne allerede i juni 2001, hvor han  

 høfligt bad om at få lov til at holde 3-4 ammekøer, fordi  

 han føler, at hans liv er uden mening, hvis han ikke har nogen  

 køer at snakke med.
Hans forsvarer  Anders  Skovholm, Århus  

 støtter ikke uventet sin klients ansøgning og føjede  

 desuden til, at tilladelsen kunne gives under betingelse af løbende  

 dyrlægekontrol med dyrene.
Hvis retten ikke vil give [K] lov til at  

 holde køer igen, så søger advokaten subsidiært om,  

 at [K] i fremtiden kun skal være frakendt retten til at holde  

 kreaturer.
 På anklagemyndighedens vegne afviste  

 vicepolitimester  Morten  Berdin, Grenaa, ansøgningen, fordi  

 betingelserne i dyreværnsloven ikke er opfyldt.
 [K] optrådte meget nervøst i retten og mente,  

 at hele rækken af sager mod ham for vanrøgt af dyr var udtryk  

 for personlig forfølgelse.
Journalist og dyrlæge Til at støtte ansøgningen fra [K] havde  

 forsvaret indkaldt 2 vidner, journalist  Eva  Bostrup, Ekstra Bladet, og  

 dyrlæge  Ole  Andersen fra Landbrugets Rådgivningstjeneste.
Eva  Bostrup har skrevet en lang række artikler om  

 og hans fortrædeligheder med myndighederne.
Hun forklarede, at hun  

 havde kendt [K] siden 1995 og fortalte om et tidligere besøg på  

 hans ejendom i Holme.
Ifølge journalisten levede dyrene dengang en  

 paradisisk tilværelse på [K]s dejlige stykke jord, hvor han gik  

 rundt og snakkede med køerne på et helt særligt sprog.
Hun  

 kender ikke forholdene på ejendommen i Holme i dag.
Forsvarets anden vidne var en dyrlæge fra Odense,  

  Ole  Andersen, der er ansat på Landbrugets Rådgivningstjeneste i  

 Skejby.
Hans kendskab til [K] daterer sig tilbage til februar 1997, hvor  

 polemikken om [K] og hans køer var på sit højeste i den  

 landsdækkende presse.
Toppen i dansk landbrug ville have at vide, hvad  

 der egentlig foregik på ejendommen i Holme, og dyrlægen blev  

 dengang sendt på en besigtigelses-mission af Landsudvalget for  

 Kvæg og Landbrugsrådet.
- Det var mit absolutte indtryk, at dyrene på  

 gården blev passet godt.
De fik foder og vand, og der var en tyr  

 på 8 år, ligesom nogle af køerne var over 20 år  

 gamle; så gamle bliver køer kun, hvis de bliver passet godt.
Det  

 var mit indtryk, at dyrene blev passet af en, som ikke brugte tid på  

 ret meget end at passe sine dyr, fortalte  Ole  Andersen.
 Dyrlægen var ikke i tvivl om, at [K] ville kunne  

 passe 4 ammekøer, og var desuden villig til at forpligte sig til at  

 medvirke i et dyrlæge-tilsyn med et evt. kommende dyrehold hos [K].
Vicepolitimester  Morten  Berdin ville vide, om  

 dyrlæge  Ole  Andersen nogensinde havde samarbejdet med [K] og  

 været i den situation, at han skulle stille krav til ham.
Det  

 måtte dyrlægen svare nej til.
Intet forandret Langt mere problematisk er situationen, når det er  

 anklagemyndigheden, som belyser [K]s forhold.
Efter [K]s ansøgning i  

 sommeren 2001 var Politiet i september ude på ejendommen i Holme for at  

 besigtige forholdene.
Vicepolitikommissær  Orla  Andreasen og en kollega  

 fandt aldrig [K], selv om de var ret sikre på, at han var hjemme, fordi  

 noget jordbærgrød stod og kogte på komfuret.
Til  

 gengæld fandt de både en hest og nogle kreaturer, som gik og  

 græssede.
En kontrol af kreaturernes øremærker har senere  

 vist, at dyrene ikke ejes af [K], men ejeren havde lånt græsning  

 på markerne.
Efter det første forgæves forsøg  

 på at træffe [K] på ejendommen blev Politiet kontaktet af  

 ejendomsmægler  Johannes  Nygaard, Ebeltoft, som på [K]s  

 initiativ formidlede kontakt til myndighederne.
Resultatet blev en ny  

 besigtigelse af ejendommen nogle uger senere, hvor  Johannes  Nygaard  

 også var til stede.
I retten beskrev  Orla  Andreasen hvordan et tidligere  

 malkerum var et virvar af duer, og at der i en af kobåsene i stalden  

 var et stort hul i gulvet.
Det foder, som [K] ville fodre med, hvis han fik  

 lov til at holde dyr igen, bestod af en stak rådne, slimede roer og 6  

 år gammelt hø. Desuden fremlagde anklagemyndigheden i retten en  

 stribe fotos, som Politiet tog under besigtigelsen i oktober, hvilket fik [K]  

 til at påstå, at de var falske og ikke stammede fra hans ejendom,  

 som ikke så så slem ud endda.
Hjælp afvist Efterfølgende kontakter mellem Politiet og  

  Johannes  Nygaard førte til en aftale om, at  Nygaard skulle  

 hjælpe [K] med at få ryddet op, hvorefter Politiet tilbød  

 at videofilme de nye forhold til brug i retten.
Men oprydningen og  

 istandsættelsen blev aldrig til noget, fordi [K] alligevel ikke ville  

 være med.
Kort før retssagen var Politiet igen på  

 besøg på ejendommen, hvor [K] dog ikke var hjemme, men der var  

 ingen tegn på, at der havde fundet nogen form for oprydning sted.
Ejendomsmægler  Johannes  Nygaard, der havde  

 forsøgt at hjælpe [K], var også indkaldt som vidne, og han  

 måtte erkende, at som forholdene er på ejendommen i dag, så  

 er den ikke klar til at sætte dyr ind igen.
Forsøget på at  

 få klargjort stalden til igen at kunne rumme lidt dyr var kommet  

 så vidt, at  Nygaard på et tidspunkt havde fået sendt  

 materialer ud og stod klar med en tømrer.
Men [K] ville alligevel ikke  

 have lavet nogle ændringer, hvorefter tømreren kørte  

 igen.
I sin proceduren pegede vicepolitimester  Morten  Berdin  

 på, at når en person er frakendt retten til at holde dyr for  

 bestandig, så kan man kun rent undtagelsesvis ophæve  

 frakendelsen.
Yderligere er det belastende for [K], at han har  

 overtrådt tidligere domme ved at have for mange dyr på sin  

 ejendom.
Anklageren pegede også på, at retsmedicinerne i en  

 mentalundersøgelse har fastslået, at [K] ikke er korrigerbar i  

 forhold til egne synspunkter   sagt på almindelig dansk "så  

 vil [K] kun det, som [K] synes og vil".
Der blev ikke afsagt kendelse på  

 retsmødet." Klageren har anført, at han ikke er tilfreds med  

 den måde, som bladet skriver om ham på.
Klager har bestemt ikke  

 har vanrøgtet sine dyr.
Tværtimod har han altid set efter, at  

 der var nok foder og vand til dyrene, hvilket dyrlæge  Ole  Andersen  

 ofte har bekræftet, når han har besøgt klager.
 Bladet har anført, at artiklen udelukkende  

 indeholder et referat af det retsmøde, der fandt sted i Ebeltoft den  

 25. marts 2002. I artiklen har bladet helt i overensstemmelse med god  

 presseskik refereret både de oplysninger, som klager samt hans  

 forsvarer og anklagemyndigheden fremlagde i retten.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Kaare R.  

 Skou og Kirsten Dyregaard.
 Pressenævnet udtaler:
 Pressenævnet finder, at artiklen indeholder en  

 ligelig gengivelse af henholdsvis klager og anklagemyndighedens synspunkter,  

 som de er fremkommet i det pågældende retsmøde, og  

 nævnet finder derfor, at bladet har handlet i overensstemmelse med god  

 presseskik.
 Afsagt den 19. juni 2002.
