Klage over manglende diagnosticering af spredning af brystkræft Nævnet oplyste, at duktalt carcinoma in situ er et  

 forstadium til brystkræft, hvor kræftcellerne er lokaliserede inde i  

 mælkegangene og endnu ikke er begyndt at vokse ind (invasion) i det  

 omkringliggende  

 brystvæv.
Da forandringerne per definition er begrænset til mælkegangene, er  

 spredning til lymfekirtlerne teoretisk set udelukket, men i praksis er  

 udbredelsen af spredning til lymfekirtlerne i armhulen på  

 operationstidspunktet  

 knap 2 %. Spredningen sker, fordi invasion, som ikke er erkendelig ved  

 almindelig patologisk undersøgelse, forekommer, specielt når forandringerne  

 er  

 omfattende.
Det var nævnets vurdering, at der var tale om udbredte  

 carcinoma i situ forandringer i vævssnittene fra patienten.
Det var desuden  

 nævnets vurdering, at der i et enkelt snit var ondartede celler samt  

 smågrupper  

 af celler, der syntes at vokse ekspansivt fra kirtelstrukturen uden den  

 afgrænsning mod omgivelserne, som man ser ved carcinoma in situ.
 Nævnet oplyste, at det kan være overordentlig  

 vanskeligt og nogle gange umuligt at skelne mellem de nævnte to diagnoser.
 Nævnet fandt på denne baggrund ikke grundlag for at  

 kritisere, at den undersøgende patolog ikke konstaterede de ondartede celler.
Nævnet oplyste, at det ved fjernelse af lymfeknuder fra  

 armhulen er uundgåeligt, at man irriterer eller beskadiger små nervegrene i  

 armhulen.
Dette resulterer i, at mange kvinder oplever smerter i den  

 opererede  

 skulder eller arm efter operationen.
Fjernelse af brystet og af lymfeknuder  

 fra  

 armhulen kan ligeledes resultere i indskrænkning af skulderbevægelighed på  

 grund af operationens påvirkning af skuldermusklerne i form af arvæv og  

 kroniske smerter.
Herudover oplyste nævnet, at de nævnte symptomer kan  

 vare i op til flere år og normalt behandles med fysioterapi og en gang  

 imellem  

 med medicin.
Symptomerne er så hyppige, at man normalt ikke foretager  

 supplerende undersøgelser for at få en forklaring på symptomerne, og normalt  

 vil disse symptomer ikke rejse mistanke om tilbagekomst af patientens  

 brystkræft.
 Nævnet fandt ikke grundlag for kritik af den  

 undersøgelse og behandling patienten modtog i juli 2001, idet der ikke blev  

 fundet nogen kliniske tegn på tilbagekomst af brystkræft i operationsområdet.
Nævnet oplyste, at når symptomer med smerter og  

 indskrænkning af bevægeligheden i den opererede skulder eller arm varer ved  

 eller tiltager snarere end aftager med tiden på trods af relevant behandling,  

 kan det være udtryk for tilbagekomst af sygdommen.
Der er ingen generelle  

 anerkendte retningslinier for, hvornår man bør iværksætte supplerende  

 undersøgelse af sådanne symptomer med henblik på afsløring af eventuel  

 tilbagekomst af sygdommen.
 Nævnet fandt ikke grundlag for at kritisere den  

 undersøgelse og behandling patienten modtog ved 1 års kontrollen og i maj  

 2002.  

 Nævnet fandt dog, at det havde været hensigtsmæssigt, om patienten havde fået  

 foretaget supplerende undersøgelser for at få en forklaring på de vedvarende  

 og  

 uændrede symptomer i skulderen og i armen og for at udelukke tilbagekomst af  

 sygdommen.
