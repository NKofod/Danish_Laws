Den 8. november 1985 undertegnedes i København en overenskomst mellem Danmark og Guinea, ifølge hvilken den danske regering ydede Guinea gavebistand til et beløb af 75 millioner kroner.
Den bundne gave er af Guinea blevet anvendt til indkøb i Danmark af  

 tjenesteydelser og udstyr i forbindelse med udvidelse af distributionsnettene  

 for drikkevandsforsyningerne i provinsbyerne Macenta og N'Zerekore suppleret  

 med et træningsprogram for lokalt personale i de nævnte byer.
Der etableredes  

 endvidere drikkevandsforsyning til byen Kissidougou, der som de øvrige byer  

 er beliggende i landets sydøstlige del.
 Ved noteveksling i København og Conakry henholdsvis den 31. marts og den  

 7. april 1989 er der indgået aftale om udvidelse af overenskomsten, således  

 at gavebeløbet forhøjes med 10 millioner kroner.
 Beløbet anvendes til finansiering af leverancer af udstyr i Danmark samt  

 til danske tjenesteydelser i forbindelse med videreførsel af det igangværende  

 vandforsyningsprojekt.
