(Teknisk forskrift 5.3.01-1) I medfør af § 10, stk. 2, i lov nr. 394 af 13. juni 1990 om erhvervsfremme  

 samt § 1 i Industriministeriets bekendtgørelse nr. 3 af 4. januar 1991 om  

 henlæggelse af visse beføjelser til Industri- og Handelsstyrelsen fastsættes  

 følgende som supplement til bestemmelserne i Industri- og Handelsstyrelsens  

 bekendtgørelse nr. 168 af 19. marts 1991 om akkreditering af selskaber mv.  

 til certificering af personer, produkter og systemer.
I.
Generelt.
 1. Bestemmelserne vedrører akkrediterede selskaber,  

 der udfører certificering af personers kvalifikationer.
II.
Organisation.
 2. Certificeringsarbejdet skal være organiseret  

 således, at beslutning om tildeling af certifikat og fortsat opretholdelse -  

 subsidiært tilbagekaldelse af et givet certifikat - træffes af fagligt  

 kompetent personale, der ikke er direkte udførende ved de operationer, som  

 certificeringen og den løbende overvågning af certificeringen omfatter eller  

 har medvirket ved undervisningen af det certificerede personale.
 3. Placeres beslutningskompetencen i henhold til pkt.  

 2 hos et råd eller tilsvarende organ, der opfylder uvildighedskriterierne mv.  

 i henhold til standarden DS/EN 45013 »Generelle kriterier for  

 certificeringsorganer, der udfører certificering af personale«, skal det  

 have den fornødne faglige kompetence.
 3.1 For rådet skal være fastlagt:
3.2 Rådets beslutninger attesteres af rådets formand eller vedtægtsmæssige  

 stedfortræder.
Attestering af certifikater kan delegeres til det  

 akkrediterede selskabs ledelse.
 3.3 Indstillinger til rådet skal forelægges den berørte person til  

 udtalelse, inden rådet træffer en afgørelse, dersom indstillingen ikke  

 imødekommer et ønske om certificering eller indebærer indskrænkninger i en  

 givet certificering.
 3.4 Rådets og det akkrediterede selskabs virksomhed skal være dækket af en  

 ansvarsforsikring i henhold til bekendtgørelses § 29, stk. 1.
 3.5 De gældende bestemmelser for rådet incl. procedurer for  

 sagsbehandlingen samt en fortegnelse over rådets medlemmer skal være  

 tilgængelig for alle, der søger om en certificering.
 4. Det akkrediterede selskab skal udpege fagligt  

 kvalificeret personale til at attestere indstillinger mv. om udstedelse af  

 certifikater og fortsat opretholdelse heraf.
III.
Krav til ansøgning om certificering.
 5. Det akkrediterede selskab skal kræve, at ansøgere  

 oplyser om eventuelle nuværende eller tidligere certifikater for samme  

 kvalifikationer hos andre certificerende selskaber.
IV.
Certifikaters gyldighed.
 6. Certifikatet skal udformes i henhold til  

 certificeringsbestemmelserne og således, at det automatisk er udløbet, dersom  

 det ikke er forsynet med det akkrediterede selskabs attestation for, at  

 betingelserne for at have certifikatet fortsat er opfyldt.
V.
Vilkår for certifikater.
 7. Den, der har fået et certifikat, skal forpligtes  

 til at overholde det akkrediterede selskabs regler for, hvorledes  

 certifikatet må anvendes.
 7.1 Konstaterer det akkrediterede selskab misbrug af certifikatet, skal  

 certifikatindehaveren gøres opmærksom herpå med påbud om at bringe forholdene  

 i orden.
 7.2 Følger certifikatindehaveren ikke påbud udstedt i henhold til pkt. 7.1  

 eller er misbruget så groft, at certifikatet skal trækkes tilbage, meddeles  

 det til certifikatindehaveren og det akkrediterede selskab offentliggør, at  

 certifikatet er trukket tilbage.
VI.
Regler for brug af logo.
 8. Det akkrediterede selskab skal have regler for,  

 hvorledes certifikatindehavere må anvende det akkrediterede selskabs logo og  

 i øvrigt henvise til, at vedkommende er certificeret.
 8.1 Reglerne skal omfatte, at certifikatindehaverne kan henvise til, at de  

 har et certifikat under Dansk Akkrediterings Ordning således:  

 »Certificeret af .... under Dansk Akkrediterings Ordnings  

 registreringsnummer....
 8.2 Ønskes en anden form for henvisning end anført i pkt. 8.1, herunder  

 henvisning med anvendelse af Dansk Akkrediterings Ordnings logo, skal disse  

 regler på forhånd godkendes af Industri- og Handelsstyrelsen.
 8.3 Det skal være et vilkår for certifikatindehavere at overholde det  

 akkrediterede selskabs regler i henhold til pkt. 8, 8.1 og 8.2. Overtrædelse  

 af reglerne skal behandles som misbrug af certifikatet jf pkt. 7.
