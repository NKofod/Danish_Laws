 I henhold til § 27, stk. 2, § 29, stk. 1, § 31, § 47, stk. 1, § 53, stk.  

 3, § 57 og § 59, nr. 1 og 3 i lov nr. 130 af 9. april 1980 om beskyttelse af  

 havmiljøet, som ændret ved lov nr. 181 af 8. maj 1985, fastsættes:
KAPITEL 1. DEFINITIONER § 1 Stk. 2.  I hovedstadsområdet varetages amtsrådets  

 opgaver af Hovedstadsrådet.
KAPITEL 2. ANSØGNING § 2.  Klapning må ikke finde sted uden forud indhentet  

 tilladelse.
 Stk. 2.  Ansøgning om tilladelse til klapning indsendes  

 til det amtsråd, på hvis område arbejdsområdet er beliggende.
 Stk. 3.  Er arbejdsområdet beliggende i internationalt  

 farvand, herunder internationale stræder, jfr. bilag 3, behandles sagen i  

 Miljøstyrelsen i første instans.
 § 3.  Ansøgningen skal indeholde oplysninger om:
a.
Arten af det materiale som ønskes klappet (ler, mudder, sand m.v.),  

 samt oplysning om, hvorvidt dette stammer fra oprensning eller uddybning.
b.
Mængde angivet i m3 og tons, fordelt på den enkelte opgave.
c.
Angivelse af arbejdsområdet indtegnet på et søkort eller tilsvarende  

 målfast kortmateriale med angivelse af position.
d.
Forslag til klapplads indtegnet på et søkort eller tilsvarende målfast  

 kortmateriale med angivelse af position.
e.
Angivelse af tykkelsen af det sedimentlag, som ønskes fjernet.
Herunder  

 angives dybden inden og efter arbejdets udførelse.
f.
Tidsplan for arbejdets udførelse.
 For de under pkt. e. angivne oplysninger kan amtsrådet forlange  

 dokumentation i form af pejleplaner.
 Stk. 2.  Ansøgning om klapning i forbindelse med  

 uddybnings- eller anlægsarbejder skal være ledsaget af oplysning om, hvorvidt  

 der af Ministeriet for offentlige arbejder er givet tilladelse til arbejdets  

 udførelse eller om ansøgning herom er indsendt.
Stk. 3.  Amtsrådet kan forlange, at ansøgeren på et  

 godkendt laboratorium lader foretage analyser for indhold af forurenende  

 stoffer m.v.
Amtsrådet kan anvise særlige prøveudtagnings- og analysemetoder.  

 Prøveudtagningspositionerne skal angives på søkort eller tilsvarende målfast  

 kortmateriale.
Stk. 4.  Analysering skal udføres, hvis ansøgningen  

 omfatter mere end 10.000 tons materiale, medmindre det anses for åbenbart, at  

 det ikke er forurenet.
Denne vurdering foretages af amtsrådet.
§ 4.  Amtsrådet skal påse, at de i bilag 1 nævnte  

 stoffer kun forefindes i ringe mængde og koncentrationer.
Dette påses tillige  

 for de i bilag 2 nævnte stoffer, hvis klappladsen findes i Østersøområdet.
§ 5.  I Østersøområdet skal klappladsen findes inden  

 for de i bilag 3 angivne områder.
Dog kan Miljøstyrelsen i de i § 2, stk. 3,  

 nævnte tilfælde anvise klapplads uden for dansk søterritorium.
KAPITEL 3. HØRING § 6.  Forinden afgørelse træffes, skal ansøgningen  

 forelægges Fiskeriministeriet, Farvandsdirektoratet samt Skov- og  

 Naturstyrelsen til udtalelse.
 Stk. 2.  Amtsrådet kan med de i stk. 1 nævnte  

 myndigheder aftale, at udtalelse for nærmere angivne mængder eller positioner  

 ikke skal indhentes i hvert enkelt tilfælde.
 § 7.  Klappladsen skal som hovedregel findes inden for  

 amtskommunens egne grænser, jfr. bilag 3.
 Stk. 2.  Hvis klappladsen undtagelsesvis ikke kan findes  

 inden for amtskommunens eget område, oversendes sagen til afgørelse i det  

 amtsråd, i hvis område klappladsen foreslås placeret.
 Stk. 3.  Er der på grund af optagnings- eller  

 klappladsens beliggenhed uenighed mellem to amtsråd om, til hvilken  

 amtskommune en optagnings- eller klapplads hører, og fører forhandling mellem  

 de to amtsråd ikke til enighed, kan spørgsmålet indbringes for  

 Miljøstyrelsen, hvis afgørelse ikke kan påklages til anden administrativ  

 myndighed.
KAPITEL 4. AFGØRELSEN § 8.  En tilladelse kan gives for en periode af højst  

 fem år.
Stk. 2.  Tilladelsen skal indeholde vilkår om  

 klappladsens benyttelse, klappladsens placering indtegnet på søkort eller  

 tilsvarende målfast kortmateriale med oplysninger om position, oplysning om  

 klapmængde i m3 og tons og tidsrummet for tilladelsens gyldighed.
Hvis en  

 tilladelse gives for mere end tolv måneder, skal der tillige træffes  

 beslutning om regelmæssige sedimentundersøgelser.
 Stk. 3.  Tilladelsen skal indeholde vilkår om  

 underretning til amtsrådet om klapningens begyndelse og afslutning samt om  

 mængden i m3 og tons af klappet materiale, jfr. § 17.
 Stk. 4.  I tilladelsen kan optages bestemmelser om, at  

 klappladsen ikke må benyttes i dele af tilladelsesperioden.
 Stk. 5.  Amtsrådet kan fastsætte supplerende vilkår,  

 vilkår om kontrol- og sikkerhedsforanstaltninger samt om efterfølgende  

 undersøgelser på klappladsen.
 § 9.  En tilladelse kan til enhver tid ændres eller  

 tilbagekaldes, når hensynet til beskyttelsen af havmiljøet, sejladsens  

 sikkerhed eller gener over for trediemand gør dette påkrævet.
 § 10.  Afgørelser efter denne bekendtgørelse skal  

 meddeles ansøgeren skriftligt.
 Stk. 2.  Afgørelsen skal indeholde oplysning om, til  

 hvilken myndighed beslutningen kan påklages, samt fristen for klage.
Stk. 3.  Samtidig med underretningen til ansøgeren gives  

 skriftlig underretning til de myndigheder, som har været inddraget i sagens  

 behandling, samt til kommunalbestyrelsen, vedkommende embedslæge og de i §  

 13, nr. 5-10 nævnte organisationer.
Endvidere underrettes enhver, som må  

 antages at have en individuel, væsentlig interesse i sagens udfald.
 Stk. 4.  Underretning til de i stk. 3, 2. punktum nævnte  

 privatpersoner kan ske ved offentlig annoncering.
KAPITEL 5. TILSYN § 11.  Det amtsråd, som har meddelt tilladelse til  

 klapningen, fører tilsyn med, at stillede vilkår overholdes og med, at  

 klapningen i øvrigt udføres hensigtsmæssigt.
Endvidere føres under og efter  

 klapningen tilsyn med forholdene på klappladsen.
KAPITEL 6. KLAGE § 12.  Afgørelser efter denne bekendtgørelse kan  

 påklages til Miljøstyrelsen, jfr. dog § 15. Klagen indgives til den  

 amtskommune, som har meddelt tilladelsen, hvorfra den videresendes til  

 Miljøstyrelsen, ledsaget af sagens akter og amtets eventuelle bemærkninger  

 til sagen.
§ 13.  Klage til Miljøstyrelsen kan indgives af: 1)  

 den til hvem afgørelsen er rettet 2) enhver, der må antages at have en  

 individuel, væsentlig interesse i sagens udfald 3) Hovedstadsrådet, amtsråd  

 eller kommunalbestyrelser 4) vedkommende embedslæge 5) Danmarks  

 Naturfredningsforening 6) Forbrugerrådet 7) Danmarks Havfiskeriforening 8)  

 Dansk Fiskeriforening 9) Danmarks Sportsfiskerforbund Stk. 2.  Klagefristen er 4 uger fra den dag, afgørelsen  

 blev meddelt den pågældende.
Stk. 3.  En tilladelse må ikke udnyttes, før  

 klagefristen er udløbet.
Er afgørelsen påklaget, må tilladelsen ikke  

 udnyttes, førend Miljøstyrelsen har truffet afgørelse i sagen, medmindre  

 styrelsen bestemmer andet.
 § 14.  Miljøstyrelsens afgørelse kan ikke indbringes  

 for højere administrativ myndighed.
§ 15.  Afgørelser, truffet af Miljøstyrelsen i første  

 instans, jfr. § 2, stk. 3, kan påklages til Miljøankenævnet.
Bestemmelserne i  

 § 13 finder anvendelse for klage til Miljøankenævnet.
KAPITEL 7. INDBERETNING § 16.  Underretning om klapningens påbegyndelse skal,  

 medmindre et tidligere tidspunkt fastsættes, være amtsrådet i hænde senest  

 otte dage før det tidspunkt, hvor klapningen agtes påbegyndt.
Underretning om  

 klapningens afslutning samt om mængden af klappet materiale angivet i m3 og  

 tons skal indsendes til amtsrådet umiddelbart efter afslutningen af  

 klapningen.
Stk. 2.  Afbrydes klapningen i mere end tre måneder,  

 skal der indgives ny underretning efter stk. 1, 1. pkt.
Underretning om  

 mængden af klappet materiale angivet i m3 og tons skal indgives mindst en  

 gang om året, senest 1. februar.
Underretningen skal omfatte det forudgående  

 kalenderår.
Underretningen efter 2. og 3. pkt. gives, selv om tilladelsen  

 ikke har været udnyttet det foregående kalenderår.
 § 17.  En gang om året indsender amtskommunen til  

 Miljøstyrelsen oplysninger om klapninger i det foregående kalenderår.
Stk. 2.  Indberetningerne skal være Miljøstyrelsen i  

 hænde senest 1. marts.
Indberetning skal finde sted på de dertil af  

 Miljøstyrelsen udarbejdede formularer, og indberetningerne skal ske, selv om  

 der ikke har været givet tilladelse til klapning i det foregående kalenderår.
KAPITEL 8. STRAF § 18.  Med bøde, hæfte eller fængsel i indtil et år  

 straffes, med mindre højere straf er forskyldt efter anden lovgivning, den,  

 der:
KAPITEL 9. IKRAFTTRÆDEN § 19.  Denne bekendtgørelse træder i kraft den 1.  

 februar 1987.
 Stk. 2.  Ansøgninger om tilladelse til klapning,  

 modtaget før bekendtgørelsens ikrafttræden, færdigbehandles efter de hidtil  

 gældende regler.
MILJØMINISTERIET, DEN 19. DECEMBER 1986  

 CHRISTIAN CHRISTENSEN /Erik Lindegaard Bilag 1 Stoffer og materialer, som kun må forefindes i klapmateriale i ringe  

 mængder og koncentrationer 1. Organiske halogenforbindelser og stoffer, der kan  

 danne sådanne forbindelser i det marine miljø, med undtagelse af stoffer, som  

 er ikke-toksiske eller hurtigt i havet omdannes til stoffer, der er biologisk  

 uskadelige.
 2. Organiske siliconeforbindelser og stoffer, der kan  

 danne sådanne forbindelser i det marine miljø, med undtagelse af stoffer, som  

 er ikke-toksiske eller hurtigt i havet omdannes til stoffer, der er biologisk  

 uskadelige.
 3. De af Miljøministeren nærmere specificerede  

 stoffer, som efter dumpning i havet antages at kunne være kræftfremkaldende.
 4. Kviksølv og kviksølvforbindelser.
 5. Cadmium og cadmiumforbindelser.
 6. Unedbrydelige plasticmaterialer og andre  

 unedbrydelige syntetiske materialer, som kan flyde i havet, og som kan være  

 til alvorlig ulempe for fiskeri, søfart eller anden retmæssig udnyttelse af  

 havet eller mindske dettes rekreative værdi.
 7. Radioaktivt affald eller andre radioaktive stoffer.
 8. Materialer i enhver tilstandsform (fast, flydende,  

 gasformig eller levende tilstand), fremstillet til biologisk og kemisk  

 krigsførelse.
 9. Råolie og råolieaffald, raffinerede olieprodukter,  

 rester, der fremkommer under raffinering af olie, og enhver blanding, der  

 indeholder nogen af disse stoffer.
 10. Arsen, bly, kobber, zink og deres forbindelser,  

 cyanider, og fluorider samt pesticider og deres biprodukter, som ikke  

 omfattes af pkt. 1-9.
 11. Store mængder syre og base, hvori der forekommer  

 de under 10 nævnte stoffer samt beryllium, chrom, nikkel, vanadium og deres  

 forbindelser.
 12. Stoffer, der kan frembringe en sådan afsmag hos  

 fisk, krebsdyr og bløddyr, at deres handelsværdi forringes.
 13. Beholdere, metalaffald, tjæreagtige stoffer, der  

 kan synke til bunds, og andet omfangsrigt affald, som kan frembyde alvorlige  

 ulemper for fiskeri eller søfart.
 14. Stoffer, som - uanset at de er af ikke-toksisk art  

 - kan blive skadelige på grund af de mængder, i hvilke de dumpes, eller som i  

 alvorlig grad vil kunne forringe rekrative værdier.
Bilag 2 Tilladelse til klapning for Østersøområdet kan kun gives, såfremt  

 klapmateralet ikke indeholder væsentlige mængder og koncentrationer af  

 nedennævnte stoffer og materialer 1. DDT (1,1,1-Thrichlor-2,2-bis(4-chlor- phenyl)  

 ethan) og dets derivater DDE og DDD.
 2. PCB (Polychlorerede biphenyler), PCT  

 (Polychlorerede terphenyler).
 3. Kviksølv, cadmium og deres forbindelser.
 4. Antimon, arsen, beryllium, chrom, kobber, bly,  

 molybdæn, nikkel, selen, tin, vanadium, zink, og deres forbindelser samt  

 phosphor.
 5. Phenoler og deres derivater.
 6. Phtalsyre og derivater.
 7. Cyanider.
 8. Svært nedbrydelige halogenerede carbonhydrider.
 9. Polycycliske aromatiske carbonhydrider og deres  

 derivater.
 10. Svært nedbrydelige giftige organiske  

 silicium-forbindelser.
 11. Svært nedbrydelige pesticider, herunder  

 phosphorholdige og tinholdige pesticider, herbicider, slimbekæmpelsesmidler  

 (slimicider) og kemiske stoffer til konservering af træ, tømmer, træmasse,  

 cellulose, papir, huder og tekstiler, som ikke er nævnt ovenfor.
 12. Radioaktive materialer.
 13. Syrer, baser og overfladeaktive stoffer i høje  

 koncentrationer eller store mængder.
 14. Olie og affald fra petrokemisk og anden industri,  

 som indeholder fedtopløselige stoffer.
 15. Stoffer med skadelig virkning for smag og/ eller  

 lugt i produkter fra havet, der anvendes til menneskelig føde.
 16. Stoffer med virkning på smag, lugt, farve,  

 gennemsigtighed eller andre egenskaber i havet, som alvorligt forringer dets  

 rekreative værdi.
 17. Materialer og stoffer, som kan flyde, forblive  

 svævende eller synke, og som kan være til alvorlig gene for enhver retmæssig  

 anvendelse af havet.
 18. Ligninstoffer.
19. De chelatdannende stoffer EDTA (Ethylendinitrilotetraeddikesyre eller ethylendiamintetraeddikesyre) og  

 DTPA (Diethylentriaminpentaeddikesyre).
