Klage over en visiterende vagtlæges vurdering af patient med symptomer på hjerneblodprop Nævnet fandt grundlag for at kritisere vagtlægen.
Nævnet lagde herved vægt på, at de symptomer, som patienten beskrev for vagtlægen (svigt af venstre ben og underlig fornemmelse i venstre arm) kan optræde på grund af nedsat blodforsyning til et område i hjernen - også selvom de forsvinder igen.
Derfor burde vagtlægen efter nævnets opfattelse have tilbudt patienten en konsultation med henblik på klinisk vurdering, blodtryksmåling og evt. opstart af blodfortyndende medicin i form af hjertemagnyl.
