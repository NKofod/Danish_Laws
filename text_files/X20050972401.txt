Offentliggørelse af vilkår i afgørelse om  

 skattefri fusion Et dansk moderselskab (M) ejede samtlige aktier  

 i to tyske datterselskaber (D1 og D2). M ansøgte Hovedcentret, Store  

 Selskaber  

 - Service om tilladelse til skattefri fusion af de to tyske datterselskaber  

 med  

 det ene datterselskab, D2 som det modtagende selskab.
 De to tyske datterselskaber ejede endvidere  

 begge aktier i datterdatterselskaber i Tyskland og udgjorde begge  

 delkoncerner.
 Efter opkøbet af en tredje tysk koncern,  

 placeret under det ene tyske datterselskab D1, havde M nu to delkoncerner i  

 Tyskland, hvilket blev anset for uhensigtsmæssigt i forhold til den  

 fremtidige  

 drift af virksomhederne på det tyske marked.
 Formålet med den ansøgte skattefri fusion af D1  

 og D2 var derfor at integrere de opkøbte selskaber i koncernens eksisterende  

 struktur, således af D2 blev det øverste moderselskab i Tyskland.
 Rådgiver havde i sin ansøgning til Hovedcentret,  

 Store Selskaber - Service bl.a. anført følgende:
 "En tilladelse efter fusionsskatteloven  

 forudsætter efter praksis, at der er tale om en fusion, der har væsentlige  

 lighedspunkter  

 med en fusion gennemført efter danske regler.
 Det bemærkes i relation hertil, at fusionen  

 gennemføres ved, at D1 opløses uden likvidation i Tyskland, jf.  

 fusionsaftalens  

 § 1 (1).
 Dernæst bemærkes det, at M ved fusionen alene  

 vederlægges med aktier i det modtagende selskab, D2 jf. fusionsaftalens § 1  

 (1)...
 Endelig fremgår det af fusionsaftalens § 1 (3),  

 at selskaberne ønsker at gennemføre fusionen med virkning fra den 1. juli  

 2005.  

 Dette kan lade sig gøre efter de tyske regler, selvom begge selskaber har  

 kalenderårsregnskab, og fusionsdatoen således ikke er sammenfaldende med  

 skæringsdatoen for det modtagende selskabs regnskabsår, som det er påkrævet  

 for  

 fusion af danske selskaber efter den danske fusionsskattelov § 5.
Det følger imidlertid af ikke-offentliggjort  

 praksis fra Told- og Skattestyrelsen, at der kan gives tilladelse til  

 succession på aktionærniveau, selvom fusionsdatoen ikke er sammenfaldende med  

 skæringsdatoen.
Reglerne i fusionsskattelovens § 5 har således alene  

 betydning  

 i relation til danske selskaber, hvorimod bestemmelsen ikke har betydning i  

 relation til udenlandske fusionerende selskaber, der ikke er skattepligtige  

 til  

 Danmark.
Hverken D1 eller D2 er skattepligtige til Danmark, idet de ikke  

 indgår  

 i en dansk sambeskatning.
Da der således er tale om mindre afvigelser i  

 forhold til en dansk fusionsprocedure, er det vores opfattelse, at den  

 påtænkte  

 fusion har væsentlig lighed med en fusion efter danske regler." Hovedcentret, Store Selskaber - Service fandt,  

 at det ansøgte kunne imødekommes.
 Selvom fusionsdatoen ikke var sammenfaldende med  

 skæringsdatoen for det modtagende selskabs regnskabsår, jf.  

 fusionsskattelovens  

 § 5, fandt Hovedcentret, at dette forhold ikke udgjorde tilstrækkeligt  

 grundlag  

 for at afslå det ansøgte.
 Der blev herved henset til, at  

 fusionsskattelovens § 5 alene har betydning i relation til danske selskaber,  

 hvorimod bestemmelsen ikke har betydning i relation til aktionærerne i de  

 fusionerede udenlandske selskaber.
 Efter de forelagte oplysninger var det herefter  

 Hovedcentrets opfattelse, at der var tale om en fusion, som havde  

 tilstrækkelige  

 lighedspunkter med en skattefri fusion efter danske regler, således at det  

 ansøgte kunne imødekommes.
