 Et firma klagede til Forbrugerombudsmanden over, at en pjece udsendt  

 af et konkurrerende firma, var et plagiat af firmaets egen pjece.
Forbrugerombudsmanden udtalte, at der var en nærliggende  

 forvekslingsmulighed mellem de to pjecer, idet de havde samme format, farver  

 og papirkvalitet, da teksten på forsiden og de anvendte fotografier stort set  

 var identiske, samt da ordet »termografisk« indgik i begge firmaets  

 navne på forsiden.
Hertil kom at firmaerne solgte identiske ydelser og  

 henvendte sig til samme målgruppe.
Den fortsatte anvendelse af pjecen ville  

 derfor indebære en overtrædelse af markedsføringslovens § 1.
 Plagiat af pjece.
 Et firma, der beskæftiger sig med termografisk virksomhed, klagede over,  

 at en konkurrent udsendte en pjece, der ifølge firmaets opfattelse var et  

 plagiat af firmaets egen pjece til kunderne.
FO udtalte, at det efter de to pjecers fremtrædelsesform måtte antages, at  

 det konkurrende firmas pjece frembød en nærliggende forvekslingmulighed med  

 klagerens.
FO lagde herved vægt på, at pjecerne havde samme format, farver og  

 papirkvalitet, at teksten på forsiden af pjecerne stort set var identiske, at  

 de anvendte termografiske fotografier var identiske, dog med en mindre  

 forskel i størrelsen, samt endelig at ordet »termografisk« indgik i  

 begge firmaers navn på forsiden af pjecen.
Hertil kom, at de to firmaer  

 solgte identiske ydelser, hvorved man henvendte sig til den samme målgruppe.  

 Videre blev det lagt til grund som ubestridt, at klagerens pjece var først på  

 markedet.
 FO fandt, at på grund af den meget nærliggende forvekslingsmulighed ville  

 en fortsat anvendelse af det konkurrende firmas pjece indebære en  

 overtrædelse af markedsføringslovens § 1.
 FO henstillede derfor, at pjecen ikke blev anvendt fremover.
 Det konkurrende firma meddelte herefter, at man ville følge FO's  

 henstilling.
 (* 1) Offentliggjort i Forbrugerombudsmandens Årsberetning 1981-1982, side  

 83.
