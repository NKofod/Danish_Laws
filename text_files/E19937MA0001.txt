 På baggrund af nogle konkrete sager vedrørende moms af foreningsblade m.v.  

 har nævnet besluttet at ophæve afgørelse nr. 108 fra september 1967.  

 Afgørelsen erstattes af følgende:
 1. Momsregistrering.
a.
Udgivelse af blade, som ikke indeholder annoncer, og som udelukkende  

 udleveres gratis, medfører ikke registreringspligt.
 Som gratis udlevering anses også udlevering til medlemmer af en forening,  

 når der ikke opkræves særskilt betaling for bladet.
b.
Udgivelse af blade, som indeholder annoncer og/eller sælges, medfører  

 derimod registreringspligt Registreringen skal dog kun ske, hvis  

 virksomhedens samlede indtægter fra annoncer m.v. og/eller bladet overstiger  

 10.000 kr. om året.
 2. Momsopgørelsen.
a.
Foreninger og virksomheder, der også er momspligtige for deres øvrige  

 aktiviteter, anvender lovens almindelige regler.
b.
For andre foreninger m.fl. kan opgørelsen ske efter lovens almindelige  

 bestemmelser eller ske efter følgende regler:
 Der skal betales moms af annonceindtægter og indtægter fra salg af bladet,  

 samt eventuelle tilskud til bladudgivelsen.
For eksemplarer af blade, der udleveres gratis, skal salgsmomsen beregnes  

 på grundlag af en værdi, der sammen med annonceindtægterne mindst dækker  

 fremstillingsomkostningerne.
For eksemplarer, der udleveres til en pris, som  

 sammen med eventuelle annonceindtægter ikke dækker  

 fremstillingsomkostningerne, skal salgsmomsen ligeledes beregnes på grundlag  

 af en værdi, der sammen med eventuelle annonceindtægter mindst dækker  

 fremstillingsomkostningerne.
Som fremstillingsomkostninger anses de omkostninger, ekskl. moms, der er  

 forbundet med bladets fremstilling og distribution, bortset fra  

 portoudgifter.
Omkostningerne vedrørende salg og administration medregnes i  

 fremstillingsomkostningerne.
Alle momsbelagte indkøb, for hvilke der er  

 fradragsret, skal medregnes til fremstillingsprisen.
Der skal ikke betales  

 moms af de redaktionelle omkostninger, såsom betaling til bladets redaktør og  

 forfatterhonorar for artikler.
 Til købsmomsen medregnes afgiften af indkøb til bladets fremstilling og  

 distribution m.v. efter de almindelige regler i lovens §§ 15-16.  

 Fradragsretten omfatter således afgiften på omkostninger vedrørende annoncer  

 og det redaktionelle stof, trykning samt administration.
 3. Bladforlag.
 Er udgivelsen af et foreningsblad overdraget til et bladforlag eller  

 lignende, skal dette betale moms af annonceindtægten og af eventuelle  

 annonceindtægter m.v. som tilfalder forlaget, samt af eventuel betaling fra  

 foreningen.
 Bladforlaget har fradragsret for købsmomsen efter de almindelige regler.  

 Hvis foreningen i disse tilfælde ikke har indtægter fra salg af bladet, skal  

 foreningen ikke momsregistreres for bladvirksomhed.
