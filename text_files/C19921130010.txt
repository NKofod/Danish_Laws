 Justitsministeriet har i cirkulæreskrivelse af 18. maj 1992 om  

 betalingsordninger (I. afdeling j.nr. 1991-024-42) orienteret om den vedtagne  

 lov om ændring af visse love inden for Justitsministeriets område  

 (Betalingsbestemmelser).
Justitsministeriet skal i den forbindelse præcisere, at køreprøver, der er  

 berammet inden for perioden med midlertidig suspension af en række  

 betalingsordninger, skal gennemføres som planlagt.
Det kan i den forbindelse  

 ikke kræves, at der betales for køreprøven forinden eller i forbindelse med  

 dens aflæggelse, men betalingen skal naturligvis opkræves efterfølgende, jf.  

 førnævnte cirkulæreskrivelse af 18. maj 1992.
For udstedelse af midlertidige erstatningskørekort betales i henhold til  

 loven 150 kr.
Der betales dog ikke for udstedelse af midlertidigt  

 erstatningskørekort i forbindelse med den igangværende ombytning af kørekort  

 til EF-kørekort i henhold til færdselslovens § 59 a, idet denne bestemmelse  

 må anses for udtømmende at gøre op med betalingen i forbindelse med ombytning  

 af kørekort til EF-kørekort.
P.
M.
V.
E.
B.
