Nr LSF 128 Forslag til Lov om ændring af lov om arbejdsformidling og  

 arbejdsløshedsforsikring m.v.
Fremsat af arbejdsministeren (Henning Dyremose) den 18. december 1987 Vedtaget ved tredjebehandling den 18. december 1987 Lov nr. 881 af 23/12/1987 § 1 I lov om arbejdsformidling og arbejdsløshedsforsikring m.v., jf.
lovbekendtgørelse nr. 599 af 17. september 1987, foretages følgende ændringer:
 1. § 83 affattes således:
»§ 83. Arbejdsgiverne skal bidrage til nedbringelse af statens udgifter til arbejdsløshedsforsikringen.
Nærmere regler herom fastsættes ved lov.« 2. §§ 84 og 85 ophæves.
 3. § 101, stk. 2, ophæves.
 Stk. 3 bliver herefter stk. 2.
 4. I § 101, stk. 3, der bliver stk. 2, udgår »og 2«.
§ 2 Stk. 1. Loven træder i kraft 1. januar 1988. § 85 og § 101, stk. 2 og 3, i den hidtidige affattelse har dog virkning indtil 1.
 januar 1989.
Stk. 2. Arbejdsgiverbidrag til arbejdsløshedsforsikringen efter de hidtil gældende regler opkræves sidste gang med forfaldsdag 1.
januar 1988 på grundlag af ATP-bidrag, der er eller skulle have været indbetalt inden 15. december 1987.
Oprindeligt fremsat forslag § 1 I lov om arbejdsformidling og arbejdsløshedsforsikring m.v., jf.
lovbekendtgørelse nr. 599 af 17. september 1987, som ændret ved lov nr. 00 af 00. december 1987, foretages følgende ændringer:
 1. § 83 affattes således:
»§ 83. Arbejdsgiverne skal bidrage til nedbringelse af statens udgifter til arbejdsløshedsforsikringen.
Nærmere regler herom fastsættes ved lov.« 2. §§ 84 og 85 ophæves.
 3. § 101, stk. 2, ophæves.
 Stk. 3 bliver herefter stk. 2.
 4. I § 101, stk. 3, der bliver stk. 2, udgår »og 2«.
§ 2 Stk. 1. Loven træder i kraft 1. januar 1988. § 85 og § 101, stk. 2 og 3, i den hidtidige affattelse har dog virkning indtil 1.
 januar 1989.
Stk. 2. Arbejdsgiverbidrag til arbejdsløshedsforsikringen efter de hidtil gældende regler opkræves sidste gang med forfaldsdag 1.
januar 1988 på grundlag af ATP-bidrag, der er eller skulle have været indbetalt inden 15. december 1987.
Bemærkninger til lovforslaget Almindelige bemærkninger Lovændringen er et led i regeringens forslag til omlægningen af arbejdsgiverbidragene.
Efter de gældende regler beregnes arbejdsgiverbidraget til arbejdsløshedsforsikringen på grundlag af antallet af fuldtidsbeskæftigede i den enkelte virksomhed.
Det har den uhensigtsmæssige virkning, at virksomheder, der forøger beskæftigelsen og herved er med til at reducere ledigheden, samtidig bliver pålagt større udgifter.
Ved lovændringen fjernes sammenhængen mellem arbejdsgiverbidraget og antal beskæftigede.
I stedet beregnes bidraget som en promillesats af momsgrundlaget.
Herved bevares princippet om, at arbejdsgiverne er med til at financiere udgifterne til arbejdsløshedsforsikringen.
Promillesatsen fastsættes for 1 år ad gangen på finansloven for det pågældende år.
For 1988 vil promillesatsen blive fastsat således, at det samlede provenu svarer til det provenu, som efter den hidtil gældende ordning forventes indbetalt i arbejdsgiverbidrag til arbejdsløshedsforsikringen.
 De nærmere regler om beregning af bidraget vil blive fastsat ved lov.
 Det foreslås, at lovforslaget træder i kraft 1. januar 1988.
Af hensyn til opkrævningen af forfaldne men ikke indbetalte bidrag efter de hidtil gældende regler opretholdes § 85 og § 101, stk. 2 og 3, i den hidtidige affattelse indtil 1. januar 1989.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 83 affattes således:
» § 83. Arbejdsgiverne skal bidrage til nedbringelse af  

 statens udgifter til atbejdsløshedsforsikringen.
Nærmere regler herom fastsættes ved lov.«.
 2. §§ 84 og 85 ophæves.
§ 83. Til nedbringelse af statskassens udgifter til arbejdsløshedsforsikringen betales et bidrag fra samtlige arbejdsgivere, der skal betale bidrag til Arbejdsgivernes Elevrefusion.
Arbejdsmarkedets Tillægspension opkræver bidraget ved hvert kvartals udløb sammen med ATP-bidaget.
§ 84. Arbejdsgiverbidraget beregnes af Arbejdsmarkedets Tillægspension på grundlag af indbetalte ATP-bidrag.
Bidraget fastsættes således, at det for hver lønmodtager, for hvem arbejdsgiveren skal betale fuldt ATP-bidrag, årligt udgør et beløb, der svarer til 12 gange højeste dagpenge pr. 1. juli det foregående år, jfr. § 47. Udgør ATP-bidraget mindre end fuldt bidrag, nedsættes arbejdsgiverbidraget forholdsmæssigt.
Stk. 2. I det for et kvartal beregnede arbejdsgiverbidrag fratrækkes for hver arbejdsgiver et beløb, der svarer til 1/4 af det årlige bidrag for een lønmodtager.
Dette gælder, uanset hvor mange kvartaler det ATP-bidrag, der danner grundlag for beregningen, vedrører.
§ 85. Arbejdsministeren fastsætter de nærmere regler om beregning og betaling af bidrag, herunder om frist for betalingen.
Det kan ved disse regler bestemmes, at Arbejdsmarkedets Tillægspension kan give henstand med indbetaling samt eftergive bidrag og renter.
Stk. 2. Sker indbetaling af bidrag ikke rettidigt, skal arbejdsgiveren betale renter af bidraget med 1 1/2 pct. for hver påbegyndt måned fra kvartalets udløb, jfr. § 83.
Stk. 3. Arbejdsmarkedets Tillægspension har udpantningsret for bidrag og renter.
Stk. 4. Indbetalte bidrag overføres kvartalsvis af Arbejdsmarkedets Tillægspension til direktoratet for arbejdsløshedsforsikringen, som udreder vederlag til Arbejdsmarkedets Tillægspension af bidraget.
Stk. 5. Afgørelsen om bidragspligt og bidrag, herunder beregning og opkrævning, kan inden for en frist af 4 uger fra den dag, hvor afgørelsen er meddelt, indbringes for Ankenævnet for Arbejdsmarkedets Tillægspension, jfr. § 28 i lov om Arbejdsmarkedets Tillægspension.
 3. § 101, stk. 2, ophæves.
 Stk. 3 bliver herefter stk. 2.
 4. I § 101, stk. 3, der bliver stk. 2, udgår: »og 2«.
§ 101. - - - Stk. 2. Arbejdsgivere, der undlader rettidigt at indbetale bidrag, jfr. §§ 83 og 85, straffes med bøde.
Stk. 3. Er overtrædelsen i stk. 1 og 2 begået af et aktieselskab, andelsselskab eller lignende, kan der pålægges selskabet som sådant bødeansvar.
Er overtrædelsen begået af en kommune eller et kommunalt fællesskab, jfr. § 60 i lov om kommunernes styrelse, kan der pålægges kommunen eller det kommunale fællesskab bødeansvar.
Særlige noter: (* 1) Betænkningen til lovforslaget er indeholdt i en samlebetænkning for lovforslagene L 125 til og med L 128.
 Betænkningen er registreret som DOKNAVN BT L 125 19871214.
