På grund af de begrænsede muligheder for at  

 føre bevis for Pressenævnet, kunne Nævnet ikke tage stilling til, om der var  

 sket misredigering ved, at [K]s udsagn Vi er vel oppe omkring et par  

 hundrede  

 fremstod som en oplysning om antal udskrevne piller, og ikke som oplysning  

 om,  

 hvor mange spillere der blev udskrevet piller til.
På grundlag af DRs  

 egen  

 udskrift af telefonsamtalen den 3. september 2006 fandt Pressenævnet  

 imidlertid, at interviewet var misredigeret ved, at man havde fjernet [K]s  

 indledende svar med oplysning om, at han ikke alene var i [fodboldklub A],  

 men  

 også i [fodboldklub B].
Dette bevirkede, at den følgende tale om det samlede  

 pilleforbrug sættes i relation til forbruget alene i [fodboldklub A], og ikke  

 til forbruget i begge klubber.
Pressenævnet fandt endvidere, at udsagnet  

 Vi  

 har også interviewet fodboldlægen i [fodboldklub A], [K], der har udskrevet  

 næsten 3000 smertestillende tabletter om året  i strid med de  

 faktiske  

 forhold trods journalistens kendskab hertil - fremstod som om de angivne  

 tabletter alene anvendes i [fodboldklub A].
Nævnet fandt, at DR herved havde  

 overtrådt god presseskik.
Pressenævnet lagde til grund, at  

 journalisten inden interviewet med [K] præsenterede sig og oplyste, at han  

 ringede som journalist fra Danmarks Radio.
En båndoptager må i dag anses for  

 et  

 almindeligt journalistisk arbejdsredskab, og nævnet fandt ikke grundlag for  

 at  

 kritisere, at interviewet blev optaget på bånd, uden at journalisten gjorde  

[K]  

 opmærksom på det.
Pressenævnet finder det som udgangspunkt  

 betænkeligt at bringe optagelser indhentet med skjult mikrofon, uden at  

 efterfølgende samtykke er tilvejebragt.
En sådan fremgangsmåde kan kun være  

 berettiget efter en nøje afvejning af den samfundsmæssige interesse i forhold  

 til den enkeltes krav på beskyttelse i hvert enkelt tilfælde.
Der skal  

 imidlertid gives den optagne mulighed for i udsendelsen at kommentere  

 optagelserne i den sammenhæng, hvori de bringes.
Nævnet fandt, at den samfundsmæssige  

 interesse i at belyse en omfattende anvendelse af smertestillende medicin i  

 fodboldverdenen gjorde det berettiget at offentliggøre det båndede  

 telefoninterview. [K] fik imidlertid ikke mulighed for at kommentere  

 optagelserne, og han blev ikke gjort bekendt med udsendelsens vinkling, en  

 mulig sammenhæng mellem medicinforbruget og uforklarlige dødsfald.
Tværtimod  

 havde producenten på forhånd i brevet af 5. april 2006 angivet en anden  

 vinkling af udsendelsen.
Pressenævnet fandt, at god presseskik herved var  

 overtrådt, og udtalte sin kritik.
Pressenævnets  

 kendelse i sag 2006-6-396 [K] har klaget til  

 Pressenævnet over en udsendelse i Danmarks Radio den 20. september 2006, idet  

 han mener, at god presseskik er tilsidesat.
1. Sagsfremstilling Danmarks Radio bragte den 20.  

 september 2006 en tv-udsendelse   

  

 Når  

 døden spiller med.
Udsendelsen havde til formål at vise, at  

 fodboldverdenen i stort omfang anvender smertestillende medicin (gigtpiller).  

 Det blev tilkendegivet, at der kunne være sammenhæng mellem anvendelsen af  

 denne medicin og 4 fodboldspilleres uforklarlige dødsfald på banen.
Af  

 udsendelsen fremgår blandt andet følgende:
  

  

 Speak  

  

 : Vi har også kigget på [fodboldklub A].
Lægen i [fodboldklub  

 A] hedder [K].
Han har det overordnede ansvar for, at klubbens spillere er  

 klar  

 til kamp.
I øjeblikket tæller [fodboldklub A]s trup 26 spillere.
Fem er på  

 skadeslisten.
Og nu begynder mystikken at brede sig. [K] har nemlig udleveret  

 næsten 3000 receptpligtige smertestillende tabletter om året.
 Steffen Thirstrup, overlæge, Lægemiddelstyrelsen:  

  

 3000 tabletter om  

 året er noget, der ligger langt over, hvad en gennemsnitslæge normalt  

 udskriver  

 i Danmark.
 Speak:  

  

 Vi beslutter os for at kontakte både Frank Odgaard og [K]  

 for at spørge dem om deres ordination af smertestillende medicin, men inden  

 vi  

 når så langt, rammer et nyt tragisk dødsfald fodboldverdenen.
Interviewer:  

  

 Du har ikke noget bud på det? Frank Odgaard, cheflæge, FC København:  

  

 På hvor mange piller, der  

 bliver udleveret? Nej, det har jeg ikke, fordi altså vi dækker jo ikke kun  

 førsteholdstruppen på 25 mand.
Vi dækker jo mange forskellige spillere.
Så  

 kommer der ungdomsspillere, som har fået akutte skader, vi har set om  

 mandagen.  

 Så får de måske tabletter til tre dage.
Så det.
Det er jo ikke sådan, vi  

 skriver ned, hvor mange vi udskriver, men det.
Interviewer:  

  

 Nej, men er det 100 om året? Eller 1000 om året, 3000  

 om året? Frank Odgaard:  

  

 Nej, det er ikke 1000. Jamen, du skal.
Hvis det er  

 til førsteholdstruppen, som er 25 mand.
Det ved jeg ikke.
Det er måske 100.  

 Måske 50.
Speak:  

  

 Men ifølge vores oplysninger udskriver Frank Odgaard selv  

 næsten 1500 smertestillende tabletter om året.
Samlet udskriver FCKs to læger  

 1800 tabletter.
Vi har også en interviewaftale med fodboldlægen i  

[fodboldklub  

 A], [K], der har udskrevet næsten 3000 smertestillende tabletter om året.
Men  

 inden vi når så langt, ringer ledelsen i [fodboldklub A].
Vi modtager denne  

 besked på vores telefonsvarer.
[A], sportschef, [fodboldklub A] (telefonsvarer):  

  

[A], [fodboldklub  

 A].
Vi er kommet frem til, at vi takker nej tak.
Speak:  

  

 Med den viden ringer vi til lægen [K].
Manden der har  

 ansvaret for medicin-udskrivningerne.
[K], læge, [fodboldklub A] (over telefonen):  

  

 Vi vil altså ikke være  

 med.
Folk er bekymret for dine journalistiske metoder, og jeg har også  

 snakket  

 med Frank Odgaard, som du interviewede i Idrætsparken.
Og han var ikke  

 specielt  

 begejstret for den måde, som interviewet blev drejet på.
Derfor bliver jeg  

 nødt  

 til at sige nej til dig.
Interviewer:  

  

 Men kan du svare mig på, hvor meget smertestillende  

 medicin udskriver du om året? [K]:  

  

 Jamen altså, altså.
Det ved jeg sgu ikke.
Det er sgu meget  

 forskelligt.
Det ved jeg sgu ikke.
Det er sgu ikke ret meget.
Vi er vel op  

 omkring et par hundrede vil jeg tro.
Det er nok deromkring.
Men altså, ved du  

 hvad? Jeg ved det ikke, hvor mange det er.
Men jeg køber jo også noget til  

 mig  

 selv.
Jeg spiser jo også selv smertestillende, når jeg har ondt i mine  

 muskler,  

 så skal jeg selv bruge det.
Men jeg ved ikke, hvor meget det er.
Interviewer:  

  

 Altså ifølge mine oplysninger udskriver du op mod 3000  

 smertestillende tabletter om året.
Hvad siger du til det? [K]:  

  

 Ved du hvad altså, jeg ved ikke rigtig, hvor du vil hen med  

 det her, så jeg stiller mig fuldstændig solidarisk med klubben. Udsendelsen var produceret  

 for DR af Bastard Film, der i et brev af 5. april 2006 til [fodboldklub A]  

 havde skrevet blandt andet:
 Som vi aftalte i går, sender  

 jeg dig kort beskrivelse af vores tanker med [fodboldklub A] som en lille del  

 af en større dokumentar.
 Almindelige fodboldfans og  

 tilskuere kan ofte undre sig over, hvordan spillere kan klare den ekstreme  

 fysik og være på banen søndag efter søndag.
Helt konkret betyder det, at  

 vi ser på vigtigheden af så få skader som muligt.
Hvad betyder skaderne for  

 en  

 trup, for den enkelte spiller, og hvad gør holdet for at undgå skader og  

 behandle dem så hurtigt som muligt. 2. Parternes synspunkter 2.1. [K]s synspunkter [K] har anført, at  

 produktionsselskabet er kommet i besiddelse af oplysning om hans årlige  

 udskrivning  

 af gigtpiller på ulovlig måde, og at det er i strid med god presseskik at  

 bringe ulovligt indhentede oplysninger.
[K] har endvidere gjort  

 gældende, at telefoninterviewet er forvansket ved redigeringen.
Han blev  

 spurgt, hvor mange spillere han årligt behandler, hvortil han svarede noget i  

 retning af: Vi er vel oppe på et par hundrede. Udsendelsen er  

 imidlertid  

 klippet sådan sammen, at udsagnet bringes som svar på spørgsmålet: Hvor  

 mange  

 piller bruger I så i [fodboldklub A]? Det fremstår suspekt, at han  

 siger 200  

 tabletter, mens det stærkt antydes, at der bruges 3000 tabletter i  

[fodboldklub  

 A]. [K] har desuden anført, at han fortalte journalisten om sit arbejde,  

 herunder, at han var læge for [fodboldklub A] og [fodboldklub B]samt  

 konsulent  

 for 5-6 klubber og herudover behandlede smertepatienter ved siden af jobbet  

 som  

 hospitalslæge.
Det oplyses imidlertid ikke i udsendelsen.
I udsendelsen  

 fremstår det, som om der i [fodboldklub A] alene anvendes 3000 tabletter,  

 hvilket ikke er korrekt, idet de 3000 tabletter er fordelt over syv klubber,  

 smerteklinikken og ham selv.
[K] har videre klaget over,  

 at han på intet tidspunkt blev gjort bekendt med, at samtalen blev optaget på  

 bånd, endsige at båndoptagelsen blev bragt i en udsendelse.
Han har oplyst,  

 at  

 to af de fire omtalte spillere ikke døde af uforklarlige årsager, men af en  

 bindevævssygdom henholdsvis en medfødt hjertefejl, og at Rigshospitalets  

 hjertelæger afviser, at der er bevis for, at gigtpiller kan medføre  

 uforklarlige hjertefejl.
Der er ikke nogen samfundsmæssige interesse i at  

 bringe misvisende oplysninger om en sådan påstået sammenhæng.
Endelig fik han  

 ikke mulighed for at kommentere optagelserne i sammenhæng med udsendelsen.
2.2. Danmarks Radios synspunkter Danmarks Radio har under  

 henvisning til kildebeskyttelsen afvist at meddele, hvorledes oplysningerne  

 om [K]s  

 udskrivning af piller er fremkommet, og i øvrigt gjort gældende, at brugen af  

 disse oplysninger ikke er i strid med god presseskik.
Danmarks Radio har endvidere  

 afvist, at der er sket en misvisende redigering, og at [K]s svar er klippet  

 ud  

 af én sammenhæng og sat ind i en helt anden.
Danmarks Radio har henvist til  

 en  

 udskrift af den båndede telefonsamtale af 3. september 2006, hvorefter  

 telefonsamtalen blandt andet lød som følger:
  

  

 Interviewer:  

  

 Og jeg bliver nødt til at spørge dig om det.
Du skal  

 jo have haft muligheden for at svare på de her spørgsmål omkring brugen af  

 smertestillende medicin.
Jamen, kan du svare mig på, hvor meget  

 smertestillende  

 medicin du udskriver om året? [K]:  

  

 Jamen altså.
Det ved jeg sgu ikke.
Det er sgu meget  

 forskelligt, fordi jeg er jo ikke alene i [fodboldklub A], vel.
Jeg er jo  

 også  

 i [fodboldklub B].
 Interviewer:  

  

 Ja.
[K]:  

  

 Og det ved jeg sgu ikke.
Det er sgu ikke ret meget.
Altså, når  

 man tænker på, at det dækker måske spillere på, ja to hold ikke, i hvert  

 fald.
Interviewer:  

  

 Jamen, er det 100 tabletter om året, du udskriver  

 eller er det 1000. Er det 3000, er det 5000? [K]:  

  

 Nej, nej.
Overhovedet ikke, overhovedet ikke.
Interviewer:  

  

 Jamen, hvad, hvad.
Hvad leje er vi i? [K]:  

  

 Vi er vel oppe omkring et par hundrede, vil jeg tro.
Interviewer:  

  

 Et par hundrede om året? [K]:  

  

 Ja, det er nok deromkring.
 Interviewer:  

  

 Men altså, det er fordi, altså ifølge mine oplysninger  

 er det et langt, langt højere tal.
[K]  

  

 : Ok, hvad.
Sådan en oplysning, hvor har du den fra? Interviewer  

  

 : Jamen altså, det er nogle oplysninger, jeg har fået.  

 Det er jo derfor.
Det er jo det, jeg gerne vil snakke med dig om.
Det er jo  

 derfor, jeg er nødt til at høre dig om, hvor mange det er.
[K]  

  

 : Aner det ikke.
Og i øvrigt så.
Interviewer  

  

 : Jamen.
Hvis jeg nu for eksempel sagde, at det var  

 tættere på 3000 tabletter om året, lyder det så forkert i dine ører? [K]  

  

 : Ja, det gør det bestemt.
Men altså, ved du hvad? Jeg ved det  

 ikke.
Jeg ved ikke, hvor mange det er.
Jeg køber også til mig selv.
Jeg  

 spiser  

 da også selv smertestillende piller.
Men jeg spiser selvfølgelig ikke andet  

 end  

 i ganske beskedent omfang, ikke.
Når jeg har ondt i mine muskler.
Så kan jeg  

 da  

 selv bruge det, ikke.
Men jeg ved ikke, hvor meget det er.
 Interviewer  

  

 : Jamen, der er alligevel et spring fra, kan man sige,  

 fra et par hundrede til 3000.
[K]  

  

 :   medicin, ikke? Vi bruger, vi bruger jo også antibiotika, vi  

 bruger Panodil.
Vi bruger magnesium, calcium.
Vi bruger, når spillerne skal  

 ud  

 og rejse, så skal de jo vaccineres, ikke.
Så der er vacciner.
Jeg ved ikke,  

 hvor du har de tal fra.
Interviewer  

  

 : Nej.
Men altså, når jeg nu siger, at jeg har fået at  

 vide, at det er op mod 3000 om året.
Hvad siger du så til det? Op til 3000  

 smertestillende tabletter om året.
 [K]  

  

 : Jamen, det synes jeg lyder af alt for meget.
 Interviewer  

  

 : Men det er ikke noget, du kan lægge.
[K]  

  

 : Skulle vi bruge 3000 tabletter om året i Nordsjælland? Interviewer  

  

 : Ja, det ved jeg ikke.
Det er jo bare i forhold til  

 altså, hvor mange du udskriver.
[K]:  

  

 Det tror jeg ikke på.
Det tror jeg ikke på.
Men altså, ved du  

 hvad? Altså, jeg ved ikke rigtigt, hvor du vil hen med det her.
Så jeg  

 bliver.  

 Jeg stiller mig fuldstændig solidarisk med klubben.
Og med vore  

 superligakolleger.
Du må henvende dig til vores, til vores Superliga Læge  

 Forening, hvis du vil vide mere. Danmarks Radio har herudover  

 anført, at det af udsendelsen alene fremgår, at klager udskriver 3000 piller  

 om  

 året, men udsendelsen går ikke nærmere ind på, hvilke aktiviteter de dækker.  

[K]  

 har rutine i omgang med medier, og der er derfor ikke en særlig pligt til at  

 stille kontrolspørgsmål for at sikre, at der ikke er indfortolket nogle  

 bestemte forudsætninger i besvarelsen af de stillede spørgsmål.
 Danmarks Radio har anført, at  

 journalisten præsenterede sig forud for optagelsen af telefonsamtalerne.  

 Klager  

 må som cheflæge i en superligaklub og overlæge antages at have rutine i at  

 omgås pressen, hvorfor han formodes at vide, at journalister optager  

 samtaler.
Danmarks Radio har bekræftet,  

 at optagelserne er bragt uden [K]s samtykke.
Danmarks Radio har imidlertid  

 anført, at programmet havde som formål at belyse fodboldverdenens omfattende  

 brug af den slags smertestillende medicin, der sædvanligvis anvendes til  

 gigtsmertebehandling, samt at der kan være en sammenhæng mellem brug af denne  

 medicin og flere fodboldspilleres død.
Den samfundsmæssige interesse i at  

 søge  

 oplyst, hvor meget receptpligtig smertestillende medicin, der bliver  

 udskrevet  

 af sportslæger, overstiger hensynet til klageren.
Det var kun muligt at  

 dokumentere oplysningerne ved at bringe samtalerne, idet klager afviste at  

 medvirke i udsendelsen.
Danmarks Radio har afvist, at det er et brud på god  

 presseskik, at medvirkende i udsendelser ikke får tilbudt at se programmet,  

 inden det bringes. [K] fik lejlighed til at kommentere oplysningen om  

 omfanget  

 af medicinudskrivningen under telefonsamtalen den 3. september 2006.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
 Niels Grubbe, Hans Peter Blicher,  

 Lene Sarup og Ole Askvig.
Det ligger uden for Nævnets  

 kompetence at afgøre, om straffeloven er overtrådt ved indhentelsen af  

 oplysningen om, hvor mange piller [K]s udskriver om året.
Denne afgørelse  

 hører  

 under domstolene.
Pressenævnet finder imidlertid, at Danmarks Radio ikke har  

 overtrådt god presseskik ved at bringe den muligvis ulovligt indhentede  

 oplysning.
På grund af de begrænsede  

 muligheder for at føre bevis for Pressenævnet, kan Nævnet ikke tage stilling  

 til, om der er sket misredigering ved, at [K]s udsagn Vi er vel oppe  

 omkring  

 et par hundrede fremstår som en oplysning om antal udskrevne piller, og  

 ikke  

 som oplysning om, hvor mange spillere der udskrives piller til.
På grundlag  

 af  

 DRs egen udskrift af telefonsamtalen den 3. september 2006 finder  

 Pressenævnet  

 imidlertid, at interviewet er misredigeret ved, at man har fjernet [K]s  

 indledende svar med oplysning om, at han ikke alene er i [fodboldklub A], men  

 også i [fodboldklub B].
Dette bevirker, at den følgende tale om det samlede  

 pilleforbrug sættes i relation til forbruget alene i [fodboldklub A], og ikke  

 til forbruget i begge klubber.
Pressenævnet finder endvidere, at udsagnet  

 Vi  

 har også interviewet fodboldlægen i [fodboldklub A], [K], der har udskrevet  

 næsten 3000 smertestillende tabletter om året  i strid med de  

 faktiske  

 forhold trods journalistens kendskab hertil - fremstår som om de angivne  

 tabletter alene anvendes i [fodboldklub A].
Nævnet finder, at DR herved har  

 overtrådt god presseskik.
Pressenævnet lægger til  

 grund, at journalisten inden interviewet med [K] præsenterede sig og oplyste,  

 at han ringede som journalist fra Danmarks Radio.
En båndoptager må i dag  

 anses  

 for et almindeligt journalistisk arbejdsredskab, og nævnet finder ikke  

 grundlag  

 for at kritisere, at interviewet blev optaget på bånd, uden at journalisten  

 gjorde [K] opmærksom på det.
Pressenævnet finder det som  

 udgangspunkt betænkeligt at bringe optagelser indhentet med skjult mikrofon,  

 uden at efterfølgende samtykke er tilvejebragt.
En sådan fremgangsmåde kan  

 kun  

 være berettiget efter en nøje afvejning af den samfundsmæssige interesse i  

 forhold til den enkeltes krav på beskyttelse i hvert enkelt tilfælde.
Der  

 skal  

 imidlertid gives den optagne mulighed for i udsendelsen at kommentere  

 optagelserne i den sammenhæng, hvori de bringes.
Nævnet finder, at den  

 samfundsmæssige interesse i at belyse en omfattende anvendelse af  

 smertestillende  

 medicin i fodboldverdenen gjorde det berettiget at offentliggøre det båndede  

 telefoninterview. [K] fik imidlertid ikke mulighed for at kommentere  

 optagelserne, og han blev ikke gjort bekendt med udsendelsens vinkling, en  

 mulig sammenhæng mellem medicinforbruget og uforklarlige dødsfald.
Tværtimod  

 havde producenten på forhånd i brevet af 5. april 2006 angivet en anden  

 vinkling  

 af udsendelsen.
Pressenævnet finder, at god presseskik herved er overtrådt,  

 og  

 udtaler sin kritik  

.
 I medfør af medieansvarsloven  

 § 49 pålægger Pressenævnet herefter den ansvarshavende redaktør af Danmarks  

 Radio at offentliggøre følgende:
Kendelse fra Pressenævnet Danmarks Radio bragte den 20. september 2006 udsendelsen Når døden  

 spiller med vedrørende en mulig sammenhæng mellem fodboldspilleres  

 uforklarlige dødsfald og anvendelsen af smertestillende medicin.
I  

 udsendelsen  

 omtales [fodboldklub A]s læges udskrivning af smertestillende medicin.
Lægen  

 har klaget til Pressenævnet, idet han mener, at god presseskik er tilsidesat.
 Pressenævnets afgørelse og begrundelse  

 :
På grund af de begrænsede muligheder for at føre bevis for  

 Pressenævnet, kan Nævnet ikke tage stilling til, om der er sket misredigering  

 ved, at [K]s udsagn Vi er vel oppe omkring et par hundrede  

 fremstår som en  

 oplysning om antal udskrevne piller, og ikke som oplysning om, hvor mange  

 spillere der udskrives piller til.
På grundlag af DRs egen udskrift af  

 telefonsamtalen den 3. september 2006 finder Pressenævnet imidlertid, at  

 interviewet er misredigeret ved, at man har fjernet [K]s indledende svar med  

 oplysning  

 om, at han ikke alene er i [fodboldklub A], men også i [fodboldklub B].
Dette  

 bevirker, at den følgende tale om det samlede pilleforbrug sættes i relation  

 til forbruget alene i [fodboldklub A], og ikke til forbruget i begge klubber.  

 Pressenævnet finder endvidere, at udsagnet Vi har også interviewet  

 fodboldlægen i [fodboldklub A], [K], der har udskrevet næsten 3000  

 smertestillende tabletter om året  i strid med de faktiske  

 forhold trods  

 journalistens kendskab hertil - fremstår som om de angivne tabletter alene  

 anvendes i [fodboldklub A].
Nævnet finder, at DR herved har overtrådt god  

 presseskik.
Pressenævnet finder det som udgangspunkt betænkeligt at bringe  

 optagelser indhentet med skjult mikrofon, uden at efterfølgende samtykke er  

 tilvejebragt.
En sådan fremgangsmåde kan kun være berettiget efter en nøje  

 afvejning af den samfundsmæssige interesse i forhold til den enkeltes krav på  

 beskyttelse i hvert enkelt tilfælde.
Der skal imidlertid gives den optagne  

 mulighed for i udsendelsen at kommentere optagelserne i den sammenhæng, hvori  

 de bringes.
Nævnet finder, at den samfundsmæssige interesse i at belyse en  

 omfattende anvendelse af smertestillende medicin i fodboldverdenen gjorde det  

 berettiget at offentliggøre det båndede telefoninterview. [K] fik imidlertid  

 ikke mulighed for at kommentere optagelserne, og han blev ikke gjort bekendt  

 med udsendelsens vinkling, en mulig sammenhæng mellem medicinforbruget og  

 uforklarlige dødsfald.
Tværtimod havde producenten på forhånd i brevet af 5.  

 april 2006 angivet en anden vinkling af udsendelsen.
Pressenævnet finder, at  

 god presseskik herved er overtrådt, og udtaler sin kritik  

.
