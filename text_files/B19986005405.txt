Teknisk forskrift om besætningens  

 sprogfærdigheder i passagerskibe I medfør af § 1, stk. 2, § 6, § 11, stk. 2, og § 28 i lov om skibes  

 sikkerhed m.v., jf. lovbekendtgørelse nr. 594 af 26. juni 1996, som  

 ændret ved lov nr. 887 af 3. december 1997 og efter bemyndigelse i  

 bekendtgørelse nr. 694 af 17. august 1995 fastsættes:
 § 1. Forskriften gælder for danske  

 passagerskibe, samt udenlandske passagerskibe i rutefart til dansk havn eller  

 mellem danske havne.
 Stk. 2. Forskriften gælder tillige for  

 færøske passagerskibe, således at hvor der i forskriften  

 nævnes danske passagerskibe, danske havne og dansk sprog, i stedet  

 forstås færøske passagerskibe, færøske havne  

 og færøsk/dansk sprog.
 Stk. 3. Forskriften gælder tillige for  

 grønlandske passagerskibe, således at hvor der i forskriften  

 nævnes danske passagerskibe, danske havne og dansk sprog, i stedet  

 forstås grønlandske passagerskibe, grønlandske havne og  

 grønlandsk/dansk sprog.
 § 2. Rederen og skibets fører skal  

 sørge for, at alle besætningsmedlemmerne har  

 sprogfærdigheder, der sætter dem i stand til at kommunikere  

 indbyrdes og efterleve bestemmelserne i §§ 3-6.
§ 3. I skibe i fart mellem danske havne  

 skal 1)	der fra broen kunne gives sikkerhedsinformation over  

 højttaleranlægget på dansk og engelsk, og 2)	alle besætningsmedlemmer skal kunne kommunikere med  

 passagererne på dansk.
 § 4. I skibe i fart mellem danske og nordiske  

 havne gælder bestemmelserne i ' 3, dog kan kommunikationen med passagererne i  

 stedet for på dansk foregå på svensk eller norsk.
§ 5. I skibe i fart mellem danske og ikke-nordiske  

 havne skal 1)	sikkerhedsinformation over højttaleranlægget gives  

 på dansk og engelsk samt sprog, der tales i de lande skibet  

 anløber, og 2)	alle besætningsmedlemmer kunne vejlede og bistå med  

 informationer på engelsk.
For skibe i fart mellem danske og tyske havne  

 kan anvendes tysk i stedet for engelsk.
§ 6. I danske skibe i fart mellem udenlandske  

 havne, skal 1)	sikkerhedsinformation til passagererne gives på de nationers  

 sprog, der erfaringsmæssigt er repræsenteret om bord, samt  

 engelsk, og 2)	alle besætningsmedlemmer kunne vejlede og bistå med  

 informationer på engelsk.
 Stk. 2. Hvor andre sprog end de i stk. 1 nævnte er  

 naturlige i forhold til passagererne, kan Søfartsstyrelsen  

 træffe særlig afgørelse om sprog om bord.
 § 7. Det tillades, at der om bord er enkelte  

 artister, specialister eller tilsvarende personer med specialopgaver, som  

 ikke opfylder sprogkravene i §§ 3-6.
 § 8. Skibets nationalitet og sikkerhedssproget om  

 bord skal gøres kendt for passagererne før  

 ombordstigningen.
 § 9. Overtrædelse af denne forskrift  

 straffes med bøde, hæfte eller fængsel i indtil 1  

 år.
 Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 forsætligt eller ved grov uagtsomhed.
Stk. 3. Ved straffens udmåling efter stk. 1 og 2  

 skal det betragtes som en skærpende omstændighed, 1)	at der ved overtrædelsen er sket skade på liv eller  

 helbred eller fremkaldt fare herfor, 2)	at der tidligere er afgivet påbud efter § 15 i lov om skibes  

 sikkerhed m.v. for samme eller tilsvarende forhold, eller 3)	at der ved overtrædelsen er opnået eller tilsigtet en  

 økonomisk fordel for den pågældende selv eller  

 andre.
 Stk. 4. Det skal betragtes som en særligt  

 skærpende omstændighed, at der for unge under 18 år er sket  

 skade på liv eller helbred eller fremkaldt fare herfor, jf. stk. 3, nr.  

 1.
Stk. 5. Sker der ikke konfiskation af udbytte, som er  

 opnået ved overtrædelsen, skal der ved udmåling af  

 bøde, herunder tillægsbøde, tages særligt hensyn  

 til størrelsen af en opnået eller tilsigtet økonomisk fordel.
 Stk. 6. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 10. Forskriften træder i kraft den 1.  

 april 1998.
 Stk. 2. Teknisk forskrift nr. 5 af 27. maj 1994 om  

 besætningens sprogfærdigheder i passagerskibe ophæves.
Søfartsstyrelsen, den 4. december  

 1997 Christian Breinholt /Peter Lauridsen Bemærkninger til teknisk forskrift om  

 besætningens sprogfærdigheder i passagerskibe:
Det enkelte besætningsmedlems mundtlige  

 sprogfærdigheder skal sætte vedkommende i stand til at  

 kommunikere med passagererne på det aktuelle sprog.
Som vejledning  

 bør det enkelte besætningsmedlem have sprogfærdigheder  

 svarende til et ordforråd på omkring 400 relevante ord.
Der  

 henvises endvidere til vejledninger om sprogkundskaber fra den internationale  

 maritime organisation (IMO).*) *)Vejledninger om sprog i forbindelse med  

 nødsituationer m.m. er under udarbejdelse i IMO.
 IMO har udgivet følgende vejledninger:
Resolution A.770(18) Minimum training requirements for personnel nominated to assist passengers  

 in emergency situations on passenger ships.
