Nr BSF 11 Forslag til folketingsbeslutning Folketingsbeslutning om Folketingets  

 Ombudsmands beretning for året 1991 den 20. oktober 1992 Vedtaget ved anden (sidste) behandling den 5. november 1992 Folketinget tager Folketingets Ombudsmands beretning for året 1991 til efterretning.
Oprindeligt fremsat forslag I overensstemmelse med bestemmelserne i § 7, stk. 1, nr. 18, i Folketingets forretningsorden har Retsudvalget behandlet Folketingets Ombudsmands beretning for året 1991.
 Et flertal (udvalget med undtagelse af Fremskridtspartiets medlem)  

 har intet at bemærke til beretningen.
 Et mindretal (Fremskridtspartiets medlem af udvalget) indstiller  

 beretningen til forkastelse og udtaler i denne forbindelse:
Mindretallet konstaterer, at ombudsmandsinstitutionen åbenbart ikke har  

 noget personaleloft, idet man i forhold til ombudsmandsberetningen for året  

 1990 har forøget personalet med ca. 20 ansatte.
Personaleforøgelsen skal ses  

 i forhold til, at de realitetsbehandlede sager har haft en let faldende  

 tendens.
Sammenholdt med antal ansatte giver det ca. 20 sager til  

 realitetsbehandling pr. ansat.
Ombudsmanden har fyldt beretningen med håndplukkede sager, som  

 ombudsmanden skønner »måtte være af almindelig interesse«, jf.  

 forordet til beretningen.
En af de sager, som ombudsmanden skønner har  

 offentlighedens interesse, er, hvorvidt det er korrekt, at Direktoratet for  

 Udlændinge har besluttet, at en brasiliansk sambadansende prostitueret skulle  

 udvises, efter at kvinden på professionel måde havde bedrevet og ernæret sig  

 ved utugt.
 Ombudsmanden gik med stor flid ind i sagen og fandt ud af, at den  

 professionelle utugtskvinde ikke havde fået advarsel, inden Direktoratet for  

 Udlændinge tog beslutning om udvisning, hvorfor udvisningen ikke var korrekt.
 Forhistorien er, at den pågældende kvinde havde fået tilsendt sin arbejds-  

 og opholdstilladelse til en bar i Brasilien via generalkonsulatet i Rio de  

 Janeiro, idet kvinden gerne ville optræde som artist i Danmark.
 Spørgsmålet rejser sig efterfølgende, om pågældende kvinde nogen sinde  

 burde have fået arbejdstilladelse i Danmark - mere end, om hun senere burde  

 udvises for utugt.
 I stedet burde ombudsmanden nok have skrevet et par linier om de mange  

 sager, som ombudsmanden ikke fandt havde almen interesse.
Forholdet er, at det er ombudsmanden, der alene vurderer, om en sag skal  

 realitetsbehandles, og herefter, om den giver anledning til nogen form for  

 reaktion.
Herefter er det samme ombudsmand, der har beføjelsen til at skønne,  

 hvilke sager der skal nyde offentlighedens interesse.
 I den forbindelse kunne det være interessant, om ombudsmanden havde omtalt  

 andre sager end dem, der gav anledning til henstilling eller kritik, og  

 hvorfor ombudsmanden ikke fandt anledning til at henstille eller kritisere.
 Når årsberetningen for 1991 er blevet på færre sider, så skyldes det nok,  

 at ombudsmanden har været travlt beskæftiget med at sælge det danske  

 ombudsmandssystem til diverse Østlande, Tanzania, Mexico, Rumænien,  

 Jugoslavien m.v.
 Ombudsmanden har dog ikke haft nogen særlig heldig hånd med sin  

 skatteyderbetalte demokratiseringsproces under forsøget på at indføre en  

 ombudsmandsinstitution i Jugoslavien.
 Fremskridtspartiet finder det uheldigt, at ombudsmanden i sparetider  

 bruger den såkaldte demokratiseringsfond og Udenrigsministeriets kasse til at  

 betale for diverse besøg.
Som udtalt af Fremskridtspartiet i tidligere betænkninger og indstillinger  

 vedrørende ombudsmandens beretninger nyder den nuværende ombudsmand ikke  

 Fremskridtspartiets tillid.
Fremskridtspartiet kan således heller ikke have  

 tillid til den af ombudsmanden udarbejdede beretning.
 Et flertal (udvalget med undtagelse af Fremskridtspartiets medlem)  

 fremsætter herefter følgende:
 Forslag til folketingsbeslutning om Folketingets Ombudsmands beretning  

 for året 1991.
 Folketinget tager Folketingets Ombudsmands beretning for året 1991 til  

 efterretning.
