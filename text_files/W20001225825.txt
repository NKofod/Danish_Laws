Patienten blev i slutningen af marts 1999 på grund af  

 betændelse i højre albue akut indlagt på  

 ortopædkirurgisk afdeling, Hospital 1. Den undersøgende  

 overlæge vurderede, at der var behov for operation af albuen.
Han  

 besluttede samtidigt at standse behandlingen med Prednisolon for at  

 nedsætte infektionsrisikoen.
Patienten blev opereret i albuen og en uge  

 senere fandt den undersøgende 1. reservelæge, at hun kunne  

 udskrives til fjernelse af tråde hos egen læge. 1.  

 reservelægen angav ikke i journalen eller i udskrivningsbrevet  

 medicinstatus ved udskrivelsen.
I maj 1999 blev patienten indlagt på Hospital 3 af egen læge  

 på grund af urinvejsinfektion og lungebetændelse samt  

 væskende sår på albuen.
Hun havde da fået den  

 høje dosis Binyrebarkhormon (steroid) igennem 4 måneder.
Hendes  

 almentilstand var så svækket, at operation for hjernesvulsten  

 næppe kunne komme på tale.
Patienten sløjede hurtigt af og  

 døde.
Klage over medicinering med høj dosis  

 Prednisolon Patientklagenævnet fandt ikke grundlag for kritik af den  

 afdelingslæge, der i februar 1999 fortsatte behandlingen med  

 højdosis Prednisolon, idet nævnet lagde vægt på, at  

 en CT-scanning havde vist hjernesvulst, og at lægen forventede svar fra  

 neurokirurgisk afdeling, Hospital 2, indenfor få dage.
Nævnet fandt videre ikke grundlag for kritik af den udskrivende  

 læge A, idet nævnet lagde vægt på, at lægen  

 tilså patienten, som var velbefindende, vågen og upåvirket.  

 Videre lagde nævnet vægt på, at lægen i forbindelse  

 med udskrivelsen udfærdigede en udførlig epikrise.
Nævnet  

 fandt ikke, at det kunne kritiseres, at lægen ikke lagde en plan for  

 aftrapning af højdosisbehandling af Prednisolon, idet tidspunktet for  

 en eventuel aftrapning var afhængigt af svaret fra neurokirurgisk  

 afdeling.
Patientklagenævnet fandt ikke grundlag for kritik af, at  

 overlægen i slutningen af marts 1999 seponerede præparatet  

 Prednisolon.
Nævnet lagde vægt på, at en højdosis  

 Prednisolon kan påvirke immunforsvaret og dermed muligheden for at  

 behandle en aktuel infektion.
Nævnet fandt imidlertid, at det var  

 kritisabelt, at overlægen, da han seponerede Prednislonen ikke  

 markerede seponeringen på medicinskemaet, idet nævnet herved  

 lagde vægt på, at det af Hospital 1s interne retningslinjer, som  

 også gælder for ortopædkirurgisk afdeling, fremgår,  

 at det er lægerne, der skriver alle ordinationerne på  

 medicinskemaet og signerer for hver enkelt ordination.
For så vidt  

 angår seponering fremgår det af retningslinjerne, at en  

 seponering skal markeres med en skråstreg efter sidste givne dosis og  

 signeres af lægen.
Nævnet fandt således, at overlægen  

 burde have påført seponeringen af Prednisolon på  

 medicinskemaet af hensyn til den fortsatte behandling af patienten.
For så vidt angik l. reservelægens behandling af patienten i  

 starten af april 1999, fandt nævnet, at han relevant tilså hendes  

 sår, og på baggrund af denne undersøgelse vurderede, at  

 hun kunne udskrives.
Nævnet fandt ikke at kunne kritisere, at l.  

 reservelægen i forbindelse med sin udfærdigelse af epikrise ikke  

 blev opmærksom på ændringen i medicinstatus.
Nævnet  

 lagde herved vægt på, at det af de interne retningslinjer fra  

 Hospital 1 fremgår, at man i forbindelse med udfærdigelse af  

 epikrisen orienterer sig på medicinordinationsarket, om der er sket  

 ændringer i medicinstatus.
Dette var i det aktuelle tilfælde  

 imidlertid ikke tilfældet.
 Patientklagenævnet fandt ikke grundlag for kritik af den behandling,  

 patienten modtog af de involverede sygeplejersker på  

 ortopædkirurgisk afdeling, Hospital 1, i forbindelse med medicingivning  

 i indlæggelsesperioden, idet nævnet lagde vægt på, at  

 sygeplejerskerne ophældte medicinen i overensstemmelse med  

 retningslinjerne angivet i medicinskemaet.
 For så vidt angik egen læges behandling af patienten, fandt  

 Patientklagenævnet ikke grundlag for kritik, idet lægen på  

 intet tidspunkt modtog oplysninger om, at dosisreduktion var  

 påtænkt, og da det drejede sig om en lidelse, der altid behandles  

 i specialistregi, fandt nævnet ikke at kunne kritisere, at lægen  

 ikke havde handlet anderledes.
