 Nægtelse af godkendelse af ændring i pensionskasses vedtægter.
 Den 29/3 1988 stadfæstede Finanstilsynet bl.a. en ansøgning om godkendelse  

 af, at § 3, stk. 1, i vedtægterne for Pensionskassen for Dyrlæger fik  

 følgende indhold:
»Som kassens medlemmer optages a) Dyrlæger, som ansættes i henhold til kollektiv overenskomst, aftale  

 eller lignende mellem Den Danske Dyrlægeforening og det offentlige eller en  

 privat arbejdsgiver, og som i henhold til overenskomsten eller aftalen er  

 forpligtet til medlemsskab af pensionskassen.« Pensionskassen havde samtidig anmodet om, at ordene: »eller andre med  

 tilsvarende uddannelse« skulle være indsat efter ordet  

 »dyrlæger«.
Der var endvidere fremsat forslag om tilsvarende  

 ændring af § 1, stk. 1. litra b i pensionskassens regulativ om medlemmernes  

 pligter og rettigheder.
Men denne del af forslaget udgik.
Det blev senere  

 forelagt for og vedtaget på kassens ordinære generalforsamling den 17. april  

 1988. I skrivelse af 8. juli 1988 ansøgte kassen herefter igen om  

 stadfæstelse henholdsvis godkendelse af forslaget.
Finanstilsynet afslog påny  

 i skrivelse af 21. oktober 1988 at stadfæste/godkende forslaget.
 Klageren gjorde bl.a. gældende, at man ønsker den ansøgte ændring under  

 henvisning til, at uddannelsessystemer indenfor det, der kan betegnes som det  

 veterinære arbejdsområde omfatter bl.a. bromatologer, biologer i offentlige  

 og private virksomheder over kirurger på smådyrshospitaler til konsulenter i  

 forsikringsselskaber og evt. uddannelser som D.S.'er efter  

 Undervisningsministeriets bekendtgørelse nr. 557 af 15. september 1988 om  

 B.A. og B.S.. Ansøgningen om korrigering af medlemskredsen var foranlediget  

 af og støttet af Den danske Dyrlægeforening, som kassen er knyttet til.
I den af ankenævnet indhentede redegørelse udtalte Finanstilsynet bl.a.,  

 at det af § 2, nr. 1 i bekendtgørelse nr. 459 ag 29. juli 1988 om  

 pensionskassevirksomhed fremgår, at en pensionskasses medlemmer skal være  

 uddannet inden for bestemte uddannelsesområder.
Det indebar, at det af  

 vedtægten og regulativer tydeligt skal fremgå, hvilke uddannelsesområder  

 pensionskassen omfatter.
Derfor havde man udtrykkeligt undladt at stadfæste  

 henholdsvis godkende forslaget i skrivelsen af 29. marts 1988. Tilsynet  

 oplyste endvidere, at man i forbindelse hermed havde foreslået kassen, at man  

 i stedet nævnte de bestemte uddannelsesgrupper, som kunne være aktuelle.
 Ankenævnet udtalte:
Bekendtgørelse nr. 459 af 29. juli 1988 om pensionskassevirksomhed under  

 lov om forsikringsvirksomhed afgrænser (tværgående) pensionskasser fra  

 livsforsikringsselskaber bl.a. gennem forskriften i § 2, hvorefter  

 medlemskredsen i vedkommende kasse skal tilhøre et bestemt uddannelses-  

 virksomheds- eller brancheområde.
Bestemmelsen må antages endvidere at skulle  

 indeholde mulighed for at sikre, at der ikke i en kasse optages medlemmer,  

 der har et andet forsikringsmæssigt grundlag end kassens eksisterende  

 medlemmer, samt at der gives kassens medlemmer lejlighed til på en  

 generalforsamling at tage konkret stilling til optagelse af nye  

 medlemsgrupper.
Med disse bemærkninger tiltrædes det, at den af klageren  

 ønskede tilføjelse til vedtægterne/regulativet - der er af generelt indhold -  

 ikke har kunnet stadfæstes/godkendes.
Nævnet har bemærket sig, at Finanstilsynet har foreslået kassen, at man i  

 stedet nævnte de bestemte uddannelsesgrupper som kunne være aktuelle.
Nævnet  

 har forstået tilsynets forslag således, at man vil tage spørgsmålet om  

 stadfæstelse/godkendelse op til fornyet overvejelse på et sådant grundlag.
