(Til samtlige kommuner og amtskommuner  

 m.fl.) Igangsætningsydelse efter lov om kommunal aktivering er tillige med  

 forsøgsordningerne med jobtræning og individuel jobtræning hos private  

 arbejdsgivere omfattet af EU-traktatens statsstøtteregler til private  

 virksomheder, idet igangsætningsydelsen anses for støtte til en privat  

 virksomhed.
Efter EU-traktaten skal der som udgangspunkt ske godkendelse af  

 statsstøtte til private virksomheder.
EU-Kommissionens godkendelse af den  

 støtte, der ydes til private virksomheder i form af igangsætningsydelsen,  

 udløber med udgangen af 1996.
 På baggrund af igangsætningsydelsens størrelse og dermed den begrænsede  

 størrelse af støtten til den enkelte virksomhed har Kommissionen meddelt, at  

 igangsætningsydelsen fremover skal følge EU's de minimis-regel.
Efter de minimis-reglen kan der ydes statsstøtte til virksomheder uden  

 Kommissionens godkendelse inden for et mindre maximumsbeløb pr. virksomhed -  

 ca. 730.000 kr. over en treårig periode.
Baggrunden herfor er, at tilskud af  

 denne størrelsesorden ikke mærkbart forrykker konkurrencevilkårene mellem  

 medlemslandene. (De minimis-reglen er nærmere beskrevet i bilag I og II.) Socialministeriet skal derfor meddele, at fra 1. januar 1997 skal nye  

 forløb med igangsætningsydelse følge EU's de minimis-regel.
 Kommunerne skal iagtage følgende, når de minimis-reglen anvendes:
 - De minimis-reglen skal alene anvendes på nye forløb med  

 igangsætningsydelse, der etableres fra 1. januar 1997.
 - Underrette kontanthjælpsmodtageren om, at igangsætningsydelsen anses for  

 statsstøtte til pågældendes virksomhed, og at igangsætningsydelsen ydes i  

 henhold til de minimis-reglen.
 - Sørge for, at kontanthjælpsmodtageren underskriver en erklæring på tro  

 og love om, at pågældende ikke udover igangsætningsydelsen vil modtage støtte  

 efter de minimis- reglen, som sammenlagt med igangsætningsydelsen vil  

 overskride støtteloftet efter denne regel.
 - Påse, at der kun ydes igangsætningsydelse til personer der etablerer  

 virksomheder, inden for de sektorer, som er omfattet af de minimis-reglen (se  

 bilag I).
Spørgsmål i anledningen af denne skrivelse kan rettes til fm.
Anne Thuen,  

 tlf. 33 92 46 18 og fm.
Gudrun Vinde, tlf. 33 92 47 05.
Med venlig hilsen Anne Mette Lolk --------------------------------------------- Bilag 1 Beskrivelse af EU's de minimis-regel (* 1) Efter de minimis-reglen kan der inden for et mindre maximumsbeløb - ca.  

 730.000 kr. over en treårig periode - ydes statsstøtte til en virksomhed uden  

 Kommissionens godkendelse.
Baggrunden herfor er, at tilskud af denne  

 størrelsesorden ikke mærkbart forrykker konkurrencevilkårene mellem  

 medlemslandene.
 1. Det maksimale støttebeløb efter de minimis-reglen  

 til virksomheden udgør 100.000 ECU (ca. 730.000 kr.) over en tre-årig  

 periode, der begynder ved udbetalingen af den første de minimis- støtte.
2. Det er den samlede offentlige støtte, der ydes  

 efter de minimis-reglen, der ikke må overskride grænsen.
Dvs. ydes der til  

 virksomheden støtte efter de minimis-reglen til andet formål, er det den  

 samlede støtte, der ikke må overskride de 100.000 ECU over en tre-årig  

 periode.
 Anden støtte ydet efter ordninger, der er godkendt af kommissionen (dvs.  

 både godkendte nationale ordninger samt EU's egne fonde/ordninger), indgår  

 ikke i maximumsbeløbet.
 3. Maksimumsbeløbet omfatter alle støttekategorier -  

 uanset form og formål - med undtagelse af eksportstøtte, som ikke er omfattet  

 af reglen.
 4. Der kan ikke ydes støtte efter de minimis reglen  

 til følgende sektorer:
Kommissionens meddelelse om de minimis-reglen indeholder ikke nærmere  

 angivelse af, hvordan de undtagne sektorer afgrænses.
Socialministeriet kan  

 imidlertid anbefale, at der lægges følgende fortolkninger til grund for  

 administrationen af igangsætningsydelse efter de minimis-reglen.
Ad a) Landbrug og fiskeri Begrundelsen for, at landbrug- herunder gartneri - og fiskeri ikke kan  

 modtage støtte efter de minimis-reglen er, at disse sektorer i forvejen  

 modtager tilskud fra EU's strukturfonde.
Det er kun det primære erhverv indenfor landbrug - herunder gartneri - og  

 fiskeri, der ikke kan modtage de minimis-støtte.
Planteavl, husdyravl (og  

 blandet drift), og fiskeri betragtes således som »primære erhverv«.
 Følgevirksomheder, som forarbejder, bearbejder, konserverer mv. produkter  

 fra det primære erhverv, kan modtage støtte.
Ad b) Transport Der kan ydes støtte til transport af lokal karakter.
Den nærmere  

 afgrænsning af »lokal« må i de enkelte tilfælde bero på en konkret  

 fortolkning.
Ad c) Skibsværfter Da skibsbygningsindustrien er reguleret af EU-retsakter og internationale  

 aftaler, kan skibsværfter ikke modtage støtte efter de minimis-reglen.
Ad d) Kul og stålindustrien I Danmark er det kun Stålvalseværket, der falder ind under traktaten, og  

 dermed er undtaget fra at kunne modtager støtte efter de minimis-reglen.
