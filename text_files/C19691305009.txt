 Hovedkød.
 Da der gennem årene har været en del vanskeligheder med definitionen af  

 hovedkød, og ofte på produktionsvirksomheder har måttet foretages en  

 sortering for anvendelse af hovedkød, modtaget fra slagterier eller  

 opskæringsvirksomheder, opstilles følgende retningslinier:
 Ved hovedkød forståes kød med evt. påsiddende fedt og bindevæv, der  

 udvindes ved afpilning af hoveder (afhudede okse- og kalvehoveder samt  

 afmaskede svinehoveder), og hovedkød må således ikke indeholde tryner, læber,  

 øregange, svær, tungerodsben, knoglestykker, spytkirtler, svælg, gane og  

 mundslimhinde.
 I ovennævnte opremsning af, hvad der ikke må være i hovedkød, er  

 tonsillerne ikke med, idet disse på grund af deres særlige karakter skal  

 fjernes i forbindelse med kontrollen eller ved nedskæring af pluckset og  

 således ikke kommer på tale ved hovedafpilning, jf. i øvrigt tyske  

 mindstekrav, veterinærkalenderen 1968, side 423, afsnit 5, stk. 3, b.
 Der henvises i øvrigt til de af Slagteriernes Forskningsinstitut  

 udarbejdede, illustrerede forslag (arbejde nr. 42022 af 4/11 d.å.). Det  

 drejer sig om »Løsning af tunge hos kreaturer«, der forudsætter, at  

 dyrlægen ved kontrollen bortskærer de blottede tonsiller, samt for svinenes  

 vedkommende »Udskære tonsiller - tunge« og Nedskære tunge'.
 P.V.V.
