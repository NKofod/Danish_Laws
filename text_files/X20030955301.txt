Forudbetalinger til hinder  

 for succession Faktiske forhold A erhvervede aktierne i Holding A/S i 1989. Holding A/S ejede  

 samtlige aktier i Drift A/S.
A og hans hustru er selv ansatte i Drift A/S.  

 Selskabet driver virksomhed med organisering og afvikling af kongresser for  

 virksomheder og organisationer.
Holding A/S blev i 2000 spaltet efter reglerne om skattefri  

 spaltning.
Ved spaltningen ophørte Holding A/S , og selskabets aktiver og  

 passiver blev delt mellem 3 nystiftede selskaber, V A/S, X ApS og Y ApS.
V  

 A/S  

 erhvervede 50% af aktierne i Drift A/S og stort set alle øvrige aktiver og  

 passiver i Holding A/S.
X ApS og Y ApS erhvervede hver især 25 % af aktierne  

 i  

 Drift A/S.
Forinden spaltningen blev aktierne i Drift A/S opdelt i A-aktier  

 og  

 B-aktier, hvor A-aktierne har dobbelt stemmeret.
V A/S erhvervede samtlige  

 A-aktier, mens X ApS og Y ApS erhvervede B-aktierne.
Baggrunden for ønsket om at gennemføre spaltningen var at  

 forberede et kommende generationsskifte, hvor A´s børn, C og D, som er ansat  

 i  

 Drift A/S, skal overtage og videreføre virksomheden, når A og hans hustru går  

 på pension.
Det er tanken, at selve generationsskiftet skal gennemføres ved  

 overdragelse af anparterne i henholdsvis X ApS og Y ApS fra A til C og D  

 efter  

 reglerne om succession i aktieavancebeskatningslovens (ABL) § 11. V A/S  

 skulle  

 selv sælge sine aktier i Drift A/S tilbage til udstedende selskab.
Det er  

 hensigten, at overdragelserne skal finde sted i begyndelsen af 2004.
Revisors indstilling Aktier og anparter kan overdrages med succession under  

 forudsætning af de i ABL § 11 nærmere angivne betingelser er opfyldt.
Ved  

 nærværende overdragelse er der alene tvivl om, hvorvidt betingelsen i ABL §  

 11,  

 stk. 1, nr. 4 vil kunne anses for opfyldt.
 I henhold til ABL § 11, stk. 1, nr. 4 kan der ske overdragelse med  

 succession, såfremt selskabets virksomhed ikke anses for i overvejende grad  

 at  

 bestå i udlejning af fast ejendom, besiddelse af kontanter, værdipapirer  

 eller  

 lignende, jf. stk. 9.
 X ApS´s og Y ApS´s virksomhed anses for i overvejende grad at  

 bestå i udlejning af fast ejendom, besiddelse af kontanter, værdipapirer  

 eller  

 lignende hvis:
Mindst 50% af selskabets indtægter, hvorved forstås den  

 regnskabsmæssige nettoomsætning tillagt summen af øvrige regnskabsførte  

 indtægter, opgjort som gennemsnittet af de seneste 3 regnskabsår, stammer fra  

 sådan aktivitet, eller hvis handelsværdien af selskabets udlejningsejendomme,  

 kontanter, værdipapirer eller lignende enten på overdragelsestidpunktet eller  

 opgjort som gennemsnittet af de seneste 3 regnskabsår udgør mindst 50% af  

 handelsværdien af selskabets samlede aktiver.
Ved vurderingen medregnes afkastet og værdien af aktier i  

 datterselskaber, hvori selskabet direkte eller indirekte ejer mindst 25% af  

 aktiekapitalen, ikke.
I stedet medregnes en til ejerforholdet svarende del af  

 datterselskabets indtægter og aktiver ved bedømmelsen.
Ved vurderingen af  

 indtjening og aktiver i X ApS og Y ApS skal der således bortses fra  

 aktiebesiddelsen i Drift A/S samt fra afkastet fra de pågældende aktier.
I  

 stedet skal medregnes 25% af Drift A/S´s indtægter og aktiver.
Opgørelse af  

 finansielle indtægter Det fremgår af regnskabet for Drift A/S for 2001, at selskabets  

 bruttofortjeneste er på ca. kr. 12 mio., og selskabets finansielle indtægter  

 udgør ca. kr. 600.000. Det kan dermed umiddelbart konstateres, at X ApS og Y  

 ApS ikke er finansielle selskaber efter indtægtstesten.
Opgørelse af  

 finansielle aktiver Det fremgår af seneste årsrapport for Drift A/S, at selskabets  

 likvide beholdninger pr. 31. december 2001 udgør ca. kr. 6,5 mio. af en  

 samlet  

 aktivmasse på ca. kr. 10,5 mio.
Pr. 31. december 2000 udgjorde likviderne ca.  

 kr. 10 mio ud af en samlet aktiv masse på ca. kr. 12 mio.
De likvide midler udgør i altovervejende grad forudbetalinger  

 vedrørende fremtidige kongresser, og der er således tale om midler, der  

 vedrører virksomhedens drift.
De pågældende kontante midler, der vedrører  

 forudbetalinger, skal ikke anses som "finansielle" aktiver i  

 relation  

 til ABL § 11.
Likviderne, der hidrører fra forudbetalinger for fremtidige  

 kongresser, må anses som erhvervsaktiver.
Lovens ordlyd giver belæg for  

 dette,  

 jf.
ABL § 11, stk. 1, nr. 4, hvoraf det fremgår, at det er virksomheden i  

 selskabet, der skal være af finansiel karakter.
Drift A/S´s virksomhed er ikke af finansiel karakter, blot fordi  

 selskabet modtager store forudbetalinger vedrørende fremtidige kongresser.
I  

 det omfang et tilgodehavende vedrører selskabets drift, og selskabet vel at  

 mærke ikke driver finansiel virksomhed, som dette er defineret i ABL § 11,  

 skal  

 sådanne tilgodehavender ikke medregnes til "pengetankdelen". Samme  

 synspunkter gør sig gældende vedrørende forudbetalinger.
Det forhold, at det  

 inden for denne branche er kutyme at foretage forudbetalinger, fratager ikke  

 Drift A/S sin karakter af erhvervsvirksomhed.
Dette illustreres også med al  

 tydelighed af, at Drift A/S´s finansielle indtægter er ubetydelige både set i  

 forhold til selskabets bruttoomsætning, men også set i forhold til størrelsen  

 af beholdningen af likvider ultimo regnskabsåret.
Det bemærkes endvidere, at  

 Drift A/S ikke på noget tidspunkt har placeret likviderne i værdipapirer.
De  

 likvide beholdninger er forudbetalinger for fremtidige kongresser, og  

 midlerne  

 anvendes til afholdelse af disse kongresser.
Styrelsens indstilling og  

 begrundelse ABL § 11 er ændret ved lov nr. 1285 af 20. december 2000. Formålet  

 med ændringen er, at afskære muligheden for i levende live at succedere i  

 aktier fra såkaldte pengetanke.
Afskæringen af successionsadgang ved  

 overdragelse af aktier i pengetanke er indsat i ABL § 11, stk. 1, nr. 4. Ved  

 lov nr. 394 af 6. juni 2002 er mulighederne for at overdrage aktier med  

 succession efter ABL § 11 udvidet.
Der er blandt andet sket en udvidelse af  

 kredsen af selskaber, som der kan succederes i, idet kriterierne for hvornår  

 et  

 selskab er omfattet af den såkaldte pengetankregel, er lempet.
Udvidelsen af  

 successionsadgangen har virkning for overdragelser, der finder sted den 1.  

 juli  

 2002 eller senere, jf.
LV 2003 S.G.17.1.
I henhold til aktieavancebeskatningslovens § 11 kan overdragelse i  

 levende live af hovedaktionær-aktier eller -anparter ske med succession til  

 blandt andet hovedaktionærens børn, såfremt den enkelte overdragelse af  

 aktierne/anparterne udgør mindst 15 procent af stemmeværdien, jf.
ABL § 11,  

 stk. 1, nr. 1, 2 og 3. Der skal dog være tale om aktier/anparter i et selskab  

 m.v., hvis virksomhed ikke i overvejende grad består af udlejning af fast  

 ejendom, besiddelse af kontanter, værdipapirer eller lignende, jf.
ABL § 11,  

 stk 1, nr. 4 (pengetankreglen).
ABL § 11, stk 9, indeholder en objektiv regel for afgørelsen af,  

 hvorvidt væsentligheden af den nævnte virksomhed er opfyldt, jf. stk. 1, nr.  

 4.  

 Reglen bestemmer, at såfremt mindst 50 pct. af indtægterne eller de samlede  

 aktiver vedrører passiv pengeanbringelse eller udlejning af fast ejendom, vil  

 væsentlighedskravet være opfyldt.
Bestemmelsen skal ifølge bemærkningerne  

 forstås således, at stammer 50 pct. af indtægterne eller udgøres 50 pct. af  

 de  

 samlede aktiver af passiv pengeanbringelse og udlejning af fast ejendom set  

 under et, er væsentlighedskravet opfyldt og der kan ikke ske overdragelse med  

 succession.
Ved afgørelsen af, om selskabets virksomhed i væsentligt omfang  

 består i udlejning af fast ejendom, besiddelse af kontanter, værdipapirer  

 eller  

 lignende, inddrages også virksomhed i datterselskaber, hvori selskabet  

 direkte  

 eller indirekte ejer mindst 25 pct. af aktiekapitalen.
Ved bedømmelsen af hvorvidt væsentlighedskravet er opfyldt for  

 selskabets indtægter, tages gennemsnittet af de seneste 3 regnskabsår i  

 selskabet.
Har selskabet eksisteret i mindre end tre år, bedømmes  

 væsentligheden udfra de år, selskabet har eksisteret.
For selskabets  

 aktivmasse  

 foreslås det, at bedømmelsen både skal foretages på overdragelsestidspunktet  

 og  

 udregnes som gennemsnittet af de seneste 3 års regnskaber.
Er selskabets  

 aktivmasse derfor sammensat således, at mere end 50 pct. vedrører den passive  

 pengeanbringelse, enten på overdragelsestidspunktet eller efter de seneste 3  

 års gennemsnit, er væsentlighedskravet opfyldt, og der kan ikke succederes i  

 aktierne.
Holdingselskaber er som udgangspunkt omfattet af bestemmelsen,  

 idet deres aktivitet oftest udelukkende er at besidde aktier i et  

 datterselskab, og derfor ikke kan anses for et reelt erhvervsaktivt selskab.  

 Væsentlighedsbedømmelsen inddrager imidlertid aktiviteten i datterselskaber,  

 hvor selskabet direkte eller indirekte ejer mindst 25 pct. af  

 datterselskabets  

 aktiekapital.
Det betyder, at værdien og afkastet af aktier i et  

 datterselskab,  

 hvor selskabet ejer mindst 25 pct. af aktiekapitalen, ikke medregnes ved  

 væsentlighedsbedømmelsen.
I stedet medregnes indtægter og aktiver i  

 datterselskabet efter ejerandelen ved væsentlighedsbedømmelsen.
Aktierne i et  

 holdingselskab for et reelt erhvervsaktivt datterselskab vil således kunne  

 overdrages med succession.
 Begge de to selskaber, X ApS og Y ApS, som A ønsker at overdrage  

 til sine børn, ejer 25% af aktierne i Drift A/S, hvorfor indtægter og aktiver  

 i  

 henhold til ejerandelen i Drift A/S skal medregnes i hver af de to  

 anpartsselskabers væsentlighedsbedømmelse ifølge ABL § 11, mens værdien og  

 afkastet af aktierne i Drift A/S ikke skal medregnes i bedømmelsen.
 Af denne sag frem går det, at Drift A/S´s aktiver bl.a. består af  

 likvide beholdninger, der er så store (de likvide beholdninger overstiger  

 væsentligt 50% af aktiverne de seneste 2 regnskabsår) at såfremt de indgår i  

 væsentlighedsbedømmelsen, vil der ikke kunne ske succession ved overdragelsen  

 af X ApS og Y ApS til henholdsvis den ene og den anden af A´s børn.
 De likvide beholdninger i Drift A/S består efter det oplyste i  

 sagen i altovervejende grad af forudbetalinger vedrørende fremtidige  

 kongresser.
Allerede fordi likvide midler - uanset ophavet til disse i  

 selskabet eller hvad de i øvrigt benyttes til - altid anses for  

 pengetankaktiver, betyder det dog, at væsentlighedsbedømmelsen vil blive  

 opfyldt ved overdragelse af X ApS og Y ApS til A´s børn i nærværende  

 tilfælde,  

 og der vil ikke kunne ske succession i henhold til ABL § 11, så længe der  

 ligger så stor en mængde forudbetalinger på statusdagen i Drift A/S, jf.  

 artikel af bl.a. adv.
Lida Hulgaard i TfS 2001, 945, under punkt 4.3.1 og  

 6.2.
 Styrelsen indstillede på denne baggrund, at der blev svaret  

 nej til, om der kunne ske overdragelse med succession efter reglerne i ABL §  

 11  

 ved overdragelse af anparterne i selskaberne, X ApS og Y ApS, fra A til  

 dennes  

 børn.
 Ligningsrådet  

  

  

 tiltrådte Told-  

 og Skattestyrelsens indstilling.
