 Sundhedsstyrelsen indberettede  tandlægens manglende diagnostik og  

 manglende behandling, herunder hans information og  journalføring af  

 behandlingen til Patientklagenævnet.
Klage over manglende behandling i gennem ca.  

 30 år Nævnet oplyste, at formålet med at gå til  

 regelmæssig undersøgelse og kontrol hos en tandlæge er at  

 forebygge og behandle tandsygdom så tidligt som muligt.
Patienterne kan  

 med rette forvente, at en tandlæge undersøger omhyggeligt og  

 informerer om de fund, der bliver gjort, samt at mulige behandlinger bliver  

 foreslået.
Nævnet lagde vægt på, at der i forbindelse med  

 tandlægeskiftet i juni 1998 blev taget 4 røntgenbilleder, som  

 blandt andet viste store kariesangreb i mere end 4 tænder, samt at der  

 generelt var knoglesvind på 3 til 4 mm. kombineret med et større  

 knogletab lokalt på de næstbageste kindtænder i  

 underkæben (-6 og 6-). Der forelå ikke nogen registrering af  

 tandkødslommernes dybde eller tandkødets generelle tilstand.
I  

 forbindelse med tandlægeskiftet er der fundet let til svær  

 parodontose med tandkødslommer på op til 6 mm.
Nævnet fandt, at der burde have været taget periodevise  

 røntgenbilleder herunder bite-wing- optagelser for speciel tidlig  

 diagnostik og behandling af kariesudviklingen i tændernes sideflader i  

 mellemrummet mellem tænderne.
Nævnet fandt videre, at det ved en  

 sammenligning med røntgenbilleder taget i 1986 kunne det konstateres,  

 at der er foregået en tiltagende forværring af den  

 tandkødsmæssige (parodontale) tilstand i højre side.  

 Denne tilstand måtte have udviklet sig over en periode på flere  

 år og burde have været diagnosticeret og behandlet tidligere.
 For så vidt angår information, fandt nævnet det ikke  

 godtgjort, at tandlægen i tilstrækkelig omfang havde informeret  

 om forekomsten af karies og parodontitis, således at tilstanden kunne  

 have været forbygget og behandlet tidligere, idet det kun sporadisk  

 fremgik af journalen, at tandlæge havde opfordret til forbedring af  

 mundhygiejnen.
For så vidt angår journalføringen, fandt nævnet  

 fandt, at tandlægen ikke i tilstrækkelig omfang havde ført  

 journal over behandlingen af patienten. idet hans journal ikke indeholdte  

 registrering af generelle sygdomme og medicinforbrug, der kunne have  

 betydning for tandbehandlingen (generel anamnese). Der forelå heller  

 ingen diagnoser ved røntgenbilleder, tandudtrækning og  

 rodbehandling.
Endvidere fremgik det ikke af journalen, hvem der har  

 udført behandlingen, og journalen var ikke ført  

 kronologisk.
 Samlet fandt nævnet, at tandlægen havde handlet  

 væsentlig under almindelig faglig standard, og nævnet  

 indskærpede således overfor tandlægen at udføre sit  

 arbejde med større omhu i fremtiden.
