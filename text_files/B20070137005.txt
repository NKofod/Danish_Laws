Kapitel 1   Tjenestetidens opdeling Kapitel 2   Første samlede tjeneste Kapitel 3   Efterfølgende tjeneste Kapitel 4   Ikrafttræden og overgangsbestemmelser Bekendtgørelse om tjenestetid for værnepligtige og kvinder på værnepligtslignende vilkår I medfør af §§ 4, stk. 1 og 7, i lov om forsvarets personel, jf. lovbekendtgørelse nr. 667 af 20. juni 2006, fastsættes:
Kapitel 1 Tjenestetidens opdeling § 1. Tjenestetiden er opdelt i henholdsvis første samlede og efterfølgende tjeneste.
Kapitel 2 Første samlede tjeneste § 2. Den første samlede tjeneste for værnepligtige er:
1) 8 måneder ved Den Kongelige Livgarde, 2) 12 måneder ved Gardehusarregimentets Hesteskadron, 3) 9 måneder ved Kongeskibet Dannebrog og 4) 4 måneder ved øvrig tjeneste.
Kapitel 3 Efterfølgende tjeneste § 3. Værnepligtige og kvinder på værnepligtslignende vilkår, der har aftjent henholdsvis 8 måneders tjeneste ved Den Kongelige Livgarde, 12 måneder ved Gardehusarregimentets Hesteskadron eller 9 måneder ved Kongeskibet Dannebrog, kan ikke indkaldes til efterfølgende tjeneste.
Stk. 2. Øvrige værnepligtige og øvrige kvinder på værnepligtslignende vilkår kan indkaldes til i alt 3 måneders tjeneste i indtil 3 år efter hjemsendelsen fra den første samlede tjeneste.
De tre måneder kan afvikles samlet eller over flere perioder.
Stk. 3. Pligten ophører, når der er forløbet 3 år fra datoen for hjemsendelsen fra den første samlede tjeneste, medmindre den pågældende er aktiveret i totalforsvaret ved udløbet af 3-års-perioden.
I sidstnævnte tilfælde ophører pligten ved udløbet af aktiveringsperioden.
Kapitel 4 Ikrafttræden og overgangsbestemmelser § 4. Bekendtgørelsen træder i kraft den 15. januar 2008.
 Stk. 2. Samtidig ophæves bekendtgørelse nr. 1114 af 17. december 2001 om tjenestetid mv. for personel til værnepligtstjeneste i forsvaret.
