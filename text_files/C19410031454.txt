I en til Finansministeriet indsendt, hertil oversendt Skrivelse af 2.  

 Januar 1941 har Hr.
Dommeren udtalt Ønske om, at der til  

 Tinglysningskontorerne udsendes Fortegnelser over, hvem der paa Statskassens  

 Vegne er berettiget til at underskrive Dokumenter, der indleveres til  

 Tinglysning.
 Foranlediget heraf skal man meddele, at Finansministeriet,  

 Landbrugsministeriet og Handelsministeriet har oplyst, at der i Fremtiden vil  

 blive draget Omsorg for, at Underskrifter afgivne paa de paagældende  

 Ministeriers Vegne vil blive gentaget med Maskinskrift, ligesom de  

 underskrivendes Stillingsbetegnelse vil blive anført med Maskinskrift.  

 Finansministeriet og Handelsministeriet har derhos oplyst, at kun Fuldmægtige  

 og højere Tjenestemænd fremtidig vil underskrive Tinglysningsdokumenter paa  

 vedkommende Ministeriums Vegne, hvorimod Landbrugsministeriet ikke anser  

 denne Begrænsning for nødvendig.
 Justitsministeriet finder herefter ikke Anledning til at foretage videre i  

 Sagen.
