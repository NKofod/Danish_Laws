 I Skrivelse af 25. Juli 1935 har Skifteretten forespurgt, hvorvidt det  

 paahviler Skifteretten som tilsynsførende Myndighed med Eksekutorboer at  

 paase, at Eksekutor giver Tinglysningsdommeren Meddelelse overensstemmende  

 med § 13 i Lov Nr. 111 om Tinglysning af 26. Marts 1926, og i bekræftende  

 Fald, hvorledes den i saa Henseende fornødne Kontrol vil være at føre.
 Foranlediget heraf skal man meddele, at det ikke paahviler Skifteretten  

 som tilsynsførende Myndighed at paase, at Eksekutor giver  

 Tinglysningsdommeren den omhandlede Meddelelse, men at Skifteretten i  

 Egenskab af reviderende Myndighed bør gøre Antegnelse til Boet, forsaavidt  

 der ikke blandt Boets Dokumenter findes Dokumentation for, at den foreskrevne  

 Meddelelse har fundet sted.
