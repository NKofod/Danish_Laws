En lastbilchauffør, bosat i Tyskland, havde i en periode arbejdet for  

 et dansk transportfirma med kørsel af varer til og fra Danmark.
Han blev  

 anset for begrænset skattepligtig af en skønsmæssig fastsat del af indtægten  

 for arbejde udført i Danmark, jf. kildeskattelovens § 2, stk. 1, litra a, jf.  

 § 43, stk. 1, og dobbeltbeskatningsaftalens artikel 9.
 A klagede over, at skatterådet for indkomståret 1985 havde anset ham for  

 begrænset skattepligtig i henhold til kildeskattelovens § 2, stk. 1, litra a,  

 af et arbejdsvederlag på 4.750 kr.
Af sagens oplysninger fremgik bl.a., at klageren, der var bosiddende i  

 Forbundsrepublikken Tyskland, i perioden fra den 5. januar til den 22. marts  

 1985 havde arbejdet som lastbilchauffør for et dansk transport- og  

 speditionsfirma i Sønderjylland.
For dette havde han transporteret varer til  

 og fra Danmark, og havde herfor oppebåret en indkomst på i alt 47.903 kr.
 Skatterådet havde skønsmæssigt ansat lønandelen for arbejde udført i  

 Danmark til 5.000 kr., og dette var efter almindeligt lønmodtagerfradrag lagt  

 til grund for ansættelsen vedrørende arbejdsperioden.
Klagerens repræsentant påstod bortfald af den skete beskatning, idet han  

 gjorde gældende, at beskatningen var ulovlig.
Han havde i denne forbindelse  

 oplyst, at klageren ikke havde udført arbejde i Danmark, og havde til støtte  

 herfor indsendt en erklæring fra klagerens arbejdsgiver, hvoraf fremgik, at  

 klageren udelukkende havde kørt eksportkørsel og kun havde været i Danmark  

 ganske kortvarigt for at skifte trailer.
 Statsskattedirektoratet udtalte under sagens behandling, at klageren måtte  

 anses for begrænset skattepligtig af den indkomst, han havde oppebåret for  

 arbejde udført her i landet ifølge kildeskattelovens § 2, stk. 1, litra a,  

 jf. § 43, stk. 1. Danmark havde ligeledes beskatningsretten til den nævnte  

 indkomst, da klageren havde arbejdet for en dansk arbejdsgiver, jf.  

 dobbeltbeskatningsaftalens artikel 9. Efter Statsskattedirektoratets  

 opfattelse kunne den del af en langturschaufførs indkomst, der skulle  

 beskattes her i landet, ansættes på grundlag af antal kørte kilometer i  

 Danmark i forhold til antal kørte kilometer i udlandet, antal arbejdstimer  

 her i landet i forhold til antal arbejdstimer i udlandet, eller et skøn.
 Direktoratet fandt, at indkomsten i det foreliggende tilfælde med rette  

 var fastsat efter et skøn, og man kunne tiltræde det udøvede skøn.
Efter det oplyste fandt Landsskatteretten at måtte lægge til grund, at en  

 del af klagerens arbejde var udført her i landet.
Retten var herefter enig i,  

 at en del af lønindtægten i medfør af de nævnte regler i kildeskatteloven og  

 dobbeltbeskatningsaftalen ville være at henføre til beskatning her i landet.
 Retten fandt endvidere ikke, at der forelå sådanne oplysninger, at der var  

 et tilstrækkeligt grundlag for at foretage fordelingen af lønindtægten på  

 anden måde end efter et skøn som sket ved ansættelsen.
 Da retten endelig ikke fandt grundlag for at tilsidesætte det udøvede  

 skøn, blev den påklagede ansættelse stadfæstet.
 LV 1987, A 2.1.
