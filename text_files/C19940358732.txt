Barselsorlov er en ubetinget rettighed, og en børnepasningsorlov afbrydes,  

 når en lønmodtager overgår til barselsorlov.
Tilsvarende gælder i de  

 tilfælde, hvor en forældreorlov efter lov om forældreorlovsydelse afbrydes på  

 grund af barsel.
 Arbejdsministeriets departement har udmeldt, at retten til fravær på grund  

 af barsel er en ubetinget rettighed, der ikke kan fraviges til ugunst for  

 lønmodtageren, jf. ligebehandlingslovens §§ 7 og 12.
 Departementet har endvidere udtalt, at uanset om barselsorloven tidsmæssig  

 falder i en anden orlovsperiode, vil der altid være ret til fravær.
Således vil en lønmodtager på børnepasningsorlov have ret til ensidigt at  

 afbryde orloven på grund af barsel, og børnepasningsorloven ophører derfor  

 ved overgangen til barselsorlov.
Barselsorloven har således ikke suspensiv  

 virkning på børnepasningsorloven, men lønmodtageren kan efter barselsorloven  

 få en ny børnepasningsorlov bevilget for det pågældende barn, såfremt der  

 fortsat resterer mulighed for mindst 13 ugers børnepasningsorlov til det  

 pågældende barn.
Det skal bemærkes, at med hensyn til udnyttelse af perioden i forbindelse  

 med den retmæssige eller aftalte børnepasningsorlov, som er påbegyndt af  

 lønmodtageren, så medregnes kun den periode lønmodtageren har udnyttet før  

 afbrydelsen.
Den del af orlovsperioden lønmodtageren ikke når at afholde,  

 indgår således i lønmodtagerens resterende mulighed for aftalt  

 børnepasningsorlov for det pågældende barn.
Det skal endvidere bemærkes, at en lønmodtager kan varsle retmæssig  

 børnepasningsorlov i mindst 13 uger og højst 26 uger.
Lønmodtageren kan  

 varsle op til 26 uger en gang eller varsle 13 uger to gange.
 Når retmæssig børnepasningsorlov afbrydes på grund af barselsorlov, har  

 lønmodtageren brugt det varsel, den afbrudte børnepasningsorlov var baseret  

 på, uanset hvor meget der resterer af den afbrudte orlov.
 Efter barselsorloven har lønmodtageren således kun mulighed for påny at  

 varsle retmæssig børnepasningsorlov for samme barn, hvis den afbrudte  

 retmæssige børnepasningsorlov var varslet med 13 uger.
