Resumé En 45-årig mand blev anholdt af politiet og indbragt til  

 Københavns Fængsler.
Forud for afleveringen havde politiet telefonisk oplyst  

 det vagthavende personale i fængslet om, at anholdte "var stærkt  

 deprimeret, og at de skulle være opmærksomme på dette". På en rød  

 blanket  

 "Følgeseddel til Arresten" havde politiet i rubrikken  

 "Oplysninger om særlige forhold (sygdom, selvmordsrisiko,  

 undvigelsesrisiko,  

 farlighed, særlige forhold ved anholdelsen etc.)" anført: "Er dybt  

 deprimeret" - med streg under.
Denne oplysning var ikke blevet anført på  

 Københavns Fængslers indsættelsespapirer (en gul blanket).
 Kompetencen til at træffe beslutning om "Lys og Tilsyn"  

 er tillagt "den tjenestgørende leder af Politigårdens Fængsel". I  

 det foreliggende tilfælde var en beslutning om, at der ikke skulle  

 iværksættes  

 "Lys I" eller "Lys II", truffet af en  

 fængselsoverbetjent.  

 Der forelå modstridende forklaringer fra fængselsoverbetjenten og  

 overvagtmesteren  

 om, hvorvidt overvagtmesteren i forbindelse med sin overtagelse af tjenesten  

 var blevet orienteret af fængselsoverbetjenten om den anholdtes forhold.
Ombudsmanden fandt, at der utvivlsomt bør gøres notat om en  

 telefonisk henvendelse af den karakter, som politiet rettede til det  

 vagthavende personale i Københavns Fængsler.
Ombudsmanden bad  

 Justitsministeriet om at overveje, om der måtte være anledning til at  

 indskærpe  

 over for Politigårdens Fængsel, at der skal gøres notat om væsentlige  

 oplysninger,  

 der modtages.
Endvidere fandt ombudsmanden, at det bør sikres, at en oplysning  

 som den foreliggende på den røde blanket angives på (overføres til) den gule  

 blanket på en sådan måde, at den er umiddelbart tilgængelig for det på et  

 ethvert tidspunkt vagthavende personale.
Ombudsmanden bad Justitsministeriet  

 om at oplyse, om der på den givne anledning var behov for, at der blev  

 tilrettelagt en særlig ordning, der sikrer, at relevante oplysninger  

 vedrørende indsatte gøres tilgængelige for det til enhver tid vagthavende  

 personale.
 Under henvisning til, at der forelå modstridende forklaringer  

 om, hvorvidt overvagtmesteren i forbindelse med sin overtagelse af tjenesten  

 var blevet orienteret om den anholdtes forhold, bad ombudsmanden  

 Justitsministeriet  

 om at oplyse, om der var behov for, at der blev tilrettelagt en ordning, der  

 sikrer, at relevante oplysninger - udover de oplysninger der fremgår af den  

 røde/gule blanket - videregives fra den tjenestgørende leder af Politigårdens  

 Fængsel til den afløsende tjenstgørende (skriftlige notater om iagttagelser  

 m.v. af særlig betydning under en vagtperiode).(J. nr. 1989-804-611).
 Notatpligt vedrørende en indsats helbredstilstand.
Under henvisning til et  

 udklip fra et dagblad for den 5. maj 1989 vedrørende et dødsfald, der fandt  

 sted i Politigårdens Fængsel den 4. maj 1989, anmodede jeg  

 Justitsministeriet,  

 Direktoratet for Kriminalforsorgen, om underretning om resultatet af den  

 undersøgelse, som jeg gik ud fra, at dødsfaldet gav anledning til.
Jeg  

 anmodede  

 endvidere om udlån af sagens akter.
Sagen drejede sig om en 45  

 årig mand, der selv havde henvendt sig til politiet den 3. maj 1989 for at  

 tilstå nogle begåede røverier.
Den pågældende blev anholdt og den 4. maj 1989  

 kl. 4.40 indsat i fængslet.
Den 4. maj 1989 kl. 11.15 blev han fundet død  

 hængende i sine snørebånd, der var fastgjort til en vandhane.
 Genstanden for min  

 undersøgelse var navnlig spørgsmålet om, i hvilket omfang det havde været  

 sikret, at oplysninger om den anholdtes tilstand havde været gjort  

 tilgængelige  

 for det til enhver tid vagthavende personale på Københavns Fængsler.
Det blev under sagen oplyst,  

 at personalet ved Politigårdens Fængsel i forbindelse med, at en person blev  

 modtaget til indsættelse i fængslet, udfærdigede (gule) indsættelsespapirer.  

 Politiet orienterede som regel personalet på Politigårdens Fængsel om en  

 indsats forhold i forbindelse med, at politiet afleverede den pågældende til  

 personalet.
Denne orientering skete enten mundtligt og/eller på en rød  

 blanket  

 "Følgeseddel til Arresten". Denne blanket indeholder bl.a. en  

 rubrik  

 om "Oplysninger om særlige forhold (sygdom, selvmordsrisiko,  

 undvigelsesrisiko,  

 farlighed, særlige forhold ved anholdelsen etc.)". Personalet noterede  

 mundtlige oplysninger fra politiet, som af personalet skønnedes at have  

 interesse, således at oplysningerne gøres tilgængelige for personalet, der  

 har  

 med den indsatte at gøre.
Personalet noterede videre relevante oplysninger  

 fra  

 den af politiet udfærdigede røde indsættelsesseddel.
Notatet vedhæftedes de  

 gule indsættelsespapirer og blev derved tilgængelige for det forannævnte  

 personale, der har med den indsatte at gøre.
Underretning kunne også ske  

 mundtligt.
 På grundlag af de  

 foreliggende oplysninger om en indsats helbredstilstand blev der truffet  

 beslutning  

 om "Lys og Tilsyn". Kompetencen til at træffe denne beslutning er  

 tillagt "den tjenstgørende leder af Politigårdens Fængsel".
 Efter gennemgang af akterne i  

 den konkrete sag anførte jeg følgende i en skrivelse af 2O. december 1989 til  

 Justitsministeriet:
 "...
 1. Til rapport oplyste  

 kriminalassistent (K), at han den 4. maj 1989 (ved 3-4 tiden) telefonisk  

 gjorde  

 Politigårdens arrest opmærksom på, at (anholdte) "var stærkt deprimeret,  

 og at de skulle være opmærksomme på dette".
Fængselsoverbetjent (F) har  

 til rapport... oplyst, at det formentlig var ham, der passede telefonen den  

 nat.
Han har imidlertid ingen erindring om telefonsamtalen med (K).
 Jeg må forstå, at der ikke  

 foreligger et notat om telefonsamtalen.
 En telefonisk anmeldelse af  

 denne karakter bør der efter min opfattelse utvivlsomt gøres notat om.
 Jeg beder Justitsministeriet  

 om at overveje, om der måtte være anledning til at indskærpe over for  

 Politigårdens arrest, at der skal gøres notat om væsentlige oplysninger, der  

 modtages.
 2. På den røde blanket  

 "Følgeseddel til Arresten" var der i rubrikken "Oplysninger om  

 særlige forhold (sygdom, selvmordsrisiko, undvigelsesrisiko, farlighed,  

 særlige  

 forhold ved anholdelse etc.)" anført: "Er dybt deprimeret" -  

 med streg under.
 Denne oplysning er ikke blevet  

 anført på Københavns Fængslers indsættelsespapirer (en gul blanket).
 Overvagtmester (O) har til  

 rapport ... anført, at han ikke var i tvivl om, at oplysningen på den røde  

 følgeseddel burde have været overført på den gule blanket. (O) har herved  

 henvist  

 til, "at det er vigtigt, at personalet på etagen er vidende om særlige  

 bemærkninger omkring de indsatte".
 Jeg har ikke nærmere kendskab  

 til, hvorledes der forholdes med henholdsvis følgeseddel og  

 indsættelsespapirer.  

 Jeg henviser imidlertid til (O's) oplysning om, at det "ikke er normalt,  

 at Politigårdens Fængsels personale gennemgår de røde indsættelsessedler,  

 idet  

 man udelukkende henholder sig til de indsættelsespapirer, der er udfyldt i  

 Politigårdens Fængsel".
 Efter min opfattelse bør det  

 sikres, at en oplysning som den foreliggende på den røde blanket angives på  

 (overføres til) den gule blanket på en sådan måde, at den er umiddelbart  

 tilgængelig for det på ethvert tidspunkt vagthavende personale.
Jeg beder Justitsministeriet  

 oplyse, om der på den givne anledning er behov for, at der tilrettelægges en  

 særlig ordning, der sikrer, at relevante oplysninger vedrørende indsatte  

 gøres  

 tilgængelige for det til enhver tid vagthavende personale.
Jeg bemærker i den  

 forbindelse tillige følgende:
 (3). Efter det oplyste er  

 kompetencen til at træffe beslutning om "Lys I" eller "Lys  

 II" tillagt "den tjenestgørende leder af Politigårdens  

 Fængsel".
 I det foreliggende tilfælde  

 er beslutningen om, at der ikke skulle iværksættes "Lys I" eller  

 "Lys II" truffet af fængselsoverbetjent (H). Der foreligger  

 modstridende  

 forklaringer fra (H) og (O) om, hvorvidt (O) i forbindelse med sin  

 overtagelse  

 af tjenesten blev orienteret af (H) om (anholdtes) forhold.
 (H) har oplyst, at han ikke  

 gav oplysninger om (anholdtes) tilstand til (O). (O) har oplyst, at han  

 modtog  

 sådanne oplysninger fra (H). Jeg må efter de afgivne forklaringer under alle  

 omstændigheder lægge til grund, at (H) ikke orienterede (O) om, at der på den  

 røde følgeseddel var anført en særlig bemærkning om (anholdtes) forhold.
 Jeg beder Justitsministeriet  

 oplyse, om der er behov for, at der tilrettelægges en ordning, der sikrer, at  

 relevante oplysninger - udover de oplysninger der fremgår af den røde/gule  

 blanket, jf. ovenfor - videregives fra den tjenestgørende leder af  

 Politigårdens Fængsel til den afløsende tjenestgørende (skriftlige notater om  

 iagttagelser m.v. af særlig betydning under en vagtperiode).
..." Københavns Fængsler anførte i  

 en udtalelse til mig følgende:
 "...
Ad 1) Såfremt Politigårdens  

 Fængsel modtager opringning med oplysning om, at en  

  

 aktuel  

  

 indsat er deprimeret, ude af balance eller lignende, bør der  

 foretages notat eller ske anden underretning af det relevante personale.  

 Kriminalassistent  

 (K's) opringning til Politigårdens Fængsel blev imidlertid efter de  

 foreliggende forklaringer foretaget på et tidspunkt, hvor (anholdte) endnu  

 ikke var indsat på Politigården.
Opringningen må således opfattes blot som en  

 forespørgsel til eller underretning af fængslet, foretaget af pladsmæssige  

 hensyn.
Den pågældende medarbejder, som må have modtaget opringningen, har  

 således formentlig betragtet sagen som afsluttet, i og med at han har  

 tilkendegivet, at Politigårdens Fængsel havde mulighed for at modtage en  

 deprimeret indsat.
Orientering om en indsats forhold vil typisk blive givet  

 mundtligt af politifunktionærerne i forbindelse med aflevering af den  

 pågældende på Politigårdens Fængsel og/eller på det røde indsættelsesblad,  

 således som det også skete i den aktuelle sag.
Jeg finder ikke, at den  

 omhandlede  

 telefonopringning giver anledning til at indskærpe notatpligt over for  

 personalet på Politigårdens Fængsel, idet den formentlig alene er blevet  

 opfattet som en forespørgsel eller foreløbig orientering.
Ad 2) Bl.a. på baggrund af  

 ovenstående begrundelse for, at oplysningen fra det røde indsættelsesblad om  

 den pågældendes tilstand ikke blev noteret, finder jeg ikke behov for at  

 etablere nye rutiner på Politigårdens Fængsel.
Det synes at fremgå af de  

 foretagne afhøringer af personalet, at man ikke er i tvivl om, at oplysninger  

 bl.a. om depression m.v. skal noteres, hvis de vurderes som aktuelle.
Det kan  

 tilføjes, at der i tilfælde, hvor en indsat tildeles "lys og  

 tilsyn",  

 udfyldes en særlig blanket, hvorpå også årsagen til tildelingen anføres.
Afslutningsvis bemærkes ad  

 3), at den nugældende praksis er således, at oplysninger, der af den  

 fratrædende fængselsfunktionær skønnes relevante, videregives til den  

 afløsende funktionær enten skriftligt eller mundtligt alt efter oplysningens  

 karakter.
Jeg finder ikke anledning til at fastsætte en ufravigelig regel om,  

 at der i alle tilfælde skal foreligge skriftlige notater." Direktoratet for  

 Kriminalforsorgen anførte i en udtalelse til mig følgende:
 "...
 ad 1.
 Anstalten har oplyst, at der  

 foretages notat eller sker anden underretning af det relevante personale,  

 såfremt Politigårdens Fængsel modtager opringning med oplysning om, at en  

  

 aktuel  

 indsat er deprimeret eller lignende.
Endvidere fremgår det af  

 anstaltens udtalelse, at politiet som regel vil orientere personalet på  

 Politigårdens  

 Fængsel om en indsats forhold i forbindelse med, at politiet afleverer den  

 pågældende til personalet.
Denne orientering sker enten mundtlig og/eller på  

 den røde følgeseddel, således som det også er sket i denne sag.
 Endvidere er det oplyst, at  

 når der ikke er foretaget notat i forbindelse med den omhandlede  

 telefonsamtale,  

 skyldes det, at opringningen formentlig alene er blevet opfattet som en  

 forespørgsel eller foreløbig orientering, som politiet har foretaget af  

 pladsmæssige  

 hensyn.
 Som følge heraf finder  

 direktoratet ikke, at den omhandlede telefonsamtale giver anledning til at  

 indskærpe over for personalet på Politigårdens Fængsel, at de har pligt til  

 at  

 foretage notat om sådanne henvendelser.
 ad 2.
 Københavns Fængsler har  

 oplyst, at man ikke finder behov for at etablere nye rutiner på Politigårdens  

 Fængsel i anledning af denne sag.
 Anstalten har herved lagt  

 vægt på, at det fremgår af de personaleafhøringer, der er foretaget i  

 anledning  

 af dødsfaldet, at personalet ikke er tvivl om, at oplysninger om bl.a.  

 indsattes depression m.v. skal noteres, hvis de vurderes som aktuelle,  

 således  

 at oplysningerne gøres tilgængelige for det personale, der har med den  

 indsatte at gøre.
Dette hensyn tilgodeses bl.a.  

 ved, at personalet laver et notat om de relevante oplysninger, som fremgår af  

 politiets (røde) følgeseddel, der herefter vedhæftes anstaltens (gule)  

 indsættelsespapirer.
Underretningen kan også ske mundtlig.
 Når der i denne sag ikke er  

 foretaget notat eller sket anden underretning om politiets oplysning om, at  

 den indsatte skulle være deprimeret, skyldes dette ifølge anstalten hverken  

 manglende retningslinier for, hvorledes personalet skal forholde sig med  

 hensyn til sådanne oplysninger, eller at personalet har tilsidesat de  

 gældende  

 retningslinier.
 Baggrunden for, at politiets  

 oplysning ikke blev noteret på anstaltens (gule) indsættelsepapirer, skyldes  

 derimod, at den vagthavende skønnede, at den indsattes tilstand ved  

 indsættelsen nu var således, at politiets oplysning ikke (længere) var  

 relevant.
 Direktoratet kan tilslutte  

 sig anstaltens udtalelse om, at det må være personalets konkrete vurdering af  

 indsattes tilstand ved indsættelsen, der må være afgørende for, om den  

 indsattes tilstand eventuelt nødvendiggør særlige tilsynsforanstaltninger  

 over  

 for den indsatte - "Lys I" eller "Lys II".
 Da denne konkrete vurdering  

 imidlertid bl.a. bygger på de oplysninger om indsattes sindstilstand m.v.,  

 som  

 anstalten bliver gjort bekendt med af politiet, sundhedsmyndigheder eller  

 andre, finder direktoratet, at det bør fremgå af den indsattes  

 indsættelsespapirer,  

 såfremt anstalten modtager sådanne oplysninger, således at det fremgår,  

 hvilke  

 præmisser, der har indgået i anstaltens beslutning om iværksættelse af  

 særlige  

 tilsynsforanstaltninger eller ej.
 Det fremgår af anstaltens  

 udtalelse, at der i tilfælde, hvor en indsat tildeles "lys og  

 tilsyn"  

 udfyldes en særlig blanket, hvorpå bl.a. årsagen hertil anføres.
Som det fremgår af det  

 ovenfor anførte, finder direktoratet, at der også bør foretages notat om  

 oplysninger  

 om indsattes depression m.v. i de tilfælde, hvor personalet skønner, at  

 oplysningerne ikke nødvendiggør tildeling af lys og tilsyn, herunder de  

 tilfælde, hvor personalet skønner, at oplysningerne ikke længere er  

 relevante/aktuelle  

 ved indsættelsen.
Direktoratet lægger herved bl.a. vægt på, at det ikke kan  

 udelukkes, at sådanne oplysninger vil kunne få betydning på et senere  

 tidspunkt, hvis den indsatte på ny virker deprimeret/påfaldende.
 På baggrund af ovenstående  

 har direktoratet derfor anmodet anstalten om at foranledige, at der  

 iværksættes en ordning, der sikrer, at relevante oplysninger vedrørende de  

 indsatte, herunder vedrørende de indsattes sindstilstand, som anstalten  

 bliver  

 gjort bekendt med ved indsættelsen eller senere, og som eventuelt indgår i  

 anstaltens  

 konkrete vurdering af, hvorvidt den indsattes tilstand nødvendiggør særlige  

 tilsynsforanstaltninger, gøres tilgængelige for det tjenestgørende personale.
 ad 3.
Københavns Fængsler har  

 oplyst, at ifølge den nugældende praksis videregiver den fratrædende  

 fængselsfunktionær de oplysninger, som den pågældende finder relevante til  

 den  

 afløsende funktionær.
Videregivelsen er enten skriftligt eller mundtlige alt  

 efter funktionærens eget skøn, oplysningens karakter, og efter hvor travlt  

 der er i anstalten ved afløsningen.
 Endvidere har anstalten  

 oplyst, at man på baggrund af denne sag har besluttet, at der fremover skal  

 føres en døgnrapport i anstalten.
 Direktoratet finder, at  

 indførelsen af en døgnrapport i anstalten vil sikre, at væsentlige  

 oplysninger  

 og iagttagelser vedrørende de indsatte under en vagtperiode videregives til  

 det afløsende personale.
..." Jeg udtalte følgende i en  

 skrivelse til Justitsministeriet, Direktoratet for Kriminalforsorgen:
 "ad l.
 I min skrivelse af 20.  

 december 1989 anførte jeg, at der utvivlsomt bør gøres notat om en  

 telefonsamtale  

 som den, der efter det oplyste fandt sted den 4. maj 1989 ved 3-4 tiden  

 mellem  

 kriminalassistent (K) og Politigården.
 Ved de undersøgelser, der er  

 foretaget efter min skrivelse af 20. december 1989, ses der ikke at være  

 bragt  

 større klarhed over, hvad der faktisk passerede ved telefonsamtalen.
 Således som sagen foreligger  

 oplyst, er det fortsat min opfattelse, at der burde have været foretaget  

 notat  

 om telefonsamtalen.
 Jeg anmoder direktoratet om  

 at gøre Københavns Fængsler bekendt med min opfattelse.
 Det, som direktoratet har  

 anført om dette punkt, giver mig i øvrigt anledning til at bemærke følgende:
Jeg forstår Københavns  

 Fængslers og Direktoratet for Kriminalforsorgens udtalelser således, at der  

 alene foretages notat eller sker anden underretning af det relevante  

 personale  

 vedrørende telefoniske henvendelser, når det drejer sig om personer, der  

 allerede er indsat.
I forbindelse med aflevering af personer til fængslet kan  

 der være tale om en orientering fra politiet enten mundtligt eller på den  

 røde  

 følgeseddel.
Selv om den her beskrevne  

 praksis formentlig er tilstrækkelig i langt de fleste tilfælde, illustrerer  

 den foreliggende sag imidlertid, at der også i tilfælde, der falder uden for  

 den beskrevne praksis, kan være behov for, at der sker notat om væsentlige  

 oplysninger,  

 der modtages.
I øvrigt forekommer den beskrevne praksis med hensyn til i  

 hvilke  

 tilfælde, der foretages notering, og i hvilke tilfælde, der blot gives en  

 underretning, noget tilfældig.
 Jeg henstiller til  

 Direktoratet for Kriminalforsorgen over for Københavns Fængsler at indskærpe,  

 at der skal gøres skriftligt notat om væsentlige oplysninger, der modtages.
 ad 2.
 Jeg har taget det oplyste til  

 efterretning.
 ad 3.
 Jeg har taget det oplyste til  

 efterretning.
..." I skrivelse af 18. juni 1990  

 meddelte Direktoratet for Kriminalforsorgen, at direktoratet havde taget mine  

 henstillinger ad pkt. 1 til efterretning, og at direktoratet samtidig havde  

 underrettet Københavns Fængsler herom.
 Jeg meddelte  

 Justitsministeriet, Direktoratet for Kriminalforsorgen, at jeg havde taget  

 det  

 oplyste til efterretning.
