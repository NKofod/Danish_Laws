Fremsat den 27. februar 2002 af  

 socialministeren (Henriette Kjær) Forslag til Lov om ændring af lov om social  

 service (Ansættelse til pasning af  

 nærtstående med handicap m.v.) § 1 I lov om social service, jf. lovbekendtgørelse nr. 844 af 24.  

 september 2001, foretages følgende ændringer:
 1. Efter § 103 indsættes:
» Pasning af nærtstående med handicap eller  

 alvorlig sygdom § 103 a.
En person med tilknytning til arbejdsmarkedet, der  

 ønsker at passe nærtstående med betydelig og varigt nedsat  

 fysisk eller psykisk funktionsevne eller indgribende kronisk eller langvarig  

 lidelse i hjemmet, ansættes af kommunen, hvis følgende  

 betingelser er opfyldt:
1)	alternativet til pasning i hjemmet er døgnophold uden for  

 hjemmet, eller plejebehovet svarer til et fuldtidsarbejde, 2)	at der er enighed mellem parterne om etablering af  

 pasningsforholdet, og 3)	at kommunen vurderer, at der ikke er afgørende hensyn, der  

 taler imod, at det er den pågældende person, der passer den  

 nærtstående.
Stk. 2. Personen ansættes af den kommune, hvor den  

 nærtstående bor.
Lønnen udgør 14.875 kr. om  

 måneden.
Der betales pensionsbidrag med i alt 12 pct., hvoraf de 4 pct.  

 tilbageholdes i lønnen, mens arbejdsgiveren betaler 8 pct. af  

 lønnen.
Stk. 3. Personen kan ansættes i op til 6  

 måneder i sammenhæng til at passe den nærtstående.  

 Der kan kun ske ansættelse til pasning af den pågældende  

 nærtstående én gang.
Aftale om en ansættelsesperiode  

 på mindre end 6 måneder kan ikke efterfølgende  

 ændres.
Stk. 4. Der indgås en ansættelsesaftale  

 mellem personen og kommunen, hvor de nærmere vilkår i forbindelse  

 med ansættelsesforholdet beskrives, herunder angivelse af hvem den  

 nærtstående er, periodens længde, arbejdsopgaverne,  

 opsigelsesvarsler m.v.
Hvis ansættelsen på grund af undskyldelige  

 omstændigheder afbrydes i ansættelsesperioden, udbetaler kommunen  

 løn til den ansatte i én måned efter udgangen af den  

 måned, hvor ophøret finder sted.
Såfremt personen  

 får et andet forsørgelsesgrundlag inden for denne periode,  

 bortfalder kommunens forpligtelse.« 2. I § 129, stk. 3, indsættes efter nr.  

 13:
» Nr. 14-16 bliver herefter nr. 15-17.
 3. Efter § 136, stk. 6, indsættes som nyt  

 stykke:
» § 2 Loven træder i kraft den 1. oktober 2002.
Bemærkninger til lovforslaget Almindelige bemærkninger 1. Indledning Forslaget er en opfølgning på beslutningsforslag B 187  

 (fremsat af Venstre og De Konservative), hvori det blev foreslået at  

 indføre en orlovsret til personer, der passer nærtstående  

 med handicap m.v. i hjemmet i en begrænset periode.
Det foreslås at indføre en bestemmelse om ansættelse  

 til pasning af nærtstående med betydelig og varigt nedsat fysisk  

 eller psykisk funktionsevne eller indgribende kronisk eller langvarig lidelse  

 i op til 6 måneder.
Dette forslag supplerer de eksisterende muligheder  

 for pasning af børn og voksne med handicap eller alvorlig sygdom samt  

 døende.
Beskæftigelsesministeren fremsætter samtidig  

 lovforslag om orlov til lønmodtagere, der passer  

 nærtstående med handicap eller alvorlig sygdom i hjemmet.
 Forslaget sammenholdt med forslag til lov om orlov til lønmodtagere  

 har til formål at give bedre muligheder for, at personer med  

 tilknytning til arbejdsmarkedet kan varetage pasnings- og omsorgsopgaver over  

 for nærtstående, samtidig med at de bevarer tilknytningen til  

 arbejdsmarkedet.
2. Hovedpunkter i lovforslaget 2.1 Gældende ret Der findes allerede flere bestemmelser i lov om social service, som giver  

 hjemmel til at ansætte en person til varetagelse af praktiske og  

 personlige opgaver over for en person med handicap m.v., fx §§ 71, stk.  

 3, 76, stk. 2, og 77 i lov om social service.
Forudsætningen for at  

 benytte disse bestemmelser er, at personen ved aftale med sin  

 arbejdsgiver kan opnå orlov fra sit erhvervsarbejde.
Endvidere er det  

 personen med handicap, der som udgangspunkt har arbejdsgiveransvaret ved  

 hjælp efter §§ 76 og 77.
Der har bl.a. fra handicaporganisationernes og politisk side været  

 ønske om, at der blev indført en ret til orlov for personer,  

 der i en periode passer en nærtstående med handicap m.v. i  

 hjemmet.
Endvidere har det været ønsket, at de  

 arbejdsmarkedsrelaterede rettigheder bevares under orloven, bl.a.  

 A-dagpengeret.
2.2 Lovforslagets indhold Som opfølgning på beslutningsforslag B 187 fremsættes  

 forslag om ansættelse og løn i op til 6 måneder i  

 forbindelse med pasning af nærtstående med betydelig og varigt  

 nedsat fysisk eller psykisk funktionsevne eller indgribende kronisk eller  

 langvarig lidelse i hjemmet.
 Forslaget er et supplement til de øvrige muligheder for at passe  

 nærtstående med betydelig og varigt nedsat fysisk eller psykisk  

 funktionsevne eller indgribende kronisk eller langvarig lidelse i  

 hjemmet.
 Det foreslås, at en person med tilknytning til arbejdsmarkedet  

 ansættes af kommunen med løn i op til 6 måneder i  

 sammenhæng, når personen efter aftale med den  

 nærtstående med handicap m.v. passer den pågældende i  

 hjemmet i en periode, hvor det fx skal overvejes om ophold uden for hjemmet  

 er det mest hensigtsmæssige, eller hvor der er behov for i en  

 afgrænset periode at varetage pleje- og omsorgsopgaver, der er  

 uforenelige med at passe et erhvervsarbejde samtidig.
Det er en betingelse, at kommunen vurderer, at der ikke er  

 afgørende hensyn, der taler imod, at det er personen, der varetager  

 pasningsopgaven.
Det betyder, at kommunen som udgangspunkt bør  

 godkende pasningsforholdet, hvis der er enighed mellem personen og den  

 nærtstående, men der kan i visse tilfælde være  

 særlige faglige hensyn, fx af sygeplejemæssig art, der taler imod  

 etablering af pasningsforholdet.
 Kommunens afgørelse kan indbringes for Det Sociale Nævn efter  

 bestemmelserne i kap. 10 i lov om retssikkerhed og administration på  

 det sociale område.
Formålet kan fx være at passe den nærtstående med  

 betydelig og varigt nedsat fysisk eller psykisk funktionsevne eller  

 indgribende kronisk eller langvarig sygdom i en periode, hvor det overvejes,  

 om den pågældende skal have døgnophold uden for hjemmet,  

 fx i døgninstitution, opholdssted eller familiepleje til børn  

 eller plejebolig for voksne e.l., jf. §§ 92 og 140, stk. 1, i lov om  

 social service.
Formålet kan også være at varetage  

 særlige omsorgsopgaver, fx deltagelse ved behandlinger på  

 sygehus, praktiske og sociale støttefunktioner m.v.
 Forslaget til § 103 a sammenholdt med lovforslaget om orlov til  

 lønmodtagere, der passer nærtstående med handicap eller  

 alvorlig sygdom, adskiller sig fra de nuværende ydelsesbestemmelser  

 ved:
 Der indføres en orlovsret for lønmodtagere  

 (Beskæftigelsesministerens lovforslag).
 Der indføres en pligt for kommunen til at  

ansætte personen i op til 6 måneder på almindelige  

 vilkår.
 Under pasningsforholdet oppebæres en egentlig  

lønindtægt.
 Der er således tale om et egentligt lønarbejde, hvoraf  

 der optjenes ret til A-dagpenge m.v. under  

 ansættelsesforholdet.
 Forslaget til § 103 a omfatter ligeledes arbejdsledige og  

 selvstændige erhvervsdrivende.
 Kommunen er forpligtet til at give rådgivning og vejledning samt  

 tilbyde den nødvendige støtte i form af fx aflastning i  

 pasningsperioden.
I pasningsperioden ansættes personen af kommunen.
Der indgås  

 en ansættelsesaftale mellem personen og kommunen.  

 Ansættelsesforholdets længde kan være op til 6  

 måneder i sammenhæng.
Kommunen har arbejdsgiveransvaret over for  

 personen i ansættelsesperioden.
 Der er ikke mulighed for, at andre personer efterfølgende kan  

 ansættes til pasning af den pågældende  

 nærtstående.
 Det skønnes, at der vil være ca. 1.200 personer årligt,  

 der i gennemsnitligt 3 måneder vil benytte sig af muligheden for  

 pasning af nærtstående efter forslaget til § 103 a.
Økonomiske og administrative  konsekvenser for  

 det offentlige Mill. kr. i 2002 PL 2002 2003 2004 ff Forslag om ansættelse til pasning af  

 nærtstående 0,3 0,7 0,7 Forslaget skønnes at medføre nogle  

 administrative merudgifter for kommunerne, fx i forbindelse med  

 indgåelse af ansættelsesaftaler med de personer der  

 ansættes til at passe nærtstående med nedsat funktionsevne  

 i hjemmet.
 De økonomiske konsekvenser skal forhandles med de kommunale  

 parter.
Økonomiske og administrative konsekvenser for erhvervslivet Forslaget har ikke erhvervsmæssige konsekvenser.
Ligestillingsmæssige konsekvenser Forslaget giver mænd og kvinder lige ret.
De eksisterende ordninger,  

 som giver mulighed for at passe nærtstående, benyttes imidlertid  

 for langt den overvejende del af kvinder.
Det må forventes, at det  

 ligeledes fortrinsvis vil være kvinder, der vil benytte muligheden for  

 at passe en nærtstående med betydelig og varigt nedsat fysisk  

 eller psykisk funktionsevne eller indgribende kronisk eller langvarig lidelse  

 efter forslaget til § 103 a.
Forslaget forventes derfor i praksis at  

 have visse negative ligestillingsmæssige konsekvenser, som dog til dels  

 opvejes af, at personen ansættes af kommunen og derved bevarer  

 tilknytningen til arbejdsmarkedet.
Forholdet til EU-retten Forslaget indeholder ikke EU-retlige aspekter.
Høring Lovforslaget har sammen med forslag til lov om orlov til  

 lønmodtagere, der passer nærtstående med handicap eller  

 alvorlig sygdom, været sendt til høring hos:
 Statsministeriet, Finansministeriet, Justitsministeriet,  

 Miljøministeriet, Økonomi- og Erhvervsministeriet,  

 Skatteministeriet, Ligestillingsafdelingen, Indenrigs- og  

 Sundhedsministeriet, Den Sociale Ankestyrelse, Kommunernes Landsforening,  

 Amtsrådsforeningen, Københavns Kommune, Frederiksberg Kommune,  

 Socialchefforeningen, Dansk Arbejdsgiverforening, Sammenslutningen af  

 Landbrugets Arbejdsgiverforeninger, Landsorganisationen i Danmark,  

 Funktionærernes og Tjenestemændenes Fællesråd,  

 Akademikernes Centralorganisation, Finanssektorens Arbejdsgiverforening,  

 Ledernes Hovedorganisation, Centralorganisationernes Fællesudvalg,  

 Kommunale Tjenestemænd og Overenskomstansatte, FOA, De Samvirkende  

 Invalideorganisationer, Dansk Epilepsiforening, Kræftens  

 Bekæmpelse, Scleroseforeningen, Landsforeningen LEV, Hjernesagen,  

 Hjerneskadeforeningen, Patient Foreningernes Samvirke, Kontaktudvalget for  

 Små og Mindre Sygdoms- og handicapforeninger, Det Centrale  

 Handicapråd, Center for Ligebehandling af Handicappede,  

 Børnerådet, Ældresagen, Ældremobiliseringen og  

 Advokatsamfundet samt Arbejdsmarkedets Tillægspension.
Vurdering af konsekvenser af  

 lovforslaget Positive konsekvenser/  

 mindreudgifter Negative konsekvenser/  

 merudgifter Økonomiske konsekvenser for stat, kommuner og  

 amtskommuner Ingen Forslaget skønnes at medføre merudgifter  

 på 0,3 mill. kr. i 2002 og 0,7 mill. kr. i 2003 ff.
Administrative konsekvenser for stat, kommuner og  

 amtskommuner Ingen For kommunerne skønnes der at være en  

 administrativ merbelastning.
Økonomiske konsekvenser for erhvervslivet Ingen Ingen Ligestillingsmæssige konsekvenser Ingen Forslaget om § 103 a giver lige ret for mænd og  

 kvinder, men i praksis vil det formentlig overvejende være kvinder, der  

 ansættes til pasning af nærtstående med nedsat  

 funktionsevne.
Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Lovovervågning Lovforslaget omfattes af lovovervågning.
Det er som led heri bl.a.  

 hensigten efter en treårig periode at udarbejde en rapport, der vil  

 blive sendt til høring hos de myndigheder og organisationer, der er  

 hørt i forbindelse med lovforslagets udarbejdelse.
Rapporten og  

 høringssvarene vil blive sendt til Folketingets Socialudvalg.
Bemærkninger til lovforslagets enkelte  

 bestemmelser Til § 1 Til nr. 1 Ad stk. 1 Det foreslås, at erhvervsaktive personer med nærtstående  

 med betydelig og varigt nedsat fysisk eller psykisk funktionsevne eller  

 indgribende kronisk eller langvarig lidelse kan ansættes af kommunen  

 til pasning af den pågældende, hvis plejebehovet skønnes  

 at svare til et fuldtidsarbejde, eller hvor alternativet til pasning i  

 hjemmet er døgnophold uden for hjemmet, dvs. i døgninstitution,  

 opholdssted eller familiepleje til børn eller plejebolig e.l. til  

 voksne, jf. §§ 92 og 140, stk. 1, i lov om social service.  

 Pasningsforholdet kan også omfatte varetagelse af særlige  

 omsorgsopgaver, fx deltagelse i behandlinger på sygehus, praktiske og  

 sociale støttefunktioner m.v.
 Det forudsættes, at forslaget til § 103 bliver omfattet af  

 bekendtgørelse om betingelser for i særlige tilfælde at  

 få hjælp efter lov om social service under midlertidige ophold i  

 udlandet, jf. bekendtgørelse nr. 108 af 17. februar 1998.
Som nærtstående anses fx ægtefælle, samlever,  

 børn, forældre og andre med en så tæt tilknytning,  

 at det er nærliggende, at pasningen og omsorgen varetages af den  

 pågældende person.
Det er ikke en betingelse, at der har  

 været fælles bopæl forud for etablering af  

 pasningsforholdet.
Under pasningsforholdet forudsættes det, at der  

 enten er bofællesskab, eller at parterne bor så tæt  

 på hinanden, at formålet med bestemmelsen kan opfyldes.
Det foreslås, at personkredsen omfatter personer (børn,  

 voksne og ældre), der har en varigt nedsat psykisk eller fysisk  

 funktionsevne, herunder demente, eller en langvarig   men ikke uhelbredelig  

 indgribende lidelse.
Det forudsættes som udgangspunkt, at en langvarig  

 lidelse forventes at vare et år eller mere.
 Det er væsentligt, at parterne er enige om etablering af  

 pasningsforholdet, og kommunen skal forud for pasningsforholdet vurdere, at  

 der ikke er afgørende hensyn, der taler imod pasning af den  

 nærtstående i hjemmet af den pågældende person.
Som udgangspunkt forudsættes det, at kommunen godkender  

 pasningsforholdet, hvis personen og den nærtstående er enige om  

 etablering af forholdet.
Der kan imidlertid være situationer, hvor fx  

 handicappet eller den indgribende lidelse medfører behov for en  

 særlig faglighed hos den person, der passer den  

 nærtstående, eller kommunen skønner, at pasnings- og  

 omsorgsopgaverne er så fysisk eller psykisk belastende for personen, at  

 det ikke vurderes at være til gavn for hverken personen eller den  

 nærtstående at etablere pasningsforholdet.
Ad stk. 2 Personen ansættes af den kommune, hvor den nærtstående  

 med nedsat funktionsevne bor, og kommunen har arbejdsgiveransvaret over for  

 personen.
Det foreslås, at lønnen udgør 14.875 kr. (PL  

 2002) om måneden.
Af dette beløb skal der tilbageholdes A-skat,  

 AM-bidrag, lønmodtagerens eget bidrag til ATP og arbejdsmarkedspension  

 (4 pct.) samt SP-bidrag efter de almindelige regler herom.
Derudover skal  

 kommunen som arbejdsgiver betale sin andel af ATP og arbejdsmarkedspension (8  

 pct.) samt feriepenge efter ferielovens regler.
 De samlede lønmodtagerudgifter udgør herefter ca. 18.075 kr.  

 (PL 2002) månedligt.
Den foreslåede aflønning tager udgangspunkt i højeste  

 sygedagpengebeløb, jf. § 9, stk. 2, i lov om dagpenge ved sygdom  

 eller fødsel, med tillæg af bidrag til ATP,  

 arbejdsmarkedsbidrag, SP-bidrag og bidrag til  

 arbejdsmarkedspensionsordninger.
Dertil kommer udgifter til optjening af  

 ferie efter ferielovens bestemmelser.
Det forudsættes, at bidraget til arbejdsmarkedspension indbetales af  

 kommunen til personens egen pensionskasse, forsikringsselskab e.l., hvor det  

 hidtidige pensionsbidrag er blevet indsat.
Hvis dette ikke kan lade sig  

 gøre, opretter kommunen en pensionsopsparing, fx i Kommunernes  

 Pensionsforsikring, efter aftale med den pågældende.
Ad stk. 3 Personen ansættes af kommunen til at passe den  

 nærtstående med betydelig og varigt nedsat fysisk eller psykisk  

 funktionsevne eller indgribende kronisk eller langvarig lidelse i op til 6  

 måneder i sammenhæng.
Ansættelse til pasning af den  

 pågældende nærtstående kan kun ske én gang,  

 dvs. at der ikke er mulighed for, at andre personer efterfølgende  

 ansættes til pasning af den pågældende.
Grunden til dette er, at der ved ordningen tilstræbes en midlertidig  

 pasningsmulighed, så der er mulighed for i ro at overveje evt. varigt  

 ophold uden for hjemmet, herunder de praktiske opgaver og  

 følelsesmæssige belastninger forbundet hermed, eller varetage  

 midlertidige pleje- og omsorgsopgaver ved alvorlig sygdom m.v.
Sigtet med  

 ordningen er ikke et langvarigt eller varigt pasningsforhold i hjemmet.
Aftale om en ansættelsesperiode på mindre end 6 måneder  

 kan ikke efterfølgende ændres.
I de tilfælde, hvor  

 personen vender tilbage til sin tidligere arbejdsplads tidligere end  

 oprindelig aftalt, falder den del af de varslede, men ikke anvendte  

 måneder bort, og kan ikke senere anvendes.
Ad stk. 4 Ansættelsesaftalen skal indeholde oplysninger om de forhold, der er  

 nævnt i lov om arbejdsgivers pligt til at underrette  

 lønmodtageren om vilkårene for ansættelsesforholdet, jf.  

 lovbekendtgørelse nr. 385 af 11. maj 1994.
 Hvis ansættelsesforholdet af forskellige årsager  

 ophører inden den aftalte ansættelsesperiodes udløb, skal  

 en lønmodtager, der har orlov fra sit arbejde, uden ugrundet ophold  

 give sin tidligere arbejdsgiver meddelelse om, at arbejdet ønskes  

 genoptaget, sammenhold med varslet i § 2 i forslag til lov om orlov til  

 lønmodtagere, der passer nærtstående med handicap eller  

 alvorlig sygdom.
Hvis ansættelsesforholdet på grund af undskyldelige  

 omstændigheder afbrydes i ansættelsesperioden, udbetaler kommunen  

 løn til den ansatte i én måned efter udgangen af den  

 måned, hvor ophøret finder sted.
Såfremt personen  

 får et andet forsørgelsesgrundlag inden for denne periode,  

 bortfalder kommunens forpligtelse.
 Som undskyldelige omstændigheder kan fx nævnes den  

 nærtståendes død, egen sygdom eller andre personlige  

 forhold, der gør det umuligt at udføre pasnings- og  

 omsorgsopgaverne.
 Kommunens afgørelser efter forslaget til § 103 a, stk. 1, kan  

 indbringes for Det Sociale Nævn efter bestemmelserne i kapitel 10 i lov  

 om retssikkerhed og administration på det sociale område.
 Eventuel uenighed mellem personen og kommunen om fortolkning af  

 ansættelsesaftalen, spørgsmål om misligholdelse o.l. kan  

 ikke indbringes for Det Sociale Nævn.
Til nr. 2 Det foreslås, at udgifterne til løn under ansættelse  

 til pasning af nærtstående med betydelig og varigt nedsat fysisk  

 eller psykisk funktionsevne eller indgribende kronisk eller langvarig lidelse  

 endeligt afholdes af den kommune, hvor den nærtstående bor.
Til nr. 3 Det foreslås, at lønnen reguleres hver den 1. januar med 2,0  

 pct. tillagt eller fratrukket en tilpasningsprocent for det  

 pågældende finansår, jf. lov om en satsreguleringsprocent.  

 Regulering foretages første gang med virkning for 2003.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om social service, jf.  

 lovbekendtgørelse nr. 844 af 24. september 2001, foretages  

 følgende ændringer:
 1.
» Pasning af nærtstående med handicap eller  

 alvorlig sygdom § 103 a.
En person med tilknytning til  

 arbejdsmarkedet, der ønsker at passe nærtstående med  

 betydelig og varigt nedsat fysisk eller psykisk funktionsevne eller  

 indgribende kronisk eller langvarig lidelse i hjemmet, ansættes af  

 kommunen, hvis følgende betingelser er opfyldt:
1) alternativet til pasning i hjemmet er døgnophold uden for  

 hjemmet, eller plejebehovet svarer til et fuldtidsarbejde, 2) at der er enighed mellem parterne om etablering af pasningsforholdet,  

 og 3) at kommunen vurderer, at der ikke er afgørende hensyn, der taler  

 imod, at det er den pågældende person, der passer den  

 nærtstående.
Stk. 2 Stk. 3 Stk. 4 § 129 2.
 Stk. 3.
 1) Foranstaltninger for børn og unge med særlige behov for  

 støtte efter § 40, stk. 2, nr. 1-3, 6-10 og 12, § 40 a,  

 § 62 a, stk. 2, og stk. 3, nr. 2 og 3.
 2) Personlig hjælp og pleje m.v. efter § 30 og ledsagelse efter  

 § 31.
 3) Almene tilbud efter § 65.
» Nr. 14-16 bliver herefter nr. 15-17.
 4) Udgifter til husly efter § 66.
 5) Personlig hjælp efter §§ 71-73 a og 76.
 6) Tilskud til ansættelse af hjælpere til pleje m.v. efter  

 § 77.
 7) Ledsageordning efter § 78.
 8) Støtte- og kontaktperson efter §§ 79 og 80.
 9) Kommunale tilbud efter § 86, § 87, stk. 4, § 88, stk. 3,  

 og § 89.
 10) Ophold i boformer efter § 91.
 11) Ophold for personer fyldt 67 år i amtskommunale tilbud efter  

 §§ 92 og 93.
 12) Hjælpemidler og forbrugsgoder, der bevilges af kommunen, jf.  

 § 97, stk. 1, og § 98, stk. 1.
 13) Støtte til individuel befordring efter § 103.
 14) Hjælp i forbindelse med pasning af døende efter kapitel  

 20.
 15) Ophold i plejehjem og beskyttede boliger efter § 140, stk.  

 1.
 § 136.
 Stk. 2. De beløb, der er nævnt  

 i § 83, reguleres en gang årligt den 1. januar med  

 satsreguleringsprocenten, jf. lov om en satsreguleringsprocent.  

 Beløbet afrundes til nærmeste kronebeløb, der er deleligt  

 med 12.
 Stk. 3. Det beløb, der er  

 nævnt i § 99, stk. 1, reguleres en gang årligt den 1. januar  

 med satsreguleringsprocenten, jf. lov om en satsreguleringsprocent.  

 Beløbet afrundes til nærmeste kronebeløb, der er deleligt  

 med 1.000.
 Stk. 4. Det beløb, der er  

 nævnt i § 28, reguleres en gang årligt den 1. januar med  

 satsreguleringsprocenten, jf. lov om en satsreguleringsprocent.  

 Beløbet afrundes til nærmeste kronebeløb, der er deleligt  

 med 8.
 Stk. 5. Det beløb, der er  

 nævnt i § 97, stk. 5, reguleres en gang årligt den 1. januar  

 med satsreguleringsprocenten, jf. lov om en satsreguleringsprocent.  

 Beløbet afrundes til nærmeste kronebeløb.
 Stk. 6. De beløb, der er nævnt  

 i §§ 131 a og 131 c, reguleres en gang årligt den 1. januar,  

 første gang pr. 1. januar 2002, med den faktiske udvikling i  

 lønninger og priser i den kommunale sektor i året 2 år  

 forud for det år, hvor beløbene skal gælde.  

 Beløbene afrundes til nærmeste kronebeløb, der er  

 deleligt med 100. Socialministeren bekendtgør de regulerede  

 beløb.
 3.
