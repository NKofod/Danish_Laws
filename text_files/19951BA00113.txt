Nr BSF 113 Forslag til folketingsbeslutning om fritagelse af kommunerne for pligten  

 til at tilbyde modersmålsundervisning af fremmedsprogede børn Fremsat af Jan Køpke Christensen (FP) Kim Behnke (FP) Tom Behnke (FP) Aage  

 Brusgaard (FP) Kirsten Jacobsen (FP) Annette Just (FP) den 20. marts 1996 Folketinget opfordrer regeringen til at fremsætte lovforslag om at fjerne forpligtelsen for kommunerne til at tilbyde modersmålsundervisning af fremmedsprogede børn.
Bemærkninger til forslaget Den gældende folkeskolelovgivning forpligter kommunerne til at tilbyde  

 fremmedsprogede elever modersmålsundervisning.
Denne forpligtelse stiller  

 store ressourcemæssige og urimelige krav til de enkelte kommuner, hvor det  

 ofte drejer sig om modersmålsundervisning i mange forskellige sprog.
Til  

 undervisning i nogle af disse modersmål må undervisere hentes langvejs fra  

 for at give helt ned til to elever undervisning i tre til fem timer  

 ugentligt, ofte fordelt på to undervisningsperioder om ugen.
Ifølge fagkonsulent i Undervisningsministeriet, J.
Breuning, jf.  

 Kristeligt Dagblad 30. januar 1996, er der cirka 30.000 tosprogede elever i  

 den danske folkeskole, hvoraf knap 60 pct. benytter sig af tilbudet om retten  

 til modersmålsundervisning.
Forslagsstillerne ser helst, at kommunerne via lovgivning helt fritages  

 fra at skulle give modersmålsundervisning, både ud fra den betragtning, at  

 det er meget ressourcekrævende og ofte vanskeligt at efterkomme.
Det drejer  

 sig i mange tilfælde om små og i Danmark udsædvanlige sprog, og folkeskolerne  

 skal i højere grad koncentrere sig om at styrke danskundervisningen hos de  

 fremmedsprogede elever, idet hele grundlaget for integrationsprocessen og al  

 anden undervisning er afhængig heraf.
Forslagsstillerne erkender imidlertid,  

 at der ikke er flertal i Folketinget for at fjerne hele forpligtelsen til  

 modersmålsundervisningen i folkeskolen.
 Derfor går beslutningsforslaget ud på, at kommunerne skal stilles frit med  

 hensyn til at gennemføre modersmålsundervisning for fremmedsprogede elever.  

 Det er urimeligt, at kommunerne i dag er tvunget til at gennemføre  

 undervisning i de pågældende modersmål, en undervisning, der medfører  

 urimelige økonomiske byrder for kommunerne, ofte på bekostning af elevernes  

 danskkundskaber og sandsynligvis medvirkende til at forlænge den vigtige  

 integrationsperiode.
Fremmedsprogede børns danskkunskaber er ved skolestart alarmerende  

 dårlige.
Formanden for kommunernes undervisnings- og kulturudvalg,  

 miljøkonsulent S.
E.
Hermansen, udtaler: »Ud af 871 tosprogede børn,  

 hvoraf nogle faktisk ikke er tosprogede, men næsten kun taler deres eget  

 sprog, får 723 ekstra støtte i skolesystemet, og tallet har været stigende i  

 de senere år,» jf.
Kristeligt Dagblad 30. januar 1996. Berlingske  

 Tidende orienterer den 21. februar 1996 om, at ud af tilmeldingerne til  

 børnehaveklasserne i Høje-Taastrup Kommune kan 23 ud af 25 tilmeldte tyrkiske  

 børn ikke tale dansk, når de starter i skolen efter sommerferie (af de godt  

 30.000 fremmedsprogede skolebørn i Danmark stammer knap en tredjedel fra  

 Tyrkiet).
Det viser, at størstedelen af disse fremmedsprogede børn i høj grad taler  

 deres modersmål i hjemmene.
Dette vil ofte ske på bekostning af de  

 danskkundskaber, som de burde være i besiddelse af ved skolestart, både for  

 at kunne indlære forskellige fag ud over dansk, men naturligvis også for ikke  

 at stille de dansksprogede elever ringere end andre.
Som situationen er i  

 dag, er de fremmedsprogede elevers manglende danskkundskaber en meget stor og  

 uacceptabel belastning for klasseniveauet og for de enkelte elever.
 Den på landsplan meget uhomogene fordeling af fremmedsprogede børn taler  

 bl.a. også for, at kommunerne bør gives handlefrihed til at vurdere behovet i  

 de enkelte kommuner.
Kommunernes Landsforening og en lang række borgmestre rundt om i landet  

 ønsker, at kommunerne får handlefrihed i forhold til undervisning af  

 fremmedsprogede børn.
Kommunernes Landsforening udtaler således i høringssvar  

 vedrørende lovforslag nr.
L 147 om ændring af folkeskoleloven, at ». . .  

 forslaget giver den enkelte kommune nye muligheder for at kunne tage hånd om  

 det særlige problem, at tosprogede børn møder op i skolen med manglende eller  

 utilstrækkelige danskkundskaber.
Forslaget giver også i begrænset omfang  

 kommunerne en ny mulighed for at skoleplacere tosprogede elever ud fra et  

 ønske om at sikre en bedre fordeling mellem tosprogede og danske  

 elever«.
Det er for forslagsstillerne utrolig vigtigt, at de tosprogede børn, der  

 her er på tale, lærer dansk så hurtigt som muligt.
Fremskridtspartiet ønsker  

 den bedst mulige indlæring, så forudsætningen for at fungere i det danske  

 samfund er optimal, og derfor er det vigtigt at koncentrere ressourcer og  

 indsatser omkring danskundervisningen.
Problemer omkring integration drejer sig ikke alene om børnenes situation.  

 For at løse dette problem må man se på forældrenes mulighed for og vilje til  

 også at tale dansk.
Forældrene bør i højere grad forholde sig til den  

 tilværelse, de og deres børn skal have her i landet.
Udgangspunktet må være  

 at være særlig opmærksom på, at de fremmedsprogede først og fremmest  

 undervises i dansk.
Det må være rimeligt, at de fremmedsprogede familier, som  

 ønsker deres børn undervist i deres modersmål, selv tager initiativ og selv  

 bidrager til betaling herfor.
Forslagsstillerne fremfører i nærværende beslutningsforslag, at det er  

 rimeligt, at kommunerne i forhold til folkeskolelovgivningen sikres en  

 handlefrihed, der giver dem mulighed for at anvende de givne ressourcer bedst  

 muligt.
Dette bør ske ved at fritage kommunerne for forpligtelsen til at  

 skulle tilbyde modersmålsundervisning af fremmedsprogede børn.
