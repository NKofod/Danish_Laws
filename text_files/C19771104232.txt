 I min meddelelse nr. 5/1976 pkt. 5 har jeg bl.a. givet udtryk for, at man  

 i almindelighed kan gå ud fra, at opsugningen af alkohol er tilendebragt 1  

 time efter spiritusindtagelsens ophør.
 Da udstrækningen af tilbageregningsperioden har fået større betydning  

 efter lovændringen, og da fornøden sikkerhed efter de erfaringer, som  

 foreligger, kun opnås ved at lægge til grund, at opsugningsfasen er 2 timer,  

 går Retslægerådet i sine erklæringer nu ud fra, at opsugningen først er  

 tilendebragt 2 timer efter forbrugets afslutning.
 I den anledning anmoder jeg om, at det ved tilbageregning lægges til  

 grund, at opsugningen først er tilendebragt 2 timer efter  

 spiritusindtagelsens ophør.
 Denne anvisning vil indgå i et cirkulære, der om kort tid kan ventes  

 udsendt til afløsning af cirkulære 78 2.4.1973 om undersøgelse for  

 spirituspåvirkethed m.v. som ændret ved cirkulære 143 25.6.1976.
 Per Lindegaard.
