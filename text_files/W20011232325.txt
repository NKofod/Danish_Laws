Pressenævnet fandt, at bladets overskrift var baseret på de  

 vurderinger, der var angivet i kurators brev og navnlig i et notat fra en  

 statsautoriseret revisor.
Nævnet fandt, at overskriften havde den  

 fornødne sammenhæng med og dækning i artiklen.  

 Nævnet bemærkede i den forbindelse, at artiklens oplysninger  

 havde været forelagt for den ene af klagerne, der var ansat hos den  

 anden klager, inden offentliggørelsen.
 Nævnet fandt i den fremlagte klage ikke grundlag for kritik af  

 bladet.
Kendelse fra Pressenævnet i sag nr.  

 56/2001 [K1]Revisionsfirmaet Iversen og Hald og [K2] har klaget  

 til Pressenævnet over en artikel bragt i Holstebro-Struer Dagblad den  

 1. maj 2001, idet man mener, at god presseskik er tilsidesat.
 Artiklen var en blandt flere artikler, som bragtes i  

 bladet denne dag, og som alle handlede om forhold i forbindelse med AOF  

 Holstebro.
Af artiklen med overskriften "Ansvar ligger hos  

 revisor" fremgik det af underrubrikken, at "AOF-sagen: I et notat lægges der et  

 stort ansvar hos revisoren for en mangelfuld revision i AOFs  

 regnskaber." I artiklen hed det:
 "En vurdering fra en uafhængig revisor og fra  

 den advokat, som nu er kurator i AOF sagen, lægger et stort ansvar hos  

 den revision, som [K1]Revisionsfirmaet Iversen og Hald har foretaget af AOF´s  

 regnskaber i 1998 og 1999.
 Holstebro Kommune har 630.000 kroner tilgode, fordi der er  

 svindlet for næsten 500.000 kroner i 1998 og 1999, og fordi der er  

 udbetalt 133.000 for meget i tilskud i år 2000.
 Revisorens ansvar fremgår af et brev fra  

 Advokatfirmaet  Dahl,  Koch &  Boll fra 21. december 2000 og især  

 fra et "notat om revisoransvar", som er udført af  Ove  

  Rasmussen fra Revisionsfirmaet  Arne  Sunne i Aulum.
Klar kritik I dette notat er der en klar kritik af den revision, som  

 er foretaget i sagen.
Notatet er udarbejdet for AOF´s bestyrelse, før  

 AOF blev erklæret konkurs i slutningen af januar.
 I notatet hæfter statsautoriseret revisor  Ove  

  Rasmussen sig ved, at revisoren ikke har orienteret bestyrelsen om  

 løntilskud, og at skyldig løn ikke fremgår af regnskabet,  

 selv om det ikke er tilbageført ved årsskiftet.
 Der har desuden været en manglende løbende  

 økonomirapportering til bestyrelsen, og revisoren har ikke været  

 på uanmeldt kassekontrol.
 I notatet fremgår det klart, at en revisor skal  

 revidere til et selskabs højeste myndighed   her til AOF´s  

 repræsentantskab.  Ove  Rasmussen vurderer, at revisionen i stedet er  

 sket til skolelederen og ikke til bestyrelsen.
 Revisoren "har dermed ikke givet bestyrelsen de  

 fornødne redskaber til kontrol og indsigelse", som der står  

 i notatet.
Svigt i kontrol Internt i AOF var der svigt i den interne kontrol på  

 flere områder, ligesom der ikke var en opdateret kontrakt med lederen.  

 Model for beregning af løn til lederen manglede ligeledes.
Disse mangler er dog ifølge notatet ikke nogen  

 undskyldning for revisoren   tværtimod.
Det vil altid være god  

 revisorskik at oplyse om beregningen af lederløn i revisorprotokollen,  

 når der ikke findes præcis grundlag for at revidere  

 lederlønnen, konkluderer notatet.
- Normalt ville sagen være gået til  

 Registrerede Revisorers Responsumudvalg, som så skulle vurdere, om  

 revisoren havde et ansvar.
Det skete ikke, fordi AOF i mellemtiden gik  

 konkurs, siger statsautoriseret revisor  Ove  Rasmussen.
 Han står ved kritikken af revisoren i sit notat, men  

 ønsker ikke at uddybe nærmere.
Stævning I brevet fra december opfordrer advokatfirmaet AOF til at  

 udtage stævning mod den tidligere skoleleder for at få de 550.000  

 kroner tilbage, som er udbetalt for meget i løn.
 Advokat  Niels  Pagter  Kristensen vurderer, at en  

 stævning vil føre til domfældelse.
 "Det er jo som bekendt ikke ensbetydende med, at hun  

 også er i stand til at betale," konstaterer advokaten i  

 brevet.
 Men han mener, at AOF bør udtage stævning for  

 at dokumentere over for Holstebro Kommune, at udestående fordringer  

 forfølges, som de bør.
 Men også fordi en stævning kan have betydning  

 i et eventuelt senere søgsmål imod revisionsfirmaet.  

 Forklaringen er, at den tidligere skoleleder har hovedansvaret for tabet  

 før revisionsfirmaet.
Ingen kommentarer Dagbladet har forelagt sagen for [K1]Revisionsfirmaet  

 Iversen og Hald, som ikke har ønsket at svare på mundtlige  

 spørgsmål om kritikken.
Firmaet Iversen og Hald har også haft tilbud om en  

 skriftlig kommentar til denne artikels indhold, men [K2] har ingen kommentar  

 til sagen." Udover ovennævnte artikel bragte bladet samme dag  

 den nedenfor nævnte artikel.
Under overskriften "Kurator overvejer retssag mod  

 skoleleder og revisor" fremgik det af en underrubrik, at "AOF-sagen: Advokat  Niels  Pagter  Kristensen  

 overvejer at spørge kommune og Told og Skat, om de vil  

 understøtte retssag for at skaffe AOF-penge tilbage".
 I artiklen hed det:
 "Det er advokat  Niels  Pagter  Kristensen fra  

 Advokatfirmaet  Dahl,  Koch og  Boll i Herning, som er kurator i  

 AOF-sagen.
 I advokatens behandling af sagen skal han overveje  

 mulighed for at rejse sager om erstatningskrav.
Problemet er blot, at der næsten ingen penge er  

 tilbage i boet til sagsanlæg.
Advokat  Niels  Pagter  Kristensen  

 fortæller, at han er ved at få udarbejdet et notat, som  

 nærmere skal vurdere mulighederne for at vinde en retssag mod  

 forretningsføreren for tabet.
 Hvis ikke denne kan betale, kan boet i næste  

 række gå efter revisoren.
Når notatet er færdigt, vil jeg henvende mig  

 til hovedkreditorerne for at høre, om de vil bruge penge på en  

 retssag, fortæller advokat  Niels  Pagter  Kristensen." Klagen vedrører såvel overskrift som  

 sammenhængen mellem overskrift og indhold.
Klagerne har gjort gældende, at artiklen er i strid  

 med god presseskik, fordi artiklens overskrift fremtræder som en  

 faktisk oplysning (dom), og fordi artiklen sammenstiller revisoransvar,  

 svindel over for Holstebro Kommune og revisors navn og adresse.
Der er ikke  

 journalistisk belæg for hverken overskrift eller indhold i artiklen  

 på baggrund af kildematerialet.
Den pågældende artikel er  

 efter klagernes opfattelse tendentiøs, usaglig, subjektiv og faktisk  

 injurierende.
Klagerne har oplyst, at hverken [K2] eller dennes advokat  

 har modtaget formelle anklager m.m. fra AOF Holstebro eller konkursboets  

 advokat.
Klagerne har kun modtaget en kopi af et brev fra kurator, hvoraf  

 fremgår, at det er kurators opfattelse, at klagerne har begået  

 fejl i forbindelse med revision af regnskaberne hos AOF.
Sagen er ej heller  

 indbragt for Registrerede Revisorers Responsumudvalg.
Klagerne har videre oplyst, at Holstebro Kommune ikke har  

 sammenkædet revisoransvar og svindlen med tilskudsmidler.
Holstebro  

 Kommune har pr. 5. marts 2001 udarbejdet et notat om sagen, hvor alene ansvar  

 hos skoleleder og bestyrelse omtales.
Klagerne har anført, at redegørelsen fra  

 kurator alene omfatter advokatens overvejelser vedrørende en eventuel  

 retssag mod en tidligere skoleleder angående for meget udbetalt  

 løn.
Der forekommer ikke omtale af svindlen over for Holstebro  

 Kommune, ligesom der heller ikke forekommer betragtninger over revisors  

 eventuelle ansvar herfor.
Hvad angår redegørelsen fra revisoren,  

 er der ikke tale om en uafhængig revisor, men derimod en revisor  

 på bestilt arbejde for AOF.
Uafhængighed forudsætter efter  

 klagernes opfattelse en vurdering fra Registrerede Revisorers  

 Responsumudvalg.
Dertil kommer, at redegørelsen er generel og delvis  

 oplister bestemmelser, love, regler og kutymer.
Endvidere er  

 vurderingsgrundlaget ikke fremlagt og konkretiseret.
Der foreligger ikke  

 vurderinger af sammenhæng mellem "fejl" i revisionen og et  

 eventuelt erstatningsansvar herfor.
Der foreligger ikke i notatet omtale af  

 revisors eventuelle ansvar for svindlen over for Holstebro Kommune.
Klagerne har desuden anført, at [K2] ikke kunne  

 udtale sig til bladet på grund af hans tavshedspligt.
Bladet har  

 henvendt sig til [K2] én gang pr. fax.
Klagerne har afslutningsvis anført, at artiklen  

 fremstår som en gengivelse af faktiske forhold og dømmer derved  

 klagerne med skadevoldende virkning for omdømmet i lokalsamfundet.
Da  

 der endnu ikke er rejst nogen (an)klager mod klagerne, betragter de artiklen  

 som både vildledende og delvis forkert samt i øvrigt som udtryk  

 for bladets subjektive holdninger og vurderinger.
Bladet har indledningsvis oplyst, at man i en lang  

 række artikler har beskrevet problemerne i AOF i Holstebro.
Den  

 indklagede artikel er blot en af fire artikler om sagen bragt den 1. maj  

 2001, herunder også en artikel på forsiden af bladet.
Bladet har videre oplyst, at det ved aktindsigt i kommunen  

 har fået adgang til et brev fra kurator og et notat fra en  

 statsautoriseret revisor.
Artiklen "Ansvar ligger hos revisor"  

 gengiver loyalt og journalistisk korrekt kurators vurderinger, og "notat  

 om revisionsansvar" refererer tilsvarende vedkommende revisors  

 synspunkter.
I både underrubrik og indledning slås det fast, at  

 der er tale om et notat fra en uafhængig revisor og vurderinger fra  

 kurator i konkursboet efter AOF i Holstebro.
Bladet har i tilknytning hertil anført, at det af  

 en cirkulæreskrivelse fra kurator fremgår, at  

 spørgsmålet, hvorvidt der rejses sag mod revisoren,  

 afhænger af, om der vil være penge til rådighed for  

 konkursboet.
Statsautoriseret revisor  Ove  Rasmussen, der har vurderet [K2]s  

 rolle i sagen, skriver direkte, at denne ikke løbende har orienteret  

 bestyrelsen, men udelukkende skoleledelsen om den økonomiske  

 situation, og at denne ikke har været på uanmeldt kasseeftersyn.  

 Det hedder videre i den uvildige revisors notat, at "revisoren har  

 hermed ikke givet bestyrelsen de fornødne redskaber til kontrol og  

 indsigelse".
Bladet har yderligere oplyst, at man i overensstemmelse  

 med de presseetiske regler har kontaktet [K2] for at få hans  

 kommentarer til sagen.
Journalisten har haft tre telefonsamtaler med ham den  

 30. april 2001. Udkast til artiklen blev faxet til [K2] kl. 14.50, og han  

 havde frist til at svare næste dag inden kl. 9.00. Han meddelte her, at  

 han havde valgt ikke at kommentere artiklen.
På intet tidspunkt i  

 forløbet blev tavshedspligt nævnt som begrundelse for, at han  

 ikke ønskede at udtale sig.
Han har heller ikke efterfølgende  

 gjort indsigelse eller henvendt sig til bladet.
Det er i øvrigt ikke  

 sædvane på bladet at give mulighed for at gennemlæse  

 artiklen, før den bliver trykt.
At [K2] har valgt ikke at kommentere  

 sin egen rolle i sagen, kan naturligvis ikke afholde bladet fra at skrive om  

 revisorens rolle i en sag om omfattende svindel med offentlige midler.
Bladet har videre anført, at det af den artikel,  

 der bragtes neden- under den indklagede artikel den 1. maj 2001,  

 fremgår, at kurator overvejede retssag mod både skoleleder og  

 revisor.
Det er indlysende, at disse oplysninger sammen med det uvildige  

 notat fra et andet revisionsfirma er væsentlige dokumenter i den  

 omfattende sag omkring bedrageri og svindel med offentlige midler i AOF i  

 Holstebro.
 Bladet har endelig anført, at da klager gennem en  

 årrække har været revisor for AOF i Holstebro, må han  

 naturligvis tåle at få sin rolle belyst på lige fod med den  

 bortviste skoleleder, bestyrelsen, repræsentantskabet og Holstebro  

 Kommune, der har udbetalt for meget i tilskud.
 I sagens behandling har følgende  

 nævnsmedlemmer deltaget:
 Axel Kierkegaard, Finn Rowold, Tage Clausen og Kirsten  

 Dyregaard.
 Pressenævnet udtaler:
Det fremgår af de vejledende presseetiske regler, at  

 oplysninger, som kan være skadelige, krænkende eller virke  

 agtelsesforringende for nogen, skal efterprøves i særlig grad,  

 inden de bringes, først og fremmest ved forelæggelse for den  

 pågældende.
Det fremgår endvidere, at det skal gøres  

 klart, hvad der er faktiske oplysninger, og hvad der er kommentarer, ligesom  

 overskrifter og mellemrubrikker i form og indhold skal have dækning i  

 den pågældende artikel.
Pressenævnet finder, at bladets overskrift er  

 baseret på de vurderinger, der er gengivet i kurators brev og navnlig i  

 notatet fra den statsautoriserede revisor.
Nævnet finder, at  

 overskriften har den fornødne sammenhæng med og dækning i  

 artiklen.
Nævnet bemærker i den forbindelse, at artiklens  

 oplysninger har været forelagt [K2] inden offentliggørelsen.
 Nævnet finder i den fremlagte klage ikke grundlag  

 for kritik af bladet.
 Afsagt den 9. oktober 2001.
