Vejledning om krav om medlemskabsperiode mv.  

 ved overgang til fleksibel efterløn for medlemmer, der fylder 60  

 år den 1. juli 1999 eller senere Medlemmer, der fylder 60 år den 1. juli 1999 eller senere, skal  

 både betale medlemsbidrag og efterlønsbidrag for at få ret  

 til efterløn.
 Medlemmer, der er fyldt 60 år før 1. juli 1999, skal ikke  

 betale det særlige efterlønsbidrag for at få ret til  

 efterløn.
Den nødvendige medlemsperiode for ret til efterløn er pr.  

 den 1. juli 1999 hævet fra 20 år inden for de sidste 25 år  

 til 25 år inden for de sidste 30 år.
Det er også et krav,  

 at det frivillige efterlønsbidrag skal være indbetalt i en  

 tilsvarende periode.
Det følger af lov nr. 276 af 12. maj 1999 om  

 ændring af lov om arbejdsløshedsforsikring m.v., lov om  

 seniorydelse og lov om en aktiv arbejdsmarkedspolitik.
 For at sikre, at medlemmer, der har indrettet sig i tillid til de hidtil  

 gældende regler, stadig kan bevare retten til efterløn, er der  

 indsat overgangsregler, som bevirker, at disse medlemmer ikke mister retten  

 til efterløn på grund af det nye anciennitetskrav.
 Reglerne om kravene til anciennitet i lovens § 74 a skal ses i  

 sammenhæng med lovens §§ 76-78 om betaling af medlems- og  

 efterlønsbidrag.
1. Om anciennitet og betaling af  

  efterlønsbidrag Hovedreglen i lovens § 74 a, stk. 1, nr. 2 og 3 Bestemmelsen fastslår kravet om 25 års medlemskab inden for de  

 sidste 30 år og indbetaling af efterlønsbidrag i 25 år  

 inden for 30 år.
 Det betyder, at personer, som er født den 1. juli 1964 eller  

 senere, skal opfylde hovedreglen om 25 års medlemskab inden for 30  

 år, og indbetaling af efterlønsbidrag i 25 år inden for 30  

 år.
Et medlem, der betaler efterlønsbidrag fra det fyldte 30. år,  

 og som undlader at betale efterlønsbidrag fra det fyldte 55. år  

 til det 60. år, vil opfylde anciennitetskravet for at få et  

 efterlønsbevis eller gå på efterløn fra det fyldte  

 60. år.
Hvis medlemmet ikke overgår til efterløn eller  

 opnår et efterlønsbevis ved det fyldte 60. år (f.eks.  

 fordi medlemmet er syg), skal medlemmet igen betale efterlønsbidrag  

 frem til overgangen til efterløn eller opnåelse af  

 efterlønsbevis.
Det skyldes, at der højst kan regnes 30  

 år tilbage ved afgørelsen af, om betingelserne er opfyldt.
Overgangsregel for personer der er født  

 før den 1. juli 1964, men efter den 31. marts 1959 Et medlem, der er fyldt 35 år den 1. juli 1999, skal have indbetalt  

 medlems- og efterlønsbidrag fra den 1. juli 1999 uden afbrydelse til  

 efterlønstidspunktet, jf. lovens § 74 a, stk. 3. Både  

 medlemsperioden og perioden med efterlønsbidrag skal mindst  

 udgøre 20 år inden for 25 år.
Afbrydes perioden med indbetaling af efterlønsbidrag efter den 1.  

 juli 1999, skal den samlede periode med indbetaling af efterlønsbidrag  

 udgøre 25 år inden for de seneste 30 år.
Kan medlemmet  

 ikke opfylde kravet ved det fyldte 60. år, vil medlemmet være  

 berettiget til efterløn på det tidspunkt, hvor der er  

 dokumenteret 25 års indbetaling inden for de seneste 30 år.
 En person, som fylder 40 år i perioden den 1. april til den 1. juli  

 1999, skal være indmeldt og indbetale efterlønsbidrag uafbrudt  

 fra 40 års dagen, hvis pågældende vil bevare muligheden for  

 at gå på efterløn ved det fyldte 60. år.
 En person, som er fyldt 40 år, og efter den 1. juli 1999  

 ønsker at indbetale efterlønsbidrag, skal vejledes om, at  

 vedkommende aldrig kan opnå ret til efterløn, da kravet om 25  

 års indbetaling og medlemskab ikke kan opfyldes forinden det fyldte 65.  

 år.
Overgangsregel for personer født før den  

 1. april 1959 Et medlem, der er født før den 1. april 1959, kan opfylde  

 betingelserne for ret til efterløn, ved a)	uafbrudt medlemskab af en a-kasse fra den 1. april 1999 og  

 uafbrudt indbetaling af efterlønsbidrag fra den 1. april 1999.  

 Medlemsperioden, men ikke indbetaling af efterlønsbidraget, skal dog  

 mindst udgøre 20 år inden for de sidste 25 år, eller b)	uafbrudt medlemskab af en a-kasse og indbetaling af  

 efterlønsbidrag fra den 1. juli 1999 i mindst 20 år inden for 25  

 år.
 Et medlem, der som 42-årig optages i en a-kasse den 1. juli 1999,  

 vil kunne gå på efterløn som 62-årig.
Det bemærkes, at en person, der er fyldt 40 år, og som  

 først indmeldes i en a-kasse eller indbetaler efterlønsbidrag  

 fra den 2. juli 1999 eller senere, ikke kan opfylde betingelserne for  

 ret til efterløn.
Det skyldes, at det medlem skal opfylde hovedreglen  

 om medlemskab og indbetaling af efterlønsbidrag i 25 år inden  

 for de seneste 30 år.
Overgangsregel for personer født før den  

 1. marts 1952 Et medlem, der er født før den 1. marts 1952, kan opfylde  

 kravet om medlemskab af en a-kasse ved uafbrudt medlemskab fra den 31. marts  

 1992 til mindst det fyldte 60. år.
Medlemsperioden skal dog mindst  

 udgøre 10 år inden for de seneste 15 år, jf. lovens  

 § 74 a, stk. 2.
 Medlemmet skal have indbetalt efterlønsbidrag uafbrudt fra den 1.  

 april 1999.
 Hvis et medlem ikke kan opfylde betingelsen om uafbrudt medlemskab fra den  

 31. marts 1992 og uafbrudt indbetaling af efterlønsbidrag fra den 1.  

 april 1999, afgøres medlemmets ret til efterløn enten efter  

 reglerne om 20 års medlemskab inden for 25 år, eller reglerne om  

 25 års medlemskab inden for 30 år.
Indbetaling af efterlønsbidrag efter det fyldte 60. år Fælles for overgangsreglerne gælder, at hvis  

 anciennitetskravet på henholdsvis mindst 10 år inden for de  

 sidste 15 år og 20 år inden for de sidste 25 år ikke vil  

 kunne opfyldes ved medlemmets 60. år, vil henholdsvis medlemsbidrag og  

 efterlønsbidrag skulle indbetales ud over det fyldte 60. år.
2. Tilmelding til efterlønsordningen med  

 tilbagevirkende kraft I bekendtgørelse om betaling af medlemsbidrag til en a-kasse er der  

 fastsat en overgangsordning, der giver medlemmer mulighed for frem til den  

 30. september 1999 at tilmelde sig efterlønsordningen med  

 tilbagevirkende kraft fra den 1. april 1999 eller senere.
I § 7 i lov nr. 276 af 12. maj 1999 er der givet personer over 35  

 år, der ønsker at tilmelde sig efterlønsordningen, og som  

 ikke er medlem af en a-kasse den 1. april 1999 eller senere, mulighed for  

 frem til den 30. september 1999 at melde sig ind i en a-kasse med virkning  

 fra den 1. april 1999 eller senere, således at de kan blive omfattet af  

 efterlønsordningen.
Det er en forudsætning, at betingelserne for  

 optagelse i en a-kasse, jf. arbejdsløshedsforsikringslovens § 41,  

 er til stede på det tidspunkt, optagelsen skal have virkning fra.
3. Dispensation for afbrydelse af  

 medlems- og bidragsperioder I lovens § 74 a, stk. 4, er der fra den 1. juli 1999 hjemmel  

 til, at direktøren for Arbejdsløshedsforsikringen  

 undtagelsesvis kan tillade, at der ses bort fra afbrydelser i medlemskabet og  

 indbetaling af efterlønsbidrag ved afgørelsen af, om kravet om  

 uafbrudt medlemsperiode og indbetaling af efterlønsbidrag er  

 opfyldt.
 Tilladelsen kan gøres betinget af, at medlemmet betaler et  

 beløb svarende til bidrag til arbejdsløshedsforsikringen og  

 efterlønsbidrag for den pågældende periode.
Adgangen til at dispensere kan alene anvendes til at se bort fra  

 reglen om, at medlemskabet skal have været uden afbrydelse i relation  

 til at opnå ret til efterløn, og kan derfor ikke anvendes til at  

 annullere en udmeldelse.
Medlemskabet genetableres således ikke.
 Medlemmet skal således fortsat opfylde kravet om  

 hele den medlems- og bidragsperiode, som fremgår af den relevante  

 overgangsregel.
 Eksempel:
Et medlem, der fyldte 51 år den 1. marts 1999,  

 udmeldte sig ved en fejl af a-kassen med virkning fra den 1. december 1998.  

 Medlemmet var indmeldt den 31. marts 1992 og var derfor aldersmæssigt  

 omfattet af overgangsreglerne.
Medlemmet er uden arbejde indtil den 1. maj  

 1999, men ansøger først i august 1999 om igen at blive optaget  

 som medlem i a-kassen.
Medlemmets ansøgning bliver modtaget i a-kassen  

 den 15. august 1999.
Medlemmet kan på grund af lovens § 7 optages i  

 a-kassen med virkning fra den 1. maj 1999 på baggrund af  

 lønarbejdet den dato.
Medlemmet skal indbetale sædvanligt  

 medlemsbidrag og efterlønsbidrag for perioden 1. maj 1999 til 15.  

 august 1999.
 For at medlemmet fortsat kan være omfattet af  

 overgangsreglerne, skal dispensation opnås for at se bort fra  

 afbrydelsen i medlemskabet i perioden 1. december 1998 til 30. april 1999.  

 Hvis den gives, vil den være betinget af, at medlemmet indbetaler  

 bidrag til arbejdsløshedsforsikringen, jf. lovens § 77,  

 stk. 2, for perioden frem til indmeldelsen samt efterlønsbidrag  

 fra den 1. april 1999.
 Da medlemmet er optaget som nyt medlem den 1. maj 1999,  

 kan der tidligst erhverves ret til dagpenge efter 1 års medlemskab af  

 a-kassen i henhold til lovens § 53, stk. 1, det vil sige fra den 1.  

 maj 2000.
4. Vedrørende behandling af  

 dispensationssager Ansøgning om, at direktøren for  

 Arbejdsløshedsforsikringen undtagelsesvis kan se bort fra afbrydelser  

 i medlemskabet og indbetaling af efterlønsbidraget ved  

 afgørelsen af, om anciennitetskravet er opfyldt, kan behandles  

 på et tidligere tidspunkt end det, hvor retten til efterløn  

 indtræder.
Sagen kan rejses allerede, når afbrydelsen er sket.  

 Det forudsætter, at medlemmet er optaget i  

 arbejdsløshedsforsikringen igen eller har søgt derom, og at  

 betingelserne for ret til optagelse er opfyldt.
Direktoratet behandler dispensationssager på baggrund af en  

 begrundet indstilling fra a-kassen.
A-kassen skal sammen med  

 ansøgningen vedlægge de relevante oplysninger i sagen, herunder  

 oplysninger fra medlemmet om eventuelle særlige omstændigheder,  

 der kan begrunde en dispensation.
 Hvis a-kassen er decentral, skal sagen indsendes gennem a-kassens  

 hovedledelse.
5. Medregning af perioder, der ikke er betalt  

 medlemsbidrag for Perioder, hvori et medlem efter § 4 i bekendtgørelse om  

 betaling af medlemsbidrag til en a-kasse er fritaget for betaling af det  

 almindelige medlemsbidrag bortset fra administrationsbidraget, kan medregnes  

 til anciennitetskravet.
 For visse grupper af medlemmer er fritagelsen betinget af, at medlemmet  

 betaler efterlønsbidrag.
6. Særlige forhold om indbetaling af  

 medlems- og efterlønsbidrag Medlemmer, der i alderen 50-54 år mister retten til  

 dagpenge ved udløbet af aktivperioden Det er som hovedregel en betingelse for at kunne overgå til  

 efterløn, at et medlem har ret til dagpenge i tilfælde af  

 ledighed, jf. lovens § 74 a, stk. 1, nr. 4.
Ved lov nr. 897 af 16. december 1998 ophævede man retten til de  

 forlængede dagpenge for de 50-54 årige.
Den aldersgruppe kunne  

 tidligere fortsætte med dagpenge, såfremt de kunne opfylde  

 anciennitetskravet for ret til efterløn ved det fyldte 60.  

 år.
Et medlem, der mister dagpengeretten mellem det fyldte 50. og 54.  

 år, og som vil kunne opfylde anciennitetskravet for efterløn som  

 60 årig, kan på 60 års dagen overgå til  

 efterløn, selv om arbejdskravet ikke kan opfyldes.
Medlemmet skal i  

 hele den mellemliggende periode indbetale både  

 arbejdsløshedsforsikrings- og efterlønsbidrag.
Medlemmet vil  

 derfor ikke kunne fritages for betaling af det almindelige medlemsbidrag uden  

 at miste retten til efterløn, jf. § 4 i bekendtgørelse om  

 betaling af medlemsbidrag til en a-kasse.
Medlemmer, der er omfattet af denne regel vil ikke kunne indgive  

 ansøgning om efterløn inden dagpengerettens udløb.
Disse  

 medlemmer skal derfor indgive ansøgningen inden det fyldte 60.  

 år.
Efterbetaling af efterlønsbidrag efter en  

 periode med arbejdsløshedsforsikring i et andet EØS-land Et medlem, der har haft forsikringsperioder i et andet EØS-land  

 eller på Færøerne, kan genoptages i en dansk a-kasse efter  

 de særlig regler herom i bekendtgørelse om  

 arbejdsløshedsforsikring ved arbejde inden for EØS og i det  

 øvrige udland.
Ved sin indtræden kan medlemmet efterbetale  

 efterlønsbidrag for perioder efter den 1. april 1999, hvor  

 pågældende har været forsikret i et andet EØS-land  

 eller på Færøerne.
De nærmere regler herom er  

 fastsat i bekendtgørelse om betaling af medlemsbidrag til en  

 a-kasse.
 I bekendtgørelse om ret til efterløn for medlemmer, der har  

 haft forsikrings- og beskæftigelsesperioder i udlandet, er det blandt  

 andet fastsat som en betingelse for ret til medregning af forsikringsperioder  

 fra et andet EØS-land, at medlemmet efterbetaler det nødvendige  

 efterlønsbidrag.
Medlemmer, som er omfattet af overgangsreglerne i lovens § 74 a, og  

 dermed kravet om uafbrudt indbetaling af efterlønsbidrag fra enten den  

 1. april 1999 eller den 1. juli 1999, skal efterbetale  

 efterlønsbidraget for forsikringsperioder i udlandet, hvis de vil  

 bevare muligheden for at gå på efterløn ved det fyldte 60.  

 år.
Det gælder uanset, om medlemmet i øvrigt kan eller  

 skal medregne forsikringsperioden i udlandet til opfyldelse af  

 anciennitetskravet.
I forbindelse med overgang fra dansk forsikring til en  

 forsikring inden for EØS-området, samt ved tilbageflytning til  

 den danske forsikring, har medlemmet en frist på 8 uger til at melde  

 sig ind i det pågældende lands forsikringssystem.
Ellers regnes  

 forsikringsperioden ikke for ubrudt.
Der skal også efterbetales  

 efterlønsbidrag for disse perioder, for at betingelsen om uafbrudt  

 indbetaling af efterlønsbidrag kan anses for opfyldt.
Der skal også efterbetales efterlønsbidrag  

 for perioder i et andet EØS-land, hvor medlemmet ikke har været  

 omfattet af det pågældende lands forsikringssystem.
Perioder uden  

 forsikringsdækning vil fremgå af en attest E 301, som skal  

 indhentes i forbindelse med, at medlemmet vender tilbage til den danske  

 forsikring.
 Det er den sats, der gælder på tidspunktet, hvor medlemmet  

 meldes ind i den danske a-kasse igen, som anvendes.
Overgang til efterløn efter en periode med  

 bruttorevalideringsydelse En person, som på grund af sygdom har meldt sig ud af en a-kasse  

 før den 1. juli 1999, og som efterfølgende tilkendes eller er  

 tilkendt en bruttorevalideringsydelse efter reglerne i lov om aktiv  

 socialpolitik, og som efterfølgende optages i en a-kasse, kan medregne  

 tidligere perioder, i hvilke der har været udbetalt  

 bruttorevalideringsydelse, til at opfylde kravene om anciennitet i lovens  

 § 74 a, stk. 1, nr. 2 og 3.
 Medlemmet kan medregne tidligere perioder uden at efterbetale  

 medlemsbidrag og efterlønsbidrag.
7. Efterlønsordningen fravælges  

 af medlemmet Et medlem, som skriftligt over for a-kassen vælger  

 efterlønsordningen fra, får enten overført indbetalte  

 efterlønsbidrag til en pensionsordning eller får registreret et  

 tilgodehavende i a-kassen, jf. §§ 11 og 12 i bekendtgørelse om  

 betaling af medlemsbidrag til en a-kasse.
 Fortryder medlemmet fravalget af efterlønsordningen, kan  

 medlemmet ikke genindtræde i efterlønsordningen med den  

 anciennitet, som medlemmet havde, da medlemmet trådte ud af ordningen,  

 jf. § 13.
 Det bemærkes, at § 13 i bekendtgørelsen kun  

 vedrører skriftligt fravalg af efterlønsordningen.
 Medlemmets indbetalinger forbliver derfor stående på  

 pensionskontoen eller som et tilgodehavende i a-kassen (direktoratet), indtil  

 beløbet kan udbetales, jf. § 15 i bekendtgørelsen.
 Hvis medlemmet igen ønsker at kunne gå på  

 efterløn, må medlemmet erhverve en ny  

 efterlønsanciennitet, d.v.s. medlemmet skal opfylde de krav, der  

 trådte i kraft den 1. juli 1999, om medlemskab af a-kassen og betaling  

 af efterlønsbidrag i mindst 25 år inden for de sidste 30  

 år, jf. lovens § 74 a, stk. 1, nr. 2 og 3.
 Eksempel:
 Et medlem, der er født 1. januar 1969, har siden 1.  

 juli 1999 betalt efterlønsbidrag.
 Med virkning fra den 1. januar 2002 framelder medlemmet  

 sig efterlønsordningen, og indbetalte efterlønsbidrag bliver  

 overført til en pensionsordning.
Den 1. januar 2003 ønsker medlemmet at  

 genindtræde i ordningen.
Medlemmet er på det tidspunkt 34  

 år og skal opfylde kravet om 25 års medlemskab inden for de  

 sidste 30 år.
 Medlemmet har været ude af ordningen i så kort  

 tid, at medlemmet kan nå at optjene ny anciennitet og gå på  

 efterløn som 60 årig.
 Havde medlemmet derimod først som 41-årig i  

 2010 fortrudt sit fravalg af efterlønsordningen, ville medlemmet ikke  

 kunne nå at optjene en ny efterlønsanciennitet.
 Er et medlem blot ophørt med at betale  

 efterlønsbidraget, eller har et medlem meddelt a-kassen, at han »vil  

 holde en pause med betalingen«, finder § 14 i bekendtgørelsen  

 anvendelse.
 Perioder med indbetalt efterlønsbidrag kan fortsat bruges til  

 opfyldelse af anciennitetskravet for ret til efterløn.
 Om et medlem, der genoptager betalingen, kan nå at betale  

 efterlønsbidrag i 25 år inden for 30 år, beror på, i  

 hvor lang en periode, betalingen har været afbrudt, d.v.s. om medlemmet  

 trods »hullet« kan nå at betale efterlønsbidraget i mindst 25  

 år.
 Det må forudses, at en række medlemmer, der ikke kender den  

 særlige betydning af ordvalget i bekendtgørelsen, vil skrive til  

 a-kassen at de »vælger efterlønnen fra«.
 Det er derfor meget vigtigt, at a-kassen skriftligt beder medlemmet om at  

 præcisere, om det er selve efterlønsordningen eller kun  

betaling af efterlønsbidraget, medlemmet ønsker at  

 fravælge.
 Det er et krav, at a-kassen anmoder medlemmet om at meddele sit valg  

 skriftligt og ikke telefonisk.
