Nr LSF 120 Forslag til Lov om ændring af lov om indkomstbeskatning af aktieselskaber  

 m.v. (selskabsskatteloven) og lov om ansættelse og opkrævning m.v. af skat  

 ved kulbrinteindvinding(Selvangivelsesfrister og skattebetaling ved  

 selskabers opløsning m.v. og »gamle« selskabers overgang til  

 acontoskatteordningen) Fremsat af skatteministeren (Carsten Koch) den 11. december 1996 Vedtaget ved tredjebehandling den 13. marts 1997 Lov nr. 198 af 14/03/1997 § 1 I lov om indkomstbeskatning af aktieselskaber m.v.  

 (selskabsskatteloven), jf. lovbekendtgørelse nr. 922 af 21. oktober 1996,  

 foretages følgende ændringer:
 1. § 5, stk. 3, 1. pkt. , ophæves, og i stedet indsættes:
»Likvidator eller ledelsen, såfremt en likvidator ikke er valgt eller  

 beskikket, skal inden 1 måned efter opløsningen, jf. dog 2. pkt., overgangen  

 eller undtagelsen, jf. stk. 1, indsende en anmeldelse til den kommunale  

 skattemyndighed med opgørelse af indkomsten for det afsluttende indkomstår.  

 Når et anpartsselskab søges opløst efter § 59 i lov om anpartsselskaber, skal  

 ledelsen inden 1 måned efter ophør af den erhvervsmæssige aktivitet indsende  

 en anmeldelse til den kommunale skattemyndighed med opgørelse af indkomsten  

 for det afsluttende indkomstår.
Udløber fristen for anmeldelse inden udløbet  

 af fristen for selvangivelsen for det nærmest forudgående indkomstår, jf.  

 skattekontrollovens § 4, stk. 2, afkortes den sidstnævnte frist til udløbet  

 af fristen for anmeldelsen.
Skatteministeren kan efter anmodning give  

 udsættelse med fristen for anmeldelse, hvis særlige forhold taler  

 herfor.« 2. I § 29 B, stk. 5, indsættes efter 7. pkt.:
»Ved opløsning efter § 5, stk. 1, 1. pkt., eller § 7 kan  

 tilbagebetaling af overskydende skat dog ske før den 1. november.
Der ydes i  

 disse tilfælde ikke godtgørelse efter 3. pkt.« 3. § 30, stk. 2, 2.-4. pkt., affattes således:
»Såfremt restskatten for det nærmest forudgående indkomstår ikke er  

 forfalden efter stk. 1, forfalder denne samtidig.
Der opkræves intet  

 restskattetillæg efter § 29 B, stk. 4, 3. pkt., i det omfang restskatten for  

 det afsluttende indkomstår er indbetalt inden for den i § 5, stk. 3, angivne  

 frist for indsendelse af anmeldelse.
Har et selskab overskydende skat for det  

 afsluttende indkomstår, ydes ingen godtgørelse efter § 29 B, stk. 5.« 4. I § 30 A, stk. 2, indsættes efter 1. pkt.:
»Såfremt et selskab eller forening m.v. tilmelder sig ordningen i  

 løbet af det indkomstår, hvor ordningen første gang skal finde anvendelse,  

 beregnes ikke ordinære rater efter § 29 A, stk. 2, for dette indkomstår.  

 Selskabets eller foreningens indbetalinger i dette år anses for frivillige  

 acontobetalinger efter § 29 A, stk. 6.« 5. I § 33 indsættes som 3. pkt.:
»Dette gælder dog ikke ved opløsning af anpartsselskaber efter § 59 i  

 lov om anpartsselskaber.« § 2 I lov om ansættelse og opkrævning m.v. af skat ved  

 kulbrinteindvinding, jf. lovbekendtgørelse nr. 793 af 29. september 1993, som  

 senest ændret ved § 20 i lov nr. 1223 af 27. december 1996, foretages  

 følgende ændring:
 1. I § 1 indsættes som stk. 3:
»Stk. 3. Skattepligtige, der er omfattet af  

 kulbrinteskattelovens kapitel 2 og 3, skal indgive selvangivelse senest den  

 1. maj i året efter indkomståret.« § 3 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. § 1, nr. 1-3 og 5, har virkning fra den 1. januar 1997.
 Stk. 3. § 1, nr. 4, og § 2 har virkning fra og med indkomståret  

 1997.
Oprindeligt fremsat forslag § 1 I lov om indkomstbeskatning af aktieselskaber m.v. (Selskabsskatteloven),  

 jf. lovbekendtgørelse nr. 922 af 21. oktober 1996, foretages følgende  

 ændringer:
 1. § 5, stk. 3, 1. pkt. , ophæves og i stedet indsættes:
»Likvidator eller ledelsen, såfremt en likvidator ikke er valgt eller  

 beskikket, skal inden 1 måned efter opløsningen, jf. dog 2. pkt., overgangen  

 eller undtagelsen, jf. stk. 1, indsende en anmeldelse til den kommunale  

 skattemyndighed med opgørelse af indkomsten for det afsluttende indkomstår.  

 Når et anpartsselskab søges opløst efter § 59 i lov om anpartsselskaber, skal  

 ledelsen inden 1 måned efter ophør af den erhvervsmæssige aktivitet indsende  

 en anmeldelse til den kommunale skattemyndighed med opgørelse af indkomsten  

 for det afsluttende indkomstår.
Udløber fristen for anmeldelse inden udløbet  

 af fristen for selvangivelsen for det nærmest forudgående indkomstår, jf.  

 skattekontrollovens § 4, stk. 2, afkortes den sidstnævnte frist til udløbet  

 af fristen for anmeldelsen.
Skatteministeren kan efter anmodning give  

 udsættelse med fristen for anmeldelse, hvis særlige forhold taler  

 herfor.«.
 2. I § 29 B, stk. 5, indsættes efter 7. pkt.:
»Ved opløsning efter § 5, stk. 1, 1. pkt., eller § 7, kan  

 tilbagebetaling af overskydende skat dog ske før den 1. november.
Der ydes i  

 disse tilfælde ikke godtgørelse efter 3. pkt.«.
 3. § 30, stk. 2, 2.-4. pkt., affattes således:
»Såfremt restskatten for det nærmest forudgående indkomstår ikke er  

 forfalden efter stk. 1, forfalder denne samtidig.
Der opkræves intet  

 restskattetillæg efter § 29 B, stk. 4, 3. pkt., i det omfang restskatten for  

 det afsluttende indkomstår er indbetalt inden for den i § 5, stk. 3, angivne  

 frist for indsendelse af anmeldelse.
Har et selskab overskydende skat for det  

 afsluttende indkomstår, ydes ingen godtgørelse efter § 29 B, stk. 5.«.
 4. I § 30 A, stk. 2, indsættes efter 1. pkt.:
 »Såfremt et selskab eller forening m.v. tilmelder sig ordningen i  

 løbet af det indkomstår, hvor ordningen første gang skal finde anvendelse,  

 beregnes ikke ordinære rater efter § 29 A, stk. 2, for dette indkomstår.  

 Selskabets eller foreningens indbetalinger i dette år anses for frivillige  

 acontobetalinger efter § 29 A, stk. 6.«.
 5. I § 33 indsættes som 3. pkt.:
 »Dette gælder dog ikke ved opløsning af anpartsselskaber efter § 59 i  

 lov om anpartsselskaber.«.
§ 2 I lov om ansættelse og opkrævning m.v. af skat ved kulbrinteindvinding,  

 jf. lovbekendtgørelse nr. 793 af 29. september 1993, foretages følgende  

 ændring:
 1. I § 1 indsættes som stk. 3 :
 »Stk. 3. Skattepligtige, der er omfattet af  

 kulbrinteskattelovens kapitel 2 og 3, skal indgive selvangivelse senest den  

 1. maj i året efter indkomståret.«.
§ 3 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, nr. 1 - 3 og 5 har virkning fra den 1. januar 1997.
 Stk. 3. § 1, nr. 4, og § 2 har virkning fra og med indkomståret  

 1997.
Bemærkninger til lovforslaget Almindelige bemærkninger Lovforslaget indeholder for det første ændring af reglerne i  

 selskabsskatteloven m.v. om selvangivelsesfrister og frister for  

 skattebetalingen ved selskabers opløsning m.v.
Det foreslås, at skatten for  

 det afsluttende indkomstår ved opløsning forfalder til betaling den 1. i  

 måneden efter meddelelse om ansættelsen.
Efter gældende regler forfalder  

 skatten tidligst samtidig med restskatten for det nærmest forudgående  

 indkomstår.
Hvis skatten for det nærmest forudgående indkomstår forfalder  

 senere end den 1. i måneden efter meddelelse om ansættelsen for det  

 afsluttende indkomstår, rykkes den førstnævnte frist efter lovforslaget frem  

 således, at skatten for begge indkomstår forfalder samtidig.
De foreslåede regler skal gøre det muligt for told- og skattemyndighederne  

 hurtigt at udstede erklæring om, at skatter vedrørende et anpartsselskab, der  

 efter anpartsselskabslovens § 59 søges opløst på grundlag af en  

 betalingserklæring, er betalt.
Baggrunden er, at efter den nye  

 anpartsselskabslov kan et anpartsselskab fra den 1. januar 1997 opløses på  

 grundlag af en betalingserklæring, der indsendes til Erhvervs- og  

 Selskabsstyrelsen.
Efter anpartsselskabsloven skal betalingserklæringen  

 vedlægges en erklæring fra told- og skattemyndighederne om, at der ikke  

 foreligger skatte- og afgiftskrav vedrørende selskabet.
Sådanne krav kan  

 vedrøre såvel anpartsselskabets egen indkomstskat, afgifter m.v., som  

 selskabet skal betale af afgiftspligtige varer eller af afgiftspligtig  

 omsætning, samt skatter m.v., som selskabet er indeholdelsespligtig af.
Told-  

 og skattemyndighedernes betalingserklæring vil derfor dække samtlige skatter  

 og afgifter m.v. vedrørende anpartsselskabet.
 De foreslåede regler i selskabsskatteloven skal således ses som opfølgning  

 på reglen i anpartsselskabslovens § 59.
 I pkt. 1 nedenfor omtales anpartsselskabslovens § 59, i pkt. 2 reglerne  

 for betaling af selskabsskat ved opløsning m.v., i pkt. 3 reglerne for  

 indeholdt A-skat og arbejdsmarkedsbidrag, og i pkt. 4 reglerne for  

 punktafgifter, told, moms m.v.
Lovforslaget giver for det andet »gamle« selskaber m.v. uden for  

 acontoskatteordningen, der ønsker at overgå til ordningen, mulighed for at  

 betale acontoskat et år tidligere end efter gældende regler.
Hermed  

 imødekommes et ønske fra erhvervslivet.
Gældende regler 1. Anpartsselskabsloven Med § 59 i anpartsselskabsloven (lov nr. 378 af 22. maj 1996 om  

 anpartsselskaber) er der gennemført en mere enkel form for opløsning af  

 anpartsselskaber end likvidation.
 Efter den nævnte bestemmelse kan anpartshaverne i et selskab, der har  

 betalt alle kreditorer, over for Erhvervs- og Selskabsstyrelsen afgive en  

 erklæring om, at al gæld er betalt, og at selskabet er opløst.
Efter § 59, stk. 2, kan Erhvervs- og Selskabsstyrelsen kun registrere  

 opløsningen, hvis erklæringen er modtaget senest 2 uger efter  

 underskrivelsen.
Erklæringen skal vedlægges en erklæring fra told- og  

 skattemyndighederne om, at der ikke foreligger skatte- og afgiftskrav  

 vedrørende selskabet.
Efter § 59, stk. 3, hæfter anpartshaverne personligt,  

 solidarisk og ubegrænset for gæld, forfalden som uforfalden eller omtvistet,  

 som bestod på tidspunktet for erklæringens afgivelse.
Det fremgår af bemærkningerne til bestemmelsen (lovforslag nr.
L 199/96 om  

 anpartsselskaber), at det forudsættes, at selskabet vælger en skæringsdato  

 for opløsning således, at der kan ske en ansættelse af selskabets indkomst  

 for det afsluttende indkomstår, dvs. frem til den valgte skæringsdato, og at  

 skatter og afgifter er betalt.
Told- og skattemyndighedernes afgivelse af en  

 sådan erklæring vil ske med tilsvarende forbehold for senere revision, som  

 gælder ved likvidation af selskabet.
 Det fremgår endvidere af bemærkningerne til bestemmelsen, at den  

 personlige hæftelse også gælder for f.eks. skatte- og afgiftskrav, der  

 konstateres efter erklæringens afgivelse, bl.a. som følge af ændring af  

 skatteansættelsen.
 Det fremgår endelig af bemærkningerne, at den nærmere udformning af en  

 sådan ordning samt nærmere overvejelser om behovet for eventuelle ændringer  

 af selskabsskatteloven m.v. er årsagen til, at den pågældende bestemmelse  

 først træder i kraft pr. 1. januar 1997.
2. Selskabsskatteloven Efter selskabsskattelovens § 5, stk. 1, fortsætter skattepligten for her i  

 landet hjemmehørende selskaber m.v., der opløses, indtil tidspunktet for  

 opløsningen.
I § 5, stk. 2, er fastsat, at udløber selskabets sædvanlige  

 indkomstår inden den 31. december i det kalenderår, som et bagudforskudt  

 indkomstår træder i stedet for, og finder opløsningen sted efter det  

 sædvanlige indkomstårs udløb - men inden vedkommende kalenderårs udløb -  

 udgør det sidste indkomstår hele perioden fra indkomstårets begyndelse til  

 opløsning finder sted.
Likvidator eller bestyrelsen, såfremt en likvidator ikke er valgt eller  

 beskikket, skal efter selskabsskattelovens § 5, stk. 3, inden 1 måned efter  

 opløsningen indsende en anmeldelse til vedkommende kommunale skattemyndighed  

 med opgørelse af indkomsten for det afsluttende indkomstår.
Ved den nævnte  

 opgørelse forstås en selvangivelse.
Det samme gælder efter  

 selskabsskattelovens § 7, når et udenlandsk selskab med hjemsted i udlandet,  

 der i medfør af selskabsskattelovens § 2, stk. 1, litra a, b eller f,  

 undergives begrænset skattepligt her i landet, opløses eller ophører med at  

 drive skattepligtig virksomhed her i landet.
Efter skattekontrollovens § 4, stk. 2, skal juridiske personer, bortset  

 fra dødsboer selvangive senest 6 måneder efter indkomstårets udløb.
Udløber  

 indkomståret i perioden 1. januar til 31. marts, skal der selvangives senest  

 den 1. juli samme år.
Restskatten for det afsluttende indkomstår forfalder efter  

 selskabsskattelovens § 30, stk. 2, ved opløsning m.v. til betaling den 1. i  

 den måned, der følger efter meddelelse til selskabet om ansættelsen.  

 Restskatten for det afsluttende indkomstår forfalder dog tidligst til  

 betaling samtidig med restskatten for det nærmest forudgående indkomstår, jf.  

 § 30, stk. 1, 1. pkt.
Efter selskabsskattelovens § 30, stk. 1, 1. pkt.,  

 forfalder restskat og tillæg efter § 29 B til betaling den 1. november i  

 kalenderåret efter indkomståret.
Ved opløsning m.v. kan selskabet inden den frist for indsendelse af  

 anmeldelse, der fremgår af selskabsskattelovens § 5, stk. 3, betale skatten  

 eller en del heraf for det afsluttende indkomstår uden betaling af  

 restskattetillæg med 11,75 pct.
Kun resterende restskat pålægges  

 restskattetillæg.
Har selskabet overskydende skat for det afsluttende  

 indkomstår ydes selskabet ikke en godtgørelse på 7 pct.
Selskabsskattelovens § 33 er en ansvarsregel om, hvorledes der skal  

 forholdes, hvis et selskab er opløst m.v., og formuen er udloddet til  

 aktionærer eller medlemmer, uden at der er afsat tilstrækkelige midler til  

 dækning af den skat, der påhviler selskabet.
Efter den pågældende bestemmelse  

 er aktionærer og medlemmer samt likvidator eller, hvor en sådan ikke er valgt  

 eller beskikket, bestyrelsen solidarisk ansvarlige for betaling af resterende  

 selskabsskatter, som er anmeldt i boet eller som likvidator (bestyrelsen)  

 eller aktionærerne m.v. kendte eller burde kende.
Likvidator (bestyrelsen) er  

 dog ikke ansvarlige udover det beløb, der er udloddet til aktionærerne eller  

 medlemmerne, og disse er alene ansvarlige i det omfang, de har modtaget en  

 udlodning fra selskabet m.v.
Reglerne for »gamle« selskabers overgang til  

acontoskatteordningen går ud på, at et selskab m.v. uden for  

 acontoskatteordningen, der ønsker at overgå til ordningen, skal tilmelde sig  

 inden begyndelsen af det kalenderår, for hvilket selskabet første gang ønsker  

 at betale acontoskat.
Ved »gamle« selskaber forstås selskaber m.v.,  

 hvis første indkomstår er påbegyndt inden den 29. januar 1992.
3. Indeholdt A-skat og arbejdsmarkedsbidrag Indeholdt A-skat forfalder til betaling den 1. i den følgende måned.  

 Sidste rettidige betalingsdag er den 10. i forfaldsmåneden.
For indeholdt  

 A-skat, der forfalder til betaling den 1. januar, skal A-skatten dog være  

 indbetalt senest den 17. januar.
Når en indeholdelsespligtig ophører med at  

 drive virksomhed, som har medført udbetaling af A-skat, skal der senest 10  

 dage efter ophørsdagen ske indbetaling af A-skat og indgives angivelse  

 vedrørende perioden siden den seneste angivelsesperiode.
 For indeholdt arbejdsmarkedsbidrag gælder tilsvarende regler.
 4. Punktafgifter, told, moms m.v.
Virksomheder, der er registreret efter momsloven, punktafgiftslovene,  

 toldloven eller lønsumsafgiftsloven, skal ved ophør afmeldes fra  

 registrering.
Der gælder ikke særlige regler for afregning af afgift m.v. i  

 forbindelse med virksomhedens afmeldelse.
Ved udløbet af den sidste  

 afgiftsperiode m.v. angiver og indbetaler virksomheden derfor afgift efter de  

 sædvanlige frister i de pågældende love.
Med hensyn til virksomheder, der er registreret efter lønsumsafgiftsloven,  

 gælder, at der for visse virksomheder først kan foretages en endelig  

 afregning af afgiften efter udløbet af virksomhedens indkomstår.
Det drejer  

 sig om virksomheder, hvor afgiftsgrundlaget er virksomhedens lønsum med  

 tillæg af overskud eller fradrag af underskud af selvstændig  

 erhvervsvirksomhed med visse reguleringer.
Opgørelsen af den endelige  

 lønsumsafgift forudsætter en forudgående opgørelse af virksomhedens  

 skattepligtige indkomst.
Lovforslaget Selvangivelses- og betalingsfrister ved selskabers opløsning m.v.
Det er ikke hensigtsmæssigt, at fristen for indsendelse af selvangivelsen  

 ved opløsning m.v. i nogle tilfælde ligger senere for indkomståret forud for  

 opløsningsåret end for opløsningsåret selv.
Det skyldes, at ligning og  

 kontrol af selskabet for det afsluttende indkomstår forudsætter oplysninger  

 om selskabets indkomstforhold m.v. i det nærmest forudgående indkomstår.
 Det foreslås derfor, at hvis den almindelige frist for indsendelse  

 af selvangivelse for indkomståret forud for opløsningsåret ikke er udløbet på  

 tidspunktet for indsendelse af anmeldelsen ved opløsning m.v., rykkes fristen  

 frem således, at de to selvangivelser skal afleveres samtidigt.
 Det foreslås endvidere, at et anpartsselskab , der søges opløst på  

 grundlag af en betalingserklæring efter § 59 i anpartsselskabsloven, inden 1  

 måned efter ophør af den erhvervsmæssige aktivitet , skal indsende en  

 anmeldelse til told- og skattemyndighederne tillige med en opgørelse af  

 indkomsten for det afsluttende indkomstår.
Når told- og skattemyndighederne har modtaget selvangivelsen for det  

 afsluttende indkomstår for et sådant anpartsselskab, vil de kommunale  

 skattemyndigheder - så hurtigt som det i det konkrete tilfælde er muligt -  

 opgøre selskabets skattepligtige indkomst.
Told- og skattemyndighederne vil  

 herefter sende en årsopgørelse til selskabet.
Herved bidrager told- og  

 skattemyndighederne til, at anpartsselskaber, der ønsker opløsning på  

 grundlag af en betalingserklæring, hurtigt efter ophør af den erhvervsmæssige  

 aktivitet og betaling af indkomstskatten m.v., kan afgive erklæring til  

 Erhvervs- og Selskabsstyrelsen.
 Efter gældende regler forfalder restskatten for det afsluttende  

 indkomstår den 1. i den måned, der følger efter meddelelse om ansættelsen,  

 dog tidligst samtidig med restskatten for det forudgående indkomstår.
Det er ikke hensigtsmæssigt, at restskatten for det afsluttende indkomstår  

 tidligst forfalder til betaling samtidig med restskatten for det nærmest  

 forudgående indkomstår.
Reglen bevirker således, at forfaldstidspunktet for  

 restskatten for det afsluttende indkomstår i nogle tilfælde udskydes.  

 Selskaber, der skal opløses m.v., bør have mulighed for at få deres  

 mellemværende med told- og skattemyndighederne bragt til ophør.
Når det er  

 besluttet, at et selskab m.v. skal opløses m.v., antages det at være i  

 selskabets interesse, at restskatten forfalder så hurtigt som muligt, og at  

 eventuel overskydende skat også tilbagebetales så hurtigt som muligt.
Det foreslås , at restskatten for det afsluttende indkomstår altid  

 forfalder til betaling den 1. i den måned, der følger efter meddelelse om  

 ansættelsen.
Hvis restskatten for det nærmest forudgående indkomstår endnu  

 ikke er forfalden på dette tidspunkt, rykkes forfaldstidspunktet for dette  

 indkomstår frem således, at restskatten forfalder samtidig for begge  

 indkomstår.
 Endelig indeholder lovforslaget en ændring af selvangivelsesfristen for  

 kulbrinteskattepligtige.
»Gamle« selskabers overgang til acontoskatteordningen Det foreslås, at »gamle« selskaber kan overgå til  

 acontoskatteordningen med virkning allerede for det indkomstår, hvor  

 selskabet tilmelder sig.
Ved »gamle« selskaber forstås selskaber,  

 hvis første indkomstår er påbegyndt før den 29. januar 1992. De  

 indbetalinger, som selskabet i det pågældende år foretager til dækning af  

 acontoskat, skal efter forslaget anses for frivillige indbetalinger af  

 acontoskat.
Selskabets indbetalinger bliver herved med hensyn til 2 pct.s  

 tillæg til indbetalingerne behandlet på samme måde som de indbetalinger, som  

 »indslusningsselskaber« foretager.
Indslusningsselskaber er  

 selskaber, der har været skattepligtige i 2 indkomstår eller mindre,  

 eksempelvis nystiftede selskaber.
 Selskabet kan dog fortsat - som i dag - i stedet tilmelde sig ordningen  

forud for det første indkomstår, hvor ordningen skal finde anvendelse.  

 I så fald beregnes der ordinære acontorater efter de almindelige regler, og  

 selskabet kan endvidere foretage frivillig indbetaling af yderligere  

 acontoskat.
Provenumæssige konsekvenser Forslaget om, at »gamle« selskaber kan overgå til  

 acontoskattebetaling et år tidligere end efter gældende regler, vil medføre  

 en fremrykning af selskabsskatteprovenuet i det omfang selskaberne benytter  

 sig af den foreslåede adgang.
Forslaget om at ændre forfaldstidspunktet for det afsluttende indkomstår  

 og i forbindelse hermed at fremrykke forfaldstidspunktet for eventuel ikke  

 forfalden restskat for det forudgående indkomstår vil kunne medføre en vis  

 fremrykning af skattebetalingen for selskaber, der skal opløses m.v.
Det er  

 ikke muligt nærmere at kvantificere provenuforskydningerne.
Administrative konsekvenser Lovforslaget skønnes at medføre engangsudgifter på 1,5 mill. kr., heraf  

 730.000 kr. til edb, hovedsageligt i 1997.
Erhvervsøkonomiske konsekvenser Med den foreslåede smidiggørelse af reglerne for »gamle«  

 selskabers overgang til acontoskatteordningen kan selskaberne et år tidligere  

 opnå den økonomiske fordel, som selskaberne med det gældende renteniveau i  

 mange tilfælde kan opnå ved overgang til acontoskattebetaling.
Forslaget er  

 en imødekommelse af et ønske rejst af revisororganisationer m.fl.
De foreslåede regler for anmeldelse, selvangivelse og betaling af  

 indkomstskatten har for anpartsselskaber, der søges opløst på grundlag af en  

 betalingserklæring i anpartsselskabslovens § 59, til formål at skabe et  

 regelsæt, der gør det muligt for skattemyndighederne hurtigt efter ophør af  

 den erhvervsmæssige aktivitet i anpartsselskabet og betaling af skyldig  

 indkomstskat at udstede den betalingserklæring, der skal vedlægges  

 anpartsselskabets erklæring til Erhvervs- og Selskabsstyrelsen.
Dette er en  

 forudsætning for, at Erhvervs- og Selskabsstyrelsen hurtigt efter ophør af  

 den erhvervsmæssige aktivitet kan registrere opløsningen.
De erhvervsøkonomiske konsekvenser af forslaget vurderes at være  

 begrænsede.
For selskaber, der skal opløses m.v., må det antages at være i  

 selskabets egen interesse at få mellemværendet med told- og  

 skattemyndighederne bragt til afslutning så hurtigt som muligt.
Miljømæssige konsekvenser Lovforslaget indeholder ikke miljømæssige konsekvenser.
Forholdet til EU-retten Lovforslaget skønnes ikke at have EU-retlige konsekvenser.
Bemærkninger til de enkelte bestemmelser Til § 1 Til nr. 1 Den foreslåede bestemmelse indeholder tre ændringer:
 For det første foreslås det, at et anpartsselskab, der søges opløst efter  

 § 59 i lov om anpartsselskaber, skal indsende en anmeldelse og en opgørelse  

 af indkomsten for det afsluttende indkomstår inden 1 måned efter ophør af den  

erhvervsmæssige aktivitet.
Anvendelse af anpartsselskabslovens § 59 forudsætter, at den  

 erhvervsmæssige aktivitet i anpartsselskabet ophører.
Anpartshaverne kan på  

 dette tidspunkt imidlertid ikke afgive en erklæring til Erhvervs- og  

 Selskabsstyrelsen om, at al gæld er betalt.
 Det er en forudsætning for at foretage indkomstopgørelsen, at eventuelle  

 skattemæssige avancer eller tab ved afhændelse af driftsmidler og bygninger  

 m.v. er opgjort. Ønsker anpartshaverne at anvende § 59 i  

 anpartsselskabsloven, må der derfor være truffet dispositioner til  

 realisationen af driftsmidler og bygninger m.v. ved driftens ophør.
På grundlag af indkomstopgørelsen skal den kommunale skattemyndighed  

 herefter sætte selskabet i skat for det afsluttende indkomstår, hvorved det  

 skattemæssige mellemværende kan blive bragt til afslutning.
Først når told-  

 og skattemyndighederne har udstedt en betalingserklæring, kan anpartshaverne  

 indsende en erklæring til Erhvervs- og Selskabsstyrelsen om, at al gæld er  

 betalt, bilagt told- og skattemyndighedernes erklæring.
For det andet foreslås det, at selskaber m.v. skal indsende selvangivelse  

 for indkomståret forud for det afsluttende indkomstår samtidig med  

 anmeldelsen efter selskabsskattelovens § 5, stk. 3, hvis den normale frist  

 efter skattekontrollovens § 4, stk. 2, for indsendelse af selvangivelsen  

 udløber senere.
Kravet gælder generelt ved opløsning m.v. af selskaber og  

 således ikke kun for anpartsselskaber, der skal opløses på grundlag af en  

 betalingserklæring efter § 59 i lov om anpartsselskaber.
For det tredje foreslås der en bemyndigelse til skatteministeren,  

 hvorefter der kan gives udsættelse med fristen for indsendelse af anmeldelse.  

 Udsættelse af fristen vil kunne indrømmes i de tilfælde, hvor det på grund af  

 forhold, som selskabet ikke har indflydelse på, er vanskeligt at overholde  

 den fastsatte frist.
Indrømmes anpartsselskabet udsættelse med fristen for  

 anmeldelsen, indrømmes der en tilsvarende udsættelse med hensyn til  

 indkomstopgørelsen.
 De øvrige foreslåede ændringer af de gældende regler tilsigter kun  

 sproglige moderniseringer og forenklinger.
Til nr. 2 Det foreslås, at overskydende skat kan tilbagebetales før den 1. november  

 i kalenderåret efter indkomståret, når et selskab m.v. opløses efter § 5,  

 stk. 1, 1. pkt., eller ved opløsning eller ophør som nævnt i § 7. Det  

 skyldes, at det ikke er hensigtsmæssigt, at tilbagebetaling af overskydende  

 skat efter gældende regler i tilfælde af opløsning først kan ske fra den 1.  

 november i kalenderåret efter indkomståret.
Efter forslaget ydes selskabet  

 ikke godtgørelse på 7 pct. til de tilbagebetalte beløb i disse tilfælde.
Til nr. 3 Hvad angår skattebetalingen for det indkomstår, hvor et selskab m.v.  

 opløses, er der efter gældende regler taget særlig hensyn til, at dette  

 indkomstår i reglen omfatter en periode, der er kortere eller længere end 12  

 måneder.
Udgangspunktet i selskabsskatteloven er, at selskaber skal betale  

 acontoskat.
For selskaber, hvis indkomstår ved opløsning forlænges efter  

 selskabsskattelovens § 5, stk. 2, gælder alle de almindelige  

 acontoskatteregler, herunder adgangen til at foretage frivillig indbetaling  

 af yderligere acontoskat.
Hvis det afsluttende indkomstår forlænges i henhold til  

 selskabsskattelovens § 5, stk. 2, indgår beregnede acontoskatterater ved  

 skatteberegningen, som om det drejede sig om et almindeligt indkomstår.  

 Frivillige indbetalinger indgår i beregningen efter at være reguleret med 2  

 pct. i henhold til § 29 B, stk. 6. Selskabet kan imidlertid ved at foretage  

 en frivillig indbetaling af eventuel restskat inden 1 måned efter opløsningen  

 undgå at skulle betale restskattetillæg.
Restskattetillæg beregnes kun af en  

 eventuel resterende restskat.
Til gengæld ydes der ikke 7 pct. godtgørelse af  

 en eventuel overskydende skat efter § 29 B, stk. 5.
I tilfælde, hvor det afsluttende indkomstår ikke forlænges efter  

 selskabsskattelovens § 5, stk. 2, gælder efter selskabsskattelovens § 29 E  

 for dette indkomstår, at både indbetalte acontorater og frivillige  

 indbetalinger indgår i skatteberegningen som frivillige indbetalinger, dog  

uden regulering med 2 pct.
Efter selskabsskattelovens § 29 E kan  

 selskabet ved at indbetale indkomstskatten eller den resterende del heraf  

 inden 1 måned efter opløsningen undgå at skulle betale restskattetillæg.  

 Restskattetillæg beregnes kun af eventuel resterende indkomstskat.
Til  

 gengæld ydes der ikke 7 pct. godtgørelse af eventuel overskydende skat.
For selskaber uden for acontoskatteordningen gælder efter  

 selskabsskattelovens § 30 A, stk. 1, at reglerne i § 30 finder tilsvarende  

 anvendelse ved betaling af indkomstskat og tillæg for det afsluttende  

 indkomstår.
Det vil sige, at indkomstskatten forfalder i kraft af den nævnte  

 henvisning i § 30 A, stk. 1, til § 30, stk. 2, den 1. i måneden efter  

 meddelelse om ansættelsen.
Disse selskaber kan dog efter § 30 A, stk. 3,  

 vælge at betale indkomstskatten for det afsluttende indkomstår inden 1 måned  

 efter opløsningen m.v. uden at skulle betale restskattetillæg.
Det betyder,  

 at der kun beregnes restskattetillæg af eventuel resterende indkomstskat.
Der  

 ydes ikke godtgørelse af en eventuel overskydende skat.
 Selskaber uden for acontoskatteordningen er således på dette punkt  

 ligestillet med selskaber i acontoskatteordningen.
 De gældende regler om, at der kun betales restskattetillæg af et  

 resterende indkomstskattebeløb, og at der ikke ydes godtgørelse for eventuel  

 overskydende skat for det afsluttende indkomstår, jf. selskabsskattelovens §  

 30 A, stk. 3, foreslås opretholdt uændret.
 Det foreslås i selskabsskattelovens § 30, at hvis restskatten for det  

 nærmest forudgående indkomstår ikke er forfalden på det tidspunkt, hvor den  

 forfalder for det afsluttende indkomstår, rykkes forfaldstidspunktet for  

 restskatten for dette indkomstår frem til forfaldstidspunktet for det  

 afsluttende indkomstår.
 I kraft af den nævnte henvisning i § 30 A, stk. 1, til § 30, finder den  

 foreslåede regel for forfaldstidspunktet for restskatten tilsvarende  

 anvendelse for selskaber uden for acontoordningen.
De foreslåede regler indebærer for anpartsselskaber , der søges  

 opløst på grundlag af en betalingserklæring, at har selskabet inden 1 måned  

 efter det faktiske ophør af den erhvervsmæssige aktivitet i selskabet  

 indbetalt et beløb til dækning af skatten for det afsluttende indkomstår,  

 skal der ikke betales restskattetillæg.
Kun et eventuelt resterende  

 restskattebeløb pålægges restskattetillæg.
Har selskabet derimod overskydende  

 skat for det afsluttende indkomstår, ydes anpartsselskabet ingen godtgørelse.
 De øvrige foreslåede ændringer af de gældende regler tilsigter alene  

 sproglige præciseringer m.v.
Til nr. 4 Det foreslås, at selskaber og foreninger m.v., der ikke er omfattet af  

 acontoskatteordningen, dvs. selskaber m.v., hvis første indkomstår er  

 påbegyndt før den 29. januar 1992, skal kunne tilmelde sig  

 acontoskatteordningen med virkning allerede for det indkomstår, hvori  

 tilmeldingen sker.
Efter gældende regler skal det selskab m.v., der ønsker at overgå til  

 acontoskatteordningen, tilmelde sig ordningen inden begyndelsen af det  

 kalenderår, hvor ordningen første gang ønskes anvendt.
Reglerne herfor er  

 fastsat i § 4, stk. 2, i bekendtgørelse nr. 983 af 1. december 1994 om  

 indkomstbeskatning af aktieselskaber m.v.
Tilmelding inden begyndelsen af  

 kalenderåret er nødvendig for, at skattemyndighederne kan beregne ordinære  

 acontorater og udsende indbetalingskort inden forfaldstidspunktet for 1. rate  

 den 1. marts i indkomståret, eller ved et forskudt indkomstår i det  

 kalenderår, som et forskudt indkomstår, træder i stedet for.
Denne adgang til  

 overgang til acontoskatteordningen opretholdes, således at et selskab fortsat  

 kan tilmelde sig ordningen først med virkning for indkomståret efter  

 tilmeldingsåret.
Det foreslås i selskabsskattelovens § 30 A, stk. 2, at i det tilfælde,  

 hvor et selskab tilmelder sig acontoskatteordningen med virkning allerede fra  

 det indkomstår, hvor tilmeldingen sker, skal selskabets indbetalinger anses  

 for frivillige indbetalinger af acontoskat efter selskabsskattelovens § 29 A,  

 stk. 6. Der skal således ikke beregnes ordinære acontorater for dette  

 indkomstår efter selskabsskattelovens § 29 A, stk. 2. Efter forslaget skal  

 tillægsreglerne i selskabsskattelovens § 29 B, stk. 6, finde anvendelse for  

 disse indbetalinger.
Efter disse regler ydes selskabet et tillæg på 2 pct. af  

 acontobetalinger, der er sket senest den 20. marts, og for frivillige  

 acontobetalinger, der er sket efter den 20. marts og senest den 20. november,  

 skal selskabet betale et tillæg på 2 pct.
 Selskabet skal ved indbetaling af beløb til dækning af acontoskatten efter  

 den foreslåede bestemmelse over for told- og skattemyndighederne give  

 oplysning herom.
 Har selskabet foretaget en acontoindbetaling efter den foreslåede  

 bestemmelse til dækning af indkomstårets indkomstskat, skal selskabet for de  

 efterfølgende indkomstår betale acontoskat, jf. § 30 A, stk. 2, sidste pkt.
For de efterfølgende indkomstår finder reglerne i selskabsskattelovens §  

 29 A dermed anvendelse.
Det indebærer, at selskabet i acontoskat skal betale  

 50 pct. af gennemsnittet af de seneste 3 års indkomstskat i 2 lige store  

 rater i marts og november i indkomståret.
Hertil kommer, at selskabet  

 frivilligt kan indbetale yderligere acontoskat.
For sådanne frivillige  

 indbetalinger finder tillægsreglerne som nævnt ovenfor anvendelse.
Til nr. 5 Det foreslås, at selskabsskattelovens § 33 ikke skal finde anvendelse i de  

 tilfælde, hvor et anpartsselskab opløses efter anpartsselskabslovens § 59.  

 Selskabsskattelovens § 33 vedrører solidarisk hæftelse for anpartshaverne,  

 såfremt det efter selskabets opløsning viser sig, at der ikke er afsat  

 tilstrækkelige midler til dækning af indkomstskatten.
Likvidator  

 (bestyrelsen) er dog ikke ansvarlig udover det beløb, der er udloddet til  

 anpartshaverne.
Hæftelsen efter selskabsskattelovens § 33 er mindre  

 vidtrækkende end efter § 59 i lov om anpartsselskaber, og det foreslås  

 derfor, at selskabsskattelovens § 33 ikke skal finde anvendelse ved opløsning  

 af anpartsselskaber på grundlag af en betalingserklæring efter  

 anpartsselskabslovens § 59.
Til § 2 Der foreslås en bestemmelse i kulbrinteopkrævningsloven om, at  

 skattepligtige, der er omfattet af kulbrinteskattelovens kap. 2 og 3,  

 indsender selvangivelse senest den 1. maj i året efter indkomståret.
 Efter gældende regler er fristen for selskabers indgivelse af  

 selvangivelse senest 6 måneder efter indkomstårets udløb, det vil for  

 selskaber med kalenderårsregnskab sige senest den 1. juli i året efter  

 indkomstårets udløb.
 2. rate af kulbrinteskatten forfalder efter kulbrinteopkrævningslovens § 4  

 den 1. juni i året efter indkomståret og fastsættes på grundlag af  

 selvangivelsen.
De gældende regler indebærer således - utilsigtet - at 2. rate af  

 kulbrinteskatten for et kulbrinteskattepligtigt selskab ikke kan opgøres  

 inden forfaldsdagen den 1. juni i året efter indkomståret, da fristen for  

 selskabets indgivelse af selvangivelse er senest den 1. juli.
Efter  

 kulbrinteopkrævningslovens § 11 skal skattepligtige efter  

 kulbrinteskatteloven ved indkomstopgørelsen anvende kalenderåret som  

 indkomstår.
 Den foreslåede frist svarer til den før 1993 gældende generelle frist for  

 selskabers indgivelse af selvangivelse, nemlig den 30. april i året efter  

 indkomståret.
Til § 3 Det foreslås i stk. 2, at de foreslåede regler for selvangivelsesfrister  

 og forfaldstidspunktet for betaling af skatten ved opløsning m.v., herunder  

 ved opløsning af anpartsselskaber på grundlag af en betalingserklæring  

 (lovforslagets § 1, nr. 1 - 3 og 5) skal have virkning fra den 1. januar  

 1997. § 59 i lov om anpartsselskaber om opløsning på grundlag af en  

 betalingserklæring træder således i kraft den 1. januar 1997.
 Det foreslås i stk. 3, at den foreslåede adgang for »gamle«  

 selskaber til at overgå til acontoskatteordningen med virkning allerede for  

 tilmeldingsåret, dvs. et år tidligere end i dag (lovforslagets § 1, nr. 4)  

 skal have virkning fra og med indkomståret 1997. Der foreslås samme  

 virkningstidspunkt for lovforslagets § 2 om ændring af fristen for  

 indsendelse af selvangivelse for kulbrinteskattepligtige.
Skriftlig fremsættelse Skatteministeren (Carsten Koch):
 Jeg skal hermed tillade mig for det høje Ting at fremsætte:
 Forslag til lov om ændring af lov om indkomstbeskatning af  

 aktieselskaber m.v. (Selskabsskatteloven) og lov om ansættelse og opkrævning  

 m.v. af skat ved kulbrinteindvinding. (Selvangivelsesfrister og  

 skattebetaling ved selskabers opløsning m.v. og »gamle« selskabers  

 overgang til acontoskatteordningen).
(Lovforslag nr.
L 120).
 Lovforslaget indeholder for det første ændring af reglerne for  

 selvangivelsesfrister og betalingsfrister for indkomstskatten ved selskabers  

 opløsning m.v.
Efter den nye anpartsselskabslov kan et anpartsselskab fra den 1. januar  

 1997 opløses på grundlag af en betalingserklæring, der indsendes til  

 Erhvervs- og Selskabsstyrelsen.
Efter anpartsselskabsloven skal  

 betalingserklæringen vedlægges en erklæring fra told- og skattemyndighederne  

 om, at der ikke foreligger skatte- og afgiftskrav vedrørende selskabet.
 Det foreslås, at et anpartsselskab, der søges opløst på grundlag af en  

 betalingserklæring, inden 1 måned efter ophør af den erhvervsmæssige  

 aktivitet skal indsende en anmeldelse og indkomstopgørelse til  

 skattemyndighederne for det »sidste« indkomstår (det indkomstår,  

 hvor selskabet opløses).
Det foreslås endvidere, at skatten for det »sidste« indkomstår  

 forfalder til betaling den 1. i måneden efter meddelelse om  

 skatteansættelsen.
Hvis skatten for indkomståret før det sidste indkomstår  

 forfalder senere end for det sidste indkomstår selv, rykkes den førstnævnte  

 frist frem således, at skatten for begge indkomstår forfalder samtidig.
 De foreslåede regler skal gøre det muligt for told- og skattemyndighederne  

 hurtigt at udstede erklæring om, at indkomstskatten vedrørende et  

 anpartsselskab, der søges opløst på grundlag af en betalingserklæring, er  

 betalt.
 De foreslåede regler for betalingsfristen skal gælde for alle selskaber  

 ved opløsning m.v. og således ikke kun for anpartsselskaber, der søges opløst  

 på grundlag af en betalingserklæring, idet gældende betalingsfrister er  

 uhensigtsmæssige i alle tilfælde ved opløsning m.v.
Lovforslaget giver for det andet »gamle« selskaber m.v. uden for  

 acontoskatteordningen, der ønsker at overgå til ordningen, mulighed for at  

 betale acontoskat et år tidligere end efter gældende regler.
Hermed  

 imødekommes et ønske fra erhvervslivet.
 Forslaget om, at »gamle« selskaber kan overgå til  

 acontoskattebetaling et år tidligere end efter gældende regler, vil medføre  

 en fremrykning af selskabsskatteprovenuet i det omfang selskaberne benytter  

 sig af muligheden.
 Det er ikke muligt nærmere at kvantificere provenuforskydningerne af  

 forslaget om ændring af betalingsfrister ved selskabers opløsning m.v.
 Lovforslaget skønnes at medføre engangsudgifter på 1,5 mill. kr., heraf  

 730.000 kr. til edb, hovedsageligt i 1997.
 Idet jeg i øvrigt henviser til bemærkningerne til lovforslaget, skal jeg  

 anbefale forslaget til hurtig og velvillig behandling i det høje Ting.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om indkomstbeskatning af aktieselskaber m.v. (Selskabsskatteloven),  

 jf. lovbekendtgørelse nr. 922 af 21. oktober 1996, foretages følgende  

 ændringer:
 1. § 5, stk. 3, 1. pkt. , ophæves og i stedet indsættes:
»Likvidator eller ledelsen, såfremt en likvidator ikke er valgt eller  

 beskikket, skal inden 1 måned efter opløsningen, jf. dog 2. pkt., overgangen  

 eller undtagelsen, jf. stk. 1, indsende en anmeldelse til den kommunale  

 skattemyndighed med opgørelse af indkomsten for det afsluttende indkomstår.  

 Når et anpartsselskab søges opløst efter § 59 i lov om anpartsselskaber, skal  

 ledelsen inden 1 måned efter ophør af den erhvervsmæssige aktivitet indsende  

 en anmeldelse til den kommunale skattemyndighed med opgørelse af indkomsten  

 for det afsluttende indkomstår.
Udløber fristen for anmeldelse inden udløbet  

 af fristen for selvangivelsen for det nærmest forudgående indkomstår, jf.  

 skattekontrollovens § 4, stk. 2, afkortes den sidstnævnte frist til udløbet  

 af fristen for anmeldelsen.
Skatteministeren kan efter anmodning give  

 udsættelse med fristen for anmeldelse, hvis særlige forhold taler  

 herfor.«.
§ 5. - - - Stk. 3. Likvidator eller bestyrelsen, såfremt en likvidator ikke  

 er valgt eller beskikket, skal inden 1 måned efter opløsningen eller  

 overgangen m.v., jf. stk. 1, indsende en anmeldelse til vedkommende kommunale  

 skattemyndighed med opgørelse af indkomsten for det afsluttende indkomstår.  

 Undlades anmeldelse, ifalder den eller de ansvarlige personer en bøde, der  

 fastsættes af skatteministeren, medmindre denne eller de ansvarlige selv  

 ønsker sagen afgjort ved rettergang.
Indsendelse af anmeldelsen med den  

 nævnte opgørelse kan fremtvinges ved pålæg af daglige bøder, hvis størrelse  

 fastsættes af skatteministeren.
Bøderne tilfalder statskassen.
 2. I § 29 B, stk. 5, indsættes efter 7. pkt.:
»Ved opløsning efter § 5, stk. 1, 1. pkt., eller § 7, kan  

 tilbagebetaling af overskydende skat dog ske før den 1. november.
Der ydes i  

 disse tilfælde ikke godtgørelse efter 3. pkt.«.
§ 29 B. - - - Stk. 5. Det beløb, hvormed indkomstskatten måtte være mindre end  

 summen af ordinære acontoskatter med tillæg af eventuelle frivillige  

 acontobetalinger reguleret for tillæg efter stk. 6, benævnes overskydende  

 skat.
Ved beregning af overskydende skat indgår de ordinære acontoskatter,  

 uanset om betaling er sket.
Ved tilbagebetaling af overskydende skat ydes der  

 selskabet eller foreningen m.v. en godtgørelse på 7 pct. af beløbet.  

 Godtgørelsen kan dog maksimalt udgøre 7 pct. af den højeste indkomstskat i  

 indkomståret eller i et af de to seneste indkomstår forud for indkomståret.  

 Såfremt den overskydende skat ikke overstiger 25.000 kr., finder 4. pkt. ikke  

 anvendelse.
Der kan kun ske tilbagebetaling af beløb, der faktisk er  

 indbetalt.
Tilbagebetaling af overskydende skat inklusive godtgørelse sker  

 fra den 1. november i kalenderåret efter indkomståret, eller ved et forskudt  

 indkomstår fra den 1. november i kalenderåret efter det kalenderår, som det  

 forskudte indkomstår træder i stedet for.
Hvis tilbagebetaling sker senere  

 end den 20. november, forrentes beløbet med 1 pct. pr. påbegyndt måned.
 3. § 30, stk. 2, 2.-4. pkt., affattes således:
»Såfremt restskatten for det nærmest forudgående indkomstår ikke er  

 forfalden efter stk. 1, forfalder denne samtidig.
Der opkræves intet  

 restskattetillæg efter § 29 B, stk. 4, 3. pkt., i det omfang restskatten for  

 det afsluttende indkomstår er indbetalt inden for den i § 5, stk. 3, angivne  

 frist for indsendelse af anmeldelse.
Har et selskab overskydende skat for det  

 afsluttende indkomstår, ydes ingen godtgørelse efter § 29 B, stk. 5.«.
§ 30. - - - Stk. 2. Restskat, der pålignes selskaber og foreninger m.v. på  

 grundlag af en ansættelse for det indkomstår, hvori selskabet eller  

 foreningen m.v. opløses m.v. som nævnt i § 5, stk. 1, 1. pkt., eller § 7,  

 forfalder til betaling den 1. i den måned, der følger efter meddelelse til  

 selskabet eller foreningen m.v. om ansættelsen.
Restskatten forfalder dog  

 tidligst samtidig med den restskat, der pålignes på grundlag af  

 skatteansættelsen for det nærmest forudgående indkomstår, jf. stk. 1, 1. pkt.  

 Har et selskab eller en forening m.v. som nævnt i § 5, stk. 1, 1. pkt., eller  

 § 7, restskat for det afsluttende indkomstår, opkræves intet restskattetillæg  

 efter § 29 B, stk. 4, 3. pkt., i det omfang, indkomstskatten er indbetalt  

 inden for den i § 5, stk. 3, angivne frist for indsendelse af anmeldelse.
Har  

 et selskab overskydende skat for det afsluttende indkomstår, ydes ingen  

 godtgørelse efter § 29 B, stk. 5.
 4. I § 30 A, stk. 2, indsættes efter 1. pkt.:
 »Såfremt et selskab eller forening m.v. tilmelder sig ordningen i  

 løbet af det indkomstår, hvor ordningen første gang skal finde anvendelse,  

 beregnes ikke ordinære rater efter § 29 A, stk. 2, for dette indkomstår.  

 Selskabets eller foreningens indbetalinger i dette år anses for frivillige  

 acontobetalinger efter § 29 A, stk. 6.«.
§ 30 A. - - - Stk. 2. Selskaber og foreninger m.v., hvis første indkomstår er  

 påbegyndt før den 29. januar 1992, kan vælge at betale indkomstskat i løbet  

 af indkomståret.
Vælger selskabet eller foreningen m.v. for et givet  

 indkomstår at betale indkomstskat i løbet af indkomståret, skal der også for  

 senere indkomstår betales indkomstskat i løbet af indkomståret.
- - - 5. I § 33 indsættes som 3. pkt.:
 »Dette gælder dog ikke ved opløsning af anpartsselskaber efter § 59 i  

 lov om anpartsselskaber.«.
§ 33. Er et selskab eller en forening m.v. opløst og formuen  

 udloddet til aktionærerne eller medlemmerne, uden at der er afsat  

 tilstrækkelige midler til dækning af den selskabet eller foreningen  

 påhvilende indkomstskat, er aktionærerne og medlemmerne tillige med  

 likvidator eller, hvor en sådan ikke er valgt eller beskikket, bestyrelsen  

 solidarisk ansvarlige for skattens betaling.
Mod likvidator (bestyrelsen) kan  

 det solidariske ansvar ikke gøres gældende for et større beløb end summen af  

 de til aktionærer eller medlemmer foretagne udlodninger, og aktionærer eller  

 medlemmer er kun ansvarlige i det omfang, hvori de har modtaget udlodning fra  

 sammenslutningen.
§ 2 I lov om ansættelse og opkrævning m.v. af skat ved kulbrinteindvinding,  

 jf. lovbekendtgørelse nr. 793 af 29. september 1993, foretages følgende  

 ændring:
 1. I § 1 indsættes som stk. 3 :
 »Stk. 3. Skattepligtige, der er omfattet af  

 kulbrinteskattelovens kapitel 2 og 3, skal indgive selvangivelse senest den  

 1. maj i året efter indkomståret.«.
