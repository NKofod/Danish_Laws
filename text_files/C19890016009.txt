(til samtlige kommunalbestyrelser og  

 amtsråd) 16. november 1989.
 Nr. 160.
Skrivelse om forbud mod diskrimination på grundlag af nationalitet (Til samtlige kommunalbestyrelser og amtsråd) På baggrund af sagen om foreløbige foranstaltninger i anledning af  

 licitationen vedrørende den faste forbindelse over Storebælt skal  

 Indenrigsministeriet herved henlede opmærksomheden på, at det forbud mod  

 diskrimination på grundlag af nationalitet, der følger af traktaten om Det  

 europæiske økonomiske Fællesskab (EØF-traktaten), også gælder for kommuner,  

 amtskommuner, kommunale virksomheder og kommunale selskaber.
 Kontrakter vedrørende kommunale bygge- og anlægsarbejder, kommunale indkøb  

 m.v. må således ikke indeholde bestemmelser, der går ud på at  

 forskelsbehandle entreprenører eller leverandører på grundlag af  

 nationalitet, varernes oprindelse inden for EF m.v.
 Forbudet mod diskrimination på grundlag af nationalitet gælder alle  

 sådanne kontrakter, selv om kontrakten efter sit indhold eller sin størrelse  

 ikke er omfattet af EF's direktiver om licitationer og indkøb.
