Landsskatteretskendelse vedr.
Overførsel af underskud mellem  

 ægtefæller - personlig indkomst beskattet i Tyskland - lempelse efter  

 creditmetoden Sagen vedrører spørgsmålet,  

 om der i henhold til personskattelovens § 13, stk. 5, ved opgørelsen af  

 ægtefællers skattepligtige indkomst til brug for overførsel af underskud,  

 skal  

 ses bort fra personlig indkomst, der beskattes i Tyskland, når denne indkomst  

 er lempet efter creditmetoden i henhold til den dansk-tyske  

 dobbeltbeskatningsoverenskomsts artikel 26.
Landsskatterettens  

 afgørelse Skatteankenævnet har fundet,  

 at der ikke kan ske overførsel af underskud fra ægtefællen i klagerens tyske  

 indkomst, jf. personskattelovens § 13, stk. 5.
 Landsskatteretten stadfæster  

 skatteankenævnets afgørelse.
Sagens oplysninger Klageren er fuldt  

 skattepligtig til Danmark i henhold til kildeskattelovens § 1 og driver  

 selvstændig erhvervsvirksomhed med smykkedesign og kursusafholdelse i Danmark  

 og Tyskland.
Resultat af udenlandsk erhvervsindkomst er i forbindelse med den  

 kommunale ligning ansat til henholdsvis 291.986 kr. og 374.347 kr. for  

 indkomstårene 2000 og 2001.
Artikel 7 i den dansk-tyske  

 dobbeltbeskatningsoverenskomst vedrørende beskatning af erhvervsindkomst  

 følger  

 OECDs modeloverenskomst.
Fortjeneste ved erhvervsvirksomhed beskattes  

 herefter  

 i den stat, hvor foretagendet er hjemmehørende, jf. artikel 5. Det er i denne  

 sag ubestridt, at Tyskland har beskatningsretten til klagerens tyske  

 erhvervsindkomst.
Den tyske indkomst er beskattet i Tyskland, og den danske  

 skat af den udenlandske indkomst er nedsat efter creditmetoden i henhold til  

 den dansk-tyske dobbeltbeskatningsaftales artikel 26.
Hvis Danmark ved  

 skatteberegningen skal yde creditlempelse, medregnes den udenlandske indkomst  

 ved opgørelsen af den skattepligtige indkomst i Danmark.
Danmark ophæver  

 herefter dobbeltbeskatningen ved, at der i de beregnede skatter gives nedslag  

 med det mindste af enten a) den betalte udenlandske skat af den udenlandske  

 indkomst, eller b) den del af den danske skat, der forholdsmæssigt falder på  

 den udenlandske indkomst.
 Klageren har anmodet  

 skatteforvaltningen om en ændring af resultat af virksomhed, således at  

 klagerens  

 ægtefælles underskud for indkomstårene 2000 og 2001 med henholdsvis 117.774  

 kr.  

 og 122.805 kr. hidrørende fra udlejning af fast ejendom overføres til  

 modregning i klagerens personlige indkomst fra udlandet i henhold til  

 reglerne  

 i personskattelovens § 13.
SKATs indstilling SKAT har i forbindelse med  

 sagen for Landsskatteretten indstillet afgørelsen stadfæstet.
Der er herved  

 henvist til hovedreglen i personskattelovens § 13, stk. 2, hvorefter  

 uudnyttede  

 underskud mellem ægtefæller skal udnyttes til modregning i positiv indkomst.  

 Dette gælder imidlertid ikke for så vidt angår personlig indkomst, der  

 stammer  

 fra udlandet, jf. personskattelovens § 13, stk. 5.
 Formålet med bestemmelsen i  

 personskattelovens § 13, stk. 5, er, at skatteydere ikke bliver tvunget til  

 at  

 udnytte et underskud/fradrag, som alligevel ikke ville have medført  

 beskatning  

 (ved eksemptionslempelse), eller hvor skatteværdien af underskuddet  

 overstiger  

 skattebesparelsen ved at overføre underskuddet til modregning i udenlandsk  

 indkomst (ved creditlempelse). I meget få tilfælde vil det være en fordel at  

 overføre underskuddet, men for hovedparten af de berørte skatteydere, vil  

 dette  

 være en stor ulempe.
Personskattelovens § 13, stk.  

 5, er en videreførelse af kildeskattelovens § 26, stk. 2, der i sin tid blev  

 indsat for at tilgodese folk i grænselandet.
Hvis manden eksempelvis havde  

 udenlandsk indkomst, fik konen ikke glæde af et eventuelt underskud, hvis  

 dette  

 skulle bringes til fradrag i mandens udenlandske indkomst.
Reglen har således  

 til formål at sikre, at man ikke mister et fradrag.
I 1982 blev reglen i  

 ligningslovens § 33 A lempet, således at man alene skulle have opholdt sig i  

 6  

 måneder i udlandet for at kunne påberåbe sig reglen.
Dette fik en del  

 kommuner  

 til at mene, at reglen i personskattelovens § 13, stk. 5, skulle strammes  

 ved,  

 at der blev indført en henvisning til ligningslovens § 33 A, således at man  

 ikke både kunne anvende denne regel og samtidig gemme underskuddet.
Aage Michelsen har endvidere  

 i sin bog International Skatteret direkte henvist til, at  

 personskattelovens  

 § 13, stk. 5, finder anvendelse uanset, om der er tale om credit- eller  

 eksemptionslempelse.
Skatteministeriet har desuden bekræftet denne holdning i  

 et svar til Folketinget, ligesom myndighederne har fortolket bestemmelsen som  

 både omfattende credit og eksemption siden 1971.
Skatteankenævnets  

 afgørelse Skatteankenævnet har fundet,  

 at der ikke kan ske modregning af underskud fra ægtefællen, idet overført  

 underskud mellem ægtefæller ikke kan modregnes i udenlandsk indkomst, jf.  

 personskattelovens § 13, stk. 5.
 Det er lagt til grund, at  

 klageren er fuldt skattepligtig til Danmark i henhold til kildeskattelovens §  

 1, og at klageren hermed er skattepligtig af hele sin indkomst til Danmark  

 efter statsskattelovens § 4.
 Efter  

 dobbeltbeskatningsaftalen mellem Danmark og Tyskland artikel 26 sker der  

 nedslag i skatten til Danmark for den udenlandske indkomst efter  

 creditmetoden.
 Ved overførsel af underskud  

 mellem ægtefæller efter personskattelovens § 13, stk. 2 eller stk. 4. ses der  

 ved opgørelsen af ægtefællernes skattepligtige indkomst og personlige  

 indkomst  

 i denne forbindelse bort fra personlig indkomst, der beskattes i udlandet og  

 ikke her i landet, jf. lovens § 13, stk. 5.
 Ifølge cirkulære nr. 129 af  

 4. juli 1994 om personskatteloven omhandler bestemmelsen udenlandsk personlig  

 indkomst, for hvilken der kan opnås skattefritagelse eller skattelempelse i  

 henhold til en dobbeltbeskatningsaftale eller ligningslovens § 33. Det er  

 ifølge cirkulæret uden betydning, om en skattefritagelse i en dobbelt  

 beskatningsoverenskomst beror på credit- eller exemptionslempelse.
 Samme fortolkning er lagt til  

 grund i Ligningsvejledningen og vejledning om beregning af personlige  

 skatter.
Klagerens påstand og  

 argumenter Klagerens repræsentant har  

 fremsat påstand om, at der for indkomstårene 2000 og 2001 sker en nedsættelse  

 af klagerens indkomst med henholdsvis 117.576 kr. og 122.805 kr.
Til støtte  

 herfor er anført, at der er mulighed for modregning af underskud i  

 ægtefællernes personlige indkomst.
 Det er i denne forbindelse  

 gjort gældende, at en formålsfortolkning af personskattelovens § 13, stk. 1,  

 fører til det resultat, at i det omfang der er tale om lempelse efter  

 creditmetoden, kan der ske modregning i den del af den udenlandske indkomst,  

 der beskattes i Danmark.
 Hvis der var tale om, at den  

 udenlandske indkomst ikke indgik i dansk skatteberegning eller indgik med  

 fuldt  

 fradrag for den del af skatten, der må henføres til den udenlandske indkomst,  

 ville skatteankenævnets fortolkning af personskattelovens § 13, stk. 5, være  

 korrekt.
 I den konkrete situation skal  

 der imidlertid ske lempelse efter creditmetoden, og formålet med  

 personskattelovens  

 § 13. stk. 5, er netop, at der kan ske modregning i udenlandsk indkomst, i  

 det  

 omfang denne er beskattet i Danmark, hvilket er tilfældet i nærværende sag på  

 grund af anvendelse af creditmetoden.
 Dette medfører, at  

 personskattelovens § 13, stk. 5, ikke er til hinder for, at der kan ske  

 modregning i underskud hos ægtefællen.
Landsskatterettens  

 bemærkninger og begrundelse Det  

 fremgår af personskattelovens § 13, stk. 5, at v  

 ed overførsel efter stk. 2 eller 4 af underskud mellem ægtefæller ses  

 der ved opgørelsen af ægtefællernes skattepligtige indkomst og personlige  

 indkomst i denne forbindelse bort fra personlig indkomst, der beskattes i  

 udlandet og ikke her i landet.
Bestemmelsen finder dog ikke anvendelse, hvor  

 skatten er nedsat i henhold til bestemmelsen i ligningslovens § 33 A eller  

 efter § 5 eller § 8 i lov om beskatning af søfolk.
 Landsskatteretten finder, at  

 der ved opgørelsen af ægtefællernes skattepligtige indkomst til brug for  

 overførsel af underskud i henhold til personskattelovens § 13 stk. 2 eller 4,  

 skal ses bort fra klagerens tyske erhvervsindkomst, som Tyskland har  

 beskatningsretten til, og som er beskattet i Tyskland, uanset at indkomsten  

 er  

 medregnet ved den danske skatteberegning efter creditmetoden på baggrund af  

 lempelsesreglen i den dansk-tyske dobbeltbeskatningsoverenskomst artikel 26,  

 jf. personskattelovens § 13, stk. 5, in fine.
 Der er herved henset til,  

  

 at  

 det fremgår af ordlyden af bestemmelsen i personskattelovens § 13, stk. 5, at  

 der ved opgørelsen af ægtefællernes indkomst til brug for overførsel af  

 underskud netop ses bort fra personlig indkomst, der beskattes i udlandet,  

  

 at  

 dette i praksis er fortolket som omfattende såvel indkomst omfattet af  

 credit-  

 som eksemptionslempelse, og  

  

 at  

 der i øvrigt ikke kan foretages en  

 analogislutning fra henvisningen til ligningslovens § 33 A til dette  

 tilfælde,  

 allerede fordi ligningslovens § 33 A omhandler ny eksemption af lønindkomst,  

 og  

 der i dette tilfælde er tale om creditlempelse af erhvervsindkomst.
 Den påklagede afgørelse  

 stadfæstes derfor.
