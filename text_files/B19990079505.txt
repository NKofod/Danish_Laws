Bekendtgørelse om uddannelser, hvortil  

 der kan opnås orlov til uddannelse og
uddannelsesgodtgørelse I medfør af § 3, stk. 4, i lov om orlov, jf.  

 lovbekendtgørelse nr. 4 af 4. januar 1999, og § 27, stk. 1,  

 i lov om en aktiv arbejdsmarkedspolitik, jf. lovbekendtgørelse nr. 666  

 af 19. august 1999, fastsættes efter forhandling med  

 undervisningsministeren:
Kapitel 1 Orlov til uddannelse til beskæftigede § 1. Beskæftigede personer, jf. lov om orlov  

 § 2, stk. 2 og 3, kan opnå orlov til uddannelse, jf. dog  

 § 2, til følgende uddannelser:
 1)	Uddannelser i Danmark oprettet ved lov eller i henhold til lov, og i  

 øvrigt uddannelser, der udbydes af uddannelsesinstitutioner, der er  

 oprettet eller godkendt ved lov eller i henhold til lov.
 2)	Uddannelser på Danmarks Forvaltningshøjskole, Den  

 Kommunale Højskole og Dansk Kommunalkursus, dog med den  

 begrænsning, at deltagerne ikke må have en forudgående  

 uddannelse ud over erhvervsuddannelsesniveau.
 3)	Uddannelsesforløb, der udbydes med tilskud fra danske  

 myndigheder i overensstemmelse med bestemmelser fastsat i henhold til lov om  

 administrationen af tilskud fra Den Europæiske Socialfond.
 § 2. Beskæftigede personer kan ikke  

 opnå orlov til uddannelse til følgende uddannelser:
 1)	Korte kurser, der udbydes efter § 2, stk. 4, i lov om  

 åben uddannelse.
 2)	Uddannelsesforløb, der udbydes efter reglerne om  

 indtægtsdækket virksomhed.
3)	Uddannelses- eller kursusforløb, hvis indhold overvejende er  

 af hobby- og fritidskarakter.
Grundlaget for vurderingen af, om der er tale  

 om et hobby- eller fritidsbetonet forløb, er den orlovssøgendes  

 individuelle beskæftigelses- og uddannelsesmæssige baggrund.
 4)	Undervisning i henhold til kapitel 4 i lov om støtte til  

 folkeoplysning; desuden uddannelsesforløb på husholdningsskoler,  

 håndarbejdsskoler, daghøjskoler eller folkehøjskoler.
 5)	Uddannelser oprettet i henhold til lov om  

 arbejdsmarkedsuddannelser.
6)	Lange og mellemlange videregående uddannelser, samt korte  

 videregående uddannelser, der som bifag, sidefag el. lign. knytter sig  

 til en forudgående videregående uddannelse, medmindre disse  

 uddannelser udbydes efter lov om åben uddannelse eller tilsvarende  

 lovgivning.
Det samme gør sig gældende for kortere  

 uddannelsesforløb, der genneføres som led i mellemlange eller  

 lange videregående uddannelser.
Ved afgørelsen af, om der er  

 tale om en mellemlang eller lang videregående uddannelse, tages der  

 udgangspunkt i Dansk Uddannelses Nomenklatur.
 7)	Virksomhedsinterne, herunder virksomhedsrekvirerede kurser, der  

 retter sig mod indehavere og ansatte i virksomheden, med mindre de er led i  

 et jobrotationsprojekt.
Kapitel 2 Orlov til uddannelse til ledige i dagpengeperioden § 3. Ledige, jf. lov om orlov § 2,  

 stk. 4, kan opnå orlov til uddannelse, jf. dog § 4, til  

 følgende uddannelser:
 1)	Uddannelser i Danmark oprettet ved lov eller i henhold til lov, og i  

 øvrigt uddannelser, der udbydes af uddannelsesinstitutioner, der er  

 oprettet eller godkendt ved lov eller i henhold til lov.
 2)	Uddannelser på Danmarks Forvaltningshøjskole, Den  

 Kommunale Højskole og Dansk Kommunalkursus, dog med den  

 begrænsning, at deltagerne ikke må have en forudgående  

 uddannelse ud over erhvervsuddannelsesniveau.
 3)	Uddannelsesforløb, der udbydes med tilskud fra danske  

 myndigheder i overensstemmelse med bestemmelser fastsat i henhold til lov om  

 administrationen af tilskud fra Den Europæiske Socialfond.
 4)	Korte kurser, der udbydes efter § 2, stk. 4, i lov om  

 åben uddannelse, også selv om disse udbydes efter reglerne om  

 indtægtsdækket virksomhed.
 § 4. Ledige, jf. lov om orlov § 2,  

 stk. 4, kan ikke opnå orlov til følgende  

 uddannelser:
 1)	Uddannelsesforløb, der udbydes efter reglerne om  

 indtægtsdækket virksomhed.
2)	Uddannelses- eller kursusforløb, hvis indhold overvejende er  

 af hobby- og fritidskarakter.
Grundlaget for vurderingen af, om der er tale  

 om et hobby- eller fritidsbetonet forløb, er den orlovssøgendes  

 individuelle beskæftigelses- og uddannelsesmæssige baggrund.
 3)	Undervisning i henhold til kapitel 4 i lov om støtte til  

 folkeoplysning; desuden uddannelsesforløb på husholdningsskoler,  

 håndarbejdsskoler, daghøjskoler eller folkehøjskoler.
 4)	Uddannelser oprettet i henhold til lov om  

 arbejdsmarkedsuddannelser.
5)	Lange og mellemlange videregående uddannelser, samt korte  

 videregående uddannelser, der som bifag, sidefag el. lign. knytter sig  

 til en forudgående videregående uddannelse, medmindre disse  

 uddannelser udbydes efter lov om åben uddannelse eller tilsvarende  

 lovgivning.
Det samme gør sig gældende for kortere  

 uddannelsesforløb, der gennemføres som led i mellemlange eller  

 lange videregående uddannelser.
Ved afgørelsen af, om der er  

 tale om en mellemlang eller lang videregående uddannelse, tages der  

 udgangspunkt i Dansk Uddannelses Nomenklatur.
 6)	Virksomhedsinterne, herunder virksomhedsrekvirerede kurser, der  

 retter sig mod indehavere og ansatte i virksomheden, med mindre de er led i  

 et jobrotationsprojekt.
Kapitel 3 Uddannelsesgodtgørelse til uddannelse til ledige  

 som led i en handlingsplan § 5. Ledige, der er omfattet af lov om en aktiv  

 arbejdsmarkedspolitik, kan i henhold til denne lovs kapitel 6 få  

 tilbud, jf. dog §§ 6 og 7, om følgende uddannelser:
 1)	Uddannelser i Danmark oprettet ved lov eller i henhold til lov, og i  

 øvrigt uddannelser, der udbydes af uddannelsesinstitutioner, der er  

 oprettet eller godkendt ved lov eller i henhold til lov.
 2)	Uddannelser på Danmarks Forvaltningshøjskole, Den  

 Kommunale Højskole og Dansk Kommunalkursus, dog med den  

 begrænsning, at deltagerne ikke må have en forudgående  

 uddannelse ud over erhvervsuddannelsesniveau.
 3)	Private uddannelser, der berettiger til Statens  

 Uddannelsesstøtte, eller som er godkendt efter lov om  

 arbejdsmarkedsuddannelser.
 4)	Undervisning i henhold til kapitel 4 i lov om støtte til  

 folkeoplysning; desuden uddannelsesforløb på husholdningsskoler,  

 håndarbejdsskoler, daghøjskoler eller folkehøjskoler.
 5)	Uddannelser, der udbydes af faglige organisationer til deres  

 medlemmer, og som er målrettet imod at skaffe deltagerne  

 beskæftigelse inden for områder, hvor der efter  

 Arbejdsformidlingens skøn er eller kan forventes at opstå mangel  

 på arbejdskraft.
 6)	Uddannelsesforløb, der udbydes med tilskud fra danske  

 myndigheder i overensstemmelse med bestemmelser fastsat i henhold til lov om  

 administrationen af tilskud fra Den Europæiske Socialfond.
 7)	Uddannelser i udlandet, der er oprettet ved lov eller i henhold til  

 lov i det pågældende land, eller som er anerkendt af det  

 pågældende lands nationale uddannelsesmyndigheder.
 § 6. Ledige, der er omfattet af lov om en aktiv  

 arbejdsmarkedspolitik, kan ikke få tilbud om følgende  

 uddannelser, jf. dog § 7:
1)	Lange og mellemlange videregående uddannelser, samt korte  

 videregående uddannelser, der som bifag, sidefag el. lign. knytter sig  

 til en forudgående videregående uddannelse, medmindre disse  

 uddannelser udbydes efter lov om åben uddannelse eller tilsvarende  

 lovgivning.
Det samme gør sig gældende for kortere  

 uddannelsesforløb, der gennemføres som led i mellemlange eller  

 lange videregående uddannelser.
Ved afgørelsen af, om der er  

 tale om en mellemlang eller lang videregående uddannelse, tages der  

 udgangspunkt i Dansk Uddannelses Nomenklatur.
 2)	Virksomhedsinterne, herunder virksomhedsrekvirerede kurser, der  

 retter sig mod indehavere og ansatte i virksomheden, med mindre de er led i  

 et jobrotationsprojekt.
 § 7. Arbejdsformidlingen kan med baggrund i  

 retningslinier fastsat af det regionale Arbejdsmarkedsråd og ud fra et  

 konkret skøn over den lediges ønsker og forudsætninger og  

 arbejdsmarkedets behov bevillige uddannelsesgodtgørelse til  

 uddannelser, der ikke er omfattet af § 5, og fravige § 6, nr.  

 1.
Kapitel 4 Ikrafttrædelses- og overgangsbestemmelser § 8. Bekendtgørelsen træder i kraft  

 den 1. november 1999.
 Stk. 2. Ledige, som er påbegyndt eller har modtaget et  

 konkret tilbud om uddannelse med uddannelsesgodtgørelse inden  

 bekendtgørelsens ikrafttræden, kan fortsætte eller  

 påbegynde dette efter de hidtil gældende regler.
 Stk. 3. For så vidt angår ansøgninger om  

 orlov til uddannelse har bekendtgørelsen virkning for  

 ansøgninger, der er modtaget og registreret som indgået hos  

 arbejdsformidlingen, i arbejdsløshedskassen eller på  

 uddannelsesstedet den 1. november 1999 og senere.
 Stk. 4. Arbejdsministeriets bekendtgørelse nr. 92 af 9.  

 februar 1998 ophæves.
