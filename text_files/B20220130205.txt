Bekendtgørelse om ændring af bekendtgørelse om støtte til vigtige projekter af fælleseuropæisk interesse § 1 I bekendtgørelse nr. 492 af 22. marts 2021 om støtte til vigtige projekter af fælleseuropæisk interesse foretages følgende ændringer:
 1. I § 1, stk. 1 og 3, og § 12, stk. 1, udgår »eller garanti«.
 2. I § 2, § 8, stk. 2, § 10, og § 14, stk. 2, ændres »2014/C 188/02« til: »2021/C 528/02«, og », forlænget til den 31. december 2021 i henhold til Europa-Kommissionens meddelelse nr. 2020/C 224/02« udgår.
 3. I § 5, stk. 2, og § 23, nr. 4, ændres »statusrapporter« til: »perioderapporter«.
 4. § 12, stk. 1, 2. pkt., udgår.
 5. I § 12, indsættes efter stk. 1, som nyt stykke:
»Stk. 2. Tilsagn, jf. stk. 1, ledsages af vilkår for tildeling og udbetaling af tilskud.
Disse vilkår kan blandt andet vedrøre udbetaling af støtte, den maksimale størrelse af tilskud, bevillingsperioden, vilkår om bortfald af tilskud, krav til videregivelse af relevante evalueringsdata og resultater og lignende.« Stk. 2 og 3 bliver herefter stk. 3 og 4.
 6. § 12, stk. 3, der bliver stk. 4, affattes således:
»Stk. 4. For opnåelse af tilsagn skal ansøger/støttemodtager udforme en projektplan, der fastsætter projektets milepæle og de hertil knyttede støttesatser.
Projektplanen skal godkendes af Erhvervsstyrelsen og underskrives af støttemodtager.« 7. § 13 affattes således:
»§ 13. Tilskuddets størrelse fastsættes af Erhvervsstyrelsen.« 8. I overskriften før § 15 udgår »eller indfrielse af garanti«.
 9. § 15 affattes således:
 »§ 15. Udbetaling af støtte i form af tilskud kan ske, når støttemodtagers indsendte perioderapport, perioderegnskab og udbetalingsanmodning, jf. § 17, stk. 1, er godkendt af Erhvervsstyrelsen, medmindre andet fremgår af tilsagnet eller aftales skriftligt med Erhvervsstyrelsen.
 Stk. 2. Udbetalingen modsvarer de faktiske bogførte, godkendte og betalte støtteberettigede omkostninger, jf. dog § 15 a.
Stk. 3. Støtte i form af tilskud udbetales til støttemodtagers NemKonto, medmindre andet aftales skriftligt med Erhvervsstyrelsen.« 10. Efter § 15 indsættes:
»§ 15 a.
Erhvervsstyrelsen tilbageholder ved udbetalingerne i henhold til § 15, stk. 1, 10 procent af støtten, indtil det samlede projekt er afsluttet og der foreligger et afsluttende regnskab og slutrapport, jf. § 18, som er godkendt af Erhvervsstyrelsen.
Stk. 2. Afbrydes projektet i henhold til §§ 20 eller 23, kan Erhvervsstyrelsen undlade at udbetale de i stk. 1, tilbageholdte 10 pct. af støtten.
Ved opsigelse af projektet efter § 22, udbetales de i stk. 1, tilbageholdte 10 pct. af støtten ikke til støttemodtager.« 11. § 16 udgår.
 12. § 17, stk. 1, affattes således:
»Støttemodtager skal halvårligt sende en perioderapport og et perioderegnskab til Erhvervsstyrelsen i overensstemmelse med vilkårene forbundet med tilsagnet, jf. § 12, stk. 2.« 13. I § 17, stk. 2, ændres »statusrapporten« til: »perioderapporten«.
 14. I § 17, stk. 2, nr. 2, indsættes efter »økonomi«: »i sammenhæng med det indsendte perioderegnskab«.
 15. I § 17 indsættes efter stk. 2, som nyt stykke:
»Stk. 3. Perioderegnskabet skal indeholde de faktiske bogførte og betalte omkostninger i den pågældende periode, såvel som de støtteberettigede omkostninger, såfremt ikke alle afholdte udgifter er støtteberettigede.«« Stk. 3 og 4 bliver herefter stk. 4 og 5.
 16. I § 17, stk. 3, der bliver stk. 4, ændres »Regnskabsoversigt i statusrapporter« til: »Perioderegnskaber«.
 17. I § 17, indsættes efter stk. 3, der bliver stk. 4, som nyt stykke:
»Stk. 5. Erhvervsstyrelsen kan med henblik på at sikre sig fornøden teknisk viden eller andre relevante kompetencer på et hvilket som helst tidspunkt inddrage en tredjepart i vurderingen af relevante forhold.
Tredjeparter vil være bundet af samme tavshedspligt som Erhvervsstyrelsen.«« Stk. 5 bliver herefter stk. 6.
 18. I § 17, stk. 5, der bliver stk. 6, indsættes som nyt punktum:
»Erhvervsstyrelsen kan indhente de fornødne oplysninger hos skattemyndighederne og andre offentlige myndigheder.« 19. § 18, stk. 1, 2. pkt., affattes således:
»Slutrapporten skal i overensstemmelse med vilkårene forbundet med tilsagnet, jf. § 12, stk. 2, dokumentere, at projektet er gennemført i henhold til det accepterede tilsagn og være styrelsen i hænde senest seks måneder efter afslutningen af projektet.« 20. § 19 udgår.
 21. § 20 affattes således:
»§ 20. Såfremt et projekt afbrydes af grunde, som ikke kan tilskrives støttemodtager eller samarbejdspartnere, aflægges regnskab for projektets godkendte støtteberettigede omkostninger i den gennemførte del af projektet, hvorefter Erhvervsstyrelsen træffer afgørelse om, hvorvidt der skal ske udbetaling af tilskud og størrelsen heraf, herunder om udbetaling af de i § 15 a, stk. 1, tilbageholdte 10 pct. af støtten.« 22. I § 21, stk. 1, indsættes efter »hvis der sker«: »eller må imødeses«.
 23. I § 21, stk. 2, indsættes efter »ændringer«: », i overensstemmelse med vilkårene forbundet med tilsagnet, jf. § 12, stk. 2«.
 24. I § 22, stk. 1, indsættes efter 1. pkt., som nyt punktum:
»Ved opsigelse ophører al yderligere støtte øjeblikkeligt og støttemodtager kan ikke få udbetalt de i § 15 a, stk. 1, tilbageholdte 10 pct. af støtten, som er betinget af at slutrapport og slutregnskab godkendes.« 25. I § 22, 2. pkt., der bliver til 3. pkt., udgår »eller om garantitilsagn«.
 26. I § 23 udgår »eller garantibeløb«.
 27. § 23, nr. 3, affattes således:
»3) støttemodtager anvender tilskuddet til andre formål eller aktiviteter end de, der er omfattet af tilsagnet, og hvis projektholder i øvrigt mod bedre vidende uberettiget har modtaget den udbetalte støtte.« 28. I § 23, nr. 5, udgår »eller«.
 29. I § 23 indsættes efter nr. 6, som nye numre:
»7) støttemodtager undlader at oplyse om anden offentlig medfinansiering til samme omkostninger, som der er modtaget tilskud til fra Erhvervsstyrelsen, 8) manglende overholdelse af gældende lovgivning, eller 9) projektholder i øvrigt har misligholdt væsentlige forhold.« § 2 Bekendtgørelsen træder i kraft den 24. september 2022.
