Fremsat den 20. november 2003 af  

 Frode Sørensen (S), Sandy Brinck (S),  

 Morten Bødskov (S) og Lissa Mathiasen (S) Forslag til folketingsbeslutning om uddannelseskrav for offentligt ansatte, som udøver  

  

 vagtvirksomhed Folketinget pålægger regeringen senest den 1. april 2004 at  

 indføre uddannelseskrav for alle offentligt ansatte, som udøver  

 vagtvirksomhed,  

 svarende til de uddannelseskrav, som gælder for vagtpersonale i private  

 vagtvirksomheder.
Bemærkninger til forslaget Beslutningsforslaget er en genfremsættelse af  

 beslutningsforslag nr.
B 167, folketingsåret 2002-03. B 167, som blev fremsat  

 den 13. maj 2003 blev ikke 1. behandlet og bortfaldt som følge af  

 folketingsårets udløb.
Lov nr. 266 af 22. maj 1986 om vagtvirksomhed trådte i  

 kraft den 1. januar 1987, hvor det blev obligatorisk for vagtpersonale at  

 tage  

 et grundkursus for vagtfunktionærer.
Denne lov pålægger imidlertid som  

 udgangspunkt alene private udbydere af vagtfunktioner denne uddannelsespligt.
Justitsministeren har i et svar  

 af 7. januar 2003 til Folketingets Retsudvalg (Retsudvalget, alm. del   

 bilag  

 518) henvist til, at det fremgår af § 1, stk. 2, i lov om vagtvirksomhed,  


  

 at vagtvirksomhed, der udøves af statslig eller  

 kommunal myndighed, kun er omfattet af reglerne om vagtvirksomhed i det  

 omfang,  

 hvor dette bestemmes af justitsministeren.
Ved en bekendtgørelsesændring,  

 der trådte i kraft den 1. oktober 2000, blev denne bemyndigelsesbestemmelse  

 udnyttet, således at erhvervsmæssig vagtvirksomhed, der udøves af statslig  

 eller kommunal myndighed, nu i et vist omfang er omfattet af  

 vagtlovgivningens  

 regler.
Statslige og kommunale vagtvirksomheder, der udøver erhvervsmæssig  

 vagtvirksomhed, skal således for eksempel betale for udstedelse af  

 legitimationskort på samme vilkår som private vagtvirksomheder, ligesom der  

 stilles samme uddannelseskrav som for private vagtvirksomheder.  

  

 Ansatte  

 i kommunale og statslige myndigheder, der erhvervsmæssigt udøver  

 vagtvirksomhed,  

  

 er således efter de gældende regler  

  

 ligestillet  

 med ansatte i den private vagt- og sikkerhedssektor med hensyn til den  

 grundlæggende uddannelse.
Det fremgår videre af justitsministerens besvarelse, at den  

 vagtvirksomhed, der udøves af offentligt ansatte, formentlig typisk er af  

 ikkeerhvervsmæssig karakter.  

  

 Ved  

 ikkeerhvervsmæssig vagtvirksomhed forstås således navnlig vagtvirksomhed, der  

 er organiseret i eget regi  

  

 ,  

  

 og hvor  

 egne ansatte alene fører tilsyn med eget område.
Ikkeerhvervsmæssig  

 vagtvirksomhed er, uanset om den udøves af private eller af offentligt  

 ansatte,  

 kun omfattet af reglerne om vagtvirksomhed i det omfang, hvor dette bestemmes  

 af justitsministeren, jf. herved den nævnte bestemmelse i lov om  

 vagtvirksomhed § 1, stk. 2. Bortset fra bestemmelser i bekendtgørelsen om  

 anvendelse af hunde og godkendelse af kommandocentraler er  

 bemyndigelsesbestemmelsen ikke udnyttet.
 I en tid, hvor brugen af vagtfunktioner stiger i det  

 offentlige, og hvor privat og offentligt ansatte vagtfunktionærer  

 samarbejder,  

 bl.a. ved afløsning i ferier og lignende, forekommer det ulogisk, at ikke  

 alle  

 offentligt ansatte, der udøver vagtvirksomhed, er omfattet af  

 uddannelsespligten.
Vagtvirksomhedsbekendtgørelsen (bekendtgørelse nr. 963 af  

 23. december 1986, som senest ændret ved bekendtgørelse nr. 611 af 22. juni  

 2000) fastslår denne pligt til at gennemgå et grundkursus for vagtpersonale.  

 Kurserne skal sikre, at vagtfunktionæren ved nøjagtigt, hvilke beføjelser  

 vedkommende har, og særligt, hvilke beføjelser vagtfunktionæren ikke har.  

 Vagtfunktionæren er ikke en myndighedsperson og har ikke samme eller lignende  

 beføjelser som politiet.
Af hensyn til borgernes retssikkerhed er det  

 væsentligt, at vagtpersonalet kender begrænsningerne i sin varetagelse af  

 opgaver.
Uddannelsen af vagtfunktionærer foregår i dag på Århus  

 Tekniske Skole samt ved AMU-Center København.
Begge steder har oplyst, at der  

 ikke vil være problemer med at udvide kapaciteten til det forventede behov,  

 hvis uddannelseskravet udstrækkes til at omfatte offentligt ansatte  

 vagtfunktionærer.
Det skete i en henvendelse til Folketingets Retsudvalg af  

 25.  

 november 2002 fra Forbundet af Offentligt Ansatte og Dansk Funktionærforbund  

   

 Serviceforbundet, der organiserer de pågældende medarbejdere (Retsudvalget,  

 alm. del  bilag 351, 2002-03).
Borgernes retssikkerhed var baggrunden for at indføre  

 uddannelseskrav, og det er for forslagsstillerne svært at finde en logisk  

 argumentation for, at samme behov ikke skulle eksistere inden for det  

 offentlige.
Borgernes retssikkerhed vil øges med dette forslag.
Det er  

 betænkeligt, at der stilles krav til autorisation og uddannelse for  

 selvstændig, privat vagtvirksomhed, mens tilsvarende krav ikke fuldt ud  

 rettes  

 mod statslige og kommunale myndigheders vagtvirksomhed.
 Det skal understreges, at forslaget kun retter sig mod  

 offentlige vagtfunktioner og dermed ikke omfatter den ikkeerhvervsmæssige  

 vagtvirksomhed som eksempelvis vederlagsfrit tilsyn med naboejendommen under  

 beboers fravær samt de tilfælde, hvor en virksomheds ansatte fører tilsyn med  

 eget område.
Skriftlig fremsættelse Frode Sørensen  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om uddannelseskrav for offentligt ansatte, som udøver  

 vagtvirksomhed.
(Beslutningsforslag nr.
B 58).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
