Nr BTL 88 Betænkning over Forslag til lov om ændring af forskellige skattelove m.v.  

 (Omlægninger i selskabsbeskatningen m.v.)   

 Nr L 88 1989-90, 1. samling Afgivet af Skatteudvalget Afgivet: 19891211 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
Endvidere har statsministeren og skatteministeren besvaret spørgsmål fra udvalget i et samråd.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Endvidere har udvalget modtaget skriftlige henvendelser fra:
Assurandør-Societetet, Danske Investeringsforeningers Fællesrepræsentation, Dansk Landbrugs Realkreditfond (DLR), Gensidig Forsikring og Kommunernes Landsforening.
 Herefter indstiller et flertal (udvalget med undtagelse af  

 Socialdemokratiets og Socialistisk Folkepartis medlemmer) lovforslaget til  

vedtagelse med de af skatteministeren stillede ændringsforslag.
Et mindretal (Socialdemokratiets medlemmer af udvalget) indstiller  

 lovforslaget til forkastelse, idet mindretallet finder, at en isoleret  

 nedsættelse af selskabsskatteprocenten er et brud på aftalen om  

 skattereformen af 19. juni 1985 mellem den daværende regering,  

 Socialdemokratiet og Det Radikale Venstre.
Parallelitet mellem  

 aktieselskabsskatten, virksomhedsskat, kapitalafkastskat og laveste  

 personskat er fundamentet for skattereformaftalen og en afgørende barriere  

 imod skattespekulation.
Derfor må den på grund af internationaliseringen  

 ønskelige udvidelse af skattegrundlag og nedsættelse af  

 selskabsskatteprocenten ske som led i en samlet skatteomlægning, således som  

 Socialdemokratiet har skitseret det i forslag til folketingsbeslutning nr.
B  

 16 om en skatteomlægning. (Indførelse af bruttoafgift og nedsættelse af  

 person- og selskabsskat m.v.).
Et andet mindretal (Socialistisk Folkepartis medlemmer af udvalget)  

 indstiller lovforslaget til forkastelse ved 3. behandling, idet  

 mindretallet dog er klar til at medvirke til en nedsættelse af  

 selskabsskatten finansieret ved en udvidelse af skattegrundlaget i form af en  

 afskaffelse af en række bizarre fradrag: Henlæggelse til investeringsfond,  

 nedskrivning på varelager, forskudsafskrivninger, indekserede afskrivninger  

 og udlandslempelse.
Lovforslaget vil, fordi det ikke er sammenkædet med en  

 tilsvarende sænkning af personskatten, åbne for massive skattespekulationer  

 og vil diskriminere personligt ejede virksomheder i forhold til selskaber.
 Af skatteministeren, tiltrådt af et flertal (KF, V, FP, RV,  

 CD og KRF):
Til § 1 1) Efter nr. 5 indsættes som nyt nummer:
 »01. I § 31, stk. 3, indsættes efter nr. 4 som nyt nummer:
»5) Gensidige forsikringsforeninger som nævnt i § 1, stk. 1, nr.  

 5.« Nr. 5 bliver herefter nr. 6.' Til § 8 2) I stk. 2 indsættes efter »skattepligtige indkomst«  

 ordene: »eller summen af sambeskattede selskabers skattepligtige  

 indkomster«.
Bemærkninger Til nr. 1 Ændringsforslaget har til formål at give gensidige forsikringsforeninger,  

 der beskattes efter selskabsskattelovens § 1, stk. 1, nr. 5, mulighed for at  

 opnå sambeskatning.
 Tidligere har de fleste gensidige forsikringsforeninger været beskattet  

 efter selskabsskattelovens § 1, stk. 1, nr. 6. På denne baggrund har  

 muligheden for sambeskatning ikke været så aktuel for disse foreninger.
 Efter lovforslaget skal alle de gensidige forsikringsforeninger som  

 udgangspunkt beskattes efter selskabsskattelovens § 1, stk. 1, nr. 5.
 Der er tale om en beskatning, der svarer til aktieselskabernes.  

 Foreningerne kan dog ikke opnå f.eks. skattefrihed for udbytter, udlands- og  

 datterselskabslempelse.
 Ved overførslen af de fleste forsikringsforeninger til beskatning efter §  

 1, stk. 1, nr. 5, må det anses for naturligt også at give disse foreninger  

 mulighed for sambeskatning.
 Efter forslaget gives der mulighed for at opnå sambeskatning med andre  

 gensidige forsikringsforeninger og med de andre selskabsformer, der er nævnt  

 i § 31, herunder med et datteraktieselskab.
Der findes ikke tilgængelige statistiske oplysninger, der gør det muligt  

 nærmere at skønne over ændringsforslagets provenumæssige virkninger.
Det må  

 dog antages, at forslaget har begrænsede provenumæssige konsekvenser.
Til nr. 2 Værnsreglen i lovforslagets § 8, stk. 2, foreslås præciseret, således at  

 der også tages hensyn til sambeskatningsinstituttet.
Ændringsforslaget skal sikre, at der ikke sker beskatning af et overskud,  

 der efter de gældende regler ville kunne blive udlignet af et underskud i et  

 andet af koncernens selskaber.
Dette vil være i strid med den af selskaberne  

 opnåede sambeskatningstilladelse.
 Værnsreglen vil stadig forhindre, at der fremkommer et underskud, der kan  

 fremføres.
Aagaard (KF) Else Theill Sørensen (KF) Pernille Sams (KF) Svend Heiselberg  

 (V) nfmd.
Skrumsager Skau (V) Glistrup (FP) Elisabeth Arnold (RV) Bente  

 Juncker (CD) Kofod-Svendsen (KRF) Helen Beim (S) Erling Christensen (S) Pia  

 Gjellerup (S) Klaus Hækkerup (S) Hans Strunge (S) Stavad (S) fmd.  

Bjørn Poulsen (SF) Jens Thoft (SF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i to møder.
Udvalget har stillet spørgsmål til statsministeren og til skatteministeren, som disse har besvaret dels skriftligt, dels i samråd.
Nogle af disse spørgsmål til skatteministeren og dennes besvarelse heraf er optrykt i et bilag til denne tillægsbetænkning.
Udvalget har endvidere modtaget skriftlige og mundtlige henvendelser fra Assurandør-Societetet og Dansk Landbrugs Realkreditfond.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Statsministeren har over for udvalget oplyst, at både forslag til lov om  

 ændring af forskellige skattelove. (Forenkling af dispensationsbestemmelser  

 m.v. (L 2) og nærværende lovforslag skal have virkning fra og med  

 indkomståret 1990. Det vil sige, at ændringerne træder i kraft den 1. januar  

 1990 for alle de selskaber, hvis regnskabsår følger kalenderåret.
Regeringen stræber efter, at al lovgivning er vedtaget, stadfæstet og  

 kundgjort, inden dens ikrafttrædelsestidspunkt indtræder.
Kun vedtaget  

 lovgivning bør tillægges virkning over for borgerne, hvor dette overhovedet  

 er muligt.
En udskydelse af vedtagelsen af især forslaget om sænkning af  

 selskabsbeskatningen vil skabe utryghed i erhvervslivet.
På tærsklen til det  

 indre marked er det af meget stor betydning, at det signaleres både til  

 udenlandske og danske selskaber, at et mere erhvervsvenligt klima er under  

 etablering.
Det er derfor vigtigt, at usikkerheden om Folketingets vilje til  

 at gennemføre den nødvendige selskabsskattesænkning ryddes af vejen hurtigst  

 muligt.
Som det fremgår af lovforslagets undertitel, er der tale om egentlige  

 omlægninger i selskabsbeskatningen og ikke blot om en »simpel«  

 nedsættelse af en selskabsskattesats.
Nogle af forslagets elementer vil virke  

 som en lempelse, andre som en skærpelse.
Effekten af omlægningerne for det enkelte selskab er derfor ikke nem at  

 vurdere.
Dette taler for, at loven anstændigvis bør gennemføres, inden de  

 fleste selskaber starter på et nyt indkomstår.
Det må endvidere anses for at være af væsentlig betydning for selskaberne,  

 at de hurtigst muligt har fuldstændig klarhed over de skattemæssige regler.  

 Af hensyn til selskabernes investeringsprofil er det af afgørende betydning  

 at kende de skattemæssige forhold.
En nedsættelse af selskabsskatten med 1/5  

 vil således have en væsentlig betydning for selskabernes  

 investeringsmuligheder og budgetdispositioner.
Også fjernelsen af adgangen  

 til at foretage investeringsfondshenlæggelser vil allerede ved starten af et  

 indkomstår påvirke en række andre skattemæssige overvejelser.
 Skatteministeren har over for udvalget oplyst, at det ikke på nuværende  

 tidspunkt er muligt at oplyse en dato for fremsættelse af et lovforslag om  

 ophævelse af dobbeltbeskatningen af aktieudbytter.
 Som nævnt i besvarelsen af spørgsmål 37, bilag 36, er fremsættelsen af et  

 forslag herom fortsat aktuelt.
 Herefter indstiller et flertal (udvalget med undtagelse af  

 Socialdemokratiets og Socialistisk Folkepartis medlemmer) lovforslaget til  

vedtagelse i den affattelse, hvori det forelå efter 2. behandling.
Et mindretal (Socialdemokratiets medlemmer af udvalget) vil ved 3.  

 behandling redegøre for sin stilling til lovforslaget.
Mindretallet har dog  

 stillet ændringsforslag og skal herom udtale følgende:
 Vedtages det af mindretallet stillede ændringsforslag, vil  

 Socialdemokratiet efter omstændighederne kunne acceptere lovforslaget som en  

 midlertidig revision af skattereformaftalen, såfremt den hurtigt følges op  

 med forhandlinger om samlet omlægning af person- og selskabsskattesystemet.
 Er der vilje til at nå en løsning, er Socialdemokratiet parat til at  

 justere ændringsforslaget, så den foreslåede beskatning bliver modsvaret af  

 et tabsfradrag i tilsvarende indkomster, såfremt andre partier måtte lægge  

 vægt på en sådan ændring.
 Forkastes det stillede ændringsforslag, må mindretallet stemme imod  

 lovforslaget ved 3. behandling.
 Den isolerede nedsættelse af selskabsskatteprocenten er et afgørende brud  

 på skattereformaftalen af 19. juni 1985, hvis lovforslaget gennemføres uden  

 ændringer og uden forståelse med Socialdemokratiet.
Forhøjelsen af aktieselskabsskatteprocenten i 1985 blev gennemført forud  

 for skattereformaftalen, men blev entydigt inkorporeret (efter krav fra RV og  

 S) i aftalen.
I sin skriftlige fremsættelse den 27. marts 1985 af lovforslag  

 nr.
L 209 om ændring af selskabsskatteloven. (Ændring af beskatningsprocenter  

 m.v.), der indebar en forhøjelse af selskabsskatteprocenten fra 40 til 50,  

 skrev den daværende skatteminister, Isi Foighel, bl.a.:
 »Selskabsskatten indgår dog fortsat som et element i drøftelserne af  

 skattereformen, og . . .«.
 I Det Radikale Venstres betænkningsbidrag til det pågældende lovforslag  

 siges:
»Det Radikale Venstres medlem af udvalget ser forhøjelsen af  

 selskabsskatten fra 40 pct. til 50 pct. som et led i den kommende  

 skattereform.
Forhøjelsen har fra alle sider været betragtet som et vigtigt  

 led i bekæmpelsen af skattetænkning og er bl.a. foreslået af tidligere  

 statsminister Anker Jørgensen så sent som i marts 1985.
I den aftale, der er indgået mellem regeringen og Det Radikale Venstre, er  

 forhøjelsen af selskabsskatten som led i skattereformen understreget, idet  

 det fastslås, at provenuet af forhøjelsen af selskabsskatten er til rådighed  

 for de fortsatte drøftelser om en skattereform.« Det kan desuden konstateres, at selskabsskatteforhøjelsen udtrykkeligt er  

 nævnt som del af skattereformen i notater fra Skattedepartementet til  

 skattereformforhandlerne af 20. marts 1985, af 23. april 1985, af 30. april  

 1985 (skitse af 26. april 1985) samt af 16. juni 1985 (skitse af 5. juni  

 1985).
 I den endelige aftaletekst medtages selskabsskatteprocenten i øvrigt i  

 oversigten over skattereformens provenumæssige konsekvenser, og  

 skatteprocenten nævnes to forskellige steder.
Alt dette dokumenterer med al ønskelig tydelighed, at  

 selskabsskatteprocenten på 50 blev gjort til en del af aftalen.
Alt andet  

 ville også være ulogisk, da hovedformålet med skattereformen var at bekæmpe  

 skattespekulation gennem et skattesystem, der tilstræbte størst mulig  

 symmetri.
Et andet mindretal (Socialistisk Folkepartis medlemmer af udvalget)  

 indstiller lovforslaget til forkastelse, men kan dog stemme for det  

 stillede ændringsforslag.
Mindretallet ønsker at udtale, at lovforslaget med  

 sikkerhed vil genåbne den ladeport af omgåelsesmuligheder, som SF (i  

 modsætning til Socialdemokratiet) netop var med til at lukke, da  

 selskabsskatten i sin tid blev forhøjet.
 SF noterer, at Socialdemokratiet har erklæret, at nedsættelsen er et brud  

 på skattereformen, og det åbner unægtelig op for langt bedre  

 manøvremuligheder for SF sammen med Socialdemokratiet efter et  

 folketingsvalg.
SF er enig med Socialdemokratiet i den substantielle kritik af  

 lovforslaget, og SF giver ikke fem flade (og afskaffede) øre for ministerens  

 erklæringer om, at forskellen mellem personskattens 52/58 pct. og  

 selskabsskattens 40 pct. ikke vil åbne muligheder for spekulation.
I  

 forbindelse med skattereformen, hvor skatteprocenterne for det højeste trin  

 på personskatten blev nedsat fra 73 til 68 pct. fik Folketingets Skatteudvalg  

 samme forsikring om, at omgåelsesmuligheder næppe var til stede og slet ikke  

 ville blive udnyttet.
Men det blev de.
Denne gang er asymmetrien ikke 5 pct.,  

 men henholdsvis 10 og 16 pct., så spekulationsmuligheden er 2-3 gange mere  

 oplagt end sidst, hvor bl.a. en række pengeinstitutter markedsførte  

 »pakker«, hvormed man kunne udnytte forskellene i  

 beskatningsprocenterne.
Ændringsforslag Ny paragraf Af et mindretal (S), tiltrådt af et mindretal (SF):
 1) Efter § 6 indsættes som ny paragraf:
»§ 01 I lov om beskatning af fortjeneste ved afståelse af aktier m.v., jf.  

 lovbekendtgørelse nr. 698 af 5. november 1987, som ændret senest ved § 3 i  

 lov nr. 763 af 14. december 1988, foretages følgende ændring:
I § 4, stk. 1, 2. pkt., indsættes efter »skattepligtig«  

 ordene: »forud for skatteåret 1994-95, men i de efterfølgende skatteår  

 beskattes fortjeneste i disse tilfælde med 25 pct. af beløb ud over 10.000  

 kr.« Bemærkninger Til nr. 1 Socialdemokratiet har meget dybt beklaget, at regeringen ikke erkender, at  

 isoleret ændring af selskabsskatteprocenten både er i strid med  

 skattereformaftalens fundamentale principper og genåbner for utilsigtet  

 skattespekulation.
 Imidlertid er en lavere skatteprocent som led i en samlet reform, der  

 udvider beskatningsgrundlaget mere systematisk, et generelt ønske i hele  

 Folketinget.
 Socialdemokratiet vil betragte lovforslaget som en acceptabel, midlertidig  

 revision af skattereformaftalen, hvis lovforslagets vedtagelse hurtigt følges  

 op af forhandlinger om samlet omlægning af person- og selskabsskattesystemet,  

 og hvis ovenstående ændringsforslag til lovforslaget gennemføres nu som værn  

 mod spekulation i manglende politisk handlekraft med hensyn til gennemførelse  

 af den samlede skatteomlægning.
Aagaard (KF) Else Theill Sørensen (KF) Pernille Sams (KF) Svend Heiselberg  

 (V) nfmd.
Skrumsager Skau (V) Glistrup (FP) Elisabeth Arnold (RV) Bente  

 Juncker (CD) Kofod-Svendsen (KRF) Helen Beim (S) Erling Christensen (S) Pia  

 Gjellerup (S) Klaus Hækkerup (S) Hans Strunge (S) Stavad (S) fmd.  

Bjørn Poulsen (SF) Jens Thoft (SF) Bilag Nogle af udvalget stillede spørgsmål til skatteministeren og dennes  

 besvarelse her Spørgsmål 4:
Finder ministeren, at personligt ejede selskaber stilles  

 konkurrencemæssigt dårligere ved at gennemføre en nedsættelse af  

 selskabsskatten fra 50 pct. til 40 pct.? Svar:
Som det fremgår af mine kommentarer til henvendelsen fra De Samvirkende  

 Købmandsforeninger i Danmark (L 87 - bilag 1) har regeringen fundet, at der  

 er et akut behov for at få gennemført tilpasninger af den danske  

 erhvervsbeskatning til beskatningen i de øvrige industrilande, herunder især  

 EF-landene.
Det første skridt mod en dansk tilpasning til den øgede  

 internationale konkurrence, der følger i kølvandet af EF's indre marked, er  

 taget med regeringens lovforslag om omlægninger i selskabsbeskatningen.
Den  

 danske selskabsskat kommer nu ned på et niveau, der svarer til niveauet i de  

 lande, danske virksomheder skal konkurrere med.
Som det også fremgår af mine kommentarer til henvendelsen fra De  

 Samvirkende Købmandsforeninger, er det regeringens ønske at få nedsat  

 virksomhedsskatteprocenten, således at den kommer på niveau med den  

 foreslåede nedsættelse af selskabsskatteprocenten.
Det er klart, at det på  

 længere sigt er uholdbart, hvis virksomhedsskatten ikke sættes tilsvarende  

 ned som selskabsskatten.
Det vil alt andet lige stille selskaberne bedre  

 konkurrencemæssigt set.
Det er imidlertid regeringens opfattelse, at en  

 nedsættelse af virksomhedsskatteprocenten skal ske i forbindelse med en  

 samlet omlægning af personskatteområdet.
 Spørgsmål 16:
Vil en forskellig skattemæssig behandling af personligt drevne  

 virksomheder og selskaber genindføre den forskelsbehandling af selvstændigt  

 erhvervsdrivende, som blev løst i skattereformen med en ens beskatning på 50  

 pct. af den indtjening, som blev opsparet i virksomheden, og som der blev  

 lagt særlig stor vægt på af den nuværende skatteminister i artikler og i  

 debatter i Folketinget? Betyder det ikke, at denne forskelsbehandling på urimelig måde rammer især  

 selvstændigt erhvervsdrivende, som ikke kan benyte selskabsformen -  

 eksempelvis inden for landbruget? Finder ministeren, at den ligestilling imellem selvstændige, der driver  

 virksomhed i selskaber og i personligt drevne virksomheder, var en vigtig  

 forudsætning for partierne bag skattereformen? Svar:
Som jeg har nævnt i mit svar på spørgsmål 4, er regeringen opmærksom på,  

 at den foreslåede nedsættelse af selskabsskatten alt andet lige vil stille  

 selskaber i en bedre situation, såvel konkurrencemæssigt som skattemæssigt, i  

 forhold til personligt erhvervsdrivende, der anvender  

 virksomhedsskatteordningen.
Regeringen har imidlertid fundet, at der er et  

 akut behov for en tilpasning af den danske selskabsbeskatning til  

 erhvervsbeskatningen i andre lande, især EF-landene, således at danske  

 virksomheder sikres en bedre konkurrenceevne.
Det er regeringens opfattelse, at en forskelligartet beskatning af  

 personligt erhvervsdrivende og selskaber ikke vil være holdbar på længere  

 sigt.
Regeringen vil således arbejde på at få sænket virksomhedsskatten i  

 forbindelse med omlægninger i beskatningen på personskatteområdet.
Spørgeren forudsætter, at en gennemførelse af selskabsskattenedsættelsen  

 vil få flere personligt erhvervsdrivende til at omdanne deres virksomheder  

 til selskaber.
Jeg mener ikke, at der er grundlag for en sådan antagelse.
 For det første fordi regeringen har tilkendegivet, at den vil arbejde på  

 at få nedsat virksomhedsskatteprocenten ligesom selskabsskatteprocenten.
 For det andet er andre hensyn end hensynet til at blive beskattet efter en  

 lavere skattesats efter min opfattelse afgørende for valg af virksomhedsform.  

 Det være sig størrelsen af omkostninger i forbindelse med en eventuel  

 virksomhedsomdannelse, krav til egenkapitalens størrelse, hæftelse,  

 offentliggørelse af regnskaber, muligheden for at kunne overføre underskud i  

 personlig indkomst og muligheden for at låne i virksomheden.
 Spørgsmål 37:
 Ad svaret på spørgsmål 19, jf. bilag 11:
 Ministeren bedes oplyse, hvornår han sidst har taget initiativ til at  

 mødes med partierne bag skattereformen for at forhandle om afskaffelse af  

 dobbeltbeskatningen af aktieudbytter.
 Mener ministeren ikke, at det havde nogen som helst betydning for  

 partierne bag skattereformen, at selskabsskatteprocenten var fastsat til 50,  

 da aftalen om afskaffelse af dobbeltbeskatning af aktieudbytter blev indgået  

 - eller skal denne del af aftalen betragtes fuldstændig løsrevet fra  

 størrelsen af selskabsbeskatningen? Herudover bedes den ubesvarede del af  

 spørgsmål 19 besvaret.
 Svar:
Det har indgået som en forudsætning for regeringens skattepolitiske udspil  

 i år, at dobbeltbeskatningen af aktieudbytter ophæves som aftalt ved  

 skattereformen.
Men emnet har ikke været genstand for særskilt drøftelse i  

 den seneste tid som følge af den politiske situation.
 Sænkningen af selskabsskattesatsen til 40 pct. overflødiggør ikke en  

 ophævelse af dobbeltbeskatningen af aktieudbytter, men den lavere skattesats  

 må selvsagt tages i betragtning ved den konkrete udformning af ophævelsen.
