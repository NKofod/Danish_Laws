(Til samtlige til eksport af fersk kød, fersk fjerkrækød og kødprodukter  

 autoriserede virksomheder, samt dyrlægerne ved disse) Bekendtgørelsen er implementering i dansk lovgivning af Rådets direktiv  

 88/657/EØF af 14. december 1988 om krav til fremstilling af og handel med  

 hakket kød, kød i stykker på under 100 g og tilberedt kød, og om ændring af  

 direktiv 64/433/EØF, 71/118/EØF og 72/462/EØF.
 Med henvisning til direktivets artikel 13 er det besluttet, at  

 bekendtgørelsen alene skal gælde for hakket kød, kød i stykker på under 100 g  

 og tilberedt kød, som er beregnet til afsætning i de øvrige EF-lande.  

 Bekendtgørelsen vil således ikke gælde for kød, som produceres til afsætning  

 på hjemmemarkedet eller til eksport til 3.-lande.
 Veterinærdirektoratets cirkulære af 16. januar 1985 om hakket kød og rå,  

 hakkede kødvarer i dybfrosset stand til eksport (K.K. 577-1984) gælder  

 således fortsat for varer, der produceres med henblik på eksport til  

 3.-lande.
Det forventes, at der inden 1. januar 1993 vil blive vedtaget nye  

 EF-bestemmelser om afsætning af hakket kød og tilberedt kød.
Disse regler vil  

 gælde for produkter, som afsættes på det indre marked, herunder det nationale  

 marked.
Sådanne regler er allerede vedtaget for kød i stykker under 100 g,  

 idet disse produkter er omfattet af det nye fersk-kød direktiv (91/497/EØF),  

 som skal sættes i kraft senest 1. januar 1993.
 I det følgende vil visse af bekendtgørelsens bestemmelser blive  

 kommenteret.
 ad § 1.
Det fremgår heraf, at bekendtgørelsen alene omfatter produktion af hakket  

 kød, kød i stykker under 100 g og tilberedt kød, som er beregnet til eksport  

 til de øvrige EF-lande.
Maskinudbenet kød er ikke omfattet af  

 bekendtgørelsen.
 ad § 2.
I nr. 1 og 2 defineres hakket kød og kød i stykker på under 100 g.
Det  

 fremgår af definitionerne, at disse produkter alene kan fremstilles af fersk  

 kød i henhold til bekendtgørelse nr. 544 af 14. september 1988 om udførsel af  

 fersk kød, dvs. kød af svin, kvæg, får, geder og hovdyr holdt som husdyr (jf.  

 dog bemærkningerne til § 10). Ved kød i stykker på under 100 g forstås i  

 øvrigt kun produkter, som specifikt fremstilles ved udskæring af stykker på  

 under 100 g, mens trimmings og afpuds ikke er omfattet.
I nr. 3 defineres krydderier.
Den anførte definition anvendes ved  

 beregning af krydderi-indholdet i tilberedt kød, jf. § 9, nr. 5.
 Det fremgår af nr. 5 og 6, at allerede autoriserede kødvirksomheder, dvs.  

 opskæringsvirksomheder og kødproduktvirksomheder, kan autoriseres til  

 fremstilling af hakket kød, kød i stykker på under 100 g og tilberedt kød,  

 men at også selvstændige produktionsenheder kan autoriseres.
 Tilberedt kød defineres i stk. 2 og 3. Tilberedt kød kan være fremstillet  

 af de samme råvarer som hakket kød og kød i stykker på under 100 g samt af  

 fjerkrækød.
 ad § 3.
 Denne paragraf er en præcisering af definitionen af hakket kød, kød i  

 stykker på under 100 g og tilberedt kød.
 ad §§ 4-7.
 Heri angives fremgangsmåden ved opnåelse af autorisation og ved ophør af  

 autorisation.
 Ansøgning om autorisation fremsendes til vedkommende veterinærinspektør  

 med de nødvendige oplysninger, jf. § 4, stk. 2. Oplysningerne om den  

 planlagte produktion skal bl.a. omfatte oplysninger om tilrettelæggelsen af  

 egenkontrollen, herunder de laboratoriemæssige undersøgelser, jf. § 8, nr. 3,  

 og kapitel VI i bekendtgørelsens bilag 1.
 ad § 8.
 Heri beskrives nøjere de betingelser, som produkterne skal opfylde for at  

 kunne eksporteres til de øvrige EF-lande, jf. dog også §§ 9 og 10.
I nr. 4 er angivet, at produkterne skal være ledsaget af et EF fersk kød  

 certifikat, eller for tilberedt kød fremstillet af fjerkrækød af et EF fersk  

 fjerkrækød certifikat.
I begge tilfælde skal afgives en tillægsattestation.  

 Ved udstregning i tillægsattestationen skal det angives hvilket produkt, der  

 er tale om.
 Tillægsattestationen på de forskellige EF-sprog er angivet i bilag 1 til  

 denne vejledning, og kan kopieres herfra til certifikaterne.
 Ved oplægning på frysehus af varer, som er omfattet af bekendtgørelsen, og  

 som er beregnet til eksport til et EF-land, skal der på det medfølgende  

 indenrigscertifikat anføres, at varen er fremstillet i overensstemmelse med  

 bekendtgørelsen om hakket kød m.m., således at embedsdyrlægen ved frysehuset  

 har grundlag for at afgive den krævede tillægsattestation ved eksporten.
 I nr. 5 er angivet, at betegnelserne »hakket magert kød« eller  

 »hakket kød« er forbeholdt produkter, der er bestemt til den  

 endelige forbruger, og som foruden at opfylde de almindelige betingelser  

 opfylder de normer for indhold af fedt og kollagen, der er angivet i  

 bekendtgørelsens bilag 2, punkt I.
 ad § 9.
Heri fastsættes nærmere regler for råvarer og behandling af varen under og  

 efter fremstilling, samt for indhold af krydderier i tilberedt kød.  

 Paragraffen gælder for hakket kød, kød i stykker på under 100 g samt for  

 tilberedt kød, som er fremstillet af hakket kød og kød i stykker på under 100  

 g.
Det er således ikke alle typer af tilberedt kød, som er omfattet af  

 bestemmelserne.
 Tilberedt kød af fjerkrækød er ikke omfattet af bestemmelserne i § 9.  

 Såfremt man opnår tilladelse til at eksportere hakket fjerkrækød til de  

 øvrige EF-lande, vil et sådant produkt være omfattet af bestemmelserne, jf.  

 bemærkningerne til § 10.
 I nr. 1, litra a, fastsættes aldersgrænser for frosset og dybfrosset kød,  

 der ønskes anvendt som råvare.
I nr. 1, litra b, fastsættes en aldersgrænse på 6 dage for kølet kød, der  

 ønskes anvendt som råvare.
Det er desuden angivet, at dette krav skal sikres  

 ved en identifikationsmetode, som skal fastsættes af Veterinærdirketoratet.  

 Identifikationsmetoden skal aftales mellem virksomhed og embedsdyrlæge og  

 godkendes af vedkommende veterinærinspektør.
Såfremt råvaren modtages fra en  

 anden autoriseret virksomhed, må embedsdyrlægen ikke tillade råvaren anvendt  

 til de relevante produktioner uden at have skriftlig garanti for, at der  

 anvendes en godkendt identifikationsmetode på den pågældende  

 leverandør-virksomhed.
Embedsdyrlægen skal være orienteret om  

 identifikationsmetoden, så der kan føres den nødvendige kontrol.
 I nr. 2 fastsættes temperaturkrav under fremstillingen af de omtalte  

 produkter.
I nr. 3 fastsættes regler for råvare-anvendelse og for køling efter  

 fremstilling i forbindelse med forskellige former for markedsføring.
Der  

 skelnes mellem pakninger bestemt til den endelige forbruger i kølet stand  

 (litra a, +2 grader C) og dybfrosset stand (litra b, -18 grader C), samt  

 markedsføring i frosset stand, hvor varen ikke må pakkes i pakninger til den  

 endelige forbruger (litra c, -12 grader C).
 I nr. 4 fastsættes, at varen ikke må være blevet behandlet med ioniserende  

 eller ultraviolet stråling.
I nr. 5 fastsættes grænserne for indhold af krydderier i tilberedt kød  

 fremstillet af hakket kød og kød i stykker på under 100 g.
De angivne  

 procenter skal forstås som vægtprocenter.
Virksomheden har ansvaret for, at  

 disse normer overholdes, men embedsdyrlægen fører stikprøvevis kontrol hermed  

 gennem kontrol af recepter.
 ad § 10.
 Heri er opregnet 4 produkttyper, som ikke må eksporteres til de øvrige  

 EF-lande.
I direktiv 88/657/EØF om hakket kød m.m. er der dog i artikel 5 åbnet  

 mulighed for, at EF-landene kan indgå bilaterale aftaler om handel med disse  

 produkter.
Såfremt virksomheder har ønske om samhandel med et andet EF-land  

 med en eller flere af produkttyperne nævnt i § 10, rettes henvendelse herom  

 til Veterinærdirektoratet.
 I direktiv 88/657/EØF om hakket kød m.m. er det i artikel 6, stk. 2, bl.a.  

 fastsat, at:
 De medlemsstater, som på deres eget område tillader produktion eller  

 markedsføring af:
- hakket kød med krydderier eller tilberedt kød, begge dele fremstillet af  

 slagteaffald, - hakket kød, der er fremstillet af eller med fersk kød fra hovdyr eller  

 af fersk fjerkrækød bestemt til forarbejdningsindustrien, må ikke forbyde eller begrænse indførsel på deres område af hakket eller  

 tilberedt kød, der er fremstillet på tilsvarende betingelser i en anden  

 medlemsstat.
 I forbindelse med samhandel med hakket kød og tilberedt kød som omhandlet  

 i første afsnit skal betingelserne i dette direktiv overholdes.
 Såfremt virksomheder har ønske om samhandel med et andet EF-land med en  

 eller flere af produkttyperne omtalt i det citerede afsnit fra direktiv  

 88/657/EØF, rettes henvendelse herom til Veterinærdirektoratet.
Det vil være en forudsætning for, at Veterinærdirektoratet kan indgå  

 aftale med myndighederne i et andet EF-land om samhandel med de ovenfor  

 nævnte produkttyper, at virksomheden kan opfylde de betingelser, der er  

 stillet for fremstilling af hakket kød, kød i stykker på under 100 g og  

 tilberedt kød for den ønskede produkttype.
Dvs. en dansk  

 fremstillingsvirksomhed skal være autoriseret i henhold til bekendtgørelsen  

 om hakket kød m.v. beregnet for eksport til de øvrige EF-lande, og en  

 fremstillingsvirksomhed i et andet EF-land skal være autoriseret i henhold  

 til de tilsvarende regler i dette land.
 ad § 11.
Heri fastsættes kravet om veterinærkontrol på de autoriserede  

 virksomheder.
Embedssyrlægen kan bistås af tilsynsfunktionærer i henhold til  

 de sædvanlige regler herom.
 ad § 12.
Heri beskrives den mikrobiologiske kontrol, der skal føres med  

 produkterne.
Kommentarerne hertil er anført i bilag 2 til denne vejledning.
 ad § 13.
Heri er anført, at Veterinærdirektoratet i særlige tilfælde kan meddele  

 dispensation fra bestemmelserne i bekendtgørelsen.
Der vil dog kun være  

 mulighed for dispensation på de områder, hvor direktiv 88/657 om hakket kød  

 m.m. åbner mulighed herfor.
Som eksempel henvises til bemærkningerne til §  

 10.
 ad bilag 1, kapitel I.
 Heri beskrives de indretningsmæssige betingelser, en virksomhed skal  

 opfylde for at blive autoriseret til fremstilling af hakket kød, kød i  

 stykker på under 100 g og tilberedt kød.
I punkt 2 er det anført, at personale, der foretager manuel tilberedning  

 af hakket kød, skal bære maske, der dækker næse og mund, samt  

 operationshandsker.
Dette skal forstås således, at såfremt det hakkede kød  

 manipuleres med hænderne, f.eks. formes med hænderne, skal maske og  

 operationshandsker anvendes.
 ad bilag 1, kapitel II.
 Heri beskrives de særlige produktionsmæssige forhold for fremstilling af  

 kød i stykker på under 100 g.
I henhold til punkt 3 skal der etableres en reinspektion af råvarerne.
Det  

 er virksomhedens ansvar, at denne reinspektion foretages.
Reinspektionen  

 kontrolleres stikprøvevis af embedsdyrlægen.
 ad bilag 1, kapitel III.
 Heri beskrives de særlige produktionsmæssige forhold for fremstilling af  

 hakket kød.
 Der gælder de samme forhold i forbindelse med reinspektion som beskrevet  

 for kød i stykker på under 100 g.
 ad bilag 1, kapitel IV.
 Heri beskrives de særlige produktionsmæssige forhold for fremstilling af  

 tilberedt kød.
I punkt 10, litra a, er det anført, at produktionen skal foregå under  

 kontrollerede temperaturforhold.
Der er ikke fastsat nogen temperatur, men  

 medmindre de produktionsmæssige forhold betinger noget andet, vil en  

 lokaletemperatur på 12 grader C blive anset for passende.
 ad bilag 1, kapitel V.
Heri beskrives embedsdyrlægens arbejde.
Embedsdyrlægen kan på sædvanlig  

 måde lade sig bistå af tilsynsfunktionærer.
I punkt 11 er det fastsat, at embedsdyrlægen skal være til stede under  

 arbejdet med kød eller tilberedninger.
Dette skal forstås således, at  

 embedssyrlægen eller en af denne udpeget medhjælper  

 (dyrlæge/tilsynsfunktionær) skal være til stede.
I punkt 12, litra d, er det fastsat, at embedsdyrlægens kontrol omfatter  

 udtagning af prøver.
Dette skal forstås således, at prøveudtagningen skal ske  

 i samarbejde mellem virksomheden og embedssyrlægen og under embedsdyrlægens  

 ansvar.
 ad bilag 1, kapitel VI.
Heri beskrives nærmere de mikrobiologiske undersøgelser, der skal  

 foretages.
Kommentarerne hertil er anført i bilag 2 til denne vejledning.
 ad bilag 1, kapitel VII.
 Heri beskrives de særlige mærkningsregler, der gælder for hakket kød, kød  

 i stykker på under 100 g og tilberedt kød.
 Specielt skal nævnes, at det i punkt 20 er fastsat, at de  

 størrelsesforhold, der normalt gælder for EØF-sundhedsmærket, ikke gælder for  

 det sundhedsmærke, der skal anbringes på detailpakninger, når blot  

 oplysningerne i mærket er let læseligt.
 ad bilag 1, kapitel VIII.
 Heri beskrives de særlige forhold i forbindelse med transport.
Det er bl.a. fastsat, at der ved »samhandelen inden for Fællesskabet  

 over lange afstande« skal ske en registrering af temperaturen, således  

 at det sikres, at de angivne temperaturer ikke overskrides.
Der er ikke ved  

 forhandlingerne i EF sket nogen definition af udtrykket »lange  

 afstande«.
Det vil således være op til den enkelte virksomhed at afgøre,  

 hvad man vil forstå herved.
For at undgå problemer skal det dog anbefales, at  

 der altid sker temperaturregistrering ved transport af de af bekendtgørelsen  

 omfattede varer.
Ved indførsel her til landet vil der ved problemer med  

 temperaturen ved ankomsten eller ved tegn på tidligere optøning af varerne  

 blive krævet bevis for, at temperaturforløbet har været i orden.
Kan dette  

 bevis ikke forelægges, kan det medføre afvisning eller destruktion af varen.
 ad bilag 2, punkt I.
 Heri angives normer for fedtindhold og kollagenandel af kødproteiner.  

 Disse oplysninger skal anvendes ved mærkning af varen, jf. § 8, nr. 5, og  

 bilag 1, punkt 19.
 ad bilag 2, punkt II.
Heri angives de mikrobiologiske normer, som hakket kød og kød i stykker på  

 under 100 g bestemt til markedsføring i uforarbejdet stand eller som  

 bestanddel af tilberedt kød, skal opfylde.
Kommentarerne hertil er anført i  

 bilag 2 til denne vejledning.
 P.V.V.
