 Ved kgl. resolution af 28. juli 1965 har Danmark  

 ratificeret den i Bangkok den 14. april 1965 undertegnede overenskomst mellem  

 Danmark og Thailand til undgåelse af dobbeltbeskatning og forhindring af  

 beskatningsunddragelse for så vidt angår indkomstskat og formueskat.  

 Overenskomsten har følgende ordlyd:
OVERENSKOMST MELLEM DEN KONGELIGE REGERING I DANMARK OG DEN KONGELIGE  

 REGERING I THAILAND TIL UNDGÅELSE AF DOBBELTBESKATNING OG FORHINDRING AF  

 BESKATNINGSUNDDRAGELSE FOR SÅ VIDT ANGÅR INDKOMSTSKAT OG FORMUESKAT Den kongelige regering i Danmark og den kongelige regering i Thailand, der ønsker at afslutte en overenskomst til undgåelse af dobbeltbeskatning  

 for så vidt angår indkomstskat og formueskat, er blevet enige om følgende bestemmelser:
Overenskomstens anvendelsesområde Artikel 1 De af overenskomsten omfattede skattepligtige Denne overenskomst skal finde anvendelse på personer, som er bosiddende i  

 den ene eller begge de kontraherende stater.
Artikel 2 De af overenskomsten omfattede skatter 1. Denne overenskomst skal finde anvendelse på  

 indkomst- og formueskatter, der udskrives på hver af de kontraherende  

 staters, deres politiske underafdelingers eller lokale myndigheders vegne  

 uden hensyn til, hvorledes de opkræves.
 2. Som indkomst- og formueskatter anses alle skatter,  

 der pålignes på grundlag af hele indkomsten, hele formuen, eller dele af  

 indkomsten eller formuen, herunder skatter på fortjeneste ved afhændelse af  

 løsøre eller fast ejendom, skatter på det samlede beløb af gager eller  

 lønninger udbetalt af foretagender, såvel som skatter på formueforøgelse.
 3. De gældende skatter, på hvilke denne overenskomst  

 finder anvendelse, er især:
Almindelige definitioner 1. I denne overenskomst skal nedenstående udtryk, hvis  

 ikke andet fremgår af sammenhængen, have følgende betydning:
 2. Ved anvendelsen af bestemmelserne i denne  

 overenskomst i en af de kontraherende stater skal ethvert udtryk, som ikke på  

 anden måde er defineret, og medmindre andet følger af sammenhængen, tillægges  

 den betydning, som det har i henhold til de i denne kontraherende stat  

 gældende love om de skatter, der omfattes af overenskomsten.
Artikel 4 Skattemæssig bopæl 1. I denne overenskomst betyder udtrykket  

 "bosiddende i en af de kontraherende stater" enhver person, som i  

 henhold til lovgivningen i denne stat er skattepligtig der på grund af  

 hjemsted, bopæl, ledelsens sæde eller et andet lignende forhold.
 2. I tilfælde, hvor en fysisk person efter  

 bestemmelserne i stykke 1 er bosiddende i begge de kontraherende stater, skal  

 følgende regler gælde:
3. I tilfælde, hvor et selskab efter bestemmelserne i  

 stykke 1 er bosiddende i begge de kontraherende stater, skal det anses for at  

 være bosiddende i den kontraherende stat, i hvilken det er indregistreret,  

 eller i henhold til hvis lovgivning det har status som et selskab.
Hvis  

 selskabet også efter dette kriterium er bosiddende i begge de kontraherende  

 stater, skal det anses for at være bosiddende i den kontraherende stat, i  

 hvilken dets virkelige ledelse har sit sæde.
Artikel 5 Fast driftssted 1. I denne overenskomst betyder udtrykket "fast  

 driftssted" et fast forretningssted, hvor foretagendets virksomhed helt  

 eller delvis udøves.
 2. Udtrykket "fast driftssted" skal navnlig  

 indbefatte:
 3. Udtrykket "fast driftssted" skal ikke  

 indbefatte:
4. Et foretagende i en af de kontraherende stater skal  

 anses for at have et fast driftssted i den anden kontraherende stat, såfremt  

 det 5. En person, som udfører virksomhed i en af de  

 kontraherende stater for et foretagende i den anden kontraherende stat - med  

 undtagelse af en sådan uafhængig mægler, som omhandles i stykke 6 - skal  

 anses for fast driftssted i den førstnævnte stat, men dog kun såfremt 6. En helt uafhængig mægler, der udelukkende optræder  

 som mellemmand mellem et foretagende i en af de kontraherende stater og en  

 forventet kunde i den anden kontraherende stat, skal ikke anses for fast  

 driftssted i denne anden stat.
 7. Den omstændighed, at et selskab bosiddende i en af  

 de kontraherende stater behersker eller beherskes af et selskab bosiddende i  

 den anden kontraherende stat, eller som (enten gennem et fast driftssted  

 eller på anden måde) udøver forretningsvirksomhed i den anden stat, skal ikke  

 i sig selv bevirke, at noget af de to selskaber anses for et fast driftssted  

 for det andet selskab.
Beskatning af indkomst Artikel 6 Indkomst af fast ejendom 1. Indkomst af fast ejendom kan beskattes i den af de  

 kontraherende stater, i hvilken ejendommen er beliggende.
2. Udtrykket "fast ejendom" skal forstås i  

 overensstemmelse med lovgivningen i den af de kontraherende stater, i hvilken  

 ejendommen er beliggende.
Begrebet skal i alle tilfælde omfatte tilbehør til  

 fast ejendom, besætning og inventar, der anvendes i landbrug og skovbrug,  

 rettigheder, på hvilke den almindelige lovgivning om fast ejendom finder  

 anvendelse, brugsrettigheder til fast ejendom, såvel som rettigheder til  

 varierende eller faste ydelser, der betales for udnyttelsen af eller retten  

 til at udnytte mineralforekomster, kilder og andre naturforekomster; skibe,  

 både og luftfartøjer anses ikke for fast ejendom.
 3. Bestemmelserne i stykke 1 finder anvendelse på  

 indkomst, der erhverves ved direkte brug, udlejning eller ved enhver anden  

 form for udnyttelse af fast ejendom.
 4. Bestemmelserne i stykke 1 og 3 finder også  

 anvendelse på indkomst af fast ejendom, der tilhører et foretagende, og på  

 indkomst af fast ejendom, der anvendes ved udøvelsen af frit erhverv.
Artikel 7 Fortjeneste ved forretningsvirksomhed 1. Fortjeneste indvundet af et foretagende i en af de  

 kontraherende stater kan kun beskattes i denne stat, medmindre foretagendet  

 driver forretning i den anden kontraherende stat gennem et der beliggende  

 fast driftssted.
Såfremt foretagendet driver sådan forretning, kan dets  

 fortjeneste beskattes i den anden stat, men dog kun for så vidt angår den del  

 deraf, som kan henføres til det faste driftssted.
 2. I tilfælde, hvor et foretagende i en af de  

 kontraherende stater driver forretning i den anden kontraherende stat gennem  

 et der beliggende fast driftssted, skal der i hver af de kontraherende stater  

 til dette faste driftssted henføres den fortjeneste, som det kunne forventes  

 at have opnået, hvis det havde været et uafhængigt foretagende, der udøvede  

 den samme eller lignende virksomhed på samme eller lignende betingelser, og  

 som under fuldstændig frie forhold afsluttede forretninger med det  

 foretagende, hvis faste driftssted det er.
 3. Ved fastsættelsen af et fast driftssteds  

 fortjeneste skal det være tilladt at fradrage udgifter, som er afholdt til  

 bedste for det faste driftssted, herunder bestyrelses- og øvrige almindelige  

 administrationsudgifter, hvad enten de afholdes i den stat, hvor det  

 pågældende faste driftssted er beliggende, eller andre steder.
4. I det omfang det har været sædvane i en af de  

 kontraherende stater at beregne den fortjeneste, der kan henføres til et fast  

 driftssted, på basis af en vis rimelig procentdel af foretagendets  

 bruttoindtægt eller på basis af en fordeling af foretagendets samlede  

 fortjeneste mellem dets forskellige afdelinger, skal intet i stykke 2 hindre  

 den pågældende stat i at beregne den skattepligtige fortjeneste ved hjælp af  

 en sådan metode.
Den anvendte metode skal imidlertid være af en sådan art, at  

 den fører til resultater, der er i overensstemmelse med de principper, som er  

 fastlagt i denne artikel.
 5. Ingen fortjeneste skal kunne henføres til et fast  

 driftssted, blot fordi det faste driftssted har foretaget vareindkøb for  

 foretagendet.
 6. Ved anvendelsen af de foregående stykker skal den  

 fortjeneste, der skal henføres til det faste driftssted, fastsættes efter  

 samme metoder år for år, medmindre der er gode og fyldestgørende grunde for  

 det modsatte.
 7. Hvor fortjeneste indeholder indkomster, som er  

 omhandlet særskilt i andre artikler i denne overenskomst, skal bestemmelserne  

 i disse andre artikler ikke berøres af bestemmelserne i denne artikel.
Artikel 8 Skibs- og luftfart 1. Fortjeneste ved luftfartsvirksomhed i international  

 trafik kan kun beskattes i den kontraherende stat, i hvilken den virkelige  

 ledelse har sit sæde.
 2. Fortjeneste ved skibsfartsvirksomhed i  

 international trafik, der udøves af et foretagende, som har en virkelig  

 ledelse i en af de kontraherende stater, kan beskattes i den anden  

 kontraherende stat, men den i denne anden stat pålignede skat skal reduceres  

 med et beløb svarende til 50% heraf.
 3. Bestemmelserne i stykke 1 skal også gælde i  

 tilfælde, hvor luftfartsforetagender er deltagere i pool-aftaler af en  

 hvilken som helst art.
Artikel 9 Associerede foretagender I tilfælde, hvor og der i noget af disse tilfælde mellem de to foretagender er aftalt eller  

 fastsat vilkår vedrørende deres kommercielle eller finansielle forbindelser,  

 som afviger fra de vilkår, som ville være blevet aftalt mellem uafhængige  

 foretagender, kan enhver fortjeneste, som, hvis disse vilkår ikke havde  

 foreligget, ville være tilfaldet et af disse foretagender, medregnes til  

 dette foretagendes fortjeneste og beskattes i overensstemmelse hermed.
Artikel 10 Udbytter 1. Udbytte, som udbetales af et selskab, der er  

 bosiddende i en af de kontraherende stater, til en person, som er bosiddende  

 i den anden kontraherende stat, kan beskattes i den førstnævnte stat; dog må  

 skatten af udbytte ikke overstige 20% i tilfælde, hvor et selskab, som er  

 bosiddende i en af de kontraherende stater, udbetaler udbytte til et selskab,  

 som er bosiddende i den anden kontraherende stat, og som ejer mere end 25% af  

 de aktier i det førstnævnte selskab, som under alle omstændigheder har fuld  

 stemmeret.
 2. Såfremt et selskab, som er bosiddende i en af de  

 kontraherende stater, oppebærer fortjeneste eller indkomst fra kilder inden  

 for den anden kontraherende stat, skal der ikke i denne anden stat kunne  

 pålægges nogen form for skatter på udbytter, som udbetales af selskabet til  

 personer, der ikke er bosiddende i denne anden stat, eller nogen skat i form  

 af skat af selskabet af ikke udloddet fortjeneste, uanset om disse udbytter  

 eller ikke udloddede fortjenester helt eller delvis repræsenterer således  

 oppebårne fortjenester eller indkomst.
 3. Udtrykket "udbytte" betyder i denne  

 artikel indkomst af aktier eller kapitalandele i et selskab, men indbefatter  

 ikke indkomst af gældsbeviser.
Artikel 11 Renter 1. Renter af obligationer, gældsbeviser,  

 forskrivninger eller en hvilken som helst anden form for gæld kan beskattes i  

 den kontraherende stat, hvorfra renterne hidrører.
 2. Renter, der oppebæres af regeringen (herunder en  

 lokal regering) i en af de kontraherende stater, skal være undtaget fra  

 beskatning i den anden kontraherende stat.
 3. Renter, der oppebæres af et pengeinstitut, som ejes  

 fuldt ud af en af de kontraherende stater, skal være undtaget fra beskatning  

 i den anden kontraherende stat.
4. Renter skal anses for at hidrøre fra en af de  

 kontraherende stater, såfremt de udbetales af den pågældende stat selv eller  

 en politisk underafdeling deraf, en lokal myndighed deri eller en i den  

 pågældende stat bosiddende person.
Såfremt den person, der betaler renten,  

 hvad enten den pågældende er bosiddende i en af de kontraherende stater eller  

 ikke, imidlertid i en af disse stater har et fast driftssted, i forbindelse  

 med hvilket den gæld, hvoraf renten betales, blev stiftet, og renteudgiften  

 afholdes af det pågældende faste driftssted, skal en sådan rente anses for at  

 hidrøre fra den kontraherende stat, i hvilken det faste driftssted er  

 beliggende.
5. I tilfælde, hvor en særlig forbindelse mellem den,  

 der erlægger, og den, der modtager renten, eller mellem disse og en tredje  

 person, har bevirket, at den erlagte rente i betragtning af gældens størrelse  

 overstiger det beløb, som ville være blevet aftalt, såfremt den nævnte  

 forbindelse ikke havde foreligget, skal bestemmelserne i denne artikel alene  

 finde anvendelse på det sidstnævnte beløb.
I så fald skal det overskydende  

 beløb kunne beskattes i overensstemmelse med lovgivningen i hver af de  

 kontraherende stater under behørig hensyntagen til de øvrige bestemmelser i  

 denne overenskomst.
Artikel 12 Royalties 1. Royalties, der hidrører fra en af de kontraherende  

 stater, kan beskattes i denne stat, men den skat, der pålægges, må ikke  

 overstige 15% af bruttobeløbet af royaltien.
 2. Udtrykket "royalties" betyder i denne  

 artikel betalinger af enhver art, der modtages som vederlag for anvendelsen  

 af eller retten til at benytte enhver forfatterret, enhver ret til  

 kunstnerisk eller videnskabeligt arbejde, herunder spillefilm, ethvert  

 patent, varemærke, mønster eller model, tegning, hemmelig formel eller  

 fremstillingsmetode, eller for anvendelsen af eller retten til at benytte  

 oplysninger om industrielle, kommercielle eller videnskabelige erfaringer.
 3. Indkomst hidrørende fra salg af de i stykke 2  

 omhandlede rettigheder eller ejendele kan beskattes i den kontraherende stat,  

 hvorfra indkomsten hidrører, men den skat, der pålægges, må ikke overstige  

 15% af bruttobeløbet af indkomsten.
4. Royalties og den i stykke 3 omhandlede indkomst  

 skal anses for at hidrøre fra en af de kontraherende stater, såfremt de  

 erlægges af den pågældende stat selv, en politisk underafdeling eller en  

 lokal myndighed eller af en i den pågældende stat bosiddende person.
Såfremt  

 den person, der erlægger royaltien, hvad enten den pågældende er bosiddende i  

 en af de kontraherende stater eller ikke, imidlertid i en af disse stater har  

 et fast driftssted, af hvilket royaltien er erlagt, skal sådan royalty anses  

 for at hidrøre fra den kontraherende stat, i hvilken det faste driftssted er  

 beliggende.
5. Bestemmelserne i stykke 1 og 3 finder ikke  

 anvendelse i tilfælde, hvor den i en af de kontraherende stater bosiddende  

 modtager af royaltien har et fast driftssted i den anden kontraherende stat,  

 fra hvilken royaltien hidrører, såfremt den rettighed eller ejendom, som  

 ligger til grund for royaltien, har direkte forbindelse med det faste  

 driftssted.
I så fald skal bestemmelserne i artikel 7 finde anvendelse.
6. I tilfælde, hvor en særlig forbindelse mellem den,  

 der erlægger, og den, der modtager royaltien, eller mellem disse og en tredje  

 person, har bevirket, at den erlagte royalty i betragtning af den anvendelse,  

 rettighed eller oplysning, for hvilken royaltien erlægges, overstiger det  

 beløb, som ville være blevet aftalt, såfremt den nævnte forbindelse ikke  

 havde foreligget, skal bestemmelserne i denne artikel alene finde anvendelse  

 på det sidstnævnte beløb.
I så fald skal den overskydende del af det erlagte  

 beløb kunne beskattes i overensstemmelse med lovgivningen i hver af de  

 kontraherende stater under behørig hensyntagen til de øvrige bestemmelser i  

 denne overenskomst.
Artikel 13 Fortjeneste ved afhændelse af formuegenstande 1. Fortjeneste, der opnås ved afhændelse af fast  

 ejendom - som defineret i artikel 6, stykke 2 - kan beskattes i den  

 kontraherende stat, i hvilken sådan ejendom er beliggende.
2. Fortjeneste, der opnås ved afhændelse af aktiver,  

 der ikke består i fast ejendom, og som udgør en del af erhvervsformuen i et  

 fast driftssted, som et foretagende i en af de kontraherende stater har i den  

 anden kontraherende stat, herunder også fortjeneste ved afhændelse af selve  

 det faste driftssted (særskilt eller sammen med hele foretagendet), kan  

 beskattes i den anden stat.
Fortjeneste ved afhændelse af aktiver af den i  

 artikel 22, stykke 3, omhandlede art kan dog kun beskattes i den  

 kontraherende stat, der i henhold til den nævnte artikel har  

 beskatningsretten til de omhandlede aktiver.
 3. Fortjeneste, der opnås ved afhændelse af andre  

 aktiver end de i stykke 1 og 2 i denne artikel og i artikel 12, stykke 2,  

 omhandlede, kan kun beskattes i den stat, hvor afhænderen er bosiddende.
Artikel 14 Personlige tjenesteydelser 1. Med undtagelse af bestemmelserne i artiklerne 15,  

 17 og 18 kan gage, løn og andet lignende vederlag for personlige (herunder  

 faglige) tjenesteydelser, oppebåret af en person, som er bosiddende i en af  

 de kontraherende stater, kun beskattes i denne stat, medmindre arbejdet er  

 udført i den anden kontraherende stat.
Er arbejdet udført der, kan vederlaget  

 beskattes i denne anden stat.
 2. Uanset bestemmelserne i stykke 1 kan vederlag, som  

 en person, der er bosiddende i en af de kontraherende stater, oppebærer for  

 tjenesteydelser, udført i den anden kontraherende stat, kun beskattes i den  

 førstnævnte stat i tilfælde, hvor:
 3. Uanset de foranstående bestemmelser i denne artikel  

 kan vederlag for personligt arbejde, der udføres om bord på et skib eller et  

 luftfartøj i international trafik, kun beskattes i den kontraherende stat, i  

 hvilken foretagendets virkelige ledelse har sit sæde.
Artikel 15 Bestyrelseshonorarer Bestyrelseshonorarer og lignende vederlag, som oppebæres af en person, der  

 er bosiddende i en af de kontraherende stater, i hans egenskab af medlem af  

 en bestyrelse for et selskab, der er bosiddende i den anden kontraherende  

 stat, kan beskattes i denne anden stat.
Artikel 16 Kunstnere og sportsfolk Uanset hvad der iøvrigt er fastsat i artikel 14, kan indkomst, som  

 erhverves af professionelle kunstnere, således f.eks. af teater-, film-,  

 radio- eller fjernsynskunstnere og musikere samt af sportsfolk, for deres i  

 denne egenskab udøvede virksomhed, beskattes i den kontraherende stat, i  

 hvilken denne virksomhed er udøvet.
Artikel 17 Pensioner 1. Indkomst i form af pensioner eller andet vederlag,  

 der udbetales for tidligere tjenesteydelser, og som hidrører fra en af de  

 kontraherende stater og udbetales til en i den anden kontraherende stat  

 bosiddende person, kan beskattes i den førstnævnte stat.
2. Indkomst i form af pensioner eller andet vederlag,  

 der udbetales for tidligere tjenesteydelser, skal anses for at hidrøre fra en  

 af de kontraherende stater, såfremt den udbetales af den pågældende stat  

 selv, en politisk underafdeling eller en lokal myndighed eller af en i den  

 pågældende stat bosiddende person.
Såfremt den person, der udbetaler den  

 omhandlede indkomst, hvad enten den pågældende person er bosiddende i en af  

 de kontraherende stater eller ikke, imidlertid har et fast driftssted i en af  

 disse stater, og den omhandlede indkomst er fratrukket fortjeneste, der kan  

 henføres til det faste driftssted, skal indkomsten anses for at hidrøre fra  

 den kontraherende stat, i hvilken det faste driftssted er beliggende.
Artikel 18 Offentlige hverv 1. Vederlag, der udbetales direkte af, eller af fonds  

 oprettet af, en af de kontraherende stater eller af en politisk underafdeling  

 eller af en lokal myndighed, til en fysisk person for varetagelsen af hverv i  

 denne stats eller underafdelings eller lokale myndigheds tjeneste, kan  

 beskattes i denne stat.
 2. Bestemmelserne i artiklerne 14 og 15 skal finde  

 anvendelse på vederlag, der udbetales for tjenesteydelser i forbindelse med  

 næring eller forretning, der drives af en af de kontraherende stater eller af  

 en politisk underafdeling eller af en lokal myndighed.
Artikel 19 Studerende En i en af de kontraherende stater bosiddende person, som midlertidigt  

 besøger den anden kontraherende stat udelukkende skal ikke beskattes i denne anden stat af penge og understøttelser,som han  

 modtager til sit ophold, undervisning eller uddannelse, eller af legater.  

 Tilsvarende gælder beløb, der udbetales som vederlag for tjenesteydelser,  

 udført i denne anden stat, forudsat at disse tjenesteydelser har forbindelse  

 med hans studier eller uddannelse eller er nødvendige for hans ophold.
Den i  

 foranstående punktum indeholdte bestemmelse skal dog ikke finde anvendelse i  

 tilfælde, hvor studierne eller uddannelsen er af underordnet betydning i  

 forhold til de tjenesteydelser, for hvilke det omhandlede vederlag er ydet.
Artikel 20 Professorer, lærere og videnskabsmænd En i en af de kontraherende stater bosiddende person, som efter indbydelse  

 af et universitet, et gymnasium eller en anden institution for højere  

 uddannelse eller videnskabelig forskning i den anden kontraherende stat  

 besøger denne anden stat udelukkende for i et tidsrum af ikke over to år at  

 undervise eller drive videnskabelig forskning ved en sådan institution, må  

 ikke beskattes i denne anden stat af sit vederlag for sådan undervisning  

 eller forskning.
Artikel 21 Indkomst, der ikke udtrykkeligt er omtalt Indkomster, der oppebæres af en i en af de kontraherende stater bosiddende  

 person, og som ikke er udtrykkeligt omtalt i de forudgående artikler i  

 overenskomsten, kan beskattes i den stat, hvorfra indkomsten hidrører.
Beskatning af formue Artikel 22 Formue 1. Formue bestående i fast ejendom - som defineret i  

 artikel 6, stykke 2 - kan beskattes i den kontraherende stat, i hvilken  

 ejendommen er beliggende.
 2. Med undtagelse af bestemmelserne i stykke 1 kan  

 formue, bestående i aktiver, der udgør en del af erhvervsformuen i et  

 foretagendes faste driftssted, beskattes i den af de kontraherende stater, i  

 hvilken det faste driftssted er beliggende.
 3. Skibe og luftfartøjer i international trafik og  

 aktiver, der ikke består i fast ejendom, og som anvendes i sådan skibs- og  

 luftfartsvirksomhed, kan kun beskattes i den kontraherende stat, i hvilken  

 foretagendets virkelige ledelse har sit sæde.
 4. Alle andre arter af formue, tilhørende en person,  

 som er bosiddende i en af de kontraherende stater, kan kun beskattes i denne  

 stat.
Metoder til ophævelse af dobbeltbeskatning Artikel 23 Exemption- og creditmetoder 1. I tilfælde, hvor en person, der er bosiddende i en  

 af de kontraherende stater, oppebærer indkomst eller ejer formue, som - i  

 overensstemmelse med bestemmelserne i denne overenskomst kan beskattes i den  

 anden kontraherende stat, skal den førstnævnte stat - med undtagelse af  

 bestemmelserne i stykke 2 - fritage sådan indkomst eller formue for  

 beskatning, men kan ved beregningen af skatten af den pågældende persons  

 øvrige indkomst eller formue anvende den skattesats, som skulle have været  

 bragt i anvendelse, såfremt den for beskatning fritagne indkomst eller formue  

 ikke var blevet fritaget som nævnt.
2. I tilfælde, hvor en person, der er bosiddende i en  

 af de kontraherende stater, oppebærer indkomst, som - i overensstemmelse med  

 bestemmelserne i artikel 8, stykke 2, og artikel 12, stykke 1 og 3 - kan  

 beskattes i den anden kontraherende stat, skal den førstnævnte stat indrømme  

 som et fradrag i skatten af den pågældende persons indkomst et beløb lig med  

 den i den anden stat betalte skat.
Dette fradrag skal imidlertid ikke kunne  

 overstige den del af skatten - således som denne er beregnet inden  

 indrømmelsen af fradraget - som forholdsmæssigt falder på den indkomst, der  

 er genstand for beskatning i den anden stat.
Særlige bestemmelser Artikel 24 Ikke-diskriminering 1. Statsborgerne i en af de kontraherende stater skal  

 ikke i den anden kontraherende stat kunne underkastes nogen skat eller dermed  

 forbundne krav, som er anderledes eller mere byrdefulde end den skat og  

 dermed forbundne krav, som statsborgerne i den anden stat under samme forhold  

 er eller måtte blive underkastet.
 2. Udtrykket "statsborgere" betyder:
 3. Beskatningen af et fast driftssted, som et  

 foretagende i en af de kontraherende stater har i den anden kontraherende  

 stat, må ikke være ugunstigere i denne anden stat end beskatningen af  

 foretagender i denne anden stat, der udøver samme virksomhed.
 4. Foretagender i en af de kontraherende stater, hvis  

 formue helt eller delvis ejes eller kontrolleres, direkte eller indirekte, af  

 en eller flere i den anden stat bosiddende personer, skal ikke i den  

 førstnævnte kontraherende stat kunne underkastes nogen skat eller dermed  

 forbundne krav, som er anderledes eller mere byrdefulde end den skat og  

 dermed forbundne krav, som andre tilsvarende foretagender i den førstnævnte  

 stat er eller måtte blive underkastet.
 5. Bestemmelserne i denne artikel skal ikke kunne  

 fortolkes som forpligtende en af de kontraherende stater til at tilstå  

 personer, som er bosiddende i den anden kontraherende stat, de personlige  

 skattemæssige begunstigelser, lempelser og nedsættelser, som den indrømmer de  

 personer, der er bosat inden for dens eget område som følge af personlig  

 stilling eller forsørgerpligt over for familie.
 6. Udtrykket "skat" betyder i denne artikel  

 skatter af enhver art og betegnelse.
Artikel 25 Fremgangsmåden ved indgåelse af gensidige aftaler 1. Såfremt en i en af de kontraherende stater  

 bosiddende person mener, at foranstaltninger trufne af en eller af begge de  

 kontraherende stater for ham medfører eller vil medføre beskatning, som ikke  

 er i overensstemmelse med denne overenskomst, kan han - uanset hvilke  

 fremgangsmåder der måtte være fastsat i disse staters interne lovgivning -  

 indbringe sin sag for den kompetente myndighed i den kontraherende stat, i  

 hvilken han er bosiddende.
 2. Den kompetente myndighed skal, hvis indsigelsen  

 synes at være begrundet, og hvis den ikke selv kan nå til en rimelig løsning,  

 søge at løse sagen ved en gensidig aftale med den kompetente myndighed i den  

 anden stat med den hensigt at undgå en beskatning, der ikke er i  

 overensstemmelse med overenskomsten.
3. De kompetente myndigheder i de kontraherende stater  

 skal søge ved gensidig aftale at løse vanskeligheder eller tvivlsspørgsmål,  

 der måtte opstå med hensyn til forståelsen eller anvendelsen af  

 overenskomsten.
De kan også rådføre sig med hinanden for at undgå  

 dobbetbeskatning i tilfælde, der ikke omhandles i overenskomsten.
4. De kontraherende staters kompetente myndigheder kan  

 træde i direkte kontakt med hinanden med henblik på at indgå aftaler i  

 overensstemmelse med de foregående stykker.
Såfremt det for at nå til enighed  

 findes ønskeligt at have mundtlige forhandlinger, kan sådanne forhandlinger  

 finde sted i en komitee bestående af repræsentanter for de kompetente  

 myndigheder i de kontraherende stater.
Artikel 26 Udveksling af oplysninger 1. De kontraherende staters kompetente myndigheder  

 skal udveksle sådanne oplysninger, som er nødvendige for gennemførelsen af  

 denne overenskomst og den interne lovgivning i de kontraherende stater  

 vedrørende skatter, der omfattes af denne overenskomst, i det omfang den  

 stedfindende beskatning er i overensstemmelse med denne overenskomst, eller  

 for at forhindre skattesvig eller for praktiseringen af bestemmelser, der  

 tager sigte på at forhindre omgåelser af skattepligten.
Alle oplysninger, der  

 således udveksles, skal behandles som hemmelige og må ikke meddeles til andre  

 personer eller myndigheder end de, der er beskæftigede med påligningen,  

 herunder afgørelsen af retsspørgsmål, eller opkrævningen af de skatter, som  

 omfattes af denne overenskomst.
 2. Bestemmelserne i stykke 1 skal i intet tilfælde  

 kunne fortolkes således, at der pålægges nogen af de kontraherende stater  

 pligt til:
Artikel 27 Diplomatiske og konsulære privilegier Denne overenskomst berører ikke de skattefritagelser, som i kraft af  

 folkerettens almindelige regler eller bestemmelser i særlige overenskomster  

 tilkommer diplomatiske eller konsulære tjenestemænd.
Artikel 28 Territorial udvidelse 1. Denne overenskomst kan enten i sin helhed eller med  

 ændringer udvides til Færøerne og Grønland, for så vidt der i disse områder  

 pålægges skatter af i alt væsentligt samme karakter som de i denne  

 overenskomst omhandlede.
Udvidelsen af overenskomsten og ændringerne heri  

 skal fastsættes og aftales mellem de kontraherende regeringer i noter, der  

 skal udveksles med dette formål.
 2. Ophør af denne overenskomst i henhold til artikel  

 30 skal, medmindre andet udtrykkeligt er aftalt mellem de to kontraherende  

 regeringer, medføre ophør af anvendelsen af overenskomsten på ethvert område,  

 hvortil den i henhold til denne artikel er blevet udvidet.
Artikel 29 Ikrafttræden 1. Denne overenskomst skal ratificeres, og  

 ratifikationsinstrumenterne skal snarest muligt udveksles i Bangkok.
 2. Denne overenskomst skal træde i kraft ved  

 udvekslingen af ratifikationsinstrumenterne og skal have virkning:
Artikel 30 Opsigelse Denne overenskomst skal forblive i kraft, indtil den opsiges af en af de  

 kontraherende stater.
Enhver af de kontraherende stater kan opsige  

 overenskomsten ad diplomatisk vej ved at give meddelelse om opsigelse mindst  

 seks måneder før udgangen af et kalenderår efter året 1969. I så fald skal  

 overenskomsten ophøre at have gyldighed:
 Til bekræftelse heraf..........
