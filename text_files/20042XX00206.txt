Skriftlig fremsættelse (23. februar 2005) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
 Forslag til lov om  

 fremskaffelse af humant blod til behandlingsformål (blodforsyningsloven).
(Lovforslag nr.
L 61).
 Der er tale om en uændret genfremsættelse af L 84. Kun dato  

 for ikrafttrædelse foreslås ændret fra den 1. februar til den 1. maj 2005.
Formålet med dette lovforslag er dansk gennemførelse af 2  

 direktiver om kvalitet og sikkerhed ved humant blod og dele af blod til  

 behandlingsformål.
Det vil især dreje sig om anvendelse af blod til  

 forebyggelse, diagnosticering og patientbehandling.
 Direktiverne skal gennemføres i dansk ret senest den 8.  

 februar 2005.
Hensigten med direktiverne er at forbedre kvalitetsniveauet  

 for transfusionsbehandling og for blod som råvare til lægemiddelfremstilling  

   

 og dermed mindske risikoen for overførsel af sygdom fra donor til patient.
Et  

 andet hovedmål er at fremme donation i et omfang svarende til behovet for  

 blod.
Lovforslaget viderefører med enkelte tekniske korrektioner  

 de gældende bestemmelser om blodforsyningsloven, der trådte i kraft den 1.  

 januar 2004. Forslaget ændrer således ikke ved de grundlæggende principper i  

 dansk blodforsyning.
Det gælder såvel krav om, at donation af blod skal være  

 frivillig og uden betaling, samt krav om at tapning kun må udføres af  

 blodbanker tilknyttet det offentlige sygehusvæsen, og som hovedregel kun til  

 brug for patientbehandling i Danmark.
Som en enkelt ny bestemmelse om blodforsyning foreslås, at  

 den nuværende adgang for Statens Serum Institut til at få leveret blod til  

 forskningsformål udvides til også at omfatte andre virksomheder, der arbejder  

 med blodforskning.
Udlevering vil kunne ske efter ansøgning til  

 Lægemiddelstyrelsen.
Desuden indeholder forslaget hjemmel til brug for dansk  

 gennemførelse af de 2 direktiver om blod.
Når denne hjemmel er tilvejebragt,  

 vil direktiverne blive gennemført i bekendtgørelsesform.
Enkelte af  

 lovforslagets bestemmelser er udformet med henblik på direkte gennemførelse  

 af  

 direktivkrav.
 Generelt til gennemførelsen kan bemærkes, at hovedparten af  

 direktivkravene allerede i dag opfyldes af de danske blodbanker.
 I forhold til gældende regulering af området vil de nye  

 direktivkrav bl.a. medføre følgende ændringer:
  

 	  

 Styrkelse af  

 undersøgelsen af mulige donorer ved hver blodtapning  ved information  

 til og  

 indhentelse af oplysninger fra donorer   

 	  

 Ændrede procedurer og  

 metoder i forbindelse med testning af blod og blodkomponenter   

 	  

 Udvidelse af kravene  

 til blod og blodkomponenters kvalitet   

 	  

 Forøgelse af antallet  

 af Lægemiddelstyrelsens kontrolbesøg i blodbankerne   

 	  

 Ny pligt for  

 blodbanker til at indberette bivirkninger og utilsigtede hændelser   

 	  

 Længere periode for  

 opbevaring af data om donor og om sporbarhed af blod.
