 Resumé  


  

 En journalist A anmodede Fiskeriministeriet (FM) om aktindsigt i bestemte  

 dokumenter vedrørende Fiskerikontrollen (FK). Efter 2½ måned blev A's  

 begæring  

 delvist behandlet.
 A klagede dels over  

 den lange tid, der var medgået til behandlingen af aktindsigtsbegæringen,  

 dels  

 over at FM havde udeladt passager i de udleverede dokumenter.
FM begrundede den  

 lange sagsbehandlingstid med, at det havde været nødvendigt at konsultere  

 Justitsministeriet (JMT) samt med forskellige ressourcebetragtninger.
De  

 udeladte passager begrundede FM med kontrolhensyn.
Ombudsmanden  

 redegjorde for de særlige hensyn, der kan begrunde en udsættelse af  

 behandlingen af en begæring om aktindsigt.
Det gav ikke ombudsmanden  

 anledning  

 til bemærkninger, at JMT blev konsulteret i sagen.
FM kunne derimod ikke -  

 under henvisning til dokumentmaterialets omfang, der var relativt beskedent -  

 udsætte afgørelsen om aktindsigt.
Heller ikke FM's henvisning til den  

 almindelige prioritering af arbejdsopgaverne i ministeriet eller den  

 presseomtale, og det heraf følgende behov for betjening af Folketinget,  

 Fiskerikontrollen var genstand for, kunne begrunde sagsbehandlingstiden.  

 Ombudsmanden fandt det således meget beklageligt, at FM anvendte 2½ måned til  

 behandlingen af aktindsigtsbegæringen, herunder specielt, at der gik over 1  

 måned, fra høringen af Justitsministeriet fandt sted, til  

 aktindsigtsbegæringen  

 blev (delvis) imødekommet.
 Efter en gennemgang  

 af de udleverede dokumenter udtalte ombudsmanden, at han fandt det tvivlsomt,  

 om alle de udeladte oplysninger var af en sådan karakter, at det var  

 nødvendigt  

 at hemmeligholde dem af hensyn til gennemførelsen af offentlig kontrol.  

 Ombudsmanden henstillede, at FM gennemgik dokumenterne endnu engang. (J. nr.  

 1992-272-301).
 Aktindsigt i  

 dokumenter vedrørende Fiskerikontrollen - sagsbehandlingstid m.m.
 En journalist A klagede over Fiskeriministeriets behandling  

 af hans anmodning om aktindsigt.
 A klagede ved brev af  

 3. februar  

 1992  

 for det  

 første over den tid, der var gået, indtil Fiskeriministeriet delvis imødekom  

 A's anmodning af  

 14. november 1991  

 om aktindsigt, for det andet over, at  

 ministeriet havde udeladt visse passager fra de dokumenter, der blev  

 udleveret,  

 og for det tredje over, at Fiskeriministeriet endnu ikke havde  

 færdigbehandlet  

 A's begæring om aktindsigt for så vidt angik alle de ønskede dokumenter.
Det fremgik af de foreliggende oplysninger, at A første gang  

 skriftligt anmodede Fiskeriministeriet om aktindsigt i dokumenter vedrørende  

 Fiskerikontrollens forhold ved brev af  

 15. oktober  

 1991. Denne  

 anmodning om aktindsigt blev afvist af Fiskeriministeriet under henvisning  

 til,  

 at begæringen var for generelt formuleret.
I stedet blev der  

 den  

 29. oktober 1991  

 afholdt et møde, hvori bl.a.
A selv og fiskerikontrolchefen deltog.
Ved brev af  

 8. november 1991  

 anmodede A på ny Fiskeriministeriet om  

 aktindsigt i interne årsrapporter, opgørelser over antallet af rapporter  

 optaget af Fiskerikontrollen, referater fra møder mellem fiskeriinspektørerne  

 og ministeriet og generelle retningslinjer for inspektoraterne vedrørende  

 tilrettelæggelse og prioritering af fiskerikontrolarbejdet.
Denne  

 aktindsigtsanmodning  

 blev for så vidt angik tilgængeligt materiale besvaret af Fiskeriministeriet  

 den  

 14. november 1991.  

 Referater fra møder mellem fiskeriinspektørerne og ministeriet blev dog ikke  

 udleveret under henvisning til, at anmodningen var for generelt formuleret på  

 dette punkt.
 Den 14.  

 november 1991  

 modtog Fiskeriministeriet et nyt brev fra A med anmodning om aktindsigt i  

 "aktivitetsrapporter" for 1990 og 1991 fra ministeriets 7. kontor  

 og  

 referater af de kvartalsvise møder, der blev afholdt i 1990 og 1991 mellem  

 fiskeriinspektørerne og ministeriets 7. kontor.
 Ved brev af  

 22. november 1991  

 meddelte Fiskeriministeriet, at man ikke  

 så sig i stand til at udlevere materialet inden for 10-dages-fristen i  

 offentlighedslovens § 16, stk. 2. Begrundelsen herfor var, at det var  

 tidskrævende at gennemgå det omfattende materiale, og at ministeriet ville  

 drøfte sagen med Justitsministeriet, inden endelig afgørelse med hensyn til,  

 hvad der skulle udleveres, blev truffet.
 Ved brev af  

 6. december 1991  

 meddelte Fiskeriministeriet, at sagen  

 stadig var under overvejelse i ministeriet, hvorfor man ville vende tilbage  

 til  

 den på et senere tidspunkt.
Ved telefax til Fiskeriministeriet  

 den  

 29. januar 1992  

 rykkede A for svar på sin anmodning om aktindsigt.
Efter A's oplysninger  

 havde  

 Fiskeriministeriet allerede ved juletid rådført sig med Justitsministeriet,  

 og  

 han fandt det derfor besynderligt, at han endnu ikke havde modtaget svar.
 Ved brev af  

 31. januar 1992  

 sendte Fiskeriministeriet den seneste  

 aktivitetsrapport og det seneste inspektørmødereferat, der var udarbejdet på  

 baggrund af møde afholdt 16. -  

 17. september 1991.
 For begge dokumenter gjaldt, at en række passager under  

 henvisning til offentlighedslovens § 13, stk. 1, nr. 4, om hensynet til  

 gennemførelse af offentlig kontrol var udeladt.
A's begæring om aktindsigt skulle ses i sammenhæng med, at A  

 i en række artikler i et dagblad fra slutningen af november 1991 og månederne  

 frem kritiserede Fiskerikontrollen for at være ineffektiv og utilstrækkelig.  

 I  

 avisartiklerne blev der fremsat påstand om, at der i fiskerierhvervet fandt  

 en  

 omfattende svindel sted, idet fiskekvoterne systematisk blev overskredet,  

 uden  

 at Fiskerikontrollen effektivt greb ind.
Det anførtes, at der var mistanke  

 om,  

 at fiskeriministeren og hans ministerium bevidst dækkede over  

 overtrædelserne.
 I A's klage til mig bad han mig vurdere ministeriets  

 svartid, som han fandt uacceptabelt lang.
 Med hensyn til udeladelsen af visse passager fra  

 dokumenterne, anførte A bl.a.:
"Efter min opfattelse finder § 13, stk. 1, nr. 4, kun i  

 meget begrænset omfang anvendelse på de pågældende dokumenter.
Formålet med  

 bestemmelsen er at imødekomme et behov hos det offentlige for at kunne  

 undtage  

 detaljerede beskrivelser af efterforsknings  

  

 metoder  

  

 ,  

 jf. bemærkningerne til loven i Karnov.
En beskrivelse af omfanget af sager  

 kan  

 ikke være omfattet af undtagelsesbestemmelsen - f.eks. et  

 "overtrædelsesbillede" som åbenbart efter ministeriets opfattelse  

 bør  

 hemmeligholdes." I anledning af A's klage sendte Fiskeriministeriet en  

 udtalelse til mig  

 den 14. februar 1992, hvormed fulgte bl.a. de dokumenter, der  

 var udleveret til A mærket således, at det fremgik, hvilke passager der var  

 udeladt over for A.
Fiskeriministeriet begrundede over for mig de udeladte  

 passager nærmere.
Sammenfattende anførte ministeriet:
"Hovedbegrundelsen for udeladelserne er kontrolhensyn,  

 jf. offentlighedsloven § 13, stk. 1, nr. 4. Der er i den givne  

 fiskerisituation  

 et meget betydeligt behov for, at kontrollen kan fungere effektivt med de  

 givne  

 begrænsede ressourcer, og fortroligheden om en række forhold vedrørende  

 kontrollens arbejde er af meget væsentlig betydning herfor.
Det er således  

 vigtigt for kontrollens arbejde ikke blot at kunne hemmeligholde helt  

 konkrete  

 forhold, hvis offentliggørelse kan skade opklaring m.v. i en konkret sag, men  

 også mere generelle oplysninger om, hvorledes kontrollen tilrettelægges og  

 prioriteres.
Ved offentliggørelse af oplysninger, f.eks. om at man på visse  

 tidspunkter interesserer sig særligt for visse fiskerier, vil der kunne  

 afdækkes et mønster, som i sidste ende vil kunne skærpe fiskernes aktivitet i  

 retning af at undgå kontrol.
Hvad angår afsnittet kaldet overtrædelsesbilledet i  

 aktivitetsrapporten, som særligt fremhæves i klagen, er de konkrete  

 oplysninger  

 i sig selv næppe epokegørende.
Afgørende er imidlertid, at der ikke gennem  

 offentliggørelse af disse oplysninger bør gives eventuelle overtrædere  

 information om, hvorvidt vi er opmærksomme på deres handlinger." Med hensyn til den tid, der medgik fra ministeriet  

 den  

 14. november 1991  

 modtog A's begæring om aktindsigt, og indtil begæringen delvis blev  

 imødekommet  

 den 31. januar 1992, anførte ministeriet:
"Efter Fiskeriministeriets opfattelse er der  

 indholdsmæssigt tale om følsomt materiale, som er skrevet med henblik på  

 kontrolindsatsen  

 og intern koordination i Fiskerikontrollen, for så vidt angår  

 fiskeriinspektørmødereferaterne og med henblik på intern koordination i  

 departementet for så vidt angår aktivitetsrapporterne.
Referaterne sendes  

 udelukkende til mødedeltagerne, og aktivitetsrapporten sendes kun til  

 departementets kontorer og Kontrollen.
 Ministeriet har derfor nøje vurderet dette materiale i  

 forhold til den gældende lovgivning og herunder på flere punkter konsulteret  

 Justitsministeriet herom.
 Der er medgået en betydelig arbejdsindsats hertil, og denne  

 arbejdsindsats har skullet foregå netop i en periode, hvor ressourcerne i høj  

 grad også måtte anvendes til at producere materiale bl.a. til Folketingets  

 Landbrugs- og Fiskeriudvalg foranlediget af mange artikler i pressen om  

 Fiskerikontrollen.
 Ministeriet har løbende holdt (A) underrettet om sagens  

 stade, og besvarelsen af henvendelsen er sket inden for den almindelige  

 prioritering  

 i ministeriet.
Endelig kan det oplyses, at Fiskerikontrollens årsrapport  

 for 1990, som er stillet (A) i udsigt, så snart den måtte foreligge,  

 forventes  

 færdig inden for kort tid.
Også udarbejdelsen af Årsrapporten er blevet  

 forsinket bl.a. på grund af meget arbejde i forbindelse med ovennævnte  

 presseomtale af Fiskerikontrollens virksomhed." I brev af  

 9. marts 1992  

 kommenterede A Fiskeriministeriets  

 udtalelse, og A anførte i denne forbindelse i relation til  

 sagsbehandlingstiden:
"Kun i ganske få tilfælde kan det komme på tale at  

 udsætte en anmodning om aktindsigt, hvilket undtagelsesvis kan være, når der  

 kan være tvivl om, hvorvidt anmodningen skal imødekommes.
I dette tilfælde  

 har  

 ministeriet åbenbart været i tvivl og har derfor kontaktet  

 Justitsministeriets  

 lovkontor med henblik på at få afklaret aktindsigtens omfang.
Det skete som  

 tidligere nævnt ved juletid sidste år, hvorfor ministeriet efter den tid ikke  

 har nogen som helst lovmæssig begrundelse for at udsætte aktindsigten  

 yderligere.
 At ministeriet samtidig har måttet bruge ressourcer på at  

 "producere materiale" til Folketingets Landbrugs- og Fiskeriudvalg  

 er  

 i den forbindelse en helt uacceptabel begrundelse, eftersom den åbner for en  

 fuldkommen lemfældig fortolkning af, inden for hvilket tidsrum en myndighed  

 skal imødekomme en anmodning om aktindsigt.
I sin yderste konsekvens vil begrundelsen medføre, at en  

 hvilken som helst henvendelse fra et folketingsudvalg vil kunne anvendes som  

 undskyldning for at udsætte aktindsigten.
Det vil endvidere medføre, at der  

 må  

 ske en kvalitativ bedømmelse af, hvorvidt ministeriet har anvendt  

 "rimelig  

 tid" på at besvare henvendelsen fra udvalget, og om hvorvidt den  

 pågældende henvendelse overhovedet har sammenhæng med anmodningen om  

 aktindsigt.
 ....
...man (må) være  

 opmærksom på pressens særlige  

 arbejdsforhold.
Ofte vil presseomtale af sagen inden for bl.a. den statslige  

 administration medføre, at der rejses spørgsmål over for en minister fra et  

 udvalg, eller at en minister indkaldes til samråd i et udvalg for at give en  

 redegørelse.
En sådan politisk opfølgning er kun naturlig og vil som regel  

 også  

 blive omtalt i pressen, men ud fra Fiskeriministeriets begrundelse vil den  

 politiske interesse blive en hemsko for pressens videre arbejde.
Man må  

 desuden  

 frygte, at det kan føre til, at der politisk stilles spørgsmål alene for at  

 bremse pressens forsøg på at afdække en sag via aktindsigt.
Ved afdækningen af specielle sagsforhold eller artikelserier  

 i pressen vil journalister som regel løbende forsøge at indsamle oplysninger  

 til brug for det videre arbejde.
Det kan f.eks. foregå ved, at man på et  

 relativt tidligt tidspunkt anmoder om aktindsigt i et sagsområde vel vidende,  

 at aktindsigten tidligst imødekommes i løbet af nogle dage og oftest først  

 efter nogle uger.
Aktindsigten kan således være "under behandling",  

 når f.eks. en avis indleder en artikelserie." For så vidt angik Fiskeriministeriets udeladelse af visse  

 dele af de udleverede dokumenter, anførte A bl.a.:
"Ministeriet anfører, at offentliggørelse af visse  

 oplysninger kan "skade opklaringen m.v.". Argumentet er efter min  

 opfattelse alt for generelt formuleret og indebærer reelt, at stort set hvad  

 som helst kan undtages fra aktindsigt.
Ekstraheringsprincippet tilsiger  

 netop,  

 at specifikke emner kan undtages for ikke at skade f.eks. en offentlig  

 myndigheds efterforskning, medens der ikke kan være tale om at undtage en  

 mere  

 eller mindre tilfældig samling af emner, som efter den pågældende myndigheds  

 opfattelse bør være fortrolige.
At anlægge en vurdering af, hvorledes enkeltemner, som i sig  

 selv ikke er undtaget fra aktindsigt, kan fortolkes i sammenhæng, er en klar  

 overfortolkning af undtagelsesbestemmelserne.
En sådan fortolkning kan i  

 øvrigt  

 nemt undgås ved systematisk og med passende mellemrum at anmode om aktindsigt  

 i  

 de enkelte emner, hvorefter jeg til sidst vil ende op med et  

 "mønster".
Desuden må jeg gøre opmærksom på, at der er tale om  

 historisk materiale.
Jeg har svært ved at se, hvorledes indsigt i ældre  

 referater og aktiviteter kan skade en efterforskning i dag - medmindre at  

 Fiskerikontrollen arbejder efter nøje fastlagt skema år efter år.
Det sidste  

 kan næppe være tilfældet, eftersom de personer, der er underlagt kontrol, i  

 så  

 fald formentlig ret hurtigt selv vil kunne danne sig en fornemmelse af, hvor  

 og  

 hvornår kontrollen næste gang dukker op." I et brev til A udtalte jeg følgende:
 "  

  

 Vedrørende  

 sagsbehandlingstiden.
 Lov nr. 572 af  

 19. december  

 1985  

 om  

 offentlighed i forvaltningen indeholder i § 16 følgende bestemmelser:
 "  

  

 § 16.  

 Vedkommende myndighed afgør snarest, om en begæring kan imødekommes ...
 Stk. 2.  

  

 Er en begæring om aktindsigt ikke  

 imødekommet eller afslået inden 10 dage efter, at den er modtaget af  

 vedkommende  

 myndighed, skal myndigheden underrette den begærende om grunden hertil, samt  

 om, hvornår en afgørelse kan forventes at foreligge.
Stk. 3....." I bemærkningerne til lovforslaget er hensynet til pressens  

 funktion i forbindelse med den offentlige meningsdannelse fremhævet som  

 baggrund for kravet om hurtig ekspedition (Folketingstidende 1985/86, tillæg  

 A,  

 sp. 196):
 "...
En hurtig behandling af afgørelser af sager om aktindsigt er  

 en væsentlig forudsætning for, at offentlighedsloven kan opfylde sine  

 intentioner om, at pressen og andre nyhedsformidlende institutioner skal have  

 mulighed for ved anvendelse af loven løbende at orientere befolkningen om  

 aktuelle sager, der er under behandling i den offentlige forvaltning." I bemærkningerne til lovforslaget anføres endvidere  

 (Folketingstidende 1985/86, tillæg A, sp. 233):
 "Efter bestemmelsen i stk. 1, skal sager om aktindsigt  

 afgøres "snarest". Denne ændring i forhold til formuleringen af den  

 tilsvarende bestemmelse i den gældende offentlighedslovs § 8, stk. 2,  

 tilsigter  

 at fremhæve, at sager om aktindsigt skal behandles med særlig hurtighed.
 ...
Bestemmelsen i stk. 2, der er ny, er begrundet i et ønske om  

 at sikre, at behandlingstiden for begæringer om aktindsigt ikke uden rimelig  

 anledning trækker ud.
Der er ikke indsat en absolut frist for  

 sagsbehandlingens  

 varighed i aktindsigtssager, men bestemmelsen om, at den begærende skal have  

 en  

 begrundet underretning i tilfælde, hvor aktindsigt ikke kan imødekommes inden  

 for 10 dage, samt oplysning om, hvornår en afgørelse kan forventes at  

 foreligge, må i sig selv forventes at bidrage til, at behandlingstiden ikke  

 unødigt  

 trækker ud.
..." Kravet om, at sager om aktindsigt skal afgøres snarest, må  

 som anført i forarbejdsbemærkningerne ses i sammenhæng med hele  

 offentlighedslovens formål.
I betænkning nr. 325/1963 om offentlighed i  

 forvaltningen (s. 42 ff) blev disse formål beskrevet således (uddrag):
 "A.  

  

 Offentlighed  

 som et led i folkestyret.
.... Offentlighed  

 bidrager til at sætte almene problemer  

 under debat og giver mulighed for, at befolkningen kan reagere over for  

 lovgivning og administrativ praksis.
Offentlighed i forvaltningen kan således  

 betragtes som et led i demokratiet.
 ....
 B.  

  

 Kontrolhensyn.
 En anden af de begrundelser, der i første række anføres til  

 støtte for ønsket om indførelse af offentlighed i forvaltningen, er den, at  

 borgerne bør have størst mulig adgang til at følge med i og dermed føre  

 kontrol  

 med, at alt går rigtigt til under forvaltningens udførelse af dens opgaver.
 ...
 Navnlig har pressen en åbenbar interesse i at få  

 førstehåndskendskab til, om forhold inden for forvaltningsområder kræver en  

 nærmere belysning eller giver anledning til kritik, således at problemer kan  

 sættes under debat på et sagligt og velunderbygget grundlag.
..." Jeg har tidligere i sagen, omtalt i Ombudsmandens beretning  

 1990, s. 50 ff, haft lejlighed til at udtale mig om forståelsen af  

 10-dages-fristen i § 16, stk. 2. Jeg konkluderede på baggrund af  

 forarbejderne  

 til loven, at der fra lovgivningsmagtens side er lagt meget stor vægt på, at  

 aktindsigtsbegæringer ekspederes hurtigt. 10-dages-fristen, som er anført i §  

 16, stk. 2, er ikke nogen absolut frist, men har som forudsætning, at  

 afgørelser om aktindsigt normalt træffes inden 10 dage.
Udskydelse af  

 afgørelsen herudover kræver en nærmere begrundelse.
 I Justitsministeriets vejledning til offentlighedsloven pkt.  

 49 og i betænkning 857/1978, s.  

 316 f, samt i den kommenterede  

 offentlighedslov af Asbjørn Jensen m.fl. 1986, s. 200 ff, er anført nogle  

 særlige grunde, der kan føre til udsættelse af en afgørelse om aktindsigt.
 Det antages således, at det forhold, at sagsakterne er til  

 høring hos en anden myndighed eller af anden grund ikke er i myndighedens  

 besiddelse i visse tilfælde vil kunne begrunde en udsættelse af afgørelsen.  

 Det  

 vil også være tilladeligt at udsætte aktindsigtens gennemførelse, når den  

 pågældende sag er under ekspedition og af hastende karakter, og ekspeditionen  

 ikke uden særlige vanskeligheder vil kunne afbrydes.
Også i tilfælde, hvor der foreligger en sådan tvivl om,  

 hvorvidt begæringen kan imødekommes, at der må foretages en nærmere  

 undersøgelse, kan der ske udsættelse.
Det kan være nødvendigt at høre den,  

 hvis  

 interesse kan være til hinder for, at begæringen imødekommes, jf. bl.a.  

 Ombudsmandens beretning 1975, s. 124. I tilfælde, hvor en begæring om  

 aktindsigt giver anledning til et principielt fortolkningsspørgsmål, kan det  

 være berettiget, at myndigheden indhenter en vejledende udtalelse om  

 offentlighedslovens rækkevidde, f.eks. fra Justitsministeriet.
Hensynet til en forsvarlig og hurtig behandling af andre  

 sager, der i øvrigt er under ekspedition hos den pågældende  

 forvaltningsmyndighed,  

 vil efter omstændighederne kunne medføre, at en begæring om aktindsigt ikke  

 imødekommes straks, jf.
Folketingstidende 1969/70, tillæg B, sp. 2136.
 I sagen omtalt i Ombudsmandens beretning 1990, s. 50 ff,  

 udtalte jeg, at det forhold, at gennemgang af aktmaterialet med henblik på  

 udskillelse af fortrolige oplysninger er særligt ressourcekrævende, vil kunne  

 begrunde en vis udsættelse af afgørelsen om aktindsigt.
 I den foreliggende sag gik der 2½ måned, fra begæring om  

 aktindsigt blev indgivet  

 den 14. november 1991, til begæringen delvis blev imødekommet  

 den  

 31. januar 1992.
 De dokumenter, som da blev udleveret, er en rapport  

 (aktivitetsrapport) på i alt 11 sider samt et mødereferat på knapt 7 sider.  

 Fra  

 rapporten var udeladt 4 afsnit eller delafsnit, og fra mødereferatet var  

 udeladt 8 afsnit eller delafsnit.
I udtalelsen af  

 14. februar  

 1992  

 til mig  

 begrundede Fiskeriministeriet sagsbehandlingstiden med en henvisning til, at  

 det var tvivlsomt, hvorvidt dokumenterne var omfattet af offentlighedsloven,  

 og  

 Justitsministeriet blev derfor på flere punkter konsulteret.
Der medgik  

 "en betydelig arbejdsindsats" til vurderingen af, i hvilket omfang  

 materialet var omfattet af offentlighedsloven, og denne arbejdsindsats skulle  

 foregå i en periode, hvor ressourcerne i høj grad også måtte anvendes til at  

 producere materiale til Folketingets Landbrugs- og Fiskeriudvalg foranlediget  

 af de mange artikler i pressen om Fiskerikontrollen.
Besvarelsen af  

 henvendelsen er sket "inden for den almindelige prioritering i  

 ministeriet".
 Dokumentmaterialet er af et så relativt beskedent omfang (i  

 alt 18 maskinskrevne sider), at Fiskerministeriet ikke under henvisning til  

 den  

 arbejdsindsats, der krævedes til gennemgang af materialet, kunne udsætte  

 afgørelsen om aktindsigt.
 Fiskeriministeriet var efter min opfattelse ikke berettiget  

 til at udsætte besvarelsen af Deres anmodning om aktindsigt under henvisning  

 til "den almindelige prioritering i ministeriet". Det følger af de  

 ovenfor citerede forarbejder til offentlighedsloven, at begæringer om  

 aktindsigt skal behandles som hastesager, således at besvarelsen af sådanne  

 forespørgsler tillægges en særlig høj prioritet i forhold til ministeriets  

 øvrige sager.
Den presseomtale og det heraf følgende behov for betjening af  

 Folketingets Fiskeriudvalg m.v., Fiskerikontrollen var genstand for i den  

 periode, hvor aktindsigtsbegæringen blev behandlet, kan efter min mening ikke  

 tillægges vægt som begrundelse for den lange sagsbehandlingstid.
Det er en  

 almindeligt forekommende situation, at Folketinget samtidig med pressen  

 interesserer  

 sig for en bestemt sag; en anerkendelse af hensynet til betjening af  

 Folketinget som udsættelsesgrund ville i væsentlige henseender kunne  

 underminere grundlaget for offentlighedsprincippets anvendelse.
Hvis en  

 myndighed i en situation, hvor den var udsat for kritisk presseomtale, under  

 henvisning til det - som følge af presseomtalen - øgede arbejdspres, kunne  

 undlade at imødekomme aktindsigtsbegæringer inden for sædvanlige tidsfrister,  

 ville der åbnes mulighed for, at myndighederne for at dæmme op for kritikken  

 udsætter ekspeditionen af aktindsigtsbegæringer.
Dette ville være i klar  

 modstrid med lovens formål og have uheldige konsekvenser for pressens adgang  

 til dokumenter i medfør af offentlighedsloven. - For god ordens skyld skal  

 det  

 anføres, at der ikke i den foreliggende sag er grundlag for at antage, at  

 Fiskeriministeriet for at undgå yderligere presseomtale eller i øvrigt for at  

 varetage ulovlige hensyn har nedprioriteret behandlingen af  

 aktindsigtsbegæringen.
Det kan ikke give mig anledning til bemærkninger, at  

 Justitsministeriet blev konsulteret vedrørende sagen.
En sådan høring af en  

 anden myndighed bør ske så hurtigt, som det er praktisk muligt og som et led  

 i  

 hastebehandlingen af sagen. - Fra mødet med Justitsministeriet blev holdt ved  

 juletid 1991, og til dokumenterne blev udleveret  

 31.  

 januar 1992, gik  

 der over en måned.
 På baggrund af ovenstående finder jeg det meget beklageligt,  

 at Fiskeriministeriet anvendte 2½ måned til behandlingen af  

 aktindsigtsbegæringen,  

 herunder specielt, at der gik over 1 måned, fra høringen af  

 Justitsministeriet  

 fandt sted i december 1991, til aktindsigtsbegæringen blev (delvis)  

 imødekommet.
 Vedrørende udeladelsen af  

 visse passager fra de udleverede dokumenter.
 Både referatet af fiskeriinspektørmødet og  

 aktivitetsrapporten er omfattet af retten til aktindsigt, jf.  

 offentlighedslovens § 4, stk. 1. Begge dokumenter har karakter af interne  

 arbejdsdokumenter; men Fiskeriministeriet har, må jeg forstå, lagt til grund,  

 at  

 de ikke er omfattet af undtagelsesbestemmelsen i offentlighedslovens § 7.  

 Udgangspunktet er derfor, at dokumenterne i deres helhed er omfattet af  

 retten  

 til aktindsigt dog med de begrænsninger, der følger af lovens øvrige  

 undtagelsesbestemmelser.
 Offentlighedsloven indeholder i § 13 følgende bestemmelse:
 "  

  

 § 13.  

  

 Retten til aktindsigt kan begrænses i det omfang, det er nødvendigt til  

 beskyttelse af væsentlige hensyn til ...
 ....
Nr. 4. Gennemførelsen af offentlig kontrol, regulerings-  

 eller planlægningsvirksomhed eller påtænkte foranstaltninger i henhold til  

 skatte- og afgiftslovgivningen, ....
Stk. 2.  

  

 Gør hensyn som nævnt i stk. 1, sig kun  

 gældende for en del af et dokument, skal den pågældende gøres bekendt med  

 dokumentets øvrige indhold." Afslag på aktindsigt efter denne og de øvrige  

 undtagelsesbestemmelser i § 13, stk. 1, kan kun meddeles, såfremt der efter  

 en  

 konkret vurdering er nærliggende fare for, at de nævnte interesser vil lide  

 skade af betydning, hvis oplysningerne udleveres, jf.
Folketingstidende  

 1985/86, tillæg A, sp. 229, betænkning nr. 857/1978, s. 263, og den  

 kommenterede offentlighedslov ved Asbjørn Jensen m.fl. (1986), s. 162.
 § 13, stk. 1, nr. 4, er enslydende med den tidligere  

 offentlighedslov § 2, stk. 2, nr. 2. Det fremgår af forarbejderne til den  

 gældende offentlighedslov, at den tidligere praksis ønskes opretholdt, jf.  

 betænkning 857/1978, s. 283. Forarbejderne til § 2, stk. 2, nr. 2, i den  

 tidligere offentlighedslov er derfor relevante for forståelsen af § 13, stk.  

 1,  

 nr. 4. Om anvendelse af bestemmelsen anføres det i betænkning 325/1963, s.  

 64:
 "Bestemmelsen vil endvidere finde anvendelse på ....  

 det offentliges kontrolvirksomhed på en række områder f.eks. for at forhindre  

 kendskab til dokumenter, hvoraf det fremgår, at en revisions- eller  

 kontrolvirksomhed vil blive iværksat.
 ....
Bestemmelsen kan finde anvendelse f.eks. ved rutinemæssige  

 henvendelser fra de reviderende myndigheder.
En sådan henvendelse, der vil  

 kunne medføre ubegrundet skade, hvis den kom til offentlighedens kundskab, og  

 dermed modvirke revisionens arbejdsmuligheder, bør i hvert fald ikke være  

 tilgængelig, før den myndighed, henvendelsen er rettet til, har haft  

 lejlighed  

 til at tage stilling til henvendelsen.
Tilsvarende synspunkter gør sig  

 gældende  

 også for udenforståendes henvendelser til de reviderende myndigheder." I Folketingets Ombudsmands beretning for 1977, s. 108, er  

 omtalt en sag om § 2, stk. 2, nr. 2. Ombudsmanden udtalte, at det af  

 bestemmelsens forarbejder fremgår, at den navnlig tager sigte på tilfælde,  

 hvor  

 der er væsentlige behov for at nægte aktindsigt, fordi oplysninger fra sagen  

 ellers måtte påregnes benyttet til modforholdsregler (eller  

 "unddragelser") af en sådan karakter, at den pågældende offentlige  

 foranstaltning ikke vil kunne gennemføres efter sit formål.
Det følger heraf,  

 at der normalt ikke vil være grundlag for at meddele afslag, efter at de  

 pågældende offentlige foranstaltninger er gennemført.
Det er en selvfølge, at den omstændighed, at oplysningerne  

 eventuelt kan give anledning til en offentlig debat, herunder en kraftig  

 modargumentation eller agitation, som vil vanskeliggøre foranstaltningernes  

 gennemførelse, ikke i sig selv kan begrunde afslag på aktindsigt.
Efter  

 offentlighedslovens forarbejder er det netop et af aktindsigtens formål at  

 skabe en offentlig debat.
 De passager, der er udeladt fra de eksemplarer af  

 fiskeriinspektørmødereferatet og aktivitetsrapporten, som er udleveret til A,  

 indeholder bl.a.:
 1) Oplysninger om konkrete sager, firmanavne m.v.
 2) Oplysninger om generelle regler for sagsrejsning m.v.
 3) Beskrivelse og bedømmelse af omfanget af overtrædelserne,  

 herunder en vurdering af, hvorvidt kontrollen er tilstrækkelig.
Udeladelsen af de under pkt. 1 og 2 nævnte oplysninger om  

 konkrete sager og generelle regler for Fiskerikontrollens virke er, for så  

 vidt  

 angår aktuelle sager og gældende regler, i overensstemmelse med § 13, stk. 1,  

 nr. 4. Når en konkret sag er afsluttet, eller når en generel  

 sagsrejsningsregel  

 ikke længere finder anvendelse, er oplysninger herom som udgangspunkt ikke  

 længere undtaget fra aktindsigt efter § 13, stk. 1, nr. 4, jf. den ovenfor  

 omtalte sag i Folketingets Ombudsmands Beretning 1977, s. 108, og kravet om  

 at  

 der skal være nærliggende fare for, at de nævnte interesser vil lide skade af  

 betydning.
Andre undtagelsesbestemmelser i offentlighedsloven vedrørende  

 hensyn  

 til private og (andre) offentlige interesser kan eventuelt bevirke, at  

 oplysninger om uaktuelle forhold kan undtages fra offentlighed.
Det er ikke muligt for mig at afgøre, hvorvidt alle de udeladte  

 passager på udleveringstidspunktet indeholdt oplysninger om verserende sager  

 eller om sagsrejsningsregler, som stadig var gældende.
I vidt omfang synes  

 dette imidlertid ikke at være tilfældet.
For så vidt angår den under pkt. 3 nævnte beskrivelse og  

 bedømmelse af omfanget af overtrædelserne (overtrædelsesbilledet) og  

 Fiskeriministeriets vurdering af, i hvilket omfang der sammenlagt formodes at  

 foregå overtrædelser af gældende lovgivning, er det efter min opfattelse  

 tvivlsomt, om det kan siges at være oplysninger, som det er nødvendigt at  

 hemmeligholde af hensyn til gennemførelse af offentlig kontrol.
Det må i den  

 forbindelse tillægges betydning, at oplysningerne om overtrædelsesbilledet  

 m.v.  

 var over 4 måneder gamle." Jeg gjorde Fiskeriministeriet bekendt med min opfattelse og  

 henstillede, at ministeriet gennemgik dokumenterne endnu en gang i lyset af  

 de  

 ovenfor anførte synspunkter med henblik på at vurdere, om nogle af de i  

 første  

 omgang udeladte passager kunne udleveres.
