Klage over mislykket sterilisationsindgreb på mand Nævnet fandt, at speciallægen havde overtrådt  

 lægelovens § 6 ved sin behandling af patienten den 29. januar 2004. Nævnet  

 fandt endvidere at det havde endvidere været hensigtsmæssigt, om speciallægen  

 havde uddybet sit journalnotat den 29. januar 2004 for så vidt angår hans  

 tvivl  

 om bedøvelsens virkning.
 Nævnet fandt endvidere, at speciallægen ikke havde  

 overtrådt lægelovens § 6 ved sin øvrige behandling af patienten.
 Nævnet lagde blandt andet vægt på, at indgrebene den  

 24. marts og den 30. september 2003 i henhold til operationsbeskrivelsen blev  

 foretaget i overensstemmelse med almindelig anerkendt faglig standard.
 Det var nævnets opfattelse, at indgrebet den 29. januar  

 2004, hvad operationsmetode angår var i overensstemmelse med almindelig  

 anerkendt faglig standard, men da forekomst af levende sædceller i sæden  

 efter  

 gentaget sterilisation er så sjælden, burde speciallægen efter nævnets  

 opfattelse have været henvist til vurdering i en urologisk specialafdeling.
