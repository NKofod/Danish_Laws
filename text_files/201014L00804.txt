Bilag 1 Betænkning afgivet af Sundhedsudvalget den 13. april 2011 Betænkning over Forslag til lov om ændring af apotekerloven (Veterinærafdelinger, informationspligt om billigere alternativer, ophævelse af regler om apotekers naturlige forsyningsområde, sygehusapotekers blanding af lægemidler m.v.) [af indenrigs- og sundhedsministeren (Bertel Haarder)] 1. Ændringsforslag Der er stillet 7 ændringsforslag til lovforslaget.
Enhedslistens medlem af udvalget har stillet ændringsforslag nr. 1 og 2. Indenrigs- og sundhedsministeren har stillet ændringsforslag nr. 3-7.
2. Udvalgsarbejdet Lovforslaget blev fremsat den 27. januar 2011 og var til 1. behandling den 3. februar 2011. Lovforslaget blev efter 1. behandling henvist til behandling i Sundhedsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i høring, og indenrigs- og sundhedsministeren sendte den 9. november 2010 dette udkast til udvalget, jf.
SUU alm. del  bilag 49. Den 27. januar 2011 sendte indenrigs- og sundhedsministeren de indkomne høringssvar og et notat herom til udvalget.
Spørgsmål Udvalget har stillet 15 spørgsmål til indenrigs- og sundhedsministeren til skriftlig besvarelse, som denne har besvaret.
3. Indstillinger og politiske bemærkninger Et mindretal i udvalget (V, DF og KF) indstiller lovforslaget til vedtagelse med de af indenrigs- og sundhedsministeren stillede ændringsforslag.
Dansk Folkepartis medlemmer af udvalget støtter lovforslaget, da det vil give apotekerne mulighed for at oprette medicinudleveringssteder overalt, hvilket medfører en forøgelse af antallet af disse enheder.
Det kan især kommer yderkanterne til gode.
 Et andet mindretal i udvalget (S, SF, RV og EL) indstiller lovforslaget til vedtagelse med de stillede ændringsforslag.
 Et tredje mindretal i udvalget (Pia Christmas-Møller (UFG)) vil redegøre for sin stilling ved 2. behandling.
 Liberal Alliance, Kristendemokraterne, Inuit Ataqatigiit, Siumut, Tjóðveldi og Sambandsflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
En oversigt over Folketingets sammensætning er optrykt i betænkningen.
Der gøres opmærksom på, at et flertal eller et mindretal i udvalget ikke altid vil afspejle et flertal/mindretal ved afstemning i Folketingssalen.
4. Ændringsforslag med bemærkninger Ændringsforslag Til titlen Af et mindretal (EL), tiltrådt af et mindretal (S, SF og RV):
 1) I titlen udgår », ophævelse af regler om apotekers naturlige forsyningsområde«.
[Konsekvensændring som følge af ændringsforslag nr. 2] Til § 1 2) Nr. 9, 10 og 12 udgår.
[Opretholdelse af gældende regler om apotekers naturlige forsyningsområde] Af indenrigs- og sundhedsministeren, tiltrådt af et flertal (udvalget med undtagelse af Pia Christmas-Møller (UFG)):
 3) I det under nr. 20 foreslåede § 13, stk. 7, ændres tre steder »Fødevare- og Veterinærklager« til: »Fødevareministeriets Klagecenter«.
[Konsekvens som følge af organisationsændring] 4) Efter nr. 22 indsættes som nye numre:
 »01. I § 34, stk. 3, ændres »nr. 8« til: »nr. 9«.
 02. I § 38, stk. 1, ændres »nr. 10« til: »nr. 11«.
03. I § 42, stk. 1, ændres »nr. 10« til: »nr. 11«.« [Konsekvensændringer] 5) Efter nr. 23 indsættes som nyt nummer:
»04. I § 44, stk. 2, ændres »nr. 10« til: »nr. 11«.« [Konsekvensændring] 6) Efter nr. 28 indsættes som nye numre:
 »05. I § 56 a, stk. 1, ændres »nr. 10« til: »nr. 11«.
 06. I § 60 ændres »11, stk. nr. 7 og nr. 12« til: »§ 11, stk. 1, nr. 8 og 13«.
07. I § 61 f ændres »nr. 12« til: »nr. 13«.« [Konsekvensændringer] 7) Efter nr. 35 indsættes som nyt nummer:
»08. I bilag A ændres »§ 4, stk. 2, nr. 3« til: »§ 4, stk. 3, nr. 3«.« [Konsekvensændring] Bemærkninger Til nr. 1 og 2 Det forslåes, at de gældende regler om apotekers naturlige forsyningsområder opretholdes.
Til nr. 3 Den foreslåede ændring af § 13, stk. 7, er en konsekvens af en organisationsændring i Fødevareministeriet, hvormed alle klagesager på Fødevareministeriets område pr. 1. april 2011 samles i den selvstændige myndighed Fødevare- og Veterinærklager, som samtidig ændrer navn til Fødevareministeriets Klagecenter.
Til nr. 4-6 De foreslåede ændringer af § 34, stk. 3, § 38, stk. 1, § 42, stk. 1, § 44, stk. 2, § 56 a, stk. 1, og §§ 60 og 61 f er alene konsekvensrettelser som følge af, at der med lovforslaget foreslås indsat et nyt nummer i § 11, stk. 1, i lov om apoteksvirksomhed, jf. § 1, nr. 13.
Til nr. 7 Den foreslåede ændring af bilag A er alene en konsekvens af, at der i § 4 i lov om apoteksvirksomhed foreslås indsat et nyt stk. 2.
Louise Schack Elholm (V) Preben Rudiengaard (V) fmd.
Birgitte Josefsen (V) Sophie Løhde (V) Flemming Møller (V) Liselott Blixt (DF) Karin Nødgaard (DF) Vivi Kier (KF) Pia Christmas-Møller (UFG) nfmd.
Sophie Hæstorp Andersen (S) Flemming Møller Mortensen (S) Karen J.
Klint (S) Julie Skovsby (S) Karl H.
Bornhøft (SF) Jonas Dahl (SF) Manu Sareen (RV) Per Clausen (EL) Liberal Alliance, Kristendemokraterne, Inuit Ataqatigiit, Siumut, Tjóðveldi og Sambandsflokkurin havde ikke medlemmer i udvalget.
