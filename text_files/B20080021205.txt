Bilag 1 Bekendtgørelse om driftsmæssige forskrifter for hoteller m.v., plejeinstitutioner, forsamlingslokaler, undervisningslokaler, daginstitutioner og butikker 1) I medfør af § 33, stk. 2, og § 70, stk. 4 og 5, i beredskabsloven, jf. lovbekendtgørelse nr. 137 af 1. marts 2004, samt efter bemyndigelse, jf. § 3, stk. 1, i Forsvarsministeriets bekendtgørelse nr. 174 af 25. februar 2008 om brandværnsforanstaltninger i hoteller m.v., plejeinstitutioner, forsamlingslokaler, undervisningslokaler, daginstitutioner og butikker fastsættes:
 § 1. Hermed offentliggøres driftsmæssige forskrifter for hoteller m.v., plejeinstitutioner, forsamlingslokaler, undervisningslokaler, daginstitutioner og butikker som angivet i bilag 1.
 § 2. Overtrædelse af bestemmelserne i forskrifterne, jf. bilag 1, straffes i henhold til § 7, stk. 1, i Forsvarsministeriets bekendtgørelse nr. 174 af 25. februar 2008 om brandværnsforanstaltninger i hoteller m.v., plejeinstitutioner, forsamlingslokaler, undervisningslokaler, daginstitutioner og butikker med bøde eller fængsel i indtil 4 måneder, medmindre højere straf er forskyldt efter den øvrige lovgivning.
Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt væsentlig skade på personer, ejendom eller miljøet eller fremkaldt fare herfor, eller 2) opnået eller tilsigtet en økonomisk fordel for den pågældende selv eller andre, herunder besparelser.
 Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 3. Bekendtgørelsen træder i kraft den 3. april 2008, jf. dog stk. 2 og stk. 3.
 Stk. 2. Bestemmelserne i bilag 1, pkt. 3.2, træder i kraft den 1. oktober 2008 for så vidt angår hoteller m.v., plejeinstitutioner, daginstitutioner, butikker og undervisningslokaler.
 Stk. 3. Bestemmelserne i bilag 1, pkt. 3.3, træder i kraft den 1. oktober 2008 for så vidt angår forsamlingslokaler, butikker og undervisningslokaler.
Beredskabsstyrelsen, den 27. marts 2008 Frederik Chr.
Schydt / Elsebeth Grinvalds Bilag 1 Driftsmæssige forskrifter for hoteller m.v., plejeinstitutioner, forsamlingslokaler, undervisningslokaler daginstitutioner og butikker 1) Bekendtgørelsen har som udkast været notificeret i overensstemmelse med Europa-Parlamentets og Rådets direktiv 98/34/EF (Informationsproceduredirektivet) som ændret ved direktiv 98/48/EF.
