 I medfør af § 7, stk. 3, og § 35, stk. 1, nr. 3, i lov om husdyrsygdomme,  

 jf. lovbekendtgørelse nr. 381 af 7. juni 1993, fastsættes:
 § 1.  Det er forbudt at afholde dyrskuer,  

 udstillinger, markeder og auktioner samt andre samlinger af dyr, hvori indgår  

 kvæg.
 Stk. 2.  Kvæg må ikke tilføres eller fraføres de i stk.  

 1 nævnte samlinger af dyr.
 Stk. 3.  De i stk. 1 og 2 nævnte forbud gælder ikke  

 kvæg, der tilføres markeder, hvorfra der kun kan føres dyr til slagtning.
 § 2.  Overtrædelse af § 1, stk. 1 og 2, straffes med  

 bøde.
Stk. 2.  For overtrædelse, der begås af et aktieselskab,  

 andelsselskab, anpartsselskab eller lignende, kan der i medfør af § 36 i lov  

 om husdyrsygdomme pålægges selskabet som sådant bødeansvar.
Er overtrædelsen  

 begået af en kommune eller et kommunalt fællesskab, jf. § 60 i lov om  

 kommunernes styrelse, kan der i medfør af samme bestemmelse pålægges kommunen  

 eller det kommunale fællesskab bødeansvar.
 § 3.  Bekendtgørelsen gælder ikke for Grønland.
 § 4.  Bekendtgørelsen træder i kraft ved  

 bekendtgørelsen i Lovtidende.
