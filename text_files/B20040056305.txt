Bekendtgørelse om støtte til udvikling af  

 fiskeri med mindre kystfartøjer  

1 I medfør af § 11, jf. § 2 , stk. 1, nr.  

 8, § 14, stk. 1, § 16, stk. 3, og § 18, stk. 3, i lov om  

 strukturforanstaltninger  

 vedrørende fiskerisektoren, jf. lovbekendtgørelse nr. 316 af 3. maj 2001,  

 fastsættes efter bemyndigelse:
 § 1.  

  

 Direktoratet for FødevareErhverv træffer afgørelse om tilskud til  

 projekter vedrørende fiskeri med mindre kystfartøjer inden for den fastsatte  

 årlige tilsagnsramme for ordningen.
 Stk. 2.  

  

 Tilsagn kan gives til projekter, som er egnet til at udvikle de  

 deltagende fartøjers fiskeri og det pågældende lokalområde.
 § 2.  

  

 Projekterne skal vedrøre aktiviteter og investeringer knyttet til  

 erhvervsfiskerfartøjer under 16 m overalt.
 Stk. 2.  

  

 Ansøgning om tilskud skal udfærdiges på et særligt ansøgningsskema.  

 Ansøgningsskema og vejledning fås hos Direktoratet for FødevareErhverv og  

 skal  

 indsendes gennem den til ordningen knyttede konsulent, jf. § 8.
 § 3.  

  

 Ansøgningen skal indeholde:
 1)  

 	  

    

 Projektbeskrivelse  

 med oplysning om indsatsområder, aktiviteter, investeringer og tidsplan.
 2)  

 	  

    

 Oplysninger  

 om de fartøjer, der indgår i projektet.
 3)  

 	  

    

 Aftale  

 om projektets gennemførelse mellem de personer, der deltager i projektet.
 4)  

 	  

    

 Budget.
 § 4.  

  

 Et tilskudsberettiget projekt kan f.eks. omfatte følgende:
 1)  

 	  

    

 Forbedret  

 arbejdsmiljø og sikkerhed.
 2)  

 	  

    

 Mandskabsfaciliteter.
 3)  

 	  

    

 Faglig  

 uddannelse.
 4)  

 	  

    

 Produktions-  

 og forarbejdningskæden.
 5)  

 	  

    

 Innovation,  

 herunder selektivitet i fiskeriet.
 6)  

 	  

    

 Netværksdannelse.
 Stk. 2.  

  

 De investeringer, hvortil der ydes tilskud, skal opretholdes i 5 år  

 fra meddelelsen af tilsagn.
 § 5.  

  

 Tilskud til et godkendt projekt fastsættes efter  

 tilskudsordningerne under FIUF-programmet i henhold til følgende  

 bekendtgørelser, der gælder for ordningerne, jf. dog stk. 2 og 3:
 1)  

 	  

    

 Bekendtgørelse  

 om tilskud til afsætningsfremme, kollektive foranstaltninger og  

 pilotprojekter  

 m.v. inden for fiskerisektoren.
 2)  

 	  

    

 Bekendtgørelse  

 om tilskud til modernisering og forbedring af fiskerfartøjer.
 3)  

 	  

    

 Bekendtgørelse  

 om tilskud til investeringer vedrørende forarbejdning, opbevaring og  

 afsætning  

 af fisk og fiskerivarer.
 4)  

 	  

    

 Bekendtgørelse  

 om tilskud til investeringer i fiskerihavnes faciliteter.
 5)  

 	  

    

 Bekendtgørelse  

 om betingelser for tilskud til investeringer i fiskerihavnes faciliteter.
 6)  

 	  

    

 Bekendtgørelse  

 om tilskud til bygning af fiskerfartøjer.
 Stk. 2.  

  

 Til investeringer i udrustning og modernisering af fartøjerne,  

 som indgår i et godkendt projekt, og som er tilskudsberettiget efter  

 bekendtgørelse om tilskud til modernisering og forbedring af fiskerfartøjer,  

 kan der ydes tilskud med 30 pct.
 Stk. 3.  

  

 Til investeringer i havnefaciliteter, som indgår i et godkendt  

 projekt, og som kan modtage tilskud på 20 pct. efter bekendtgørelse om  

 tilskud  

 til investeringer i fiskerihavnes faciliteter, kan der ydes tilskud med 30  

 pct.
 Stk. 4.  

  

 Bestemmelser i de i stk. 1 nævnte bekendtgørelser om at  

 tilskudsberettigede udgifter skal udgøre et nærmere angivet minimumsbeløb,  

 eller om at kun organisationer m.v. kan ansøge om tilskud, gælder ikke i  

 forbindelse med ansøgninger efter nærværende bekendtgørelse.
Stk. 5.  

  

 Til projekter, som vedrører fartøjer under 12 m overalt, der ikke  

 benytter trawl, snurrevod, skrabevod eller andre slæberedskaber, kan der ydes  

 en særlig præmie til de deltagende fartøjsejere og kystfiskerfamilier.
Den  

 særlige præmie fastsættes og fordeles under hensyn til deltagernes bidrag til  

 projektet, herunder deres finansielle bidrag.
§ 6.  

  

 Direktoratet for FødevareErhverv træffer beslutning om tilskud til  

 en konsulent, som skal rådgive om projekter efter denne bekendtgørelse og om  

 udvikling af havnefaciliteter for mindre fiskerfartøjer.
Tilskuddet svarer  

 til  

 de godkendte udgifter i en periode på op til 3 år.
 Stk. 2.  

  

 Direktoratet kan i forbindelse med beslutning efter stk. 1  

 fastsætte betingelser for og krav til konsulentens virksomhed og uddannelse,  

 herunder om en følgegruppe med deltagelse af relevante organisationer inden  

 for  

 fiskerisektoren.
 § 7.  

  

 Når projektet er gennemført, og der er indsendt dokumentation til  

 Direktoratet for FødevareErhverv for, at alle udgifter er betalt, træffer  

 direktoratet afgørelse om udbetaling af tilskud.
 Stk. 2.  

  

 Det er en betingelse for udbetaling af tilskud, at tilskudsmodtager  

 anviser en konto i et pengeinstitut, hvortil tilskuddet kan overføres.
 § 8.  

  

 En tilskudsmodtager skal i den periode, hvor betingelserne for  

 tilskud skal opfyldes, jf. § 4, stk. 2, på forlangende afgive erklæring til  

 Direktoratet for FødevareErhverv om, hvorvidt betingelserne for tilskud  

 fortsat  

 opfyldes.
 Stk. 2.  

  

 En tilskudsmodtager er forpligtet til at give direktoratet  

 meddelelse om forhold, der kan medføre bortfald af tilskud efter § 10.
 § 9.  

  

 Direktoratet for FødevareErhverv foretager kontrol i forbindelse  

 med sagsbehandling og udbetaling af tilskud.
 Stk. 2.  

  

 Direktoratet forestår den fysiske kontrol.
 Stk. 3.  

  

 Direktoratet foretager den efterfølgende kontrol.
 Stk. 4.  

  

 Til brug for den i stk. 1  3 nævnte kontrol indhentes fornødne  

 oplysninger fra andre myndigheder.
§ 10.  

  

 Tilsagn om tilskud bortfalder, 1)  

 	  

    

 hvis  

 betingelserne for tilskud, jf. § 4 og § 8, ikke længere er opfyldt, 2)  

 	  

    

 hvis  

 ansøgeren har givet urigtige eller vildledende oplysninger eller har fortiet  

 oplysninger af betydning for sagens afgørelse, 3)  

 	  

    

 hvis  

 projektet ikke gennemføres i overensstemmelse med den godkendte ansøgning, 4)  

 	  

    

 hvis  

 der ikke ydes den fornødne bistand ved kontrollens gennemførelse, 5)  

 	  

    

 ved  

 ejer- eller brugerskifte, medmindre den nye ejer eller bruger efter ansøgning  

 herom indtræder i rettigheder og forpligtelser efter tilsagnet om tilskud, 6)  

 	  

    

 hvis  

 ansøger ikke foretager den rapportering, der fremgår af tilsagnsskrivelsen,  

 eller som Direktoratet for FødevareErhverv anmoder om, eller 7)  

 	  

    

 hvis  

 ansøger tilsidesætter de fastsatte krav til regnskab og revision, herunder  

 hvis  

 projektregnskab og bilag ikke opbevares, som fastsat af Direktoratet for  

 FødevareErhverv.
 Stk. 2.  

  

 Direktoratet kan i de i stk. 1 nævnte tilfælde bestemme, at ydede  

 beløb helt eller delvist skal tilbagebetales med tillæg af renter.
 Stk. 3.  

  

 Rentetillægget beregnes fra tidspunktet for meddelelse af  

 tilbagebetalingskravet til tilbagebetaling sker og med den rentesats, der er  

 fastsat i henhold til § 5 i renteloven.
 § 11.  

  

 Klager over afgørelser truffet efter denne bekendtgørelse indgives  

 efter reglerne i bekendtgørelse om Direktoratet for FødevareErhvervs  

 opgaver og beføjelser.
§ 12.  

  

 Efter § 18 i loven straffes den, der til brug for afgørelser, der  

 træffes i henhold til loven eller regler fastsat i medfør af loven, giver  

 urigtige eller vildledende oplysninger eller fortier oplysninger af betydning  

 for afgørelsen, med bøde, medmindre højere straf er forskyldt efter anden  

 lovgivning.
Det samme gælder den, der overtræder vilkår, der er fastsat i en  

 sådan afgørelse.
Stk. 2.  

  

 Den, der i øvrigt undlader at give oplysninger, som den pågældende  

 har pligt til at afgive i henhold til loven eller regler fastsat i medfør af  

 loven, straffes med bøde, medmindre højere straf er forskyldt efter anden  

 lovgivning.
Det samme gælder den, som afgiver urigtige eller vildledende  

 oplysninger om sådanne forhold.
 Stk. 3.  

  

 Der kan pålægges selskaber m.v. (juridiske personer) strafansvar  

 efter reglerne i straffelovens 5. kapitel.
Stk. 4.  

  

 Skønnes en overtrædelse ikke at ville medføre højere straf end  

 bøde, kan Direktoratet for FødevareErhverv tilkendegive, at sagen kan afgøres  

 uden retslig forfølgning.
Det er en betingelse herfor, at den, der har begået  

 overtrædelsen, erklærer sig skyldig i overtrædelsen og erklærer sig rede til  

 inden for en nærmere angivet frist, der efter begæring kan forlænges, at  

 betale  

 en i tilkendegivelsen angivet bøde.
 Stk. 5.  

  

 For den i stk. 4 nævnte tilkendegivelse, finder bestemmelsen i  

 retsplejelovens § 924, stk. 2, tilsvarende anvendelse på tilkendegivelser fra  

 direktoratet.
 § 13.  

  

 Bekendtgørelsen træder i kraft den 1. juli 2004.
Direktoratet for FødevareErhverv, den 17.  

 juni 2004 Arent B.
Josefsen /Knud Mortensen 1  

 I bekendtgørelsen er medtaget visse bestemmelser fra Rådets forordning (EF)  

 nr.  

 2792/1999 af 17. december 1999 med senere ændringer, ligesom der er medtaget  

 visse bestemmelser, der supplerer bestemmelser i forordningen.
Ifølge artikel  

 249 i EF-traktaten gælder en forordning umiddelbart i hver medlemsstat.  

 Gengivelse af forordningens bestemmelser i bekendtgørelsen er således  

 udelukkende begrundet i praktiske hensyn og berører ikke forordningens  

 umiddelbare  

 gyldighed i Danmark.
