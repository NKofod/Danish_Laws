 Ved kgl. resolution af 4. juni 1975 har Danmark ratificeret den på den 11.  

 internationale privatretlige konference i Haag vedtagne konvention af 1. juni  

 1970 om anerkendelse af skilsmisser og separationer.
 Konventionen har følgende ordlyd:
KONVENTION om anerkendelse af skilsmisser og separationer De stater, der har undertegnet denne konvention, har i ønsket om at lette anerkendelsen af skilsmisser og separationer opnået  

 inden for deres respektive territorier, besluttet at indgå en konvention herom og er blevet enige om følgende  

 bestemmelser:
Artikel 1 Denne konvention skal finde anvendelse ved anerkendelse i en kontraherende  

 stat af skilsmisser og separationer opnået i en anden kontraherende stat ved  

 dom eller en anden i denne stat officielt anerkendt afgørelsesmåde, når  

 afgørelsen lovligt har fået virkning der.
 Konventionen omfatter ikke afgørelse af skyldspørgsmål eller accessoriske  

 afgørelser truffet i skilsmisse- eller separationsdekretet, navnlig ikke  

 afgørelse om økonomiske forpligtelser eller forældremyndighed.
Artikel 2 Skilsmisse og separation skal, med forbehold af de øvrige bestemmelser i  

 denne konvention, anerkendes i alle andre kontraherende stater, når en af  

 følgende betingelser var opfyldt den dag, sagen blev rejst id en stat, hvor  

 skilsmissen eller separationen er meddelt (i det følgende kaldet  

 »oprindelsesstaten«):
Artikel 3 Når oprindelsesstatens kompetence i skilsmisse- og separationssager beror  

 på begrebet domicil, anses udtrykket »bopæl« i artikel 2 som  

 omfattende domicil, således som dette begreb forstås i denne stat.
 Bestemmelsen i stk. 1 gælder dog ikke for en kvindes domicil, når det er  

 retligt afhængigt af mandens.
Artikel 4 Hvis der har været rejst et modkrav, skal en skilsmisse eller separation,  

 der følger enten af hovedkravet eller af modkravet, anerkendes, hvis et af  

 kravene opfylder betingelserne i artikel 2 eller 3.
Artikel 5 Hvis en separation, der opfylder betingelserne i denne konvention, er  

 blevet afløst af en skilsmisse i oprindelsesstaten, kan anerkendelse af  

 skilsmissen ikke nægtes med den begrundelse, at betingelserne i artikel 2  

 eller 3 ikke længere var opfyldt, da skilsmissesagen blev rejst.
Artikel 6 Hvis den ægtefælle, fra hvem skilsmisse eller separation søges, har givet  

 møde under sagen, er myndighederne i den stat, hvor der søges anerkendelse af  

 en skilsmisse eller separation, bundet af den afgørelse om faktiske forhold,  

 hvorpå kompetencen blev støttet.
 Anerkendelse af en skilsmisse eller separation kan ikke nægtes:
 Under forbehold af, hvad der er nødvendigt for at anvende andre  

 bestemmelser i denne konvention, kan myndighederne i den stat, hvori der  

 søges anerkendelse af en skilsmisse eller separation, ikke foretage nogen  

 materiel prøvelse af afgørelsen.
Artikel 7 En kontraherende stat kan nægte at anerkende en skilsmisse, hvis begge  

 ægtefæller, da skilsmissen blev givet, udelukkende var statsborgere i stater,  

 som ikke giver adgang til skilsmisse.
Artikel 8 Anerkendelse af skilsmissen eller separationen kan nægtes, hvis der, alle  

 omstændigheder taget i betragtning, ikke har været taget passende skridt med  

 henblik på at give den anden ægtefælle underretning om skilsmisse- eller  

 separationssagen, eller hvis denne ikke har fået tilstrækkelig lejlighed til  

 at fremføre sine synspunkter.
Artikel 9 En kontraherende stat kan nægte at anerkende en skilsmisse eller  

 separation, hvis den er uforenelig med en tidligere afgørelse vedrørende  

 ægtefællernes ægteskabelige stilling, og denne afgørelse enten blev truffet i  

 den stat, i hvilken anerkendelse søges, eller er anerkendt eller opfylder  

 betingelserne for anerkendelse i denne stat.
Artikel 10 En kontraherende stat kan nægte at anerkende en skilsmisse eller  

 separation, hvis en anerkendelse er åbenbart uforenelig med grundlæggende  

 retsprincipper (»ordre public«) i denne stat.
Artikel 11 En stat, som efter konventionen er forpligtet til at anerkende en  

 skilsmisse, må ikke udelukke nogen af de tidligere ægtefæller fra at gifte  

 sig igen, fordi skilsmissen ikke anerkendes efter lovgivningen i et andet  

 land.
Artikel 12 Sag om skilsmisse eller separation i en kontraherende stat kan udsættes,  

 når der i en anden kontraherende stat verserer sag om den ene eller den anden  

 ægtefælles ægteskabelige stilling søges anerkendt i kontraherende stat  

 verserer sag om den ene eller den anden ægtefælles ægteskabelige stilling.
Artikel 13 Ved anvendelsen af konventionen på skilsmisse eller separation, der er  

 opnået i eller søges anerkendt i kontraherende stater, i hvilke der inden for  

 forskellige territoriale områder gælder to eller flere retssystemer for  

 skilsmisse- eller separationssager, skal:
Artikel 14 Hvis der inden for forskellige territoriale områder i oprindelsesstaten  

 gælder to eller flere retssystemer for skilsmisse- eller separationssager,  

 skal for så vidt angår artiklerne 2 og 3:
Artikel 15 I forhold til en kontraherende stat, i hvilken der for forskellige  

 persongrupper gælder to eller flere retssystemer for skilsmisse- eller  

 separationssager, skal enhver henvisning til lovgivningen i denne stat  

 forstås som sigtende til det retssystem, som udpeges af lovgivningen i denne  

 stat.
Artikel 16 Når det for anvendelsen af denne konvention er nødvendigt at tage hensyn  

 til lovgivningen i en anden stat end oprindelsesstaten eller den stat, i  

 hvilken anerkendelse søges, skal der, hvad enten den anden stat er en  

 kontraherende stat eller ej, hvis der i denne stat for forskellige  

 territoriale områder eller for forskellige persongrupper gælder to eller  

 flere retssystemer for skilsmisse- eller separationssager, tages hensyn til  

 det retssystem, som udpeges af lovgivningen i denne stat.
Artikel 17 Denne konvention udelukker ikke en kontraherende stat fra at anvende  

 retsregler, der i videre omfang medfører anerkendelse af udenlandske  

 skilsmisser og separationer.
Artikel 18 Denne konvention berører ikke andre konventioner, som en eller flere  

 kontraherende stater er eller i fremtiden bliver deltagere i, og som  

 indeholder bestemmelser om forhold, der er omfattet af denne konvention.
 Kontraherende stater bør dog afstå fra at afslutte andre konventioner om  

 de samme forhold, hvis en sådan konvention er uforenelig med bestemmelserne i  

 denne konvention, medmindre der foreligger særlige grunde som følge af  

 regionale eller andre tilknytningsforhold; uanset bestemmelserne i sådanne  

 konventioner er de forpligtet til i overensstemmelse med denne konvention at  

 anerkende skilsmisser og separationer, der er givet i kontraherende stater,  

 som ikke er deltagere i sådanne andre konventioner.
Artikel 19 En kontraherende stat kan senest ved ratifikationen eller tiltrædelsen  

 tage forbehold om:
Artikel 20 Kontraherende stater, hvis lovgivning ikke giver adgang til skilsmisse,  

 kan senest ved ratifikationen eller tiltrædelsen tage forbehold om ikke at  

 anerkende en skilsmisse, hvis en af ægtefællerne, da den blev opnået, var  

 statsborger i en stat, hvis lovgivning ikke giver adgang til skilsmisse.
 Dette forbehold skal kun have virkning så længe lovgivningen i den stat,  

 der gør brug deraf, ikke giver adgang til skilsmisse.
Artikel 21 Kontraherende stater, hvis lovgivning ikke giver adgang til separation,  

 kan senest ved ratifikationen eller tiltrædelsen tage forbehold om ikke at  

 anerkende en separation, hvis en af ægtefællerne, da den blev opnået, var  

 statsborger i en kontraherende stat, hvis lovgivning ikke giver adgang til  

 separation.
Artikel 22 Kontraherende stater kan når som helst erklære, at visse persongrupper med  

 statsborgerret i den pågældende stat ikke behøver at blive betragtet som  

 denne stats statsborgere ved anvendelsen af konventionen.
Artikel 23 Hvis en kontraherende stat har mere end eet retssystem for skilsmisse-  

 eller separationssager, kan den ved undertegnelsen, ratifikationen eller  

 tiltrædelsen erklære, at konventionen skal gælde i forhold til alle dens  

 retssystemer eller kun i forhold til et eller flere af dem, og kan senere til  

 enhver tid ændre sin erklæring ved at afgive en anden erklæring.
 Disse erklæringer skal meddeles det nederlandske udenrigsministerium og  

 skal udtrykkelig angive de retssystemer, for hvilke konventionen gælder.
 En kontraherende stat kan nægte at anerkende en skilsmisse eller  

 separation, hvis konventionen, når anerkendelse søges, ikke gælder for det  

 retssystem, under hvilket skilsmissen eller separationen blev opnået.
Artikel 24 Konventionen gælder uanset det tidspunkt, på hvilket skilsmissen eller  

 separationen blev opnået.
 En kontraherende stat kan dog senest ved ratifikationen eller tiltrædelsen  

 tage forbehold om ikke at anvende konventionen på en skilsmisse eller  

 separation, der er opnået, før konventionen trådte i kraft i forhold til  

 denne stat.
Artikel 25 En stat kan senest ved ratifikationen eller tiltrædelsen tage et eller  

 flere af de forbehold, der nævnes i denne konventions artikler 19, 20, 21 og  

 24. Intet andet forbehold er tilladt.
 En kontraherende stat kan ligeledes, når den giver meddelelse om en  

 udvidelse af konventionen i henhold til artikel 29, tage et eller flere af de  

 nævnte forbehold med virkning for alle eller nogle af de områder, der nævnes  

 i udvidelsen.
En kontraherende stat kan til enhver tid trække et forbehold, som den har  

 taget, tilbage.
En sådan tilbagetrækning skal meddeles det nederlandske  

 udenrigsministerium.
 Et sådant forbehold ophører med at have virkning den 60. dag efter den  

 meddelelse, der er nævnt i det foregående stykke.
Artikel 26 Denne konvention er åben for undertegnelse af de stater, som var  

 repræsenteret på Den internationale privatretlige Haagerkonferences 11.  

 samling.
 Den skal ratificeres, og ratifikationsinstrumenterne skal deponeres i det  

 nederlandske udenrigsministerium.
Artikel 27 Denne konvention træder i kraft den 60. dag, efter at det tredje  

 ratifikationsinstrument er deponeret som fastsat i artikel 26.
 For hver undertegnende stat, som ratificerer senere, træder konventionen i  

 kraft den 60. dag efter deponeringen af denne stats ratifikationsinstrument.
Artikel 28 Enhver stat, som ikke var repræsenteret på Den internationale  

 privatretlige Haagerkonferences 11. samling men som er medlem af denne  

 konference eller af De forenede Nationer eller af en hvilken som helst af  

 denne organisations særorganisationer, eller som har tiltrådt Den  

 internationale Domstolsstatut, kan tiltræde denne konvention, efter at den er  

 trådt i kraft i henhold til artikel 27.
 Tiltrædelsesinstrumentet deponeres i det nederlandske udenrigsministerium.
 Konventionen træder i kraft for en tiltrædende stat den 60. dag efter  

 deponeringen af tiltrædelsesinstrumentet.
Tiltrædelsen har kun retsvirkning i forholdet mellem den tiltrædende stat  

 og de kontraherende stater, som har afgivet erklæring om at godkende  

 tiltrædelsen.
En sådan erklæring deponeres i det nederlandske  

 udenrigsministerium, som ad diplomatisk vej sender en bekræftet genpart deraf  

 til hver af de kontraherende stater.
 Konventionen træder i kraft mellem den tiltrædende stat og den stat, som  

 har afgivet erklæring om at godkende tiltrædelsen, den 60. dag, efter at  

 erklæringen om godkendelse er deponeret.
Artikel 29 Enhver stat kan i forbindelse med undertegnelsen, ratifikationen eller  

 tiltrædelsen erklære, at denne konvention desuden skal udvides til alle de  

 territorier, hvis internationale forbindelser den varetager, eller til et  

 eller flere af dem.
En sådan erklæring har virkning fra konventionens  

 ikrafttræden i forhold til vedkommende stat.
 Efter dette tidspunkt skal sådanne udvidelser meddeles det nederlandske  

 udenrigsministerium.
Udvidelsen har kun retsvirkning i forholdet mellem de kontraherende  

 stater, som har afgivet erklæring om at godkende udvidelsen.
En sådan  

 erklæring deponeres i det nederlandske udenrigsministerium, som ad  

 diplomatisk vej sender en bekræftet genpart deraf til hver af de  

 kontraherende stater.
 Udvidelsen træder i hvert enkelt tilfælde i kraft den 60. dag efter  

 afgivelsen af erklæringen om godkendelse.
Artikel 30 Denne konvention gælder i fem år fra den dag, den træder i kraft i henhold  

 til artikel 27, selv for stater, der senere har ratificeret eller tiltrådt  

 den.
 Konventionen fornys stiltiende for fem år ad gangen, medmindre den  

 opsiges.
 Opsigelsen skal mindst seks måneder før femårsperiodens udløb meddeles det  

 nederlandske udenrigsministerium.
 Opsigelsen kan begrænses til enkelte af de territorier, som konventionen  

 omfatter.
 Opsigelsen har kun virkning i forhold til den stat, som har afgivet den.  

 Konventionen forbliver i kraft for de øvrige kontraherende stater.
Artikel 31 Det nederlandske udenrigsministerium skal underrette de stater, der er  

 nævnt i artikel 26, og de stater, som har tiltrådt konventionen i henhold til  

 artikel 28, om følgende:
 TIL BEKRÆFTELSE HERAF har undertegnede, der er behørigt bemyndiget dertil,  

 undertegnet denne konvention.
 UDFÆRDIGET i Haag den 1. juni 1970 på fransk og engelsk, idet begge  

 tekster har samme gyldighed, i eet eksemplar, som deponeres i den  

 nederlandske regerings arkiver, og hvoraf en bekræftet genpart ad diplomatisk  

 vej tilsendes hver af de stater, der var repræsenteret på Den internationale  

 privatretlige Haagerkonferences 11. samling.
 Danmarks ratifikationsinstrument deponeredes den 25. juni 1975 i det  

 nederlandske udenrigsministerium, og konventionen træder i medfør af artikel  

 27 i kraft den 24. august 1975. Ved deponeringen af sit  

 ratifikationsinstrument afgav Danmark erklæring om, at konventionen ikke  

 finder anvendelse for Færøerne og Grønland.
 Foruden af Danmark er konventionen ratificeret af Storbritannien og  

 Sverige.
 Ved deponeringen af sit ratifikationsinstrument har Storbritannien afgivet  

 erklæringer og taget forbehold som følger:
 Det forenede Kongerige vil ikke desto mindre i praksis anvende  

 konventionens bestemmelser på skilsmisser eller separationer, der er opnået  

 på eller efter den dato, på hvilken lovgivningen til gennemførelse af  

 konventionens bestemmelser er trådt i kraft i den del af Det forenede  

 Kongerige, hvor anerkendelse søges.
 Det forenede Kongerige vil ligeledes anvende konventionens bestemmelser på  

 skilsmisser eller separationer, der er opnået før denne dato, dog således at  

 anvendelsen af konventionens bestemmelser i sådanne tilfælde ikke vil berøre  

 eventuelle formuerettigheder, som en person har opnået før denne dato; ej  

 heller vil de pågældende bestemmelser finde anvendelse i de tilfælde, hvor  

 spørgsmålet om gyldigheden af en skilsmisse eller separation før denne dato  

 er afgjort af en kompetent domstol i Det forenede Kongerige eller af de  

 kompetente retsmyndigheder på Guernsye, Jersey eller Man.
 Lovgivningen til gennemførelse af konventionens bestemmelser er den 1.  

 januar 1972 trådt i kraft i England og Wales og i Skotland, og den 1. januar  

 1974 i Nordirland.
 Konventionens gyldighed er i overensstemmelse med artikel 29 udstrakt til  

 at omfatte retskredsene for Guernsey, Jersey og Man med følgende forbehold:
 »I overensstemmelse med bestemmelserne i konventionens artikler 24 og  

 25 forbeholder Det forenede Kongerige sig ret til for de nævnte områders  

 vedkommende ikke at anvende konventionen på skilsmisser eller separationer  

 opnået før den dato, på hvilken konventionen er trådt i kraft i forhold til  

 disse områder.
 Konventionens bestemmelser vil ikke desto mindre i praksis blive anvendt  

 på skilsmisser eller separationer opnået på eller efter den dato, på hvilken  

 konventionenes bestemmelser er trådt i kraft i den del af disse områder, hvor  

 anerkendelse søges.
Konventionens bestemmelser vil ligeledes finde anvendelse inden for disse  

 områder på skilsmisse eller separation opnået før denne dato, dog således at  

 anvendelsen af konventionenes bestemmelser i sådanne tilfælde ikke vil berøre  

 eventuelle formuerettigheder, som en person har opnået før denne dato; ej  

 heller vil de pågældende bestemmelser finde anvendelse i de tilfælde, hvor en  

 kompetent domstol i Det forenede Kongerige eller de kompetente  

 retsmyndigheder på Guernsey Jersey eller Man før denne dato har truffet  

 afgørelse om gyldigheden af en skilsmisse eller separation.« Udenrigsministeriet, den 24. juli 1975.
K.
B.
Andersen.
