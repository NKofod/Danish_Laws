Bekendtgørelse om ret til  

 efterløn for medlemmer, der får eller har fået delpension  

 efter lov om delpension I medfør af § 74 c, stk. 6, § 74 j, stk. 4,  

 § 74 j, stk. 8, § 75 b, stk. 4, § 75 d, stk. 1,  

 § 75 e, stk. 1, og § 75 g, stk. 2, i lov om  

 arbejdsløshedsforsikring m.v., jf. lovbekendtgørelse nr. 587 af  

 10. august 1998, som ændret ved lov nr. 276 af 12. maj 1999,  

 fastsættes følgende:
 § 1. Bekendtgørelsen gælder for  

 medlemmer, der får eller har fået delpension efter lov om  

 delpension.
 Stk. 2. Ved bortfald af delpensionen kan medlemmet gå  

 på efterløn, hvis lovens betingelser for ret til efterløn  

 er opfyldt.
Forsikringsstatus § 2. En lønmodtager kan få  

 efterløn som fuldtidsforsikret.
Det er et krav, at a-kassen har  

 modtaget medlemmets ansøgning om efterløn, inden delpensionen  

 bortfalder.
Lovens betingelser for ret til efterløn med sats som  

 fuldtidsforsikret skal være opfyldt på det tidspunkt, medlemmet  

 gik på delpension.
§ 3. En selvstændig erhvervsdrivende kan  

 få efterløn med sats som fuldtidsforsikret.
Det er et krav, at  

 lovens betingelser for dette var opfyldt på det tidspunkt, medlemmet  

 gik på delpension.
 § 4. Et medlem, der ikke opfylder betingelserne  

 for ret til efterløn som fuldtidsforsikret, jf. §§ 2 og 3, har  

 alene ret til efterløn som deltidsforsikret.
Beregning § 5. For en lønmodtager, der overgår  

 til efterløn som fuldtidsforsikret, jf. § 2, beregnes  

 efterlønnen på grundlag af arbejdet i perioden med delpension.  

 Indtægten fra perioden omregnes til medlemmets arbejdstid inden  

 overgangen til delpension.
A-kassen beregner, hvad medlemmets arbejdstid var  

 i gennemsnit om ugen i de sidste 9 måneder før overgangen til  

 delpension.
Arbejdstiden kan højst udgøre 37 timer pr.  

 uge.
Stk. 2. For et medlem, der ikke opfylder betingelserne i  

 § 2, beregnes efterlønnen også på grundlag af  

 arbejdet i perioden med delpension.
Indtægten omregnes til medlemmets  

 arbejdstid inden overgangen til delpension.
A-kassen beregner, hvad  

 medlemmets arbejdstid var i gennemsnit om ugen i de sidste 9 måneder  

 før overgangen til delpension.
Arbejdstiden kan højst  

 udgøre 30 timer pr. uge.
 Stk. 3. Den gennemsnitlige timeløn ved arbejdet i  

 perioden med delpension beregnes på grundlag af indtægten i de  

 seneste 12 afsluttede uger eller 3 afsluttede måneder.
 Stk. 4. Arbejdsfortjenesten beregnes herefter som  

 timelønnen efter stk. 3, ganget med det ugentlige antal  

 arbejdstimer før overgang til delpension, jf. stk. 1 eller 2.  

 Beløbet divideres med 5. Arbejdsfortjenesten danner grundlag for  

 beregningen af efterlønnens størrelse.
 Stk. 5. Har et medlem været på delpension i mindre  

 end 13 uger, beregnes efterlønnen efter de almindelige regler på  

 grundlag af indtægten inden overgang til delpension.
§ 6. For en selvstændig erhvervsdrivende  

 beregnes efterlønnen enten på grundlag af indtægten forud  

 for perioden med delpension eller på grundlag af indtægten i  

 perioden med delpension.
Beregningen sker efter reglerne i direktoratets  

 bekendtgørelse om beregning af arbejdsfortjenesten for  

 selvstændige erhvervsdrivende.
Delpensionen kan ikke medregnes.
Satstrin § 7. Medlemmer, der er fyldt 60 år  

 før den 1. juli 1999, bruger af perioden med efterløn på  

 trin 1, når de får delpension.
Medlemmer, der er fyldt 60  

 år den 1. juli 1999 eller senere, får efterløn med samme  

 sats i hele perioden med efterløn.
 Ikrafttræden m.v.
 § 8. Bekendtgørelsen træder i kraft  

 den 1. juli 1999.
Stk. 2. Samtidig ophæves direktoratets  

 bekendtgørelse nr. 868 af 12. december 1986 om overgang og ret til  

 efterløn for medlemmer, der modtager delpension efter lov om  

 delpension.
Videre ophæves ændringsbekendtgørelse nr. 86  

 af 7. februar 1989.
 § 9. Der udarbejdes en vejledning til  

 bekendtgørelsen.
