Et byrådsmedlem vedtog en bøde på 5.000 kr. for overtrædelse af  

 brandloven ved at have afholdt en koncert i en hal uden at anmelde det til  

 brandinspektøreren.
Valgbarhedsnævnet fandt, at den pågældende var valgbar.
I skrivelse af 1. juli 1986 har byrådet i henhold til § 34 a, stk. 2, i  

 den kommunale valglov indberettet, at byrådsmedlem N.
N. har vedtaget et af  

 polititimesteren i X den 5. maj 1986 meddelt bødeforelæg på 5.000 kr. for  

 overtrædelse af de af brandkommissionen i X den 9. september 1981 i medfør af  

 brandlovens § 28 fastsatte reglementariske bestemmelser angående brugen af  

 Y-hallen, § 5 og 6, jf. § 12, sammenholdt med brandlovens § 38, stk. 3,  

 sammenholdt med Justitsministerietse bekendtgørelse nr. 29 af 21. januar 1977  

 § 2, stk. 2, jf. § 8.
 Det fremgår af sagen, at den pågældende som forretningsfører for Z den 14.  

 december 1985 om aftenen havde arrangeret og afholdt koncert i Y-hallen uden  

 at anmelde dette til brandinspektøren senest 8 dage før og havde indladt  

 mindst 300 personer mere til koncerten, end det antal hallen er godkendt til,  

 max. 1.300 personer.
 I denne anledning skal man meddele, at Valgbarhedsnævnet har fundet, at  

 den begående forseelse - uanset de krav der må stilles til personer, der  

 beklæder hverv som medlem af kommunale råd - ikke i almindeligt omdømme kan  

 gøre den pågældende uværdig til at være medlem af kommunale råd, jf. den  

 kommunale valglovs § 2. Pågældende må derfor anses for valgbar.
 (*) I den tidligere lov var bestemmelserne i i § 2 og § 34 a, stk. 2.  

 Skrivelsen er optaget i Ministerialtidende.
