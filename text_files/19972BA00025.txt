Nr BSF 25 Forslag til folketingsbeslutning om at fratage Dansk Flygtningehjælp  

 vetokompetencen i åbenbart grundløse asylsager Fremsat af Tom Behnke (FP) Kim Behnke (FP) Thorkild B.
Fransgaard (FP)  

 Kirsten Jacobsen (FP) den 3. april 1998 Folketinget opfordrer regeringen til inden den 1. november 1998 at  

 fremsætte forslag til ændring af udlændingeloven og foretage øvrige  

 nødvendige regelændringer, der sikrer, at Dansk Flygtningehjælps  

 vetokompetence i åbenbart grundløse asylsager bortfalder.
Bemærkninger til forslaget Efter gældende regler vurderer Udlændingestyrelsen i første instans, om en  

 asylansøger er berettiget til asyl i Danmark.
Hvis styrelsen efter den første  

 samtale indstiller til et hurtigt afslag, fordi ansøgningen betragtes som  

 åbenbart grundløs, skal Dansk Flygtningehjælp vurdere sagen.
Er  

 flygtningehjælpen enig, meddeler Udlændingestyrelsen afslag på asyl.
Denne  

 afgørelse kan ikke indbringes for Flygtningenævnet.
Er flygtningehjælpen ikke  

 enig i Udlændingestyrelsens vurdering, indbringes ansøgningen automatisk som  

 en klage for Flygtningenævnet.
Iflg. en artikel i Berlingske Tidende den 17. februar 1997 bruger Dansk  

 Flygtningehjælp stadig oftere sin vetoret i disse sager.
Efter artiklens  

 oplysninger konstaterede Udlændingestyrelsen i 1995 og 1996, at  

 flygtningehjælpen stadig oftere erklærede sig uenig i styrelsens indstilling.  

 Vetoprocenten steg således til 45, og sagerne måtte i stedet gennem den  

 langvarige sagsbehandling.
Uenigheden mellem Udlændingestyrelsen og Dansk Flygtningehjælp forekommer  

 specielt i de såkaldte troværdighedssager, hvor ansøgeren enten skifter  

 forklaring eller giver mangelfulde oplysninger.
Dette går ud over den særlige  

 åbenbart grundløs-procedure.
Det er en hasteprocedure, der netop har til  

 formål at give afslag i oplagte sager, uden at det giver klageadgang til  

 Flygtningenævnet.
Hensigten er at spare såvel ressourcer hos myndighederne  

 som langvarige, uhensigtsmæssige ophold i Danmark.
Det er helt ubegribeligt for forslagsstillerne, at en privat organisation  

 som Dansk Flygtningehjælp har en så central indflydelse på dansk asylpolitik,  

 at myndighederne, nærmere betegnet Udlændingestyrelsen, har måttet tilnærme  

 sig den humanitære organisations retningslinjer.
Dansk Flygtningehjælp er en  

 privat interesseorganisation, der har til formål at hjælpe flygtninge.  

 Organisationen har derfor særinteresser, som den kan varetage gennem sin  

 indflydelse i åbenbart grundløs-proceduren.
Dansk asylpraksis indeholder  

 således den helt uhørte konstruktion, at en privat organisation reelt kan  

 diktere og dikterer dansk asylpolitik.
Det må og skal standses.
Forslagsstillerne mener derfor, at Dansk Flygtningehjælp, som navnet  

 siger, skal holde sig til at hjælpe flygtninge.
Som konstruktionen er i dag,  

 har Dansk Flygtningehjælp alt for stor indflydelse.
Forslagsstillerne  

 opfordrer derfor regeringen til at fjerne organisationens vetoret i åbenbart  

 grundløs-proceduren.
Dansk Flygtningehjælp skal ikke have indflydelse på,  

 hvem der skal betragtes som flygtninge.
Det er og skal forblive en sag for  

 offentlige myndigheder.
 Regeringen bør derfor inden den 1. november 1998 fremsætte det nødvendige  

 forslag til ændring af udlændingeloven og gennemføre øvrige regelændringer,  

 således at Dansk Flygtningehjælps vetoret i åbenbart grundløs-proceduren  

 bortfalder definitivt.
Skriftlig fremsættelse Tom Behnke (FP):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutningom at fratage Dansk Flygtningehjælp  

 vetokompetencen i åbenbart grundløse asylsager.
(Beslutningsforslag nr.
B 25).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
