Som bekendt har en række af de lande, hvortil der her fra landet udføres  

 kød, slagteaffald og kødvarer samt slagtet fjerkræ og heraf tilvirkede  

 levnedsmidler, fået tilsendt fortegnelser over de til sådan udførsel  

 autoriserede virksomheder.
På disse fortegnelser er de virksomheder, der har  

 fået tildelt flere autorisationsnumre, opført under samtlige disse numre.
 Da der fra udenlandsk side er rejst indsigelse mod, at autoriserede  

 virksomheder disponerer over flere autorisationsnumre, og da der ikke kan  

 gives nogen kontrolmæssig begrundelse herfor, er der truffet beslutning om,  

 at enhver af landbrugsministeriet autoriseret virksomhed fra 1. januar 1968  

 kun må anvende 1 autorisationsnummer.
Man anmoder de virksomheder, der råder over flere autorisationsnumre, om  

 inden 1. januar 1967 at meddele veterinærdirektoratet, hvilket  

 autorisationsnummer, virksomheden ønsker bibeholdt.
De øvrige  

 autorisationsnumre vil derefter blive tilbagekaldt fra 1. januar 1968.
 Landbrugsministeriet, den 10. oktober  

 1966.
 P.M.V.
