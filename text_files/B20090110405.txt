 Bekendtgørelse om ændring af bekendtgørelse om bogførings- og indberetningspligt for mejerier, smøreksportvirksomheder m.fl.
§ 1 I Fødevareministeriets bekendtgørelse nr. 44 af 9. februar 1976 om bogførings- og indberetningspligt for mejerier, smøreksportvirksomheder m.fl. foretages følgende ændringer:
1. Indledningen affattes således: »I medfør af § 1, stk. 1-4, § 4 og § 24 i lov om administration af Det Europæiske Fællesskabs forordninger om markedsordninger for landbrugsvarer m.v. (Bemyndigelsesloven) jf. lovbekendtgørelse nr. 297 af 28. april 2004 fastsættes efter bemyndigelse:« 2. I § 1 ændres »Statskontrollen med Mejeriprodukter og Æg m.m.« til »Plantedirektoratet«.
 3. Overalt i bekendtgørelsen ændres »Statskontrollen« til: »Plantedirektoratet« og »statskontrollen« til »Plantedirektoratet«.
 4. I § 2, stk. 1, 1. punktum ændres »De Danske Mejeriers Fællesorganisation« til »Mejeriforeningen«.
 5. I § 2,stk. 1 udgår5. punktum.
 6. I § 2 indsættes efter stk. 3 som nyt stk:
»Stk. 4. Udskrifter og opgørelser skal være Mejeriforeningen i hænde senest 21 dage efter hver bogføringsuges udløb.
Virksomhederne kan dog vælge at indsende de ugentlige indberetninger samlet for hver kalendermåned, i så fald er fristen 21 dage efter den sidste bogføringsuges udløb« § 2 Bekendtgørelsen træder i kraft den 2. december 2009.
