I henhold til §§ 8, 13, 14, 15, 24, 25, 43, 44 og 63 i lov nr. 310 af 6.  

 juni 1973 om levnedsmidler m.m. som ændret ved lov nr. 108 af 29. marts 1978  

 og lov nr. 250 af 23. maj 1984 samt under hensyn til De Europæiske Fællesskabers direktiv af 22. juni 1988 (88/388/EØF) om  

 indbyrdes tilnærmelse af medlemsstaternes lovgivning om aromaer, som må  

 anvendes i levnedsmidler, og om udgangsmaterialer til fremstilling af disse  

 (»Aromadirektivet«), fastsættes:
Bekendtgørelsens område § 1.  Denne bekendtgørelse finder anvendelse på  

 aromaer, som anvendes til eller er bestemt til anvendelse i eller på  

 levnedsmidler for at give disse duft og smag, jf. § 3, samt på  

 udgangsmaterialer til fremstilling af aromaer.
 Stk. 2.  Bekendtgørelsen finder ikke anvendelse på:
§ 2.  Kun aromaer, der opfylder denne bekendtgørelses  

 bestemmelser, må anvendes eller sælges med henblik på anvendelse i  

 levnedsmidler.
Dette gælder også importerede aromaer.
 Stk. 2.  Til levnedsmidler, der importeres her til  

 landet, må kun anvendes aromaer, der er i overensstemmelse med denne  

 bekendtgørelse.
 Stk. 3.  Bekendtgørelsens bestemmelser finder bortset  

 fra §§ 8, 9, 10, 11, 12, 13, 14 og 15 også anvendelse på aromaer og  

 levnedsmidler, der eksporteres til lande, som er medlem af De Europæiske  

 Fællesskaber.
Definitioner § 3.  Ved aroma forstås i bekendtgørelsen aromastof,  

 aromapræparat, reaktionsaroma, røgaroma, røgaromastof eller blandinger af  

 disse, indbyrdes eller med andre tilsætningsstoffer eller andre  

 levnedsmidler.
 Stk. 2.  I bekendtgørelsen forstås ved:
 Sammensætning m.m.
 § 4.  Aromaer må ikke indeholde bestanddele eller  

 stoffer i en toksikologisk farlig mængde.
 Stk. 2.  Aromaer må ikke indeholde mere end 3 mg/kg  

 arsen, 10 mg/kg bly, 1 mg/kg cadmium og 1 mg/kg kviksølv, med mindre der er  

 fastsat andet ved specifikke renhedskriterier.
 Stk. 3.  Anvendelsen af aromaer må ikke medføre, at  

 levnedsmidler indeholder de i bilag 1 nævnte stoffer i større mængder end  

 fastsat i bilaget.
Stk. 4.  Anvendelsen af aromaer og af andre  

 levnedsmiddelingredienser med aromagivende egenskaber må ikke medføre, at  

 færdige levnedsmidler indeholder de i bilag 2 nævnte stoffer i større mængder  

 end fastsat i bilaget.
Disse stoffer må ikke som sådan tilsættes aromaer  

 eller levnedsmidler.
Mærkning § 5.  Aromaer, der ikke er bestemt til salg til den  

 endelige forbruger, skal på salgsemballagen være forsynet med følgende  

 oplysninger, som skal være klart synlige, letlæselige og uudslettelige:
 § 6.  De i § 5, stk. 1, nr. 4, 5 og 6, nævnte  

 oplysninger kan anføres i handelsdokumenterne, såfremt disse kommer køber i  

 hænde senest samtidig med leveringen, og såfremt påtegningen »bestemt  

 til fremstilling af levnedsmidler, ikke til detailsalg« anføres et klart  

 synligt sted på varens emballage eller beholder.
 § 7.  Med forbehold af den opregning, der skal  

 foretages i henhold til § 5, stk. 1, nr. 4, må ordet »naturlig«  

 eller andre ord med stort set samme betydning kun anvendes for aromaer, hvis  

 den aromagivende bestanddel udelukkende indeholder naturlige aromapræparater  

 som defineret i § 3, stk. 2, nr. 1, litra a eller § 3, stk. 2, nr. 2.
 Stk. 2.  Hvis aromaens varebetegnelse indeholder en  

 henvisning til et levnedsmiddel eller en anden aromakilde, må ordet  

 »naturlig« eller andre ord med stort set samme betydning kun  

 anvendes, såfremt aromaandelen udelukkende eller næsten udelukkende er  

 udskilt af det pågældende levnedsmiddel eller den pågældende aromakilde.  

 Udskillelsen skal være sket ved egnede fysiske processer, enzymprocesser,  

 mikrobiologiske processer eller almindeligt anvendte tilberedningsprocesser  

 for levnedsmidler.
 § 8.  Aromaer, der enkeltvis eller i blanding  

 indbyrdes eller med andre tilsætningsstoffer eller med  

 levnedsmiddelingredienser sælges til anvendelse ved madlavning i private  

 husholdninger, skal på salgsemballagen eller en medfølgende vejledning være  

 mærket med:
§ 9.  Hvis der i et færdigpakket levnedsmiddel bestemt  

 til den endelige forbruger eller til institutioner, restauranter og lignende  

 virksomheder, er anvendt en eller flere aromaer skal levnedsmidlets  

 færdigpakning eller en vedhæftet etiket mærkes med oplysning herom ved  

 angivelse af kategorien, det vil sige »aroma« eller  

 »aromastof(fer)».
Såfremt levnedsmidlerne bringes i handelen i et  

 tidligere led end detailleddet, kræves der dog ikke mærkning på den enkelte  

 færdigpakning eller en dertil vedhæftet etiket, idet det i så fald er  

 tilstrækkeligt, at mærkningsoplysningerne i stedet anføres på de relevante  

 handelsdokumenter.
 § 10.  Levnedsmiddelstyrelsen kan, med henblik på at  

 give bedst mulig oplysning om eventuel anvendelse af aromaer i levnedsmidler,  

 træffe bestemmelse om yderligere mærkning af aromaer eller visse grupper  

 heraf, og om yderligere mærkning af levnedsmidler, der indeholder sådanne  

 stoffer.
§ 11.  De mærkningsoplysninger, som kræves i henhold  

 til denne bekendtgørelse, skal være anført på dansk.
I stedet for dansk kan  

 andre sprog, der kun ved uvæsentlige forskelle i stavning adskiller sig fra  

 dansk, anvendes.
Yderligere mærkningsregler for røgaromaer og røgaromastoffer § 12.  §§ 5 og 6 finder også anvendelse på  

 halvfabrikater indeholdende røgaroma og røgaromastoffer, der har karakter af  

 et levnedsmiddel og som sælges til anvendelse ved erhvervsmæssig fremstilling  

 af levnedsmidler.
Stk. 2.  Mærkning ifølge § 5, nr. 2-8, kan dog undlades  

 for sådanne halvfabrikater, der i øvrigt opfylder de regler om  

 tilsætningsstoffer, der er i positivlistens afsnit A.
Mærkning skal i så fald  

 ske efter § 11 i bekendtgørelse nr. 65 af 20. februar 1981 om  

 tilsætningsstoffer til levnedsmidler med senere ændringer.
Emballagen skal  

 dog være forsynet med ordet »røgaroma« eller  

 »røgaromastof«.
Stk. 3.  Såfremt halvfabrikater forefindes som pulvere,  

 koncentrater eller lignende, kan mærkning ifølge § 5, nr. 2-8, erstattes af  

 mærkning efter § 11 i bekendtgørelse nr. 65 af 20. februar 1981 om  

 tilsætningsstoffer til levnedsmidler med senere ændringer, hvis der er  

 angivet en brugsanvisning til fremstilling af det færdige levnedsmiddel, der  

 sikrer, at dette overholder reglerne i positivlistens afsnit A.
Emballagen  

 skal dog være forsynet med ordet »røgaroma«, eller  

 »røgaromastof«.
 § 13.  Røgaromaer og røgaromastoffer, der enkeltvis  

 eller i blanding med levnedsmiddelingredienser sælges til anvendelse ved  

 madlavning i private husholdninger, skal på salgsemballagen være mærket med  

 de i § 5, stk. 1, nr. 1-3 og nr. 5 - 8 nævnte oplysninger.
 § 14.  Hvis der i et færdigpakket levnedsmiddel  

 bestemt til den endelige forbruger eller til institutioner, restauranter og  

 lignende virksomheder er anvendt røgaroma eller røgaromastof, skal  

 levnedsmidlets færdigpakning eller en vedhæftet etiket mærkes med oplysning  

 herom ved i ingredienslisten efter kategoribetegnelsen  

 »aroma/aromastof(fer)» at anføre ordet »røgaroma« eller  

 »røgaromastof« . Såfremt levnedsmidlerne bringes i handelen i et  

 tidligere led end detailleddet, kræves der dog ikke mærkning på den enkelte  

 færdigpakning eller en dertil vedhæftet etiket, idet det i så fald er  

 tilstrækkeligt, at mærkningsoplysningerne i stedet anføres på de relevante  

 handelsdokumenter.
Anmeldelse af røgaromaer og røgaromastoffer § 15.  Røgaromaer og røgaromastoffer til levnedsmidler  

 kan tages i anvendelse, hvis de senest 6 måneder, før de tages i brug, er  

 anmeldt til Levnedsmiddelstyrelsen, og der ikke forinden af styrelsen er  

 nedlagt forbud mod den påtænkte anvendelse.
 Stk. 2.  Levnedsmiddelstyrelsen kan godkende, at  

 anvendelsen sker tidligere end 6 måneder efter anmeldelsen.
 Stk. 3.  Styrelsen træffer bestemmelse om, hvilke  

 oplysninger en anmeldelse skal indeholde.
 Stk. 4.  Levnedsmiddelstyrelsen kan fastsætte vilkår for  

 anvendelsen af røgaromastoffer, herunder at anvendelsen begrænses til  

 bestemte levnedsmiddelgrupper eller tidsbegrænses.
 Stk. 5.  Uagtet forbud mod anvendelse af et røgaromastof  

 ikke er nedlagt i henhold til stk. 1, kan Levnedsmiddelstyrelsen senere  

 nedlægge forbud mod anvendelsen, såfremt forholdene taler derfor.
Tilsyn og Kontrol § 16.  Levnedsmiddelstyrelsen kan fastsætte nærmere  

 retningslinier for og træffe bestemmelse om gennemførelse af kontrollen med  

 overholdelsen af denne bekendtgørelse, herunder prøveudtagning.
 § 17.  Tilsynet med, at reglerne i denne  

 bekendtgørelse og afgørelser truffet i henhold til bekendtgørelsen  

 overholdes, påhviler Kommunalbestyrelsen, der kan lade tilsynet udøve gennem  

 vedkommende levnedsmiddelkontrolenhed.
§ 18.  Tilsynsmyndigheden kan pålægge den, der  

 fremstiller, importerer eller sælger varer, som er omfattet af  

 bekendtgørelsen, at give alle oplysninger, herunder om økonomiske og  

 regnskabsmæssige forhold, som har betydning for tilsynet eller kontrollens  

 gennemførelse.
Tilsynsmyndigheden kan endvidere pålægge den pågældende at  

 afgive prøver uden vederlag af råvarer, halvfabrikata og færdigvarer, samt at  

 emballere og forsende prøver efter tilsynsmyndighedens særlige bestemmelse og  

 afholde udgifterne herved.
§ 19.  Tilsynsmyndigheden kan meddele de påbud eller  

 forbud, der anses for nødvendige for at sikre overholdelsen af  

 bekendtgørelsen.
Det kan herunder bestemmes, at varer, der ikke opfylder  

 bekendtgørelsens krav, skal beslaglægges eller tilintetgøres, og at  

 virksomheden skal kalde varer tilbage fra senere omsætningsled.
 Klage, dispensation m.m.
 § 20.  Tilsynsmyndighedens afgørelser i henhold til  

 denne bekendtgørelse kan påklages til Levnedsmiddelstyrelsen, hvis afgørelse  

 er endelige.
 § 21.  Levnedsmiddelstyrelsen kan i særlige tilfælde,  

 når forholdene taler herfor, meddele dispensation fra §§ 5-15 i denne  

 bekendtgørelse.
Stk. 2.  Levnedsmiddelstyrelsens afgørelser i henhold  

 til stk. 1 er endelige.
Sundhedsministeriet kan dog tillade, at  

 Levnedsmiddelstyrelsens afgørelser inden 4 uger påklages til ministeriet hvis  

 afgørelsen er af principiel karakter eller i øvrigt må anses for at være af  

 væsentlig betydning.
 § 22.  Levnedsmiddelstyrelsen kan foretage ændringer i  

 bekendtgørelsens bilag samt udfærdige yderligere bilag med henblik på  

 gennemførelse af bestemmelser for aromakilder, udgangsmaterialer for  

 røgaromaer og røgaromastoffer, anvendelse og fremstillingsmetoder for  

 aromaer, tilsætningsstoffer, der anvendes til aromaer, renhedskriterier,  

 mikrobiologiske kriterier, analysemetoder og varebetegnelser for aromaer.
 Straffebestemmelser,  

 Ikrafttrædelsesbestemmelser m.v.
 § 23.  Overtrædelse af bestemmelserne i denne  

 bekendtgørelse straffes i henhold til levnedsmiddellovens § 63, stk. 3, med  

 bøde.
Stk. 2.  Straffen for overtrædelse af §§ 2, 4 og 15 kan  

 i henhold til levnedsmiddellovens § 63, stk. 3, stige til hæfte eller fængsel  

 i 1 år, hvis overtrædelsen er begået forsætligt eller ved grov uagtsomhed, og  

 hvis der ved overtrædelsen er Stk. 3.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
 § 24.  Denne bekendtgørelse træder i kraft den 10.  

 august 1990. Produkter, der opfylder de hidtil gældende regler, kan dog  

 sælges indtil 22. juni 1991.
 § 25.  Bekendtgørelse nr. 126 af 16. marts 1978 om  

 forbud mod visse aromastoffer m.m. samt bekendtgørelse nr. 68 af 30. januar  

 1987 om røgaromastoffer til levnedsmidler ophæves.
§ 26.  I §§ 9, 10 og 11 i bekendtgørelse nr. 65 af 20.  

 februar 1981 udgår reguleringen af aromastoffer.
Samme bekendtgørelses § 12  

 ophæves.
Sundhedsministeriet, den 1. august 1990 Ester Larsen / Ulla Thorsteinsson Bilag 1 Maksimalgrænseværdier for visse uønskede stoffer, der forekommer i færdige  

 levnedsmidler som følge af anvendelse af aromaer.
Stof Levnedsmidler  

 Drikkevarer 3,4-benzo (a) pyren 0,03 my/kg 0,03my/kg Bilag 2 Maksimalgrænseværdier for visse stoffer, der stammer fra aromaer og andre  

 levnedsmidler, der har aromagivende egenskaber, og som forekommer i færdige  

 levnedsmidler, hvori der er anvendt aromaer.
Ingen af de nævnte stoffer må som sådan tilsættes levnedsmidler.
Stofferne  

 kan forekomme i levnedsmidler enten naturligt eller efter tilsætning af  

 aromaer, der er fremstillet af naturlige udgangsmaterialer.
