Ved lov nr. 227 af 26. maj 1982 (Skattemæssig ligestilling af ægtefæller)  

 gennemførtes en række omfattende ændringer af reglerne om beskatning af  

 ægtefæller.
Disse ændringer er omtalt i skattedepartemenets tidligere  

 udsendte cirkulære nr. 138 af 5. august 1982.
Ved lov nr. 267 af 8. juni 1983 om ændring af lov om opkrævning af  

 indkomst- og formueskat for personer m.v. (Medarbejdende ægtefæller) og ved  

 lov nr. 268 af 8. juni 1983 om ændring af lov om opkrævning af indkomst- og  

 formueskat for personer m.v. og af lov nr. 227 af 26. maj 1982  

 (Ægtefællebeskatning) er der gennemført yderligere nogle ændringer i reglerne  

 om beskatning af ægtefæller.
Disse ændringer har virkning fra og med  

 indkomståret 1983.
 I det følgende foretages en gennemgang af disse seneste lovændringer.
1. Den medarbejdende ægtefælle Ved lov nr. 267 af 8. juni 1983 er der gennemført en ændring af  

 kildeskattelovens § 37A om medhjælpende ægtefæller. Ændringen indebærer, dels  

 at udtrykket medhjælpende ægtefælle er ændret til "medarbejdende  

 ægtefælle", dels at grundbeløbet i kildeskattelovens § 37A, stk. 1, 3.  

 og 6. pkt., er ændret fra 84.000 kr. til 89.000 kr.
Efter pristalsregulering  

 i medfør af udskrivningslovens § 4 er det for indkomståret 1983 maksimale  

 beløb, der kan overføres til den medarbejdede ægtefælle, herefter forhøjet  

 fra 100.300 kr. til 106.200 kr.
Det overførte beløb beskattes som den  

 medarbejdende ægtefælles arbejdsindkomst efter kildeskattens § 26, stk. 3,  

 litra b.
2. Sondringen mellem formueindkomst og arbejdsindkomst Efter de ved lov nr. 268 af 8. juni 1983 gennemførte ændringer foretages  

 sondringen mellem formueindkomst og arbejdsindkomst således:
I.
Ved opgørelsen af en ægtefælles formueindkomst medregnes:
II.
Til arbejdsindkomsten medregnes:
 Efter kildeskattelovens § 26, stk. 4, medregnes andre indtægter og  

 udgifter, der ikke omfattes af formueindkomsten, ved opgørelsen af  

 arbejdsindkomsten.
2.1. Indtægt ved erhvervsmæssig virksomhed Hovedreglen om fordeling af indtægter fra erhvervsmæssig virksomhed mellem  

 ægtefællerne er fortsat reglen i kildeskattelovens § 26, stk. 5, hvorefter  

 indkomst og formue vedrørende en erhvervsvirksomhed beskattes hos den  

 ægtefælle, som driver virksomheden.
Derimod er reglerne om fordeling af overskud eller underskud mellem den  

 erhvervsdrivende ægtefælles formueindkomst og arbejdsindkomst ændret ved de  

 nye regler.
Det er således efter den ændrede formulering af kildeskattelovens  

 § 26, stk. 3, litra b, en betingelse for at henregne over- eller underskud  

 til arbejdsindkomsten, at den skattepligtige har deltaget aktivt i driften af  

 virksomheden.
Er dette ikke tilfældet, medregnes indtægten til  

 formueindkomsten, jfr. kildeskattelovens § 26, stk. 2, litra c.
Ved bedømmelsen af, om en virksomhedsindtægt herefter skal henføres til  

 arbejdsindkomsten eller formueindkomsten, skal der henses til, om indtægten i  

 overvejende grad kan karakteriseres som afkast af passiv kapitalanbringelse,  

 eller om indtægten er erhvervet ved den pågældendes personlige  

 arbejdsindsats.
Vejledende herfor vil i vidt omfang være den praksis, som er  

 lagt til grund ved fortolkningen af den før den 1. januar 1983 gældende  

 bestemmelse i kildeskattelovens § 4, stk. 2, litra a, om den særskilt ansatte  

 hustrus indtægter ved selvstændig virksomhed.
Det må herefter kræves, at der  

 er tale om en virksomhed af en vis varighed, og at den pågældende tager aktiv  

 del i virksomhedens drift.
 Efter de gennemførte ændringer skal overskud eller underskud ved  

 udlejningsejendomme og indtægt ved bortforpagtning af fast ejendom eller  

 virksomhed i almindelighed medregnes ved opgørelsen af formueindkomsten.
Overskud eller underskud af en udlejningsejendom medregnes dog under visse  

 betingelser til arbejdsindkomsten.
Det er ikke i sig selv tilstrækkeligt  

 hertil, at den skattepligtige udfører de administrative funktioner, der  

 normalt påhviler en ejendomsadministrator.
Det må kræves, at udlejningen  

 antager et sådant omfang, at den pågældende i det daglige tager del i driften  

 af virksomheden, f.eks. hvor denne ligefrem har ejendomsadministration som  

 sit erhverv, eller hvor arbejdet med udlejningen i øvrigt kan sidestilles  

 hermed.
Hvis arbejdet i forbindelse med udlejningsvirksomheden i det  

 væsentlige er overladt til andre, eller arbejdet ikke antager et omfang som  

 beskrevet ovenfor, skal virksomhedens overskud eller underskud således  

 medregnes ved opgørelsen af formueindkomsten.
Overskud eller underskud  

 medregnes efter de nævnte kriterier i sin helhed enten til formueindkomsten  

 eller til arbejdsindkomsten.
Deltagelse i et kommanditselskab, interessentskab m.v. er ikke i sig selv  

 tilstrækkelig til, at virksomhedens overskud eller underskud skal medregnes  

 til arbejdsindkomsten.
Det må kræves, at den skattepligtige tager aktiv del i  

 virksomhedens drift efter samme kriterier som anført ovenfor.
2.2. Renter m.v. vedrørende selvstændig virksomhed Rente- og udbytteindtægter, skattegodtgørelse, renteudgifter m.v.  

 vedrørende selvstændig virksomhed, i hvis drift den skattepligtige tager  

 aktiv del, medregnes ved opgørelsen af arbejdsindkomsten, jfr.  

 kildeskattelovens § 26, stk. 3, litra c.
Hvis der er tale om erhvervsmæssig  

 virksomhed, hvor overskud eller underskud medregnes til formueindkomsten,  

 skal renter m.v. vedrørende virksomheden tilsvarende medregnes ved opgørelsen  

 af formueindkomsten, jfr. kildeskattelovens § 26, stk. 2, litra a.
 Renter af indestående på etableringskonti anses som afkast af formuen og  

 skal derfor medregnes ved opgørelsen af formueindkomsten hos den af  

 ægtefællerne, der har foretaget indskuddet.
Med hensyn til renter, der tilskrives konti for investeringsfonds, skal  

 disse tilsvarende medregnes hos den af ægtefællerne, der har foretaget  

 henlæggelsen.
Renterne medregnes ved opgørelsen af arbejdsindkomsten.
2.3. Fradrag og genbeskatning efter investeringsfondsloven og  

 etableringskontoloven Efter de gennemførte ændringer skal fradrag efter investeringsfondsloven  

 vedrørende virksomhed, hvori en af ægtefællerne tager aktiv del, medregnes  

 ved opgørelsen af denne ægtefælles arbejdsindkomst.
Vedrører fradraget ikke  

 sådanne former for virksomhed, medregnes henlæggelsen til formueindkomsten,  

 jfr. nærmere kildeskattelovens § 26, stk. 2, litra h, og stk. 3, litra h.
Indskud på etableringskonto fradrages i arbejdsindkomsten, jfr.  

 kildeskattelovens § 26, stk. 3, litra h.
Efter samme bestemmelse medregnes  

 henlæggelsesbeløb, der skal indtægtsføres efter etableringskontolovens §§  

 9-11 og investeringsfondslovens §§ 9-11, ligeledes til arbejdsindkomsten.
2.4. Udenlandsk almindelig indkomst Efter den ændrede formulering af kildeskattelovens § 26 skal udenlandsk  

 almindelig indkomst kun medregnes til arbejdsindkomsten, når der er tale om  

 indkomst, der berettiger til lempelse af skatten i medfør af  

 dobbeltbeskatningsaftale eller i medfør af ligningslovens § 33 eller § 33A.
Bestemmelsen i kildeskattelovens § 26, stk. 3, litra g, finder herefter  

 kun anvendelse på nedslagsberettiget udenlandsk indkomst.
Dette gælder også i  

 de tilfælde, hvor lempelsen sker ved exemption med progressionsforbehold  

 efter den såkaldte gamle metode.
Efter denne metode medregnes den udenlandske  

 indtægt ikke til den danske skattepligtige indtægt, men derimod kun ved  

 skatteberegningen, som om den var skattepligtig indkomst for den pågældende.
 Hvor der er tale om udenlandsk indkomst, der ikke berettiger til nedslag,  

 foretages afgrænsningen mellem arbejdsindkomst og formueindkomst efter de  

 almindelige kriterier i kildeskattelovens § 26, stk. 2-4.
3. Overgangsregel for indkomstårene 1983 og 1984 Kildeskattelovens § 35A indeholder bestemmelser om de særlige regler for  

 beregning af ægtefællernes indkomst- og formueskat, når ægtefællerne er  

 samlevende i hele indkomståret, og dette omfatter en periode af et helt år.
 Ved lov nr. 268 af 8. juni 1983 er der gennemført en overgangsregel for  

 indkomstårene 1983 og 1984 ved skatteberegningen efter kildeskattelovens §  

 35A for de ægtepar, hvor hustruen har den højeste arbejdsindkomst.  

 Overgangsreglen bevirker, at ved skatteberegningen for ægtefæller, der har  

 positiv formueindkomst ud over 15.000 kr. i 1983 og 30.000 kr. i 1984, skal  

 positiv formueindkomst ud over de anførte beløbsgrænser behandles, som om den  

 var henført til mandens arbejdsindkomst.
 Ved beregning af nedsættelsen i formueskatten og indkomstskatten til  

 staten efter udskrivningslovens § 5, skal denne nedsættelse beregnes, efter  

 at der er foretaget skatteberegning i henhold til overgangsreglen.
 Til illustration af den særlige overgangsregel kan anføres nedenstående  

 eksempel, hvor der ved skatteberegningen er anvendt udskrivningsreglerne i  

 1983 i en gennemsnitskommune med en samlet kommunal udskrivningsprocent på  

 27,8.
 Ægteparrets samlede indkomstskat (efter skatteværdi af personfradrag)  

 beregnet efter de tidligere gældende regler udgør 28.751 kr. + 166.094 kr. =  

 194.845 kr.
 Skattenedsættelsen efter overgangsreglen beregnes således:
 Hustruen, der har den største arbejdsindkomst, skal have beregnet skat af  

 sin arbejdsindkomst (250.000 kr.) + 15.000 kr. (hustruens beregningsmæssige  

 andel af den samlede formueindkomst), dvs. skat af 265.000 kr. = 157.098 kr.
 Manden skal have beregnet skat af sin arbejdsindkomst (50.000 kr.) +  

 45.000 kr. (mandens beregningsmæssige andel af den samlede formueindkomst),  

 dvs. skat af 95.000 kr. = 44.365 kr.
De beregnede skattebeløb skal nedsættes med skatteværdien af  

 personfradraget.
Denne udgør 8.979 kr. Ægteparrets samlede indkomstskat  

 bliver herefter 157.098 kr. + 44.365 kr. - 2 x 8.979 kr. = 183.505 kr.
Skattenedsættelsen beregnes som forskellen mellem den samlede indkomstskat  

 beregnet efter de tidligere gældende regler og indkomstskatten beregnet efter  

 overgangsreglen.
Nedsættelsen bliver således 194.845 kr. - 183.505 kr. =  

 11.340 kr.
Skattenedsættelsen skal herefter fordeles forholdsmæssigt mellem  

 ægtefællerne efter størrelsen af deres formueindkomster.
Såfremt en af  

 ægtefællernes formueindkomst er negativ, foretages skattenedsættelsen alene  

 hos den anden ægtefælle.
Nedsættelsen gives i statsindkomstskatten.
 Mandens samlede indkomstskat efter nedsættelse udgør således 28.751 kr. -  

 1/3 x 11.340 kr. = 24.971 kr.
 Hustruens samlede indkomstskat efter nedsættelse bliver 166.094 kr. - 2/3  

 x 11.340 kr. = 158.534 kr.
