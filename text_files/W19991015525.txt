Pressenævnet fandt, at denne oplysning burde have været  

 forelagt klageren inden offentliggørelsen.
Nævnet udtalte sin  

 alvorlige kritik og pålagde bladet at offentliggøre et  

 resumé af kendelsen.
Kendelse fra Pressenævnet i sag nr.  

 45/1993 Pelle  Voigt har klaget til Pressenævnet over en  

 artikel i Morgenavisen Jyllands-Posten den 25. juni 1993, idet han finder, at  

 bladet har handlet i strid med god presseskik.
 Artiklen, der havde overskriften "EF-støtte til  

 militante kurdere", blev indledt således:
"De militante aktivister i Kurdiske Arbejderparti (PKK),  

 som torsdag udbredte deres terrorkrig mod Tyrkiet til en række  

 europæiske storbyer, har et tæt kontaktnet til venstreorienterede  

 partier og organisationer i Vesteuropa." Det hed videre i artiklen, at PKK under navnet Kurdistans  

 Informations Center optræder som paraplyorganisation for andre kurdiske  

 partier uden mandat fra disse.
Imidlertid har Kurdistans Informations Center  

 i følge artiklen opnået at få støtte i  

 millionstørrelsen fra EF.
Dette skulle være sket på  

 anbefaling af de socialistiske medlemmer af EF-parlamentet.
 Det hed herefter i artiklen:
 "I Danmark har Kurdistan Informations Center eget kontor i  

 Vesterbrogade 58 i København, og lederne af kontoret har tætte  

 forbindelser til Socialistisk Folkeparti.
SF-politikeren  Pelle  Vogt har ved flere lejligheder i  

 Folketinget talt PKKs sag, og under en debat om nødhjælp til de  

 irakiske kurdere - der er bitre modstandere af PKKs terrorpolitik - satte  

  Pelle  Vogt sig op i tilskuerlogen og lod sig fotografere sammen med PKKs  

 eksil-ledere i Danmark." Artiklen angav endvidere, at PKK har tætte  

 forbindelser til den eksil-palæstinensiske marxistorganisation PFLP, og  

 tidligere til den såkaldte Blekingegadebande, og at PKK er blandt de  

 mere aktive frontorganisationer i det autonome og venstreradikale  

 miljø i Berlin, der i følge artiklen har stor indflydelser  

 på det danske BZ-miljø.
 Det fremgår endelig af artiklen, at  

 EF-støtten til Kurdistans Informations Center i april 1991 havde  

 forvirret en tysk kirkeorganisation til fejlagtigt at støtte de  

 "militante marxister" med knap 14 mio.kr.
Ved skrivelse af 28. juni 1993 rettede advokat  

  Niels-Ulrik  Kopp på vegne af  Pelle  Voigt henvendelse til  

 Jyllands-Posten.
Det hed bl.a. i skrivelsen:
 "Af artiklen fremgår det, at min klient ved flere  

 lejligheder har talt PKK's sag, ligesom det fremgår, at han skulle have  

 ladet sig fotografere sammen med PKK-medlemmer i Folketinget.
 Jeg kan oplyse, at min klient alene -forøvrigt  

 sammen med andre partier i Folketinget - har fordømt den tyrkiske  

 bombning af landsbyer i det sydøstlige Tyrkiet (Kurdistan), men har  

 aldrig støttet PKK og altid taget skarp afstand fra den  

 terrorvirksomhed, PKK udøver.
De to personer, min klient blev fotograferet sammen med,  

 var hhv.  Mohammed  Ibrahim fra PUK og  Sevki  Kizilocak fra KOMKAR, hvilke  

 som bekendt begge repræsenterer organisationer, der tager afstand fra  

 PKK." Den 29. juni 1993 bragte Jyllands-Posten herefter den  

 ovenfor citerede del af advokat  Kopps skrivelse under overskriften  

 "Rettelse" og med følgende indledning:
"I anledning af Jyllands-Postens artikel - under  

 overskriften "EF-støtte til militante kurdere" - fredag den 25. juni  

 har vi modtaget følgende indsigelse fra advokat  Niels-Ulrik  Kopp,  

 der repræsenterer folketingsmedlem  Pelle  Voigt (SF): ....." Til støtte for klagen er det gjort gældende,  

 at samtlige oplysninger i artiklen om klageren er forkerte, og at  

 Jyllands-Posten har handlet i strid med god presseskik ved ikke forinden  

 offentliggørelsen at have undersøgt oplysningernes rigtighed,  

 navnlig ved henvendelse til klageren selv.
Klageren har tilføjet, at  

 det oplagt er skadeligt, krænkende og agtelsesforringende - og for et  

 medlem af Folketinget ganske særligt utåleligt - at blive  

 beskyldt for at omgås organisationens eksil-ledere, og at  

 lade sig fotografere med dem i Folketinget, samt på baggrund af disse  

 beskyldninger at blive slået i hartkorn med Blekingegadebanden.
 Om Jyllands-Postens behandling af klagerens advokats  

 skrivelse den 29. juni 1993 har klageren bemærket, at der blot  

 refereres dele af, hvad bladet kalder en "indsigelse", og at artiklens  

 urigtige påstande ikke tilbagekaldes.
I en udtalelse om klagen har Jyllands-Posten  

 anført, at bladet gengav advokat  Kopps indsigelse dagen efter, den  

 var modtaget.
Indsigelsen stod på s. 2, under den faste rubrik  

 "Rettelser". Bladet har valgt at bringe rettelser og indsigelser med fast og  

 fremtrædende placering på s. 2 netop med henblik på at  

 tydeliggøre dem for læserne.
 Med den skete offentliggørelse den 29. juni finder  

 bladet, at man har opfyldt reglerne for god presseskik.
 Følgende nævnsmedlemmer har deltaget i sagens  

 behandling: Else Mols, Hans Dam, Ulrik Holmstrup og Ole Malmqvist.
 Pressenævnet udtaler:
Alvoren i de bragte oplysninger om  Pelle  Voigt  

 begrunder, at Jyllands-Posten forinden offentliggørelsen burde have  

 forelagt disse for ham.
Da dette ikke er sket, har Jyllands-Posten  

 overtrådt god presseskik, og det er i denne forbindelse ikke nogen  

 formildende omstændighed, at man efterfølgende har bragt et  

 indlæg fra klagerens advokat.
Pressenævnet udtaler derfor sin  

 alvorlige kritik.
 I medfør af medieansvarslovens § 49  

 pålægges den ansvarshavende redaktør af Morgenavisen  

 Jyllands-Posten at offentliggøre følgende:
 "Kendelse fra Pressenævnet.
I en artikel i Jyllands-Posten den 25. juni hed det under  

 overskriften "EF-støtte til militante kurdere", at "de militante  

 aktivister" i Det Kurdiske Arbejderparti, PKK, har et tæt kontaktnet  

 til venstreorienterede partier og organisationer i Vesteuropa.
PKK skulle  

 herigennem under navnet Kurdistans Informations Center have opnået  

 støtte fra EF i millionstørrelsen.
I følge artiklen har  

 Kurdistans Informations Center i Danmark tætte forbindelser til  

 Socialistisk Folkeparti, og SF-politikeren  Pelle  Voigt skulle ved flere  

 lejligheder have talt PKKs sag i Folketinget, og have ladet sig fotografere i  

 tilskuerlogen med PKKs eksil-ledere i Danmark.
 Af artiklen fremgik endvidere, at PKK har tætte  

 kontakter til den eksil-palæstinensiske marxistorganisation PFLP, og  

 tidligere til Blekingegadebanden.
 I en klage til Pressenævnet har  Pelle  Voigt  

 anført, at samtlige oplysninger i artiklen om ham er forkerte, og at  

 Jyllands-Posten har handlet i strid med god presseskik ved ikke at have  

 undersøgt oplysningernes rigtighed, navnlig ved forelæggelse for  

 ham.
 I en udtalelse om klagen har Jyllands-Posten  

 anført, at man den 29. juni på fremtrædende placering har  

 bragt en indsigelse fra klagerens advokat, hvori oplysningerne bestrides.  

 Jyllands-Posten mener derfor at have handlet i overensstemmelse med god  

 presseskik.
I anledning af klagen udtaler Pressenævnet, at  

 alvoren i de bragte oplysninger om  Pelle  Voigt begrunder, at  

 Jyllands-Posten forinden offentliggørelsen burde have forelagt disse  

 for ham.
Da dette ikke er sket har Jyllands-Posten overtrådt god  

 presseskik, og det er i denne forbindelse ikke nogen formildende  

 omstændighed, at man efterfølgende har bragt et indlæg fra  

 klagerens advokat.
Pressenævnet udtaler derfor sin alvorlige  

 kritik.
 København, den 9. september 1993.
Else Mols, Hans Dam, Ulrik Holmstrup og Ole  

 Malmqvist." Afsagt den 9. september 1993.
