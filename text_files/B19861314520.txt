 Under henvisning til § 5, stk. 1, i landbrugsministeriets regulativ af  

 6.december 1978 for undersøgelse af og attestudstedelse for tyre og stude,  

 der indsættes eller er opstaldet på en tyrestation som ændret ved  

 landbrugsministeriets regulativ af 13. maj 1980, samt til derom truffet  

 aftale kan veterinærdirektoratet på nedennævnte betingelser godkende  

 avlsstationerne »Aalestrup« og Stradebrogård' samt avlsstationen  

 »Egtved« med de til individprøvning eller andre forsøg end  

 individprøvning opstaldede kalve som »tyreopdrætningscentraler«.
1. En tyr, der indsættes på en tyreopdrætningscentral,  

 skal være ledsaget af en sundhedsattest, som er udstedt af en dyrlæge på den  

 til enhver tid af veterinærdirektoratet godkendte formular.
Af attesten skal  

 bl.a. fremgå, at tyren hidrører fra en besætning, som inden for de sidste 3  

 år har bestået een af veterinærdirektoratet anerkendt undersøgelse for  

 enzootisk leukose, eller fra en anden »tyreopdrætningscentral«  

 eller fra en »recipientcentral«, der er godkendt af  

 veterinærdirektoratet.
 Såfremt den nødvendige leukoseundersøgelse i de besætninger, hvorfra tyre,  

 der indsættes på en tyreopdrætningscentral, hidrører, ikke på forhånd er  

 foretaget, afholder det offentlige udgifterne til såvel udtagelse som  

 laboratoriemæssig undersøgelse af de påkrævede blodprøver, jfr.  

 veterinærdirektoratets skrivelse af 17. juni 1982, j.nr. 135-43 /82 til  

 samtlige praktiserende dyrlæger.
Af attesten skal desuden fremgå, at en tyr, der indsættes på en  

 tyreopdrætningscentral ved undersøgelse på Statens veterinære  

 serumlaboratorium, Bülowsvej 27, 1870 Frederiksberg C. af en blodprøve  

 ikke har vist reaktion for IBR-virusinfektion og har vist negativ reaktion  

 ved en serologisk undersøgelse for enzootisk leukose.
Blodprøven må tidligst  

 udtages 3 uger, før indsættelsen finder sted.
 2. En tyreopdrætningscentral og samtlige derpå værende  

 tyre skal stå under sundhedsmæssigt tilsyn af een af veterinærdirektoratet  

 dertil godkendt dyrlæge (den tilsynsførende dyrlæge). Når den tilsynsførende  

 dyrlæge på grund af ferie, sygdom eller lignende er forhindret i selv at  

 udføre tilsynet, kan dette overlades til en stedfortrædende dyrlæge efter  

 aftale med veterinærdirektoratets 3. kontor.
3. Tyre, der indsættes på en af de ovennævnte 3  

 tyreopdrætningscentraler, skal, inden de bringes i kontakt med de i den  

 ordinære stald opstaldede dyr, holdes isoleret i den på den pågældende  

 tyreopdrætningscentral etablerede og af veterinærdirektoratet godkendte  

 isolationsstald, indtil de ved undersøgelse på Statens veterinære  

 serumlaboratorium, Bülowsvej 27, 1870 Frederiksberg C. af en blodprøve  

 ikke har vist reaktion for IBR-virusinfektion.
De pågældende blodprøver må  

 tidligst udtages og indsendes af avlsstationens tilsynsførende dyrlæge 18  

 dage efter, at det sidste dyr er indsat isolationsstalden.
Såfremt der herved  

 blandt de i isolationsstalden indsatte tyre påvises reaktion for  

 IBR-virusinfektion, udsættes den/de pågældende reagent/er, og de i  

 isolationsstalden tilbageblevne tyre underkastes tidligst 18 dage efter  

 udsættelsen en fornyet undersøgelse for IBR ved udtagelse og indsendelse af  

 blodprøver.
Indsættelse i den ordinære stald må i så fald først finde sted  

 efter indhentet tilladelse fra veterinærdirektoratets 3. kontor.
4. Den tilsynsførende dyrlæge skal straks underrettes,  

 såfremt nogen af opdrætningscentralens tyre ved forstyrrelse af  

 almenbefindendet eller på anden måde viser tegn på sygdom.
Herunder skal  

 specielt påagtes smitsomme sygdomme.
De af dyrlægen givne instruktioner  

 vedrørende eventuel isolation, behandling m.v. skal efterkommes.
5. Veterinærdirektoratet fører i fornødent omfang  

 tilsyn med opdrætningscentralen, herunder med sundhedstilstanden blandt de  

 opstaldede dyr.
De til opdrætningscentralen knyttede funktionærer skal give  

 direktoratets repræsentant de af denne ønskede oplysninger om virksomhedens  

 arbejde.
6. Inden en tyr kan overføres fra en  

 tyreopdrætningscentral til en tyrestation, skal tyren ved en blodprøve, der  

 er udtaget tidligst 3 uger, inden overførslen finder sted, være undersøgt  

 serologisk for IBR, enzootisk leukose og brucellose, samt virologisk for BVD.  

 Overførsel må kun finde sted, såfremt der ved denne undersøgelse ikke påvises  

 reaktion for IBR, enzootisk leukose eller brucellose og ikke påvises  

 BVD-virus.
Ovennævnte blodprøve skal indsendes til Statens veterinære  

 serumlaboratorium, Bülowsvej 27, 1870 Frederiksberg C.
Tyren skal  

 endvidere, inden overførsel kan finde sted, have udvist negativ reaktion ved  

 en tuberkulinprøve, der tidligst må foretages 3 uger inden overførslen.  

 Såfremt der ved ovennævnte undersøgelser påvises reaktion for IBR, enzootisk  

 leukose, brucellose eller tuberkulose, eller der påvises BVD-virus, afgøres  

 det nærmere forløb af veterinærdirektoratet.
Ved overførslen skal tyren være  

 ledsaget af en af den tilsynsførende dyrlæge eller dennes stedfortrædende  

 dyrlæge udstedt sundhedsattest på den til enhver tid af veterinærdirektoratet  

 godkendte formular, og hvoraf bl.a. skal fremgå datoerne for foretagelse af  

 ovennævnte prøver, samt at tyren hidrører fra en godkendt  

 tyreopdrætningscentral.
Tyre fra en tyreopdrætningscentral, der omsættes til  

 levebrug på anden vis end ved indsættelse på en tyrestation, skal være  

 ledsaget af en af en dyrlæge udfærdiget sundhedsattest udstedt på den til  

 enhver tid af veterinærdirektoratet godkendte attestformular, som anvendes  

 ved indsættelse af tyre på en tyrestation, og hvoraf fremgår, at tyren  

 tidligst 3 uger før attestudstedelsen er blodprøveundersøgt for IBR med  

 negativt resultat.
7. Sædopsamling må kun foretages i  

 undersøgelsesøjemed, og de opstaldede tyre må ikke anvendes til naturlig  

 bedækning.
Uanset alder kan tyre fra individprøve på omhandlede  

 tyreopdrætningscentraler overføres direkte til en tyrestation uden at være  

 undersøgt for infektion med vibrio fetus og trichomonas foetus.
Såfremt de  

 til undersøgelse for vibriose og trichomoniasis nødvendige prøver udtages på  

 og indsendes fra en tyreopdrætningscentral, kan overførsel til en tyrestation  

 finde sted, inden undersøgelsesresultatet foreligger på betingelse af, at  

 resultatet fremsendes til modtagertyrestationens tilsynsførende dyrlæge, så  

 snart det foreligger.
 8. På en tyreopdrætningscentral må ikke findes andre  

 klovbærende dyr end de til individprøve eller andre forsøg end individprøve  

 indsatte tyre.
 9. I en tyreopdrætningscentrals stalde må ikke findes  

 andre dyr end de opstaldede tyre.
10. En tyreopdrætningscentrals drift skal i videst  

 muligt omfang foregå således, at dyrebestanden beskyttes mod indslæbning af  

 overførbare lidelser.
I isolationsstalden skal der anvendes særskilte  

 redskaber, og det bør tilstræbes at undgå at anvende samme personale til  

 pasning af dyrene i isolationsstalden og dyrene i de ordinære stalde.
Inden  

 adgang til isolationsstalden og når isolationsstalden forlades, skal  

 personalet vaske hænder, og under arbejde i isolationsstalden skal personalet  

 være iført overtrækstøj og fodtøj, der efterlades i stalden.
Angående besøg  

 på opdrætningscentralen henvises til de af veterinærdirektoratet til enhver  

 tid angivne retningslinier, og besøg i centralens stalde må kun finde sted,  

 når aftale derom er truffet med driftslederen eller en repræsentant for  

 denne.
Besøgende må ikke få adgang til isolationsstalden.
Ved fare for  

 indslæbning af epizootiske sygdomme, kan den tilsynsførende dyrlæge forbyde  

 alle besøgende adgang.
11. Forskrifterne træder i kraft den 1. maj 1986 og  

 afløser forskrifter j.nr.
A 842 II og III /79 af 27. marts 1979.
 P.V.V.
