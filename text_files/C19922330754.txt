Skrivelse  

 om udarbejdelse af lovbekendtgørelser På baggrund af en henvendelse af 5. september 1991 til  

 Folketingets Formand fra Folketingsmedlem Knud Glønborg om at forbedre  

 folketingsmedlemmers mulighed for at skabe sig et overblik over, hvad der er  

 gældende lov, har Folketingets Formand ved skrivelse af 30. september 1991  

 anmodet  

 justitsministeren om at overveje muligheden af at øge hyppigheden af  

 udstedelsen af lovbekendtgørelser begrundet i, at det er et reelt problem for  

 både medlemmerne af Folketinget og borgerne i almindelighed at finde ud af,  

 hvad der er gældende lov.
Justitsministeren har ved skrivelse af 8. oktober 1991 til  

 Folketingets Formand erklæret sig enig i, at det er overordentlig vigtigt, at  

 der består en let adgang for Folketingets medlemmer, administrative  

 myndigheder  

 og borgerne til at danne sig et overblik over et konkret lovområde.
Det  

 understreges imidlertid samtidig, at det er det enkelte ministerium, som er  

 ansvarlig for udstedelse af lovbekendtgørelser og som har denne forpligtelse  

 til at give Folketinget, myndighederne og borgerne en let adgang til det  

 enkelte lovområde.
 Samtidig oplyste justitsministeren, at Justitsministeriet,  

 Sekretariatet for Retsinformation, hvor der er lejlighed hertil, vil gøre  

 ministerierne opmærksom på de synspunkter vedrørende udstedelsen af  

 lovbekendtgørelser som Folketingets Formand og justitsministeren deler.
 Endvidere blev Sekretariatet på  

 Retsinformationsrådets  

 25. møde den 21. oktober 1991 anmodet om at tilskrive ministerierne med  

 henstilling om i videst muligt omfang at tilrettelægge de administrative  

 rutiner i forbindelse med  

 lovsagers  

 forberedelse  

 således, at en lovbekendtgørelse  eller subsidiært en  

 datasammenskrivning   

 foreligger udarbejdet samtidig med det vedtagne lovforslag og senest ved dets  

 stadfæstelse.
Udstedelsen af lovbekendtgørelser er tillige et udtryk for en  

 kvalitativ regelforenkling, eftersom det formindsker mængden af love,  

 ændringslove og lovbekendtgørelser, der skal gennemses for at udfinde  

 gældende  

 ret.
Den udvikling i lovgivningskompleksiteten, der har kunnet konstateres de  

 seneste år, karakteriseret ved en øget anvendelse af samlelove og vedtagelse  

 af  

 flere ændringslove til samme lov samtidig, intensiverer i sig selv behovet  

 for  

 en hurtig og løbende udstedelse af lovbekendtgørelser.
I Retsinformationssammenhæng vil indlægning af en  

 lovbekendtgørelse endvidere medføre, at den indarbejdede lov og  

 lovændringerne  

 overføres til de historiske baser.
I basen med aktuelle love vil lovområdet  

 således alene være repræsenteret af den sidst udstedte lovbekendtgørelse.
I  

 relation til Finansministeriets og Sekretariatets løbende analyser i  

 regelsaneringsmæssig sammenhæng ved hjælp af Retsinformation, vil udstedelsen  

 af lovbekendtgørelser således bevirke et fald i mængden af love i aktuel  

 base.  

 Samme virkning har indlægning af datasammenskrivninger ikke.
Sekretariatet skal anbefale, at der ved bestilling af sætning  

 af lovbekendtgørelser til J.
H.
Schultz Grafisk A/S gives besked om, at  

 satsen  

 skal gemmes.
På grundlag af denne sats vil der nemmere og billigere kunne  

 fremstilles en ny lovbekendtgørelse, når det igen bliver aktuelt at revidere  

 lovbekendtgørelsen.
Det kan i øvrigt oplyses, at J.
H.
Schultz Grafisk A/S i  

 øjeblikket kun er forpligtet til at gemme satser 2 måneder uden beregning  

 herfor.
Opbevaring for en længere periode skal aftales med trykkeriet og der  

 betales særskilt et mindre beløb herfor.
 Endvidere vil en lovbekendtgørelse kunne sættes på grundlag af  

 en udskrift fra Retsinformation af en datasammenskrivning, eller af en  

 tidligere lovbekendtgørelse med fornødne rettelser, frem for udfærdigelse af  

 nyt manuskript.
 Sekretariatet for Retsinformation skal således foranlediget  

 samt på baggrund af det store antal love, der blev vedtaget i december,  

 hvoraf  

 2/3 er ændringslove, herunder love der samtidig ændrer i flere love,  

 henstille  

 til ministerierne om at øge hyppigheden af udstedelsen af lovbekendtgørelser  

 af  

 hensyn til Folketinget, de  

 retsanvendende  

 myndigheder  

 og borgernes mulighed for på en nem måde at danne sig et overblik over et  

 givent  

 lovområde.
