Bekendtgørelse om  

 Ankenævnet for Søfartsforhold (Forretningsorden) I medfør af § 21 i lov  

 om sikkerhed til søs, jf. lovbekendtgørelse nr. 627 af 26 juli 2002, som  

 ændret  

 ved lov nr. 1173 af 19. december 2003, fastsættes:
§ 1.  

  

 Ankenævnet for Søfartsforhold behandler klager over afgørelser, i det  

 omfang det er fastsat ved eller i henhold til 1)  

 	  

 lov om skibes besætning, 2)  

 	  

 lov om sikkerhed til søs, 3)  

 	  

 lov om dykkerarbejde og dykkermateriel, 4)  

 	  

 søloven, 5)  

 	  

 sømandsloven  

 og 6)  

 	  

 lov om beskyttelse af havmiljøet.
Stk. 2.  

  

 Klagefristen for de i  

 stk. 1 nævnte afgørelser er 4 uger.
Ankenævnet kan se bort fra fristen, når  

 der  

 er særlig grund hertil.
 Stk. 3.  

  

 Ankenævnets adresse  

 er Ankenævnet for Søfartsforhold, c/o Søfartsstyrelsen, Vermundsgade 38 C,  

 2100  

 København Ø.
§ 2.  

  

 Ankenævnet for Søfartsforhold består af en af økonomi- og  

 erhvervsministeren udnævnt formand, en stedfortræder for denne samt et antal  

 sagkyndige medlemmer, der beskikkes for en periode af 4 år.
Der kan ikke  

 udpeges medlemmer, som er bemyndiget til at træffe beslutninger eller  

 afgørelser,  

 der kan indbringes for nævnet.
 Stk. 2.  

  

 Danmarks  

 Fiskeriforening indstiller 2 medlemmer og Danmarks Rederiforening,  

 Bilfærgernes  

 Rederiforening, Rederiforeningen for mindre Skibe, Rederiforeningen af 1895  

 indstiller i forening 12 medlemmer med teknisk eller nautisk sagkundskab.
 Stk. 3.  

  

 Danske Maritime  

 (Skibsværftsforeningen) indstiller 2 medlemmer med teknisk sagkundskab.
 Stk. 4.  

  

 Fagligt Fælles  

 Forbund, Sømændenes Forbund, Metal Søfart, Dansk Navigatørforening (Søfartens  

 Ledere),  

 Maskinmestrenes Forening, Dansk Sø-Restaurations Forening,  

 RestaurationsBranchens  

 Forbund og Radiotelegrafistforeningen af 1917 indstiller hver 2 medlemmer med  

 teknisk eller nautisk sagkundskab.
 Stk. 5.  

  

 Sundhedsstyrelsen  

 indstiller 2 medlemmer med søfartsmedicinsk sagkundskab.
Stk. 6.  

  

 Personer, som er  

 fyldt 67 år, kan ikke beskikkes som medlemmer af nævnet, men kan virke til de  

 fylder 70 år.
Formandskabets og nævnets øvrige medlemmer kan genbeskikkes.
 Stk. 7.  

  

 Formanden og  

 stedfortræderen for denne skal være dommere.
 § 3.  

  

 Formandskabet tilrettelægger nævnets arbejde og drager omsorg for  

 indkaldelse til møder, leder møderne og sørger for, at arbejdet udføres på en  

 hensigtsmæssig måde, herunder at klager vedrørende tilbageholdelse af skibe  

 og  

 anløbsforbud behandles hurtigst muligt.
 Stk. 2.  

  

 Søfartsstyrelsen  

 stiller sekretariatsbistand til rådighed for nævnet.
 Stk. 3.  

  

 Søfartsstyrelsen  

 afholder de med nævnets arbejde forbundne udgifter.
 § 4.  

  

 Såfremt formanden ikke bestemmer andet, deltager formanden eller dennes  

 stedfortræder samt 4 medlemmer ved den enkelte sags afgørelse, jf. dog stk. 2  

 og 3. Formanden udpeger under hensyn til den enkelte sags beskaffenhed de  

 medlemmer, der skal deltage i sagens behandling og afgørelse, således at den  

 fornødne sagkundskab er til stede.
 Stk. 2.  

  

 Ved behandling af de  

 sager, som er nævnt i § 16 i lov om skibes besætning, skal medlemmer  

 indstillet  

 af de søfarendes organisationer, inden for hvis tjenesteområde (dæk, maskine,  

 restauration eller radiobetjening) sagerne henhører samt et tilsvarende antal  

 indstillet af redernes organisationer deltage.
Stk. 3.  

  

 Ved behandling af  

 klager over afgørelser truffet af søfartslæger vedrørende søfarendes og  

 fiskeres egnethed til skibstjeneste deltager formanden eller dennes  

 stedfortræder samt to medlemmer i den enkelte sags afgørelse.
Et af disse  

 medlemmer skal besidde søfartsmedicinsk sagkundskab.
 Stk. 4.  

  

 Ved behandling af  

 sager, som nævnt i § 16, stk. 4, i lov om sikkerhed til søs, skal et ligeligt  

 antal medlemmer indstillet af henholdsvis de søfarendes organisationer, jf. §  

 2, stk. 4, og af redernes eller skibsværfternes organisationer, jf. § 2, stk.  

 2  

 og 3, deltage, såfremt den påklagede afgørelse vedrører anvendelsen af  

 Søfartsstyrelsens tekniske forskrift om arbejdsmiljø i skibe.
§ 5.  

  

 En klage har ikke opsættende virkning, medmindre dette er fastsat i anden  

 lovgivning eller bestemt af den myndighed, hvis afgørelse er påklaget.
Hvor  

 særlige grunde taler derfor, kan ankenævnet eller formanden på dets vegne dog  

 bestemme, at en klage tillægges opsættende virkning.
 Stk. 2.  

  

 Ankenævnets  

 afgørelser kan ikke indbringes for anden administrativ myndighed.
§ 6.  

  

 Ankenævnets behandling foregår på skriftligt grundlag.
Formanden kan dog  

 bestemme, at en sag skal forhandles mundtligt.
Formanden bestemmer formen for  

 den mundtlige forhandling, herunder i hvilken rækkefølge de mødende skal have  

 ordet, og hvornår forhandlingerne er afsluttet.
 § 7.  

  

 Ankenævnets behandling af sager, som er nævnt i § 16 i lov om skibes  

 besætning, behandles mundtligt.
Stk. 2.  

  

 Klageren og modparten  

 er berettiget til at procedere sagen for nævnet.
Anmodning herom fremsættes  

 samtidig med indgivelsen af klagen.
 Stk. 3.  

  

 Et nævnsmedlem kan  

 ikke i samme sag møde som nævnsmedlem og procedør.
 § 8.  

  

 I sager, der behandles mundtligt for nævnet, kan en repræsentant for den  

 myndighed, hvis afgørelse indklages, efter aftale med en formand for  

 ankenævnet, få adgang til ved møde for nævnet mundtligt at redegøre for de  

 enkelte sager, ligesom formanden kan indkalde særligt sagkyndige.
 § 9.  

  

 Offentligheden har ikke adgang til den mundtlige forhandling, medmindre  

 klageren og den indklagede myndighed er enige om det, og formanden efter  

 forhandling med de nævnsmedlemmer, som deltager i sagens behandling, tillader  

 det.
 Stk. 2.  

  

 I tilfælde, hvor der  

 finder procedure sted efter reglerne i § 6, stk. 2, er proceduren offentlig,  

 medmindre nævnets formand efter forhandling med parterne træffer anden  

 afgørelse.
 Stk. 3.  

  

 Om sager, hvor det er  

 besluttet efter reglerne i stk. 2, at procedure skal foregå offentligt, skal  

 der med mindst 3 dages varsel ske bekendtgørelse med angivelse af tid og sted  

 for sagens foretagelse, ved opslag på Søfartsstyrelsens hjemmeside  

  

 www.sofartsstyrelsen.dk  

.
 Stk. 4.  

  

 Nævnets interne  

 drøftelser og votering foregår for lukkede døre.
 § 10.  

  

 Nævnet har ret til at foretage undersøgelser om bord på skibe og  

 boreplatforme mv. i samme omfang som den myndighed, hvis afgørelse er  

 påklaget.  

 Såvel repræsentanter for myndigheden, som har truffet afgørelse, som skibets  

 reder og fører eller den for boreplatformen ansvarlige er berettiget til at  

 være til stede ved undersøgelsen og til at fremsætte bemærkninger.
Stk. 2.  

  

 I forbindelse med  

 behandling af en klagesag efter lov om beskyttelse af havmiljøet § 51, stk.  

 5,  

 indhenter nævnet en udtalelse om sagen fra en af miljø- og energiministeren  

 udpeget sagkyndig.
Såfremt der afgives en mundtlig udtalelse, skal det ske  

 overfor nævnet.
Stk. 3.  

  

 Nævnet kan endvidere  

 indhente de oplysninger og indberetninger, som sagen vedrører, fra den  

 myndighed, der har truffet afgørelse i den pågældende sag, samt iværksætte  

 undersøgelser og indhente yderligere oplysninger eller erklæringer fra  

 sagkyndige.
Der skal gives klageren og den indklagede adgang til at gøre sig  

 bekendt med det for nævnet foreliggende materiale, medmindre adgangen til  

 aktindsigt er begrænset i anden lovgivning.
 § 11.  

  

 Ankenævnet eller formanden på dets vegne kan afvise klager, der ikke er  

 omfattet af nævnets kompetence, er indgivet for sent, eller som er indgivet  

 af  

 en, der ikke er klageberettiget.
§ 12.  

  

 Ankenævnets afgørelser træffes ved stemmeflerhed med en begrundet  

 kendelse.
Hvert medlem, der er mødeberettiget i den enkelte sag, har én  

 stemme.  

 I sager, der behandles mundtligt, stemmer formanden sidst.
Formanden kan i  

 disse sager udsætte voteringen.
Stk. 2.  

  

 Når afgørelsen ikke  

 er enstemmig, skal stemmetallene angives.
Såfremt mindretallet ønsker det,  

 kan  

 en begrundelse for den manglende tilslutning til afgørelsen tillige angives i  

 kendelsen.
§ 13.  

  

 Over nævnets møder føres en protokol, der ved hvert mødes afslutning  

 underskrives af formanden og sekretæren.
I denne protokol angives tid og sted  

 for mødet, om nævnets medlemmer møder personligt eller ved stedfortræder,  

 sagens journal nr. med klagerens navn, de i sagen fremlagte dokumenter,  

 navnet  

 på personer, der er til stede som parter, på disses vegne eller til deres  

 bistand, og om proceduren er offentlig.
Endvidere skal protokollen indeholde  

 en  

 kort fremstilling af forhandlingerne med angivelse af parternes påstande,  

 anbringender og bevismateriale.
 Stk. 2.  

  

 Snarest muligt efter  

 en sags behandling i nævnet underrettes klageren og den myndighed, hvis  

 afgørelse er blevet påklaget, om kendelsen samt begrundelsen herfor.
 § 14.  

  

 Lovgivningens almindelige bestemmelser om tavshedspligt for personer, der  

 virker i offentlig tjeneste eller udfører opgaver for en offentlig myndighed,  

 finder anvendelse på ankenævnets medlemmer.
 § 15.  

  

 Bekendtgørelsen træder i kraft dagen efter offentliggørelse i Lovtidende.
 Stk. 2.  

  

 Bekendtgørelsen  

 finder anvendelse på sager, der er indkommet til Ankenævnet efter den 1.  

 april  

 2005.
 Stk. 3.  

  

 Sager, der er  

 indkommet til Tilbageholdelsesnævnet før den 1. april 2005, skal behandles  

 efter reglerne i bekendtgørelse nr. 254 af 11. april 2001 om forretningsorden  

 for Tilbageholdelsesnævnet.
 Stk. 4.  

  

 Sager, der er  

 indkommet til Besætningsnævnet før den 1. april 2005, skal behandles efter  

 reglerne i forretningsorden af 14. august 1985 for Besætningsnævnet.
 Stk. 5.  

  

 Sager, der er  

 indkommet til Helbredsnævnet før den 1. april 2005, skal behandles efter  

 reglerne  

 i bekendtgørelse nr. 230 af 30. marts 2001 om forretningsorden for  

 Helbredsnævnet for søfarende og fiskere.
 Stk. 6.  

  

 Bekendtgørelse nr.  

 155 af 10. marts 2005 om Ankenævnet for Søfartsforhold ophæves.
