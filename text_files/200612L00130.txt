Fremsat den 31. januar 2007 af  

 justitsministeren (Lene Espersen) Forslag til Lov  

 om ændring af konkursloven (Hurtigere  

 behandling af konkursboer) § 1 I konkursloven, jf. lovbekendtgørelse nr. 118 af 4.  

 februar 1997, som senest ændret ved § 3 i lov nr. 538 af 8. juni 2006,  

 foretages følgende ændringer:
 1.  

  

 I  

  

 § 110, stk. 1,  

  

 indsættes efter 1.  

 pkt.:
»Kurator skal fremme boets behandling mest muligt.« 2.  

  

 I  

  

 § 125, stk. 1,  

  

 indsættes efter »til«:  

 »skifteretten og til«.
 3.  


  

 § 125, stk. 2, 1. pkt.,  

  

 affattes  

 således:
»Så snart de fornødne oplysninger er tilvejebragt, og senest 4  

 måneder efter, at konkursdekretet er afsagt, sender kurator en statusoversigt  

 samt en redegørelse for de vigtigste årsager til konkursen til skifteretten  

 og  

 til fordringshaverne.« 4.  

  

 I  

  

 § 125, stk. 2,  

  

 indsættes som  

  

 3.  

  

 og  

  

 4. pkt.  

  

 :
»Kurator sender endvidere samtidig en redegørelse til skifteretten  

 og til fordringshaverne for, hvilke opgaver kurator indtil videre har  

 varetaget, med oplysninger om den tid, der er medgået til udførelsen af de  

 enkelte opgaver, og om, hvornår opgaverne er udført.
Redegørelsen skal  

 desuden  

 indeholde oplysning om, hvorpå boet beror, og om muligt hvornår det forventes  

 afsluttet.« 5.  

  

 I  

  

 § 125, stk. 3, 1. pkt.,  

  

 indsættes  

 efter »til«: »skifteretten og til«.
 6.  

  

 I  

  

 § 125, stk. 3,  

  

 indsættes efter nr. 2  

 som nyt nummer:
 »3)  

 	  

 oplysning om, hvilke  

 opgaver kurator har varetaget siden den senest afgivne redegørelse, om den  

 tid,  

 der er medgået til udførelsen af de enkelte opgaver, og om, hvornår opgaverne  

 er udført,«.
 Nr. 3 og 4 bliver herefter nr. 4 og 5.
 7.  


  

 § 126, stk. 1,  

  

 ophæves og i stedet  

 indsættes:
 »Senest samtidig med udsendelsen til fordringshaverne sender  

 kurator den information, der er nævnt i § 124 og § 125,  

 stk. 4,  

 til skifteretten.
Stk. 2.  

  

 Skifteretten kan til enhver tid afkræve kurator yderligere oplysninger om  

 boets  

 forhold, herunder yderligere oplysninger om, hvorpå boet beror.
Skifteretten  

 kan uanset fristreglerne i § 125, stk. 2 og 3, pålægge kurator at  

 udarbejde statusoversigt eller redegørelser efter § 125, stk. 2 og  

 3,  

 inden for en af skifteretten fastsat frist.
Skifteretten kan endvidere  

 pålægge  

 kurator at foretage det fornødne til fremme af boets behandling og slutning  

 inden for en af skifteretten fastsat frist.« Stk. 2 og 3 bliver herefter stk. 3 og 4.
 8.  

  

 Efter  

  

 § 127  

  

 indsættes:
»  

 § 127 a.  

  

 Skyldneren  

 eller en fordringshaver kan forlange, at skifteretten benytter sine  

 beføjelser  

 efter § 126, stk. 2, og at skifteretten fastsætter tidspunktet for  


  

 afholdelse af skiftesamling efter konkurslovens  

 § 143 eller § 150, hvis det er nødvendigt på grund af kravet i  

 artikel 6 i Den Europæiske Menneskerettighedskonvention om behandling af  

 sagen  

 inden for en rimelig frist.« 9.  

  

 I  

  

 § 128, 1. pkt.,  

  

 ændres »3 måneder« til: »4  

 uger«.
 10.  


  

 § 131, stk. 3,  

  

 affattes således:
»Stk. 3.  

  

 Indstilles  

 en fordring eller andet krav ikke til anerkendelse som anmeldt, skal kurator  

 ved anbefalet brev eller på anden betryggende måde give fordringshaveren  

 meddelelse herom og om tid og sted for det møde, hvori fordringen eller  

 kravet  

 prøves, samt om fristen for eventuelt sagsanlæg efter § 133,  

 stk. 1.« 11.  

  

 I  

  

 § 133, stk. 1,  

  

 ændres »3 måneder«  

 til: »4 uger«.
 12.  

  

 I  

  

 § 134  

  

 indsættes efter stk. 1 som nyt  

 stykke:
»Stk. 2.  

  

 Hvis  

 forholdene taler for det, kan skifteretten af hensyn til en forestående  

 udlodning fastsætte en frist for anmeldelse af fordringer og andre krav.  

 Beslutning herom bekendtgøres i Statstidende med mindst to ugers varsel.  

 Fordringer og andre krav, der anmeldes efter den fastsatte frist, tages ikke  

 i  

 betragtning ved udlodningen.« Stk. 2 bliver herefter stk. 3.
 13.  

  

 I  

  

 § 143, stk. 1,  

  

 ændres »på første  

 skiftesamling eller« til: »snarest muligt«.
 14.  

  

 I  

  

 § 150, stk. 2,  

  

 ændres to steder  

 »§ 134, stk. 2,« til: »§ 134, stk. 3,«.
 15.  


  

 § 239, stk. 1,  

  

 affattes således:
»Skifteretten fastsætter vederlag til kurator, skifterettens  

 medhjælper og tilsyn efter en konkret bedømmelse på grundlag af en begrundet  

 indstilling fra de pågældende.
Indstillingen skal indeholde oplysninger om  

 den  

 tid, der er medgået til udførelsen af de enkelte opgaver, som de pågældende  

 har  

 varetaget, og om, hvornår opgaverne er udført.« 16.  

  

 I  

  

 § 239  

  

 indsættes efter stk. 1 som nyt  

 stykke:
»Stk. 2.  

  

 Fastsættelsen af vederlaget skal ske ud fra en samlet vurdering af det  

 udførte  

 arbejde.
Ved vurderingen skal der navnlig tages hensyn til arbejdets omfang  

 og  

 boets beskaffenhed, det med arbejdet forbundne ansvar og det under de givne  

 omstændigheder opnåede resultat.« Stk. 2-4 bliver herefter stk. 3-5.
§ 2 Stk. 1.  

  

 Loven træder i kraft den 1. juli  

 2007.
 Stk. 2.  

  

 Den hidtil  

 gældende bestemmelse i konkurslovens § 133, stk. 1, finder fortsat  

 anvendelse for behandlingen af konkursboer, hvor det i bestemmelsen  

 omhandlede  

 møde har fundet sted før lovens ikrafttræden.
§ 3 Loven gælder ikke for Færøerne og Grønland, men kan ved  

 kongelig anordning sættes i kraft for disse landsdele med de afvigelser, som  

 de  

 særlige færøske og grønlandske forhold tilsiger.
Bemærkninger til lovforslaget Almindelige bemærkninger 1. Indledning Formålet med lovforslaget er at sikre en hurtigere og mere  

 effektiv behandling af konkursboer.
Bobehandlingen i forbindelse med en  

 konkurs  

 skal være grundig og forsvarlig, men af hensyn til bl.a. skyldneren,  

 kreditorerne  

 og den generelle tillid til insolvensbehandlingssystemet er det væsentligt,  

 at  

 behandlingen ikke trækker længere ud, end det er nødvendigt.
 For at sikre en hurtigere og mere effektiv bobehandling  

 lægges der med lovforslaget navnlig op til, at skifteretten får en ny  

 tilsynsrolle i forhold til bobehandlingen, så det sikres, at der føres et  

 skærpet og løbende tilsyn med behandlingen af det enkelte konkursbo, herunder  

 at behandlingen af boet fremmes mest muligt, og at de enkelte  

 sagsbehandlingsskridt foretages, så snart det i et konkursbo er muligt og  

 forsvarligt.
 Lovforslaget indeholder følgende hovedpunkter:
   

 	  

 Skifteretten får  

 nye tilsynsbeføjelser, så skifteretten i videre omfang kan pålægge kurator at  

 foretage det nødvendige for at fremme og afslutte bobehandlingen.
   

 	  

 Kravet til  

 indholdet af de redegørelser mv., som kurator efter konkursloven skal afgive  

 undervejs i bobehandlingen, skærpes, og skifteretten bliver adressat for  

 disse  

 redegørelser mv.
   

 	  

 Det kommer til at  

 fremgå af konkursloven, at kurator er forpligtet til at fremme bobehandlingen  

 mest muligt.
   

 	  

 Om kurator har  

 fremmet bobehandlingen, skal indgå i den vurdering af kvaliteten af kurators  

 arbejde, som skifteretten bl.a. skal foretage i forbindelse med fastsættelsen  

 af kurators vederlag.
   

 	  

 Fristerne i  

 konkursloven for at anmelde krav i konkursboet og for at anlægge retssag om  

 krav, som afvises af kurator, nedsættes fra 3 måneder til 4 uger.
 Lovforslaget bygger på Konkursrådets betænkning nr.  

 1484/2006 om hurtigere behandling af konkursboer (herefter »betænkningen«) og  

 svarer i det væsentlige til Konkursrådets lovudkast.
2. Lovforslagets baggrund 2.1.  

  

 Justitsministeriet anmodede i februar 2006 Konkursrådet om en udtalelse om  

 initiativer, der kan føre til en hurtigere behandling af konkursboer.  

 Baggrunden herfor var, at der i forbindelse med arbejdet i  

 Globaliseringsrådet  

 blev rejst spørgsmål om konkursbehandlingen i et iværksætterperspektiv,  

 herunder navnlig varigheden af konkursbehandlingen.
Det anføres i anmodningen til Konkursrådet, at det kan  

 hæmme lysten til at starte egen virksomhed, hvis en iværksætter risikerer at  

 hænge fast i gammel gæld mange år efter et økonomisk sammenbrud, og det  

 anføres, at reglerne om gældsafvikling har betydning for mulighederne for at  

 starte ny virksomhed som iværksætter efter et kuldsejlet forsøg.
Anmodningen  

 til Konkursrådet var ikke begrænset til alene at vedrøre hurtigere behandling  

 af konkursboer i relation til iværksættere, men vedrørte den tidsmæssige  

 udstrækning af bobehandlingen generelt.
Konkursrådet blev samtidig anmodet om  

 at overveje, om der på konkursområdet bør udformes vejledende takster for  

 vederlæggelsen af kurator.
2.2.  

  

 Konkursloven  

 indeholder ikke nogen absolut frist for afslutningen af behandlingen af et  

 konkursbo.
Den tidsmæssige udstrækning af de enkelte sagsbehandlingsskridt  

 bestemmes imidlertid i nogen grad af en række lovbestemte frister vedrørende  

 bobehandlingen fra konkursdekretets afsigelse til boets afslutning, jf. pkt.  

 3.1.1 nedenfor.
Andre forhold kan også have indvirkning på bobehandlingens  

 længde, f.eks. retssager anlagt af eller imod boet, undersøgelser af mulige  

 strafbare forhold, vanskeligheder med at afhænde boets aktiver og andre  

 praktiske problemer, herunder f.eks. hvornår Lønmodtagernes Garantifond har  

 mulighed for at opgøre krav på feriepenge.
 Med henblik på at indhente nærmere oplysninger om den  

 faktiske varighed af behandlingen af konkursboer har Justitsministeriet og  

 Konkursrådet  

 foretaget en gennemgang af samtlige sager, hvor der er afsagt konkursdekret  

 ved  

 Sø- og Handelsretten i København i henholdsvis 2000 og 2001. Konkursrådet  

 anfører, at de to undersøgelser efterlader det indtryk, at bobehandlingen  

 nemt  

 kan strække sig over et par år, også i sager, der afsluttes efter  

 konkurslovens  

 § 143, stk. 1, dvs. boer, hvor der ikke er midler ud over, hvad der  

 medgår til dækning af boets omkostninger.
Gennemgangen af sager fra 2000 viste, at den gennemsnitlige  

 sagsbehandlingstid for samtlige afsluttede sager var 21,3 måneder.
Den  

 gennemsnitlige sagsbehandlingstid var lidt længere, hvor skyldneren var et  

 selskab (24 måneder), og lidt kortere, hvor skyldneren var en person (18,5  

 måneder). Den gennemsnitlige sagsbehandlingstid for samtlige afsluttede  

 sager,  

 der blev afsluttet efter konkurslovens § 143, stk. 1, var for  

 selskaber 21,6 måneder og lidt kortere, hvor skyldneren var en person (17,5  

 måneder).
Undersøgelsen for 2001 viste, at den gennemsnitlige  

 sagsbehandlingstid for samtlige afsluttede sager var 22 måneder.
Den  

 gennemsnitlige sagsbehandlingstid var også her lidt længere, hvor skyldneren  

 var et selskab (22,6 måneder) og kortere, hvor skyldneren var en person (17,3  

 måneder). Den gennemsnitlige sagsbehandlingstid for samtlige afsluttede  

 sager,  

 der blev afsluttet efter konkurslovens § 143, stk. 1, var for  

 selskaber  

 19,6 måneder og noget kortere, hvor skyldneren var en person (13 måneder).
Konkursrådet anfører bl.a. på baggrund af disse  

 undersøgelser, at det må antages, at bobehandlingen i dag ikke i alle  

 tilfælde  

 foregår så hurtigt og effektivt, som det er muligt under hensyntagen til, at  

 der skal være den fornødne kvalitet i behandlingen.
Der er dog efter  

 Konkursrådets opfattelse ikke belæg for at antage, at sagsbehandlingstiden  

 generelt  

 er et problem, der har stor praktisk betydning.
Konkursrådet anfører, at det  

 således er yderst sjældent, at spørgsmål om varigheden af bobehandlingen  

 rejses  

 over for skifteretten af den konkursramte eller af kreditorerne.
For  

 kreditorernes vedkommende skyldes dette formentlig, at den reelle interesse  

 typisk ikke knytter sig til udlodningen af en ofte meget begrænset dividende  

 og  

 tidspunktet herfor, men til den skatte- og afgiftsmæssige afskrivning af  

 fordringen, der i langt de fleste tilfælde vil være foretaget længe inden  

 boets  

 slutning.
Konkursrådet finder imidlertid, at ordensmæssige hensyn, hensynet  

 til  

 den generelle tillid til insolvensbehandlingssystemet og hensynet til så vidt  

 muligt at forebygge potentielle skadevirkninger i enkeltsager med vægt taler  

 for, at det søges sikret, at bobehandlingen foregår så hurtigt og effektivt,  

 som det  under hensyntagen til, at der skal være den fornødne kvalitet  

 i  

 behandlingen  er muligt.
Heller ikke i forhold til et iværksætterperspektiv vurderer  

 Konkursrådet, at der er belæg for at antage, at sagsbehandlingstiden generelt  

 er et stort problem.
Rådet bemærker, at der efter den ændring, der blev  

 foretaget  

 af konkurslovens § 232 ved lov nr. 365 af 24. maj 2005 (revision af  

 reglerne om gældssanering), er åbnet mulighed for, at kendelse om  

 gældssanering  

 efter reglerne i konkurslovens kapitel 29 om gældssanering i forbindelse med  

 konkurs (der navnlig er rettet mod konkursramte erhvervsdrivende) kan  

 afsiges,  

 allerede før boet sluttes.
Efter forarbejderne til bestemmelsen vil den  

 navnlig  

 kunne anvendes i tilfælde, hvor behandlingen af konkursboet er særlig  

 langvarig, og hvor behandlingen beror på enkelte udestående spørgsmål,  

 herunder  

 f.eks. udfaldet af en retssag.
Det er dog en forudsætning, at skyldnerens  

 forhold i øvrigt er tilstrækkeligt afklarede, så afgørelsen i  

 gældssaneringssagen kan træffes på et forsvarligt grundlag.
 For at få et indtryk af, hvilke forhold der i praksis  

 angives som årsag til, at behandlingen af et konkursbo trækker ud, har  

 Konkursrådet gennemgået en række kuratorredegørelser efter konkurslovens  

 § 125, stk. 3, i nogle tilfældigt udvalgte sager, hvor der er  

 afsagt  

 konkursdekret ved Sø- og Handelsretten i 2001.
Konkursrådet anfører, at gennemgangen efterlader et indtryk  

 af, at det ikke er usædvanligt, at flere på hinanden følgende redegørelser i  

 samme sag har identisk eller stort set identisk indhold.
Det synes heller  

 ikke  

 at være helt usædvanligt, at det i stort set samtlige redegørelser i et bo,  

 der  

 efter op til flere års sagsbehandling sluttes efter konkurslovens § 143,  

 stk. 1 (dvs. at der ikke i boet er midler ud over, hvad der medgår til  

 dækning  

 af omkostningerne), gentagne gange blot er anført, at der ikke er aktiver i  

 boet, hvorfor dette vil blive sluttet efter § 143, stk. 1, og at  

 afslutningen af boet nu beror på udarbejdelse af boregnskab.
Samlet set  

 indikerer  

 gennemgangen efter Konkursrådets opfattelse, at det ikke kun rent  

 undtagelsesvis forekommer, at konkursboer, og måske navnlig boer, der sluttes  

 efter § 143, stk. 1, i længere perioder reelt ligger stille, uden  

 at  

 dette kan begrundes ud fra forholdene i de enkelte boer.
 Efter Konkursrådets opfattelse kan det på denne baggrund  

 være velbegrundet at overveje, hvilke tiltag der vil kunne medvirke til at  

 sikre en hurtigere og mere effektiv bobehandling, hvor sagsbehandlingstiden  

 ikke trækker længere ud end nødvendigt, jf. herom pkt. 3 nedenfor.
 Der henvises til betænkningen side 41 ff.
2.3.  

  

 Justitsministeriet er enig i Konkursrådets generelle overvejelser om behovet  

 for initiativer, der kan føre til en hurtigere og mere effektiv bobehandling  

 samtidig med, at der naturligvis fortsat skal være den fornødne grundighed og  

 kvalitet i bobehandlingen.
Det gælder, selv om bobehandlingens varighed i  

 praksis ikke generelt synes at udgøre et stort problem, i hvert fald bedømt  

 ud  

 fra i hvilket omfang spørgsmålet rejses over for skifteretterne ved  

 behandlingen af konkrete konkursboer.
Med hensyn til lovforslagets nærmere  

 udformning henvises til pkt. 3 nedenfor.
3. Lovforslagets hovedindhold 3.1. Bobehandlingen og fristerne for de  

 enkelte sagsbehandlingsskridt 3.1.1. Gældende ret Et konkursbo er etableret, når skifteretten har afsagt  

 konkursdekret.
Straks efter dekretets afsigelse udpeger skifteretten en eller  

 flere kuratorer, jf. konkurslovens § 107, og en bekendtgørelse om  

 konkursen kundgøres i Statstidende, jf. konkurslovens § 109,  

 stk. 1.
Efter konkurslovens § 108 kan skifteretten i  

 forbindelse med afsigelse af konkursdekretet bestemme, at der skal indkaldes  

 til skiftesamling til valg af kurator og eventuelt kreditorudvalg.
Det vil  

 navnlig være aktuelt, hvis det på forhånd kan forventes, at en fordringshaver  

 vil fremsætte begæring herom, eller hvis skifteretten på grund af boets  

 størrelse eller beskaffenhed finder det påkrævet.
Indkalder skifteretten til  

 skiftesamling, er fristen for afholdelse af skiftesamlingen 3 uger regnet fra  

 bekendtgørelsen om konkurs.
Skiftesamling til valg af kurator og  

 kreditorudvalg  

 skal i øvrigt indkaldes, hvis kurator eller en fordringshaver begærer det.
En  

 sådan  

 begæring skal fremsættes skriftligt over for skifteretten senest 3 uger efter  

 bekendtgørelsen om konkurs, og skiftesamlingen skal holdes inden 3 uger fra  

 modtagelsen af begæringen.
Kurators overordnede opgave er at afvikle skyldnerens  

 virksomhed med det bedst mulige resultat for kreditorerne.
Ved udførelsen af  

 sit hverv skal kurator efter konkurslovens § 110 varetage boets  

 interesser  

 og herunder sikre boets aktiver og foretage de fornødne skridt til værn mod  

 uberettigede dispositioner over aktiverne samt repræsentere boet i enhver  

 henseende.
Kurator kan for boets regning antage fornøden sagkyndig bistand.
Efter konkurslovens § 125, stk. 1, skal kurator  

 inden 3 uger efter konkursdekretets afsigelse sende en oversigt over boets  

 aktiver og passiver til fordringshaverne.
Oversigten skal danne grundlag for  

 bedømmelsen af, hvilke typer af krav der kan forvente dækning helt eller  

 delvis, og for skifterettens eventuelle afgørelser af spørgsmål om stemmeret.  

 Oversigten bør omfatte samtlige boets aktiver, de kendte passiver opdelt i  

 konkursklasser  

 i overensstemmelse med konkurslovens kapitel 10 (om den såkaldte  

 konkursorden),  

 samt oplysning om de forventede omkostninger ved boets behandling.
Efter konkurslovens § 125, stk. 2, sender kurator  

 snarest efter afsendelsen af oversigten over boets aktiver og passiver og  

 inden  

 4 måneder efter konkursdekretets afsigelse en statusoversigt samt en  

 redegørelse for de vigtigste årsager til konkursen til fordringshaverne.  

 Redegørelsen skal indeholde oplysning om de vigtigste regnskabstal for den  

 periode,  

 der er forløbet siden det senest udarbejdede regnskab, samt forklaring på  

 væsentlige  

 afvigelser mellem dette og boets status.
Informationen skal give  

 fordringshaverne indsigt i, om konkursen skyldes forklarlige driftsmæssige  

 tab,  

 eller om der er forhold, der skal undersøges nærmere.
Redegørelsen bør i  

 øvrigt  

 indeholde oplysning om, hvorvidt der er konstateret dispositioner, der  

 eventuelt kan være omstødelige, hvis det er muligt at oplyse herom inden for  

 fristen.
Kurator skal efter afsendelsen af statusoversigt og  

 redegørelse efter konkurslovens § 125, stk. 2, hvert halve år sende  

 en redegørelse for boets forhold til de fordringshavere, der forventes at  

 kunne  

 opnå dividende, jf. konkurslovens § 125, stk. 3. Redegørelsen skal  

 indeholde oplysning om boets aktiver og passiver, herunder om der forligger  

 dispositioner eller retsforfølgning, der kan være omstødelige.
Der skal  

 endvidere redegøres for bobehandlingen i den forløbne periode, herunder  

 forløbet og resultatet af boets eventuelle fortsættelse af driften af  

 skyldnerens virksomhed, og der skal oplyses om, hvorpå boet beror, og om  

 muligt  

 hvornår det forventes afsluttet, og om eventuel begæring om udbetaling af  

 acontosalær til kurator.
Af betydning for bobehandlingen er endvidere fristreglen i  

 konkurslovens § 81, stk. 1, 1. pkt., hvorefter en eventuel retssag  

 til gennemførelse af omstødelse kan anlægges indtil 12 måneder efter, at  

 konkursdekretet er afsagt.
Efter bestemmelsens 2. pkt. kan sag tillige  

 anlægges  

 inden 6 måneder efter, at kurator må antages at være blevet i stand til at  

 gøre  

 kravet gældende.
Fristreglen i 2. pkt. sikrer, at boet ikke afskæres fra at  

 anlægge sag, hvis kurator først senere end 12 måneder efter konkursdekretets  

 afsigelse er kommet i besiddelse af de afgørende oplysninger, og derfor først  

 efter fristens udløb er blevet i stand til at gøre et krav gældende.
Det  

 fremgår af forarbejderne til bestemmelsen, at omstødelsessager naturligvis  

 skal  

 fremmes hurtigst muligt, og at kurator således, hvis han eller hun først  

 efter  

 12 måneders fristens udløb er blevet opmærksom på en omstødelig disposition,  

 har pligt til at fremme sagen behørigt og vil kunne pådrage sig  

 erstatningsansvar, hvis sagen afvises på grund af langsommelig behandling,  

 jf.  

 betænkning nr. 1273/1994 om rationalisering og modernisering af  

 konkursbehandlingen side 39.
Reglerne i konkurslovens kapitel 16 om prøvelse af  

 fordringer mv. indeholder også en række frister, der har betydning for den  

 samlede sagsbehandlingstid for et konkursbo.
Efter § 128, 1. pkt., skal  

 skifteretten således i bekendtgørelsen om konkurs, jf. konkurslovens  

 § 109, stk. 1, opfordre enhver, der har en fordring mv. mod  

 skyldneren, til inden 3 måneder at anmelde dette over for kurator.
Dette  

 proklama er ikke præklusivt (dvs. at kravet ikke fortabes, selv om fristen  

 overskrides), og der kan således ske anmeldelse af fordringer mv. efter  

 udløbet  

 af de tre måneder.
Kreditor, der først gør sit krav gældende efter fristen,  

 har  

 dog ikke nogen indflydelse på de beslutninger, der måtte være truffet  

 vedrørende boet indtil da.
Kurator skal efter konkurslovens § 129, stk. 1,  

 registrere de anmeldte fordringer og straks anerkende modtagelsen.
Efter  

 konkurslovens § 130, stk. 1, udarbejder kurator en fortegnelse over  

 anmeldte fordringer og kendte, særligt sikrede krav med indstilling om,  

 hvorvidt de bør anerkendes.
Efter at have udarbejdet fortegnelse og  

 indstilling  

 skal kurator i Statstidende indkalde til møde til prøvelse af de anmeldte  

 krav.  

 Mødet skal så vidt muligt finde sted inden 4 uger efter anmeldelsesfristens  

 udløb, jf. konkurslovens § 131, stk. 1. Kurators indstilling skal 2  

 uger før mødet ligge til eftersyn på både kurators og skifterettens kontor,  

 jf.  

 § 131, stk. 2.
 Hvis der ikke på mødet fremsættes indsigelse mod kurators  

 indstilling, er fordringen endeligt anerkendt som indstillet, jf.  

 konkurslovens  

 § 132, stk. 1. Hvis der fremsættes en indsigelse mod kurators  

 indstilling, må den, der ikke kan anerkende indstillingen, anlægge sag ved  

 skifteretten inden 3 måneder efter det møde, hvor kurators indstilling  

 forelå,  

 jf. konkurslovens § 133, stk. 1. Anlægges sag ikke rettidigt, er  

 kurators indstilling endelig, jf. § 133, stk. 2.
Efter konkurslovens § 134, stk. 1, prøves  

 fordringer mv., der anmeldes efter udløbet af 3-måneders fristen i  

 § 128,  

 1. pkt., på et senere møde.
Fordringer mv., der først anmeldes, efter at  

 regnskabet for boet er stadfæstet af skifteretten, tages ikke i betragtning.  

 Det følger af § 134, stk. 2, 2. pkt., at skifteretten kan fastsætte  

 en sidste dag for modtagelse af anmeldelser.
Beslutning herom bekendtgøres i  

 Statstidende med mindst to ugers varsel.
 Hvis det under boets behandling viser sig, at der ikke er  

 midler ud over, hvad der medgår til dækning af omkostningerne ved  

 bobehandlingen, sluttes boet efter § 143, stk. 1, på første  

 skiftesamling eller på en særlig dertil indvarslet skiftesamling.
Når boets aktiver er realiseret, dets tilgodehavender  

 inddrevet og mulige tvister endeligt afgjort, udarbejder kurator udkast til  

 regnskab og, enten samtidig eller så snart regnskabet er stadfæstet, udkast  

 til  

 endelig udlodning, jf. konkurslovens § 148. Regnskabet skal ledsages af  

 en  

 kort redegørelse for boets behandling, dets indtægter og udgifter.
Efter  

 konkurslovens § 149 kan skifteretten efter indstilling fra kurator  

 bestemme, at endeligt regnskab og eventuel udlodning vedrørende en endnu ikke  

 oppebåret indtægt, et i henhold til konkurslovens § 147, stk. 2,  

 afsat beløb (dvs. beløb afsat til dividende på krav, der endnu er omtvistede,  

 eller som er betinget af en endnu ikke indtrådt omstændighed, f.eks. en  

 kautionsforpligtelse)  

 eller andre nærmere afgrænsede dele af boet henskydes til tiden efter boets  

 slutning.
Bestemmelsen medfører, at boet afsluttes tidligere, at de  

 tilstedeværende midler udloddes, og at skyldneren ikke længere er under  

 konkurs.
Efter konkurslovens § 150 indkalder skifteretten ved  

 bekendtgørelse i Statstidende med mindst to ugers varsel en skiftesamling til  

 behandling af udkast til regnskab og udlodning, der med bilag skal ligge til  

 eftersyn på skifterettens kontor.
På skiftesamlingen gives der efter  

 konkurslovens § 151 fordringshaverne og skyldneren lejlighed til at  

 udtale  

 sig om udkastet.
Skifteretten stadfæster udkastet, medmindre det lider af  

 fejl  

 eller mangler, der nødvendiggør, at det omgøres.
Herefter er bobehandlingen  

 afsluttet.
Skifterettens stadfæstelse af regnskabet og den sluttede  

 konkursbehandling kan dog ankes til landsretten inden for en frist på 4 uger,  

 jf. konkurslovens § 248, stk. 1, og § 250, stk. 1.
3.1.2. Lovforslagets udformning 3.1.2.1.  

  

 Det er  

 Konkursrådets vurdering, at en generel afkortning af de gældende frister for  

 bobehandlingen ikke i sig selv er det mest afgørende eller mest  

 hensigtsmæssige  

 for at opnå en hurtigere bobehandling.
Fristerne fører ikke i sig selv til en  

 forlængelse af sagsbehandlingstiden, da de alene angiver den maksimale  

 tidsanvendelse for det konkrete sagsbehandlingsskridt, og bobehandlingen bør  

 normalt fremmes længe inden fristernes udløb.
Det afgørende for  

 sagsbehandlingstiden er efter Konkursrådets opfattelse snarere at sikre, at  

 sagsbehandlingsskridt foretages, så snart det ud fra forholdene i det  

 konkrete  

 bo er muligt og forsvarligt, jf. også pkt. 3.2.2 nedenfor om styrkelse af  

 skifterettens tilsyn med bobehandlingen.
 3.1.2.2.  

  

 Konkursrådet finder dog, at enkelte af de gældende frister med fordel kan  

 afkortes med henblik på at opnå en hurtigere bobehandling, uden at dette vil  

 have negative konsekvenser i form af en mindre grundig eller mindre  

 hensigtsmæssig behandling.
Konkursrådet foreslår på denne baggrund, at det præciseres,  

 at den gældende 4-måneders frist for kurators afsendelse af statusoversigt og  

 redegørelse for de vigtigste årsager til konkursen efter konkurslovens  

 § 125, stk. 2, er en yderste frist.
Det bør sikres, at der ikke i  

 praksis forløber så lang tid som 4 måneder, hvis det klart ikke er nødvendigt  

 at anvende så lang tid på at udarbejde materialet.
Rådet foreslår derfor at  

 præcisere ordlyden af § 125, stk. 2, 1. pkt., således, at  

 statusoversigt og redegørelse skal sendes,  

  

 så  

 snart  

  

 kurator har tilvejebragt de fornødne oplysninger, og  

  

 senest  

  

 4 måneder efter, at  

 konkursdekretet er afsagt.
Konkursrådet foreslår videre, at fristen i konkurslovens  

 § 128, 1. pkt., for anmeldelse af fordringer eller andre krav mod  

 skyldneren nedsættes fra 3 måneder til 4 uger.
Rådet bemærker, at nutidens  

 kommunikationsmuligheder  herunder navnlig udbredelsen af e-mail og  

 internetkommunikation  er stærkt forøgede.
I dag vil enhver, der har et  

 krav  

 mod skyldneren, i princippet kunne skaffe sig adgang til en eventuel  

 bekendtgørelse  

 om en konkurs  når som helst og hvor som helst  gennem det  

 elektroniske  

 Statstidende og vil f.eks. via e-mail øjeblikkeligt eller i hvert fald meget  

 hurtigt herefter kunne foretage anmeldelse over for kurator.
Den tekniske  

 udvikling må også antages at have bevirket, at de fleste kreditorers  

 bogholderi  

 i betydeligt større omfang end tidligere er digitaliseret og automatiseret,  

 så  

 kreditorerne hurtigt vil være i stand til at skaffe sig fuldt overblik over  

 eventuelle udestående fordringer.
Hertil kommer, at proklamaet efter  

 § 128  

 ikke er præklusivt (dvs. at kravet ikke fortabes, selv om fristen  

 overskrides),  

 og krav, der anmeldes efter udløbet af den foreslåede 4-ugers frist, vil  

 således blive prøvet på et senere tidspunkt under bobehandlingen, jf.  

 § 134, stk. 1.
Endelig foreslår Konkursrådet at nedsætte fristen i  

 konkurslovens § 133, stk. 1, for sagsanlæg for den, der ikke kan  

 anerkende kurators indstilling vedrørende et krav efter konkurslovens  

 § 130, fra 3 måneder til 4 uger.
Konkursrådet finder, at en frist på 4  

 uger må anses for tilstrækkelig, og lægger i den forbindelse vægt på, at den,  

 der ikke kan anerkende kurators indstilling, i praksis vil have gjort sig  

 dette  

 klart allerede på tidspunktet for afholdelsen af mødet til prøvelsen af  

 fordringer mv. efter konkurslovens § 131, og den pågældende vil have  

 gjort  

 sig klart, hvorfor indstillingen ikke kan anerkendes.
Hertil kommer, at  

 sagsanlæg mod boet i disse tilfælde i praksis typisk vil komme fra større  

 kreditorer, der vil have det fornødne overblik over deres krav og eventuelt  

 hurtigt vil kunne antage advokatbistand.
I praksis vil der normalt også være  

 en  

 dialog mellem kurator og den pågældende kreditor, der vil medvirke til at  

 afklare, hvori tvisten består.
 Der henvises til betænkningen side  

 54 f., 56 ff. og  

 60 f.
 3.1.2.3.  

  

 Konkursrådet har endvidere overvejet, om der er grundlag for at afkorte andre  

 af de gældende frister for bobehandlingen fra konkursdekretets afsigelse og  

 til  

 afslutningen af bobehandlingen, herunder de gældende frister for udsendelse  

 af  

 oversigt over aktiver og passiver (§ 125, stk. 1), statusoversigt  

 og  

 redegørelse (§ 125, stk. 2), halvårsredegørelser om boets forhold  

 (§ 125, stk. 3), anlæggelse af retssag til omstødelse (§ 81,  

 stk. 1), afholdelse af skiftesamling til kuratorvalg eller nedsættelse  

 af  

 eventuelt kreditorudvalg (§ 108) samt afholdelse af møde til prøvelse af  

 anmeldte krav (§ 131, stk. 1).
Konkursrådet finder, at der ikke er grundlag for at foreslå  

 en afkortning af disse frister.
Konkursrådet anfører bl.a., at mange af  

 fristerne i forvejen er korte (f.eks. 3-ugers fristen i konkurslovens  

 § 108 for afholdelse af skiftesamling til valg af kurator og nedsættelse  

 af eventuelt kreditorudvalg, og 3-ugers fristen i § 125, stk. 1,  

 for  

 kurators udsendelse af oversigten over boets aktiver og passiver), hvilket  

 giver anledning til at være varsom med at afkorte dem yderligere, og at der i  

 forhold til den samlede sagsbehandlingstid ikke vil være meget vundet ved at  

 afkorte i forvejen korte frister.
De længere frister i konkursloven (f.eks. 12-måneders  

 fristen (og den supplerende 6-måneders frist) for anlæggelse af retssag til  

 omstødelse i konkurslovens § 81, stk. 1, samt fristen i § 125,  

 stk. 2, på 4 måneder for kurators afsendelse af statusoversigt og  

 redegørelse) tjener formål, der efter Konkursrådets opfattelse ikke kan ses  

 bort fra.
Det drejer sig f.eks. om, at kurator ikke tvinges til enten at  

 anlægge omstødelsessag uden at have det fornødne grundlag herfor eller at  

 opgive sagsanlæg på grund af manglende bevis, eller fordi der ikke i tide kan  

 tilvejebringes midler til at dække omkostningerne ved en omstødelsessag, samt  

 at der gives kurator tilstrækkelig tid til at få belyst boets stilling  

 således,  

 at oversigten kan give et rimeligt og dækkende billede af boets økonomiske  

 forhold.
Konkursrådet peger endvidere som ovenfor nævnt på, at fristerne ikke  

 i  

 sig selv er forlængende for sagsbehandlingstiden, da de alene angiver den  

 maksimale tidsanvendelse for det konkrete sagsbehandlingsskridt, og  

 bobehandlingen normalt bør fremmes længe inden fristernes udløb.
 Der henvises til betænkningen side 50 ff.
 3.1.2.4.  

  

 Konkursrådet har endelig overvejet behovet for at indføre yderligere frister  

 for bobehandlingen, herunder navnlig en absolut frist for behandlingens  

 afslutning (og dermed en frist for kurators udarbejdelse af udkast til  

 regnskab  

 og endelig udlodning efter konkurslovens § 148). Rådet har dog ikke  

 fundet  

 grundlag herfor og lægger navnlig vægt på, at konkursboernes forskellighed  

 gør  

 det vanskeligt at pege på en bestemt frist, der som regel vil være rimelig og  

 forsvarlig som en ydre grænse for behandlingen af de fleste konkursboer,  

 herunder de mange boer, hvis størrelse og kompleksitet erfaringsmæssigt  

 nødvendiggør en relativt lang sagsbehandlingstid.
Konkursrådet tillægger det også en vis betydning, at det  

 efter rådets opfattelse kan være vanskeligt at pege på hensigtsmæssige  

 sanktioner over for overskridelse af en sådan fristregel.
Det kunne således  

 føre til en ikke ubetydelig forlængelse og fordyrelse af bobehandlingen, hvis  

 skifteretten i et blot nogenlunde kompliceret bo, hvis behandling allerede er  

 trukket ud, skulle afsætte den oprindeligt udpegede kurator og indsætte en  

 ny,  

 der ikke er bekendt med boets forhold og hidtidig behandling.
 Konkursrådet bemærker, at det i dødsboskiftelovens  

 § 66, stk. 2, er bestemt, at behandlingstiden for solvente  

 dødsboer,  

 der behandles af en bobestyrer, som udgangspunkt ikke må overstige 2 år.  

 Rådet  

 peger imidlertid på, at solvente dødsboer i almindelighed vil være mere  

 velordnede og dermed gennemsnitligt nemmere at behandle end konkursboer.  

 Hertil  

 kommer, at de enkelte konkursboer må antages at frembyde flere individuelle  

 forskelle end de solvente dødsboer.
 Konkursrådet understreger endelig, at en almindelig frist  

 for bobehandlingens varighed ikke er nødvendig, når blot der føres et reelt  

 tilsyn med, at boets behandling fremmes behørigt, og at det i den forbindelse  

 f.eks. kan pålægges kurator at komme med en redegørelse for boets forhold  

 eller  

 et udkast til regnskab og endelig udlodning, jf. herom pkt. 3.2.2 nedenfor.
Konkursrådet har endvidere overvejet, om varslet i  

 forbindelse med indkaldelse til skiftesamling efter konkurslovens § 118  

 (om skiftesamling på kurators eller kreditorudvalgets begæring samt hvor  

 skifteretten finder det påkrævet) bør reguleres, så skiftesamling skal holdes  

 inden for en vis frist regnet fra bekendtgørelsen af indkaldelsen i  

 Statstidende.
Konkursrådet finder dog ikke grundlag for at lovregulere dette  

 varsel, der i praksis er mindst 14 dage.
Rådet anfører, at det i praksis kun  

 er  

 relativt få skiftesamlinger, der holdes efter denne bestemmelse, hvorfor en  

 regulering af varslet vil have begrænset betydning.
Der vil typisk også være  

 tale om større boer, hvor en regulering af varslet under alle omstændigheder  

 kun vil have meget begrænset betydning for den samlede sagsbehandlingstid.  

 Rådet bemærker dog, at et varsel på mindst 14 dage ikke er påkrævet i alle  

 tilfælde.
 Der henvises til betænkningen side 62 ff.
 3.1.2.5.  

  

 Justitsministeriet kan tilslutte sig Konkursrådets synspunkter, herunder at  

 det  

 er afgørende, at der føres et reelt, løbende tilsyn med bobehandlingen for at  

 påse, at den fremmes behørigt, jf. herom pkt. 3.2.2 nedenfor.
I forbindelse med høringen over betænkningen er det anført,  

 at 3-måneders fristen i konkurslovens § 128 for at anmelde fordringer  

 mv.  

 bør opretholdes, idet den foreslåede afkortning af fristen til 4 uger kan  

 føre  

 til, at nogle kreditorer ikke når at anmelde deres krav.
Som anført af  

 Konkursrådet indebærer en overskridelse af fristen i § 128 hverken i dag  

 eller efter lovforslaget, at kravet fortabes, og krav, der anmeldes efter  

 fristens udløb, vil således blive prøvet på et senere tidspunkt under  

 bobehandlingen, jf. § 134, stk. 1. Den foreslåede anmeldelsesfrist  

 på 4 uger indebærer imidlertid, at kurator som udgangspunkt hurtigere vil få  

 et  

 overblik over og kunne vurdere kravene i konkursboet.
På denne baggrund og af  

 de grunde, som i øvrigt er anført af Konkursrådet, er Justitsministeriet enig  

 i, at anmeldelsesfristen bør forkortes til 4 uger.
Det er i forbindelse med høringen over betænkningen også anført,  

 at 3-måneders fristen i konkurslovens § 133, stk. 1, for at anlægge  

 sag for den, der ikke kan anerkende kurators indstilling vedrørende et krav,  

 bør opretholdes bl.a. af hensyn til kreditorernes mulighed for at antage  

 advokatbistand.
Som anført både af Konkursrådet og i forbindelse med høringen  

 vil sådanne sagsanlæg oftest være fra større kreditorer, der på forhånd vil  

 have gjort sig klart, hvorfor kurators indstilling ikke kan anerkendes,  

 således  

 at der i givet fald relativt hurtigt vil kunne antages advokatbistand.
I  

 praksis vil der endvidere, inden kurator fremlægger sin indstilling, normalt  

 være en dialog mellem kurator og den pågældende kreditor, som enten fører  

 til,  

 at tvisten løses, eller at det afklares, hvad der er tvist om.  

 Justitsministeriet er på denne baggrund og af de grunde, som Konkursrådet i  

 øvrigt anfører, enig i, at fristen bør forkortes til 4 uger.
I forbindelse med høringen er det videre foreslået, at  

 fordringshaveren i forbindelse med kurators meddelelse om, at et krav ikke  

 indstilles anerkendt, skal informeres om fristen i konkurslovens § 133,  

 stk. 1, for at anlægge sag mod boet.
Navnlig henset til, at fristen for  

 sagsanlæg foreslås nedsat fra 3 måneder til 4 uger, er Justitsministeriet  

 enig  

 i, at det bør fremgå udtrykkeligt af konkursloven, at den fordringshaver,  

 hvis  

 krav indstilles afvist, skal underrettes om fristen for et eventuelt  

 sagsanlæg,  

 jf. forslaget til ændring af konkurslovens § 131, stk. 3  

 (lovforslagets § 1, nr. 10).
 Lovforslaget er  bortset fra den ovennævnte tilføjelse   

 udformet i overensstemmelse med Konkursrådets lovudkast, og der henvises til  

 lovforslagets § 1, nr. 3 (forslag til konkurslovens § 125,  

 stk. 2, 1. pkt.), lovforslagets § 1, nr. 9 (forslag til  

 konkurslovens  

 § 128, 1. pkt.), lovforslagets § 1, nr. 10 (forslag til  

 konkurslovens  

 § 131, stk. 3), og lovforslagets § 1, nr. 11 (forslag til  

 konkurslovens § 133, stk. 1), og bemærkningerne hertil.
3.2. Tilsynet med bobehandlingen 3.2.1. Gældende ret Skifterettens opgaver i forbindelse med bobehandlingen blev  

 ved lov nr. 382 af 22. maj 1996 (på baggrund af anbefalingerne i betænkning  

 nr.  

 1273/1994 om rationalisering og modernisering af konkursbehandlingen)  

 indskrænket samtidig med, at fordringshavernes indsigt i boets forhold blev  

 styrket ved en formaliseret pligt for kurator til løbende at underrette  

 fordringshaverne om boets stilling, jf. pkt. 3.1.1 ovenfor.
Skifterettens  

 opgaver er derfor i dag navnlig begrænset til at være klageorgan i det  

 omfang,  

 fordringshaverne er utilfredse med kurators behandling af boet, og til i  

 øvrigt  

 at afgøre tvister, der henhører under domstolene, jf. konkurslovens kapitel  

 31  

 og betænkning nr. 1273/1994 side  

 35 f.  

 Skifteretten skal derimod ikke føre et løbende tilsyn og en almindelig  

 kontrol  

 med bobehandlingen.
Det er navnlig op til fordringshaverne at reagere, hvis  

 kurator ikke udfører en tilfredsstillende bobehandling.
Skifteretten skal fra kurator modtage den oversigt over  

 boets passiver og aktiver, den statusoversigt og de redegørelser vedrørende  

 boets forhold mv., som kurator udarbejder til fordringshaverne efter  

 § 125, jf. pkt. 3.1.1 ovenfor.
Skifteretten har imidlertid ikke i den  

 forbindelse pligt til at påse, at kurator har varetaget hensyn til skyldneren  

 eller fordringshaverne på betryggende vis, og skifteretten har heller ikke i  

 øvrigt noget særligt ansvar ved at modtage dette materiale.
Modtagelsen  

 indebærer alene, at skifteretten kan gøre sig bekendt med oplysningerne.
Skifteretten kan i øvrigt afkræve kurator yderligere  

 oplysninger om boets forhold, jf. § 126, stk. 1, 2. pkt., f.eks. om  

 regnskabsforhold.
Skifteretten har derimod ikke en almindelig kompetence til  

 at  

 tage stilling til eller godkende kurators dispositioner og kan alene gribe  

 ind  

 over for disse, hvis de er helt åbenbart urimelige.
Hvis kurator eller  

 skiftesamlingen handler til skade for boet, eller hvis rettigheder, som  

 tilkommer panthavere, skyldneren eller andre, krænkes, kan skifteretten dog  

 tilsidesætte beslutninger, meddele kurator pålæg og foretage, hvad der i  

 øvrigt  

 måtte være fornødent, jf. konkurslovens § 127, men der ligger heri ikke  

 en  

 »almindelig forvaltningsrevision« i forhold til kurators dispositioner.
Ved  

 grovere eller gentagne tilfælde af forsømmelighed kan skifteretten efter  

 § 114, stk. 1, afsætte kurator.
Det følger af § 126, stk. 2, at skifteretten i  

 fornødent omfang skal gennemgå kurators udkast til endeligt boregnskab.
Denne  

 gennemgang har bl.a. til formål at kontrollere, om kurator har behandlet boet  

 forsvarligt.
Skifteretten bør ved gennemgangen særligt påse, at der ikke er  

 handlet til skade for boets kreditorer, jf. betænkning nr. 1273/1994 side 64.
3.2.2. Lovforslagets udformning 3.2.2.1.  

  

 Efter  

 Konkursrådets opfattelse er det helt afgørende for en hurtig og effektiv  

 bobehandling, at det sikres, at skifteretten fører et reelt, løbende tilsyn  

 med  

 behandlingen.
Den begrænsning, der skete af skifterettens tilsynsrolle i  

 bobehandlingen ved lovændringen i 1996, jf. pkt. 3.2.1 ovenfor, hvilede  

 således  

 på den forudsætning, at fordringshaverne ville deltage i bobehandlingen i  

 videre omfang, end det har vist sig at være tilfældet i praksis.
Der er  

 således  

 som nævnt i pkt. 2.2 i praksis kun yderst få klager til skifteretten over  

 kurator,  

 og efter de oplysninger, der foreligger for Konkursrådet, er det endnu  

 sjældnere, at sådanne klager drejer sig om lang sagsbehandlingstid eller om,  

 at  

 bobehandlingen i øvrigt ikke er fremmet mest muligt.
Konkursrådet finder, at en retableret og i øvrigt skærpet  

 tilsynsrolle for skifteretten i forhold til at påse, at sagsbehandlingen ikke  

 bliver for langvarig, vil kunne udfylde det »tomrum«, som ændringen af  

 konkursloven  

 i 1996 tilsyneladende har efterladt.
Rådet finder, at en sådan skærpet  

 tilsynsrolle vil være i god overensstemmelse med den udvikling, der er sket  

 inden for den almindelige retspleje, hvor domstolenes pligt til at varetage  

 hensynet til, at sager ikke trækker unødigt længe ud, bl.a. er blevet  

 understreget af den ændring af retsplejeloven, der blev foretaget med lov nr.  

 414 af 10. juni 1997 (Hurtigere behandling af civile sager m.v.). Rådet  

 finder  

 endvidere, at en skærpelse af skifterettens tilsyn har den markante fordel  

 frem  

 for regulering af sagsbehandlingstiden gennem f.eks. faste, korte  

 tidsfrister,  

 at der i det enkelte tilfælde i fornødent omfang fuldt ud kan tages hensyn  

 til  

 den tid, en forsvarlig bobehandling af høj kvalitet konkret vil kræve.
Konkursrådet foreslår som led i skifterettens nye  

 tilsynsrolle på den baggrund, at de oplysninger om boet og bobehandlingen,  

 som  

 kurator skal udarbejde i henhold til konkurslovens § 125, stk. 1-3  

 (dvs. oversigt over boets aktiver og passiver, statusoversigt og redegørelser  

 for de vigtigste årsager til konkursen og boets forhold), fremover skal  

 sendes  

 både til fordringshaverne og til skifteretten.
Formålet hermed er at genskabe  

 skifterettens pligt til at føre tilsyn med den formelle del af  

 bobehandlingen,  

 dvs. at følge udviklingen i bobehandlingen og føre tilsyn med, at boet  

 fremmes  

 behørigt.
Skifteretten skal derimod fortsat ikke føre en egentlig  

 almen kontrol (»løbende forvaltningsrevision«) med kurators bobehandling, som  

 skifteretten skulle før ændringen af konkursloven i 1996 (Rationalisering og  

 modernisering af konkursbehandlingen m.v.). Det vil således fortsat være op  

 til  

 fordringshaverne at reagere, i det omfang de f.eks. måtte være utilfredse med  

 den materielle del af kurators bobehandling.
Skifterettens opgaver i forhold  

 til den materielle bobehandling vil ligesom i dag være begrænset til at  

 behandle de tvister eller klager over kurator, der efter gældende ret kan  

 indbringes for skifteretten.
Rådet bemærker, at skifterettens nye  

 tilsynsrolle  

 ikke berører fordringshavernes mulighed for som hidtil at klage til  

 skifteretten over kurator også i relation til boets fremme.
Konkursrådet foreslår videre, at kurators redegørelser  

 efter konkurslovens § 125, stk. 2 og 3, fremover skal indeholde  

 oplysning om, hvilke opgaver kurator har varetaget gennem forløbet af  

 bobehandlingen, om den tid, der er medgået til udførelsen af de enkelte  

 opgaver, og om hvornår opgaverne er udført.
Det foreslås desuden, at det  

 udtrykkeligt kommer til at fremgå af konkurslovens § 125, stk. 2,  

 at  

 der også i redegørelser efter denne bestemmelse (dvs. om de vigtigste årsager  

 til konkursen)  i lighed med, hvad der gælder for redegørelser efter  

 § 125, stk. 3 (dvs. de halvårlige redegørelser for boets forhold)  

   

 skal redegøres for, hvorpå boet beror, og om muligt hvornår det forventes  

 afsluttet.
Forslaget om, at kurator skal give oplysninger om tidsforbrug,  

 indebærer som udgangspunkt alene, at kurator skal redegøre overordnet for,  

 hvor  

 mange timer der er brugt på de enkelte hovedopgaver i bobehandlingen.
Hvis  

 særlige forhold i det konkrete bo og behandlingen heraf tilsiger det, kan det  

 dog eventuelt være påkrævet med en noget mere udførlig redegørelse.
Formålet med disse forslag er at tilvejebringe det fornødne  

 grundlag for, at skifteretten kan udøve et effektivt tilsyn med  

 bobehandlingens  

 behørige fremme.
Skifteretten får herved et mere præcist grundlag for løbende  

 at vurdere, om boet fremmes mest muligt, herunder om der er opstået eller er  

 på  

 vej til at opstå »døde« perioder i bobehandlingen, og om et anvendt  

 tidsforbrug  

 forekommer rimeligt set i forhold til de opgaver, der er varetaget.
Kurator  

 vil  

 i den forbindelse efter omstændighederne kunne anføre, om de udførte opgaver  

 har været særligt belastende eller i øvrigt intensive (f.eks. i en indledende  

 fase i et bo med en erhvervsvirksomhed i drift med en del arbejde uden for  

 normal kontortid), således at skifteretten med redegørelsen får et grundlag  

 for  

 at vurdere ikke blot arbejdets omfang, men også dets intensitet.
 Der henvises til betænkningen side 65 ff.
3.2.2.2.  

  

 Konkursrådet foreslår endvidere, at skifterettens tilsynsbeføjelser reguleres  

 ved en ændring af konkurslovens § 126. Skifteretten kan allerede efter  

 den  

 gældende bestemmelse i § 126, stk. 1, 2. pkt., afkræve kurator  

 yderligere oplysninger om boets forhold, hvis skifteretten finder, at den  

 givne  

 information ikke er fyldestgørende.
Konkursrådet foreslår, at det betones, at  

 skifteretten særligt kan afkræve kurator yderligere oplysninger om, hvorpå  

 boet  

 beror.
I det omfang oplysningerne ikke er dækkende eller tilstrækkeligt  

 præcise, kan skifteretten i medfør af den foreslåede bestemmelse afkræve  

 kurator en nærmere forklaring samt oplysning om, hvilke sagsbehandlingsskridt  

 kurator agter at foretage i bobehandlingen og hvornår, og kurator kan  

 afkræves  

 en konkretiseret begrundelse for, at det har været nødvendigt at bruge den  

 oplyste tid på de enkelte opgaver.
Finder skifteretten, at en (skriftlig eller mundtlig)  

 redegørelse fra kurator ikke indeholder en rimelig forklaring på status i  

 bobehandlingen, følger det af Konkursrådets forslag, at skifteretten skal  

 kunne  

 pålægge kurator at udarbejde statusoversigt og redegørelser efter  

 konkurslovens  

 § 125, stk. 2 og 3, og i det hele taget at foretage det fornødne  

 til  

 fremme af boets behandling og slutning inden for en af skifteretten fastsat  

 frist.
Dette gælder, selv om den maksimale frist for det relevante  

 sagsbehandlingsskridt ikke er overskredet.
Formålet med forslaget er at give  

 skifteretten en bred beføjelse til at udstede netop de pålæg, som  

 skifteretten  

 konkret måtte finde påkrævet med henblik på at sikre, at bobehandlingen  

 fremmes  

 mest muligt.
Konkursrådet bemærker, at skifteretten også har andre  

 reaktionsmuligheder end dem, der er anført ovenfor, hvis kurator ikke lever  

 op  

 til sin forpligtelse til at fremme en bobehandling af den fornødne kvalitet  

 mest muligt.
Skifteretten kan ved grovere eller gentagne tilfælde af  

 forsømmelighed udnytte den gældende bestemmelse i konkurslovens § 114,  

 stk. 1 (som ikke foreslås ændret), til at afsætte kurator, samt i øvrigt  

 lade kurators forsømmelighed indgå i vurderingen af, om skifteretten på ny  

 vil  

 udpege den pågældende som kurator i et andet konkursbo, herunder eventuelt  

 udnytte kompetencen efter konkurslovens § 113, stk. 3 (som heller  

 ikke foreslås ændret), til at forkaste et valg af den pågældende som kurator  

 i  

 et andet bo.
Det foreslås endvidere, at kurators forsømmelighed også kan  

 tillægges betydning ved vederlagsfastlæggelsen, jf. pkt. 3.3.2 nedenfor.
 Der henvises til betænkningen side 65 ff. og 70 ff.
3.2.2.3.  

  

 Justitsministeriet kan tilslutte sig Konkursrådets synspunkter og forslag, og  

 lovforslaget er udformet i overensstemmelse med rådets lovudkast.
Der  

 henvises  

 til lovforslagets § 1, nr. 1-7 (forslag til konkurslovens § 110,  

 stk. 1, § 125, stk. 1-3, § 126 og § 239) og  

 bemærkningerne  

 hertil.
3.3. Fastsættelse af vederlag til kurator 3.3.1. Gældende ret Skifteretten fastsætter vederlag til kurator efter en  

 konkret bedømmelse på grundlag af en begrundet indstilling fra kurator, jf.  

 konkurslovens § 239, stk. 1. Fastsættelsen af vederlaget skal ske  

 under hensyn til arbejdets omfang og boets beskaffenhed, det med arbejdet  

 forbundne ansvar og det under de givne omstændigheder opnåede resultat.
Ved vederlagsfastsættelsen inddrages således ikke blot  

 boets størrelse, sammensætningen og arten af boets passiver, men også  

 intensiteten og kompleksiteten af det arbejde, der har været forbundet med  

 boets behandling, har selvstændig betydning.
Skifteretten lægger også vægt på  

 den  

 betydning, bobehandlingen kan have for arbejdspladser, for ansatte og deres  

 familier, samfundsværdier mv.
Størrelsen af de aktiver, som kurator skaffer  

 til  

 boet, og kurators ganske særlige indsats har ligeledes betydning.
 Ved »intensiteten« af det arbejde, der har været forbundet  

 med boets behandling, tænkes navnlig på, at kurator i den indledende fase i  

 et  

 bo med en erhvervsvirksomhed i drift ofte må udføre arbejde uden for normal  

 kontortid og uden for kontoret, at registrering og sikring af aktiver samt  

 stillingtagen til gensidigt bebyrdende kontrakter ofte forudsætter et hurtigt  

 og effektivt arbejde, og at kurator for at løse disse hastende opgaver kan  

 blive nødsaget til at beslaglægge advokatkontorets kapacitet og tilsidesætte  

 andre arbejdsopgaver, jf. betænkning nr. 1086/1986 om kuratorsalærer mv. side  

 40.
 Arbejdets »kompleksitet« sigter bl.a. til indviklede  

 modregningsforhold, udenlandske aktiver og forretningsforhold, problemer på  

 grund af skyldnerens mangelfulde regnskabsføring, spørgsmål i relation til  

 loven om virksomhedsoverdragelse, indtræden i gensidigt bebyrdende  

 kontrakter,  

 færdiggørelse af løbende produktion og omstødelsesspørgsmål.
3.3.2. Lovforslagets udformning 3.3.2.1.  

  

 Konkursrådet lægger vægt på, at rammerne for fastsættelsen af kurators  

 vederlag  

 fremmer en hurtig og effektiv bobehandling.
Konkursrådet anfører, at det ikke  

 kan udelukkes, at de nuværende rammer for vederlagsfastsættelsen  hvor  

 skifterettens kontrolfunktion og involvering i bobehandlingen som nævnt  

 ovenfor  

 i pkt. 3.2.1 generelt er nedtonet efter ændringen af konkursloven i 1996  

  ikke  

 i tilstrækkelig grad medvirker hertil.
Rådet finder, at det foreslåede  

 skærpede  

 tilsyn fra skifterettens side, jf. pkt. 3.2.2 ovenfor, i vidt omfang vil  

 kunne  

 afhjælpe de mulige problemer, som de nuværende rammer for  

 vederlagsfastsættelsen kan have været årsag til.
Med forslaget får  

 skifteretten  

 således både en forpligtelse og en reel mulighed for at gribe ind over for en  

 langsommelig sagsbehandling eller et overdrevent tidsforbrug fra kurators  

 side.
Det er Konkursrådets opfattelse, at en hurtig og effektiv  

 bobehandling af høj kvalitet kan fremmes yderligere ved, at det i  

 konkurslovens  

 § 110, stk. 1, betones, at det er kurator, der bærer hovedansvaret  

 for, at bobehandlingen fremmes mest muligt, og det at leve op til dette  

 ansvar  

 er en vigtig del af en kvalitetsbetonet bobehandling, som dermed også har  

 betydning for det vederlag, som kurator kan opnå.
Ved at betone dette  

 selvstændige ansvar for kurator og åbne mulighed for at håndhæve det også  

 igennem  

 vederlagsfastsættelsen, får skifteretten et reelt alternativ til at afsætte  

 kurator, hvilket ikke i alle tilfælde vil være en proportional eller  

 hensigtsmæssig reaktion henset til f.eks. omfanget af den udviste  

 forsømmelighed eller tidspunktet i bobehandlingen.
Konkursrådet foreslår på denne baggrund, at det  

 udtrykkeligt kommer til at fremgå af § 110, stk. 1, at kurator skal  

 fremme boets behandling mest muligt.
Rådet bemærker, at en tilsvarende  

 bestemmelse findes i dødsboskiftelovens § 54, stk. 1, for så vidt  

 angår bobestyrere i dødsboer.
Det er i forarbejderne til denne bestemmelse  

 fremhævet, at det er bobestyrerens ansvar, at behandlingen fremmes uden  

 unødigt  

 ophold, og at boet skal sluttes så hurtigt, som det er praktisk muligt, jf.  

 betænkning nr. 1270/1994 om behandling af dødsboer side 233.
Konkursrådet foreslår endvidere, at det i konkurslovens  

 § 239 betones, at fastsættelsen af kurators vederlag skal ske ud fra en  

 samlet vurdering af det udførte arbejde og dermed også arbejdets kvalitet i  

 bredere forstand.
Rådet foreslår ingen ændring af de forskellige kriterier,  

 der  

 efter § 239 indgår ved fastsættelsen af vederlaget, jf. herom pkt. 3.3.1  

 ovenfor.
De foreslåede justeringer af § 110, stk. 1, og § 239  

 vil imidlertid tilsammen betyde, at det også kan få betydning for vederlaget,  

 hvis kurator på et eller flere punkter ikke har varetaget sine pligter efter  

 § 110 på fuldt tilfredsstillende måde, f.eks. ved (klart) ikke at have  

 fremmet boet uden unødigt ophold.
Omvendt kan det også tillægges positiv  

 betydning  

 for vederlaget, hvis kurator har udført en særlig hurtig og effektiv  

 bobehandling af høj kvalitet.
Konkursrådet foreslår videre, at kurators  

 vederlagsindstilling efter konkurslovens § 239, stk. 1, fremover  

 skal  

 indeholde oplysninger om den tid, der er medgået til udførelsen af de enkelte  

 opgaver, som kurator har varetaget, og om, hvornår disse opgaver er udført.  

 Indstillingen bør være præcis, dækkende og indeholde en tilpas konkretiseret  

 begrundelse for vederlagets størrelse.
Rådet anfører, at skifteretten herved  

 til brug for vederlagsfastsættelsen sikres det bedst mulige grundlag for at  

 kunne foretage en samlet konkret vurdering af kvaliteten af kurators  

 bobehandling, herunder om boet er blevet behørigt fremmet, og om det samlede  

 tidsforbrug forekommer rimeligt i forhold til omfanget og intensiteten af de  

 opgaver, der er udført.
Konkursrådet bemærker, at det tidsforbrug, der skal  

 oplyses, er det antal timer, der er medgået til udførelsen af de centrale  

 opgaver i bobehandlingen.
Det er uden betydning, om kurator har delegeret en  

 eller flere af opgaverne til f.eks. en advokatfuldmægtig eller en  

 advokatsekretær.
Afgørende er alene kvaliteten af det udførte arbejde.  

 Oplysninger om tid, der er medgået til varetagelsen af helt sædvanlige  

 sekretærfunktioner i forbindelse med bobehandlingen, er uden relevans for  

 vederlagsfastsættelsen, og skal derfor ikke medtages i  

 vederlagsindstillingen.
Det er Konkursrådets opfattelse, at den foreslåede  

 justering af rammerne for fastsættelsen af vederlaget til kurator sammen med  

 skifterettens skærpede tilsyn vil medvirke til at fremme en hurtigere og mere  

 effektiv bobehandling af høj kvalitet.
Endvidere vil risikoen for, at  

 vederlæggelsen sker på et utilstrækkeligt grundlag, ophøre.
Den foreslåede  

 skærpede prøvelse af vederlagsindstillingerne vil også kunne medvirke til at  

 øge tilliden til insolvensbehandlingssystemet og til at sikre, at de  

 omkostninger, der er forbundet med bobehandlingen, holdes på et rimeligt  

 niveau.
Rådet anfører endvidere, at forslaget om, at kurator skal oplyse om  

 sit  

 tidsforbrug, vil indebære den betydelige fordel, at vederlagsindstillingernes  

 indhold ensartes, så skifteretterne får et mere ensartet bedømmelsesgrundlag  

 for den konkrete vederlagsfastsættelse.
Det vil også medvirke til at sikre  

 ensartetheden i prøvelsen.
Konkursrådet understreger, at der ikke med  

 forslaget  

 tilsigtes en generel ændring af vederlagsniveauet, som det har udviklet sig  

 gennem retspraksis.
 Der henvises til betænkningen side 74 ff.
 3.3.2.2.  

  

 Konkursrådet har på baggrund af Justitsministeriets anmodning til rådet, jf.  

 pkt. 2.1 ovenfor, overvejet, om det må antages at kunne bidrage til en  

 hurtigere og/eller mere effektiv behandling af konkursboer, hvis der indføres  

 et system, hvor fastsættelsen af kurators vederlag sker på baggrund af  

 vejledende retningslinjer og med udgangspunkt i takster for beregningen af  

 vederlagets størrelse.
 Konkursrådet har til brug for sine overvejelser herom  

 foretaget en begrænset stikprøveundersøgelse af vederlagsfastsættelsen i 60  

 nyligt afsluttede konkursboer for at få et indtryk af, hvilken sammenhæng der  

 måtte være mellem vederlagets og boets størrelse.
 Det er Konkursrådets opfattelse, at der ikke vil kunne  

 peges på et bedre udgangspunkt for eventuelt at fastsætte vejledende  

 retningslinjer og takster for vederlaget end størrelsen af boets aktivmasse.  

 Konkursrådet fraråder imidlertid at indføre et system med vejledende  

 retningslinjer for vederlagsfastsættelsen baseret på dette grundlag.  

 Konkursrådet anfører således, at det langt fra er givet, at der i alle eller  

 blot de fleste sager er den fornødne sammenhæng mellem aktivmassens størrelse  

 og karakteren og omfanget af det arbejde, der er forbundet med sagen.  

 Størrelsen af de vederlag, der er fastsat i de boer, som Konkursrådet har  

 undersøgt, følger således på ingen måde størrelsen af boernes aktivmasse.
Et system baseret på vejledende takster med udgangspunkt i  

 netop aktivmassen, vurderes på denne baggrund at ville medføre betydelige  

 ændringer af kurators vederlag i langt de fleste boer i forhold til i dag i  

 enten  

 op- eller nedadgående retning.
Det måtte efter Konkursrådets opfattelse kræve  

 ganske gode grunde at indføre en sådan vilkårlig ændring af det nuværende  

 vederlagsniveau, som i visse tilfælde ville betyde, at kurator måtte nøjes  

 med  

 et langt mindre vederlag for samme arbejde end det, som kurator i dag  

 oppebærer.
Det måtte i den forbindelse også overvejes, hvilken betydning en  

 sådan nedsættelse af kurators vederlag ville få for kvaliteten af  

 bobehandlingen.
Tilsvarende gode grunde måtte efter rådets opfattelse kræves  

 for den forhøjelse af kurators vederlag, der samtidig  med nedsat  

 dividende  

 til kreditorerne til følge  ville blive tale om i en lang række andre  

 tilfælde.
 Der henvises til betænkningen side 84 ff.
3.3.2.3.  

  

 Justitsministeriet kan tilslutte sig Konkursrådets synspunkter og forslag, og  

 lovforslaget er udformet i overensstemmelse med rådets lovudkast.
Der  

 henvises  

 til lovforslagets § 1, nr. 1 (forslaget til konkurslovens § 110,  

 stk. 1), og lovforslagets § 1, nr. 15-16 (forslag til konkurslovens  

 § 239),  

 og bemærkningerne hertil.
3.4. Øvrige spørgsmål 3.4.1.  

  

 Efter  

 konkurslovens § 134, stk. 2, kan skifteretten fastsætte en sidste  

 frist for anmeldelse af fordringer mv. i boet med den virkning, at der ikke  

 tages hensyn til fordringer, der anmeldes efter fristens udløb.
Det er i  

 retspraksis fastslået, at bestemmelsen har et forholdsvis snævert  

 anvendelsesområde, idet boets afslutning skal være nært forestående, før der  

 kan fastsættes en sidste frist for anmeldelse af fordringer mv.
Konkursrådet bemærker, at det ikke kan udelukkes, at en  

 udvidelse af skifterettens adgang til at fastsætte en sidste frist for  

 modtagelse af anmeldelser af fordringer mv. vil kunne bidrage til at undgå  

 sidste øjebliks forsinkelser i form af en eventuelt omfattende og kompliceret  

 prøvelse af sent anmeldte fordringer mv.
Det er endvidere principielt  

 uhensigtsmæssigt, hvis den nuværende retstilstand unødigt hindrer, at  

 kreditorerne gennem acontoudlodninger hurtigst muligt får udbetalt den  

 dividende, de har krav på.
Konkursrådet foreslår på denne baggrund en ændring af  

 konkurslovens § 134 med henblik på at sikre, at der af hensyn til en  

 forestående acontoudlodning vil kunne fastsættes en frist for anmeldelser af  

 fordringer mv. på et tidligere tidspunkt i bobehandlingen end i dag.
Rådet  

 finder, at retsvirkningen af en overskridelse af fristen alene bør være, at  

 den  

 for sent anmeldte fordring mv. ikke får nogen betydning for en  

 acontoudlodning,  

 der er foretaget efter fristens udløb, og fordringshaveren således må afvente  

 en eventuel senere udlodning af dividende.
Rådet foreslår, at en sådan frist kan fastsættes, hvis  

 forholdene taler for det, og der i øvrigt er et sagligt behov i form af et  

 velbegrundet ønske fra kurator om at foretage en acontoudlodning.
Rådet  

 understreger, at adgangen til acontoudlodning ikke må få negativ indflydelse  

 på  

 sagsbehandlingstiden ved, at afslutningen af bobehandlingen kommer til at  

 fremstå som mindre presserende.
Konkursrådet bemærker i øvrigt, at den foreslåede ændring  

 af bestemmelsen vil kunne medvirke til at skabe grundlag for, at en kendelse  

 om  

 gældssanering (i forbindelse med konkurs efter konkurslovens kapitel 29) vil  

 kunne afsiges efter konkurslovens § 232, stk. 2, om gældssanering  

 inden konkursboets slutning.
Hvis fristen fastsat efter den foreslåede  

 bestemmelse  

 udløber, uden at der bliver anmeldt yderligere fordringer mv., kan det  

 således  

 tale for, at forholdene i boet er så afklarede, at skifteretten vil kunne  

 afsige kendelse om gældssanering, selv om bobehandlingen endnu ikke er  

 afsluttet, jf. pkt. 2.2 ovenfor.
Konkursrådet finder, at konkurslovens § 134 i øvrigt  

 bør opretholdes, idet risikoen, for at en fordring mv. ikke bliver dækket,  

 under alle omstændigheder på et eller andet tidspunkt må gå over til den  

 fordringshaver, der først sent er blevet opmærksomt på sit krav.
Dette  

 tidspunkt bør som hidtil kunne fastsættes, når boet i øvrigt nærmer sig sin  

 afslutning.
 Der henvises til betænkningen side 98 ff.
 3.4.2.  

  

 Endvidere  

 foreslår Konkursrådet, at der indføres en ny bestemmelse i konkurslovens §  

  127 a, hvorefter skyldneren eller  

 en fordringshaver kan forlange, at skifteretten benytter sine  

 tilsynsbeføjelser  

 eller fastsætter tidspunktet for afholdelse af afsluttende skiftesamling i  

 boet  

 efter konkurslovens § 143 eller § 150, hvis det er nødvendigt på  

 grund  

 af kravet i artikel 6 i Den Europæiske Menneskerettighedskonvention om  

 behandling af sagen inden for en rimelig frist.
Den foreslåede bestemmelse svarer til retsplejelovens §  

  152 a (der blev indsat ved lov nr. 538 af 8. juni 2006),  

 hvorefter parterne kan forlange, at retten fastsætter tidspunktet for  

 hovedforhandlingen, hvis det er nødvendigt på grund af kravet i konventionens  

 artikel 6. Det er Konkursrådet vurdering, at de samme hensyn gør sig gældende  

 i  

 forhold til behandlingen af konkursboer.
Bestemmelsen forventes ikke at få  

 stor  

 betydning for sagsbehandlingstiden i praksis.
 Der henvises til betænkningen side  

 104 f.
3.4.3.  

  

 Justitsministeriet kan tilslutte sig Konkursrådets synspunkter og forslag, og  

 lovforslaget er udformet i overensstemmelse hermed.
Der henvises til  

 lovforslagets § 1, nr. 8 (forslag til konkurslovens § 127 a), og  

 lovforslagets § 1, nr. 12 (forslag til konkurslovens § 134,  

 stk. 2), og bemærkningerne hertil.
4. Lovforslagets økonomiske og administrative  

 konsekvenser Lovforslaget indebærer, at skifteretterne fremover får en  

 ny tilsynsrolle i forhold til bobehandlingen med hensyn til at sikre, at  

 behandlingen af boet fremmes mest muligt, og at de enkelte  

 sagsbehandlingsskridt foretages, så snart det i et konkursbo er muligt og  

 forsvarligt.
De økonomiske og administrative konsekvenser herved vurderes  

 samlet set at være af mindre betydning for domstolene og vil således kunne  

 afholdes inden for domstolenes rammer.
Lovforslaget vurderes i øvrigt ikke at  

 have økonomiske og administrative konsekvenser for det offentlige.
Forslaget har været sendt til Erhvervs- og  

 Selskabsstyrelsens Center for Kvalitet i ErhvervsRegulering (CKR) med henblik  

 på en vurdering af forslagets administrative konsekvenser for erhvervslivet.  

 CKR vurderer, at forslaget vil medføre administrative omkostninger for de  

 omfattede virksomheder (kuratorer). Særligt bestemmelserne i § 125,  

 stk. 2, 3. og 4. pkt., og § 125, stk. 3, 1.  

 pkt., vil  

 betyde et ekstra tidsforbrug på den løbende redegørelse til skifteretten og  

 fordringshaverne.
Det vurderes dog ikke, at de administrative omkostninger  

 vil  

 være af et omfang, der berettiger, at lovforslaget bliver forelagt et  

 virksomhedspanel.
Forslaget har derfor ikke været forelagt et af Økonomi- og  

 Erhvervsministeriets virksomhedspaneler.
Lovforslaget skønnes ikke at have  

 økonomiske og administrative konsekvenser for erhvervslivet af betydning, men  

 vil medvirke til en hurtigere konkursbobehandling.
Lovforslaget indeholder ikke miljømæssige konsekvenser  

 eller EU-retlige aspekter.
Lovforslaget skønnes endvidere ikke at have  

 administrative konsekvenser for borgerne, men vil som nævnt medvirke til en  

 hurtigere konkursbobehandling.
Positive konsekvenser/ mindreudgifter Negative konsekvenser/ Merudgifter Økonomiske konsekvenser for stat, kommuner og regioner Ingen Ingen af betydning Administrative konsekvenser for stat, kommuner og regioner Ingen Ingen af betydning Økonomiske konsekvenser for erhvervslivet Ingen af betydning Ingen af betydning Administrative konsekvenser for erhvervslivet Ingen af betydning Ingen af betydning Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
 5. Hørte myndigheder mv.
 Konkursrådets betænkning nr. 1484/2006 om hurtigere  

 behandling af konkursboer har været sendt i høring hos:
 Præsidenterne for Østre og Vestre Landsret, Præsidenten for  

 Sø- og Handelsretten, Præsidenterne for Københavns Byret og for retterne i  

 Århus, Odense, Aalborg og Roskilde, Domstolsstyrelsen, Dommerforeningen,  

 Dommerfuldmægtigforeningen, HK Landsklubben Danmarks Domstole, Advokatrådet,  

 Kuratorforeningen, Forbrugerrådet, Finansrådet, Realkreditrådet, Forsikring  

 & Pension, HTS-I Erhvervsorganisationen, HTS-A Arbejdsgiver- og  

 Erhvervsorganisationen,  

 Dansk Industri, Dansk Handel & Service, Håndværksrådet, Dansk  

 InkassoBrancheforening, Liberale Erhvervs Råd,  

 3F  

 Fagligt Fælles Forbund, Danmarks Rederiforening,  

 Akademikernes Centralorganisation, Amtsrådsforeningen, Forenede Danske  

 Motorejere, Danske Speditører, Syddansk Universitet, Danmarks Jurist- og  

 Økonomiforbund, Dansk Retspolitisk Forening, Handels- og  

 Kontorfunktionærernes  

 forbund i Danmark, Foreningen af Advokater og Advokatfuldmægtige, De Danske  

 Patentagenters Forening, Landsorganisationen i Danmark LO, Dansk  

 Ejendomsmæglerforening, Foreningen af Statsautoriserede Revisorer, Århus  

 Universitet, Foreningen Danske Inkassoadvokater, Funktionærernes og  

 Tjenestemændenes Fællesråd, Frederiksberg Kommune, Procesbevillingsnævnet,  

 Københavns Kommune, Foreningen af Statsamtsjurister, Københavns Retshjælp,  

 Institut for Menneskerettigheder, Århus Retshjælp, Dansk  

 Arbejdsgiverforening,  

 Voldgiftsnævnet for Bygge- og Anlægsvirksomhed, Københavns Universitet, Det  

 Danske Voldgiftsinstitut, KL, Foreningen af Registrerede Revisorer,  

 Landsforeningen af beskikkede advokater, Foreningen af  

 Statsforvaltningsdirektører, Dansk Told og Skatteforbund, Landbrugsrådet og  

 Danmarks Fiskeriforening.
Bemærkninger til lovforslagets enkelte bestemmelser I  

  

 bilag 1  

  

 til  

 lovforslaget er de foreslåede bestemmelser sammenholdt med de gældende  

 regler.
Til § 1 Til nr. 1 (§ 110, stk. 1) Konkurslovens § 110, stk. 1, foreslås ændret, så  

 det udtrykkeligt kommer til at fremgå af bestemmelsen, at kurator skal fremme  

 boets behandling mest muligt.
Det præciseres herved, at kurator skal fremme  

 bobehandlingen uden unødigt ophold, og at boet skal sluttes så hurtigt, som  

 det  

 er praktisk muligt.
Formålet med ændringen er at fremhæve, at kvaliteten af  

 bobehandlingen ikke alene afhænger af, om boets interesser i en snævrere  

 økonomisk betydning er blevet varetaget behørigt, men også af, om boet er  

 blevet afsluttet inden for en rimelig tid.
Det understreges med ændringen, at  

 det er kurator, der har hovedansvaret for, at bobehandlingen fremmes mest  

 muligt,  

 og at kurators evne til at leve op til dette ansvar er en vigtig del af en  

 kvalitetsbetonet bobehandling.
 Kurators ansvar for at gennemføre en hurtig afslutning af  

 boet indebærer endvidere, at en person ikke bør lade sig udpege eller vælge  

 til  

 kurator, hvis den pågældende på forhånd er i tvivl om, hvorvidt den  

 pågældende  

 vil have den nødvendige tid til at gennemføre bobehandlingen i et rimeligt  

 tempo.
 Pligten til at fremme bobehandlingen mest muligt indebærer,  

 at kurator må sørge for at varetage samtlige sine opgaver uden ugrundet  

 ophold.  

 For så vidt angår den tidlige fase af bobehandlingen betyder det f.eks., at  

 kurator skal tilvejebringe det fornødne grundlag for at udarbejde materiale  

 efter konkurslovens § 125, stk. 2 (om de vigtigste årsager til  

 konkursen),  

 så hurtigt som det efter omstændighederne i det konkrete bo er muligt, og  

 herefter straks sende materialet til fordringshaverne og skifteretten.
 Undervejs i bobehandlingen bør kurator bl.a. overveje, om  

 han eller hun ved at benytte bestemmelserne i konkurslovens §§ 100, 105  

 og  

 240 eventuelt hurtigere vil kunne opnå det fornødne overblik over boets  

 forhold.  

 Kurator bør også være opmærksom på, om den information, der kan skaffes  

 gennem  

 disse bestemmelser, eventuelt kan bevirke, at man f.eks. kan undgå unødige  

 retssager om fordringsprøvelsen.
Med hensyn til den senere fase af behandlingen må kurator  

 naturligvis ikke lade behandlingen ligge stille, hvis boet reelt kan sluttes.  

 Kurator må i den forbindelse også overveje, om der eventuelt er grundlag for  

 at  

 afgive en indstilling til skifteretten efter den gældende bestemmelse i  

 konkurslovens § 149 om at henskyde nærmere afgrænsede dele af boet til  

 tiden efter boets slutning.
Den foreslåede ændring skal også ses i sammenhæng  

 med forslaget til konkurslovens § 239 (lovforslagets § 1, nr.  

 15-16),  

 hvor det betones, at fastsættelsen af kurators vederlag skal ske ud fra en  

 samlet vurdering af det udførte arbejde, og således omfatter arbejdets  

 kvalitet  

 i bredere forstand.
De foreslåede ændringer af § 110, stk. 1, og  

 § 239 vil tilsammen betyde, at skifteretten også får mulighed for at  

 sanktionere kurators forsømmelighed ved vederlagsfastsættelsen, jf.  

 bemærkningerne til lovforslagets § 1, nr. 15-16.
 Der henvises i øvrigt til lovforslagets almindelige  

 bemærkninger pkt. 3.3.2.1.
Til nr. 2 (§ 125, stk. 1) Det foreslås, at skifteretten fremover sammen med  

 fordringshaverne bliver egentlig adressat for kurators oversigt over boets  

 aktiver og passiver.
Skifteretten skal således ikke længere blot have  

 tilsendt  

 oversigten til orientering, jf. også den foreslåede ændring af konkurslovens  

 § 126, stk. 1 (lovforslagets § 1, nr. 7).
Den foreslåede ændring er et led i den retablering og  

 skærpelse af skifterettens tilsynsrolle i forhold til bobehandlingen, som  

 lovforslaget indebærer, jf. lovforslagets almindelige bemærkninger pkt.  

 3.2.2.  

 Som led i, at skifteretten bliver medadressat for de oplysninger, som kurator  

 skal sende om boet og bobehandlingen, jf. også de foreslåede ændringer af  

 konkurslovens § 125, stk. 2 og 3 (lovforslagets § 1, nr. 3-5),  

 forudsættes det, at skifteretten får pligt til at følge udviklingen i  

 bobehandlingen og føre tilsyn med, at denne fremmes behørigt.
Skifteretten  

 skal  

 således påse, dels at tidsfristerne for udsendelsen af disse oplysninger ikke  

 overskrides, dels at oplysningerne i øvrigt sendes så hurtigt, som det henset  

 til forholdene i det konkrete bo er muligt, jf. også de foreslåede ændringer  

 af  

 konkurslovens § 126 (lovforslagets § 1, nr. 7), og bemærkningerne  

 hertil.
Skifteretten skal derimod fortsat ikke føre en egentlig  

 løbende kontrol (»løbende forvaltningsrevision«) med bobehandlingen og  

 kurators  

 dispositioner.
Det er således fortsat op til fordringshaverne at reagere, i  

 det  

 omfang de f.eks. måtte være utilfredse med den materielle del af kurators  

 bobehandling.  

 Fordringshaverne er derfor efter forslaget fortsat adressater  men nu  

 altså  

 sammen med skifteretten  for de oplysninger, som kurator skal sende  

 efter  

 konkurslovens § 125, stk. 1-3.
 Der henvises i øvrigt til lovforslagets almindelige  

 bemærkninger pkt. 3.2.2.1.
Til nr. 3 (§ 125, stk. 2, 1. pkt.) Med den foreslåede ændring præciseres det, at 4-måneders  

 fristen i konkurslovens § 125, stk. 2, 1. pkt., er en yderste frist  

 for kurators udsendelse af en statusoversigt og en redegørelse for de  

 vigtigste  

 årsager til konkursen.
Som følge af de store forskelle på konkursboers  

 beskaffenhed vil det i en række tilfælde, og navnlig i mange § 143-boer  

 (dvs. boer, hvor der ikke er midler ud over, hvad der medgår til dækning af  

 omkostningerne), ikke være nødvendigt at bruge 4 måneder på at udarbejde  

 materialet nævnt i § 125, stk. 2. Det foreslås derfor, at det af  

 bestemmelsen udtrykkeligt kommer til at fremgå, at materialet skal sendes,  

  

 så  

 snart  

  

 kurator har tilvejebragt de fornødne oplysninger og  

  

 senest  

  

 4 måneder efter, at konkursdekretet er afsagt.
Den foreslåede  

 ændring skal ses i sammenhæng med den foreslåede præcisering af kurators  

 generelle forpligtelse til at fremme boets behandling mest muligt, jf. den  

 foreslåede ændring af konkurslovens § 110, stk. 1 (lovforslagets  

 § 1, nr. 1).
 Det foreslås endvidere, at skifteretten fremover sammen med  

 fordringshaverne bliver egentlig adressat for den statusoversigt og den  

 redegørelse, som kurator skal udarbejde i henhold til konkurslovens  

 § 125,  

 stk. 2. Skifteretten skal ikke længere blot have sendt materialet til  

 orientering, jf. også den foreslåede ændring af konkurslovens § 126,  

 stk. 1 (lovforslagets § 1, nr. 7). Denne ændring er også et led i  

 den  

 retablering og skærpelse af skifterettens tilsynsrolle i forhold til  

 bobehandlingen,  

 som lovforslaget indebærer, jf. bemærkningerne til lovforslagets § 1,  

 nr.  

 2 (forslaget til konkurslovens § 125, stk. 1).
 Der henvises i øvrigt til lovforslagets almindelige  

 bemærkninger pkt. 3.1.2.1 og 3.2.2.1.
Til nr. 4 (§ 125, stk. 2, 3. og 4. pkt.) Det foreslåede nye  

  

 3.  

 pkt.  

  

 i konkurslovens § 125, stk. 2, indebærer, at kurator sammen  

 med statusoversigten og redegørelsen efter § 125, stk. 2, 1. pkt.  

 (som dette foreslås affattet ved lovforslagets § 1, nr. 3), skal sende  

 en  

 redegørelse til skifteretten og til fordringshaverne for, hvilke opgaver  

 kurator indtil videre har varetaget i forbindelse med bobehandlingen.
Denne  

 redegørelse skal tillige indeholde oplysninger om den tid, der er medgået til  

 udførelsen af de enkelte opgaver, og om, hvornår opgaverne er udført.
Efter  

 den  

 foreslåede bestemmelse i  

  

 4. pkt. skal  

 redegørelsen desuden indeholde oplysning om, hvorpå boet beror, og om muligt  

 hvornår det forventes afsluttet.
Formålet med bestemmelsen er at tilvejebringe det fornødne  

 grundlag for, at skifteretten kan udøve et effektivt tilsyn med  

 bobehandlingens  

 behørige fremme.
Gennem det foreslåede 3. pkt. og de tilsvarende ændringer af  

 kravene til indholdet af kurators redegørelser efter § 125, stk. 3  

 (lovforslagets § 1, nr. 6), og af kravene til indholdet af kurators  

 vederlagsindstilling efter § 239, stk. 1 (lovforslagets § 1,  

 nr.  

 15), er det hensigten at sikre, at skifteretten får et mere præcist grundlag  

 for løbende at vurdere, om boet fremmes mest muligt, herunder om der er  

 opstået  

 eller er på vej til at opstå »døde« perioder i bobehandlingen, og om et  

 anvendt  

 tidsforbrug forekommer rimeligt set i forhold til de opgaver, der er udført.
Kravet om, at kurator skal redegøre for den tid, der er  

 medgået til udførelsen af de enkelte opgaver, og for hvornår opgaverne er  

 udført, indebærer, at kurators redegørelse skal indeholde oplysninger om  

 kurators hidtidige tidsforbrug i sagen og i store træk udspecificeret på de  

 enkelte hovedopgaver, som kurator har udført indtil afgivelsen af  

 redegørelsen.  

 Det afgørende er, at skifteretten får præcis og dækkende information om  

 forholdene i boet og om, hvordan bobehandlingen skrider frem.
Kurator skal  

 derfor alene redegøre overordnet for, hvor mange timer der er brugt og  

 hvornår  

 på de enkelte hovedopgaver i bobehandlingen indtil afgivelsen af  

 redegørelserne  

 efter § 125, stk. 2. At kurator skal redegøre for, hvornår  

 opgaverne  

 er udført, indebærer således ikke, at kurator f.eks. med angivelse af  

 klokkeslæt skal oplyse, hvornår opgaverne er udført.
Det er tilstrækkeligt,  

 at  

 kurator oplyser de perioder, hvor de enkelte opgaver er udført (eventuelt  

 datoer), og dermed hvornår de enkelte timer er brugt.
Kravet om, at kurator skal oplyse om, hvorpå boet beror, og  

 om muligt hvornår det forventes afsluttet, vil i praksis være af størst  

 betydning i § 143-boer og mindre boer i øvrigt.
I mange tilfælde vil det  

 i  

 andre typer boer være klart, at boet ikke er i nærheden af at kunne afsluttes  

 på tidspunktet for udarbejdelsen af materialet efter konkurslovens  

 § 125,  

 stk. 2, og kurators redegørelse efter det foreslåede 4. pkt. vil i  

 sådanne  

 tilfælde kunne holdes helt overordnet og ganske kortfattet.
Det bemærkes, at lovforslaget i øvrigt ikke indebærer  

 ændringer i de gældende krav til den statusoversigt og redegørelse, som  

 kurator  

 skal udarbejde efter konkurslovens § 125, stk. 2. Disse krav såvel  

 som de nye krav efter de foreslåede bestemmelser i 3. og 4. pkt. skal  

 naturligvis overholdes.
Lever kurators redegørelser ikke op til de  

 indholdsmæssige krav, eller sendes redegørelserne ikke rettidigt, vil  

 skifteretten som led i det forudsatte skærpede tilsyn med bobehandlingen  

 kunne  

 vælge imellem flere reaktioner eller kombinationer heraf.
Skifteretten vil  

 således f.eks. kunne lade manglende overholdelse af bestemmelserne i  

 § 125, stk. 2, få betydning for kurators vederlag.
Der henvises til  

 lovforslagets almindelige bemærkninger pkt. 3.2.2.2 for en nærmere  

 beskrivelse  

 af skifterettens øvrige reaktionsmuligheder.
 Der henvises i øvrigt til lovforslagets almindelige  

 bemærkninger pkt. 3.2.2.1 og til bemærkningerne til lovforslagets § 1,  

 nr.  

 6 og 15 (forslag til konkursloven § 125, stk. 3, og § 239,  

 stk. 1).
Til nr. 5 (§ 125, stk. 3, 1. pkt.) Med den foreslåede ændring bliver skifteretten fremover  

 sammen med fordringshaverne egentlig adressat for kurators redegørelser i  

 henhold til konkurslovens § 125, stk. 3, om status i bobehandingen.  

 Skifteretten skal således ikke længere blot have tilsendt redegørelserne til  

 orientering, jf. også den foreslåede ændring af konkurslovens § 126,  

 stk. 1 (lovforslagets § 1, nr. 7). Denne ændring er også et led i  

 den  

 retablering og skærpelse af skifterettens tilsynsrolle i forhold til  

 bobehandlingen, som lovforslaget indebærer, jf. bemærkningerne til § 1,  

 nr. 2 (forslaget til konkurslovens § 125, stk. 1).
 Der henvises i øvrigt til lovforslagets almindelige  

 bemærkninger pkt. 3.2.2.1.
Til nr. 6 (§ 125, stk. 3, nr. 3) Det foreslås at indsætte et nyt nr. 3 i konkurslovens  

 § 125, stk. 3, som indebærer, at kurator i halvårsredegørelser  

 efter  

 § 125, stk. 3, fremover skal oplyse om, hvilke opgaver kurator har  

 varetaget siden den senest afgivne redegørelse, og endvidere oplyse om den  

 tid,  

 der medgået til udførelsen af de enkelte opgaver, og om hvornår opgaverne er  

 udført.
Er der tale om en første redegørelse efter § 125, stk. 3,  

 skal oplysningerne vedrøre tiden siden afgivelsen af redegørelse efter  

 § 125, stk. 2 (som denne bestemmelse foreslås ændret ved  

 lovforslagets § 1, nr. 4).
Som anført i bemærkningerne til lovforslagets § 1, nr.  

 4, er formålet med forslagene om nye indholdsmæssige krav til redegørelser  

 efter konkurslovens § 125, stk. 2 og 3, og vederlagsindstillinger  

 efter konkurslovens § 239, stk. 1, at tilvejebringe det fornødne  

 grundlag for, at skifteretten kan udøve et effektivt tilsyn med  

 bobehandlingens  

 behørige fremme.
Det er hensigten, at skifteretten får et mere præcist  

 grundlag  

 for løbende at vurdere, om boet fremmes mest muligt, herunder om der er  

 opstået  

 eller er på vej til at opstå »døde« perioder i bobehandlingen, og om et  

 anvendt  

 tidsforbrug forekommer rimeligt set i forhold til de opgaver, der er udført.
Også i forhold til redegørelser efter konkurslovens  

 § 125, stk. 3, indebærer det foreslåede krav om, at kurator skal  

 redegøre for den tid, der er medgået til udførelsen af de enkelte opgaver, og  

 for, i hvilke perioder opgaverne er udført, at redegørelserne skal indeholde  

 oplysninger om kurators hidtidige tidsforbrug i sagen, i store træk  

 udspecificeret på de enkelte hovedopgaver, som kurator har udført indtil  

 afgivelsen af redegørelsen.
Det afgørende er, at skifteretten får præcis og  

 dækkende information om forholdene i boet og om, hvordan bobehandlingen  

 skrider  

 frem.
Kurator skal derfor alene redegøre overordnet for, hvor mange timer der  

 er brugt og hvornår på de enkelte hovedopgaver i bobehandlingen indtil  

 afgivelsen af den enkelte redegørelse efter § 125, stk. 3. Kurator  

 skal f.eks. redegøre for, hvor mange timer der er brugt og hvornår på at  

 tilvejebringe  

 det fornødne grundlag for en omstødelsessag, på prøvelse af fordringer eller  

 på  

 undersøgelse af oplysninger, der kan give grundlag for afgivelse af en  

 meddelelse til politiet efter konkurslovens § 110, stk. 4 (som ikke  

 foreslås ændret).
At kurator skal redegøre for, i hvilke perioder opgaverne  

 er udført, indebærer heller ikke efter den foreslåede bestemmelse i  

 § 125,  

 stk. 3, nr. 3, at kurator f.eks. med angivelse af klokkeslæt skal  

 oplyse,  

 hvornår opgaverne er udført.
Det er tilstrækkeligt, at kurator oplyser de  

 perioder, hvor de enkelte opgaver er udført (eventuelt datoer), og dermed  

 hvornår de enkelte timer er brugt.
Det bemærkes, at lovforslaget i øvrigt ikke indebærer  

 ændringer i de gældende krav til redegørelser, som kurator skal udarbejde  

 efter  

 konkurslovens § 125, stk. 3. Disse krav såvel som de nye krav efter  

 det foreslåede nr. 3, skal naturligvis overholdes.
Dette indebærer bl.a., at  

 kurator må redegøre for, hvis der ikke er arbejdet med boet i en periode, og  

 hvis der eventuelt heller ikke vil blive det i en kommende periode, og i den  

 forbindelse angive årsagerne hertil, f.eks. at kurator afventer en  

 hovedforhandling i en retssag og ikke har kunnet foretage sig andet i  

 relation  

 til konkursboet.
Lever kurators redegørelse ikke op til de indholdsmæssige  

 krav, eller sendes redegørelsen ikke rettidigt, vil skifteretten som led i  

 det  

 nye skærpede tilsyn med bobehandlingen kunne vælge imellem flere reaktioner  

 eller kombinationer heraf.
Skifteretten vil således f.eks. kunne lade  

 manglende  

 overholdelse af kravene i § 125, stk. 3, få betydning for kurators  

 vederlag.
Der henvises til lovforslagets almindelige bemærkninger pkt.  

 3.2.2.2  

 for en nærmere beskrivelse af skifterettens reaktionsmuligheder i øvrigt.
 Der henvises i øvrigt til lovforslagets almindelige  

 bemærkninger pkt. 3.2.2.1 og til bemærkningerne til lovforslagets § 1,  

 nr.  

 4 og 15 (forslag til konkurslovens § 125, stk. 2, og § 239,  

 stk. 1).
Til nr. 7 (§ 126) Den foreslåede ændring af konkurslovens § 126  

 indebærer, at bestemmelsens stk. 1 ændres, og at der indsættes et nyt  

 stk. 2. Med ændringerne foreslås skifteretten tillagt en række konkrete  

 beføjelser som led i det skærpede tilsyn med bobehandlingens behørige fremme,  

 som skifteretten efter lovforslaget fremover skal føre.
Den foreslåede nyaffattelse af  

  

 stk. 1  

  

 er en følge af, at skifteretten efter de foreslåede  

 ændringer af konkurslovens § 125, stk. 1-3 (lovforslagets § 1,  

 nr. 2-5), bliver egentlig adressat for kurators redegørelser efter disse  

 bestemmelser.
Der er herefter alene behov for, at skifteretten efter  

 § 126, stk. 1, som hidtil samtidig med udsendelsen til  

 fordringshaverne modtager den information, der er nævnt i § 124 og  

 § 125, stk. 4 (dvs. meddelelse om afsigelse af konkursdekret, om  

 afholdelse af skiftesamling til valg af kurator og nedsættelse af eventuelt  

 kreditorudvalg, om det endelige bostyre samt om afholdelse af skiftesamling  

 til  

 stadfæstelse af boregnskab bilagt regnskab eller uddrag af dette).
Det foreslåede  

  

 stk. 2  

  

 viderefører i 1. pkt. den gældende bestemmelse i § 126, stk. 1, 2.  

 pkt., om at skifteretten kan afkræve kurator yderligere oplysninger om boets  

 forhold.
Som følge af det overordnede formål med den nye bestemmelse i  

 stk. 2, nemlig at skærpe skifterettens tilsyn med, at bobehandlingen  

 fremmes behørigt, præciseres det, at skifteretten kan kræve oplysningerne på  

 et  

 hvilket som helst tidspunkt under bobehandlingen, og at skifteretten i den  

 forbindelse også kan afkræve kurator yderligere oplysninger om, hvorpå boet  

 beror.
Skifteretten vil f.eks. kunne benytte sig heraf, hvis skifteretten  

 finder, at kurators redegørelser efter konkurslovens § 125, stk. 2  

 og  

 3, ikke er fyldestgørende.
Skifteretten kan ligeledes, hvis det f.eks. på et  

 meget tidligt stadie af et § 143-bo (dvs. hvor der i boet ikke er midler  

 ud over, hvad der medgår til dækning af omkostninger) står klart, at boet  

 meget  

 hurtigt vil kunne afsluttes, afkræve kurator oplysning om, hvilke  

 sagsbehandlingsskridt  

 kurator agter at foretage i bobehandlingen og hvornår.
Skifteretten kan  

 endvidere på et hvilket som helst tidspunkt under bobehandlingen anmode  

 kurator  

 om at give en tilpas konkretiseret begrundelse for, at det har været  

 nødvendigt  

 at bruge den oplyste tid på de enkelte opgaver.
 Hvis kurators oplysninger giver anledning hertil, bør  

 skifteretten i medfør af bestemmelsen rejse spørgsmål over for kurator om,  

 hvorvidt der eventuelt vil være grundlag for at henskyde en nærmere afgrænset  

 del af boet til tiden efter boets slutning i medfør af bestemmelsen i  

 konkurslovens § 149 (som ikke foreslås ændret).
Finder skifteretten, at en redegørelse fra kurator,  

 skriftlig eller mundtlig, ikke indeholder en rimelig forklaring på status i  

 bobehandlingen, kan skifteretten  alt efter hvilket stadie  

 bobehandlingen i  

 øvrigt befinder sig på  efter forslaget til konkurslovens § 126,  

 stk. 2, pålægge kurator at udarbejde henholdsvis statusoversigt og  

 redegørelser efter konkurslovens § 125, stk. 2 og 3, inden for en  

 af  

 skifteretten fastsat frist.
Skifteretten vil således kunne gribe ind, hvis  

 det  

 i den konkrete sag er klart unødvendigt, at kurator skal have 4 måneder efter  

 konkurslovens § 125, stk. 2, eller 6 måneder efter § 125,  

 stk. 3, (eventuelt i flere omgange) til at udarbejde henholdsvis  

 statusoversigt og redegørelser.
Efter den foreslåede bestemmelse kan skifteretten endvidere  

 pålægge kurator at foretage det fornødne til fremme af boets behandling og  

 slutning, ligeledes inden for en af skifteretten fastsat frist.
Herved  

 tillægges skifteretten en bred beføjelse til at udstede netop de pålæg, som  

 skifteretten konkret måtte finde påkrævet for at sikre, at kurator fremmer  

 bobehandlingen behørigt.
Skifteretten vil således f.eks. kunne pålægge  

 kurator  

 at udfærdige det fornødne regnskab mv. til slutning af boet efter  

 konkurslovens  

 § 143, stk. 1, hvis det står klart, at boet vil skulle afsluttes  

 efter denne bestemmelse (dvs. at der i boet ikke er midler ud over, hvad der  

 medgår  

 til dækning af omkostninger).
Er der tale om et bo, hvor der skal ske udlodning, vil  

 skifteretten efter omstændighederne f.eks. kunne pålægge kurator at udarbejde  

 en fortegnelse med indstilling efter konkurslovens § 130, stk. 1,  

 så  

 processen med prøvelsen af fordringer mv. iværksættes og herefter bringes til  

 afslutning hurtigst muligt.
Er bobehandlingen mere fremskreden, kan  

 skifteretten pålægge kurator at udarbejde udkast til regnskab og udkast til  

 endelig udlodning efter § 148.
 Skifteretten vil i forbindelse med, at kurator pålægges at  

 udarbejde regnskab mv., også kunne beramme den afsluttende skiftesamling  

 efter  

 konkurslovens § 143 eller § 150. Udnyttelse af denne beføjelse må i  

 praksis forudsætte, at skifteretten forinden har hørt kurator om spørgsmålet.
 Skifterettens afgørelser efter den foreslåede bestemmelse  

 vil kunne kæres til landsretten efter den almindelige regel i konkurslovens  

 § 248, stk. 2 (som ikke foreslås ændret).
 Hvis skifteretten ved at anvende sine tilsynsbeføjelser  

 efter forslaget til konkurslovens § 126, stk. 1 og 2, kan  

 konstatere,  

 at kurator ikke lever op til sine forpligtelser til at fremme bobehandlingen  

 mest muligt eller til rettidigt at afgive præcise og dækkende redegørelser  

 mv.,  

 har skifteretten også andre reaktionsmuligheder ud over de ovennævnte  

 muligheder for at pålægge kurator at foretage et eller flere  

 sagsbehandlingsskridt eller slutte boet inden for en given frist, jf. nærmere  

 herom lovforslagets almindelige bemærkninger pkt. 3.2.2.2.
 Der henvises i øvrigt til lovforslagets almindelige  

 bemærkninger pkt. 3.2.2.
Til nr. 8 (§ 127 a) Den foreslåede bestemmelse i konkursloven § 127 a om  

 skyldnerens og fordringshavernes adgang til at forlange, at skifteretten  

 benytter sine beføjelser efter konkurslovens § 126, stk. 2, (som  

 denne foreslås ændret ved lovforslagets § 1, nr. 7), og at skifteretten  

 fastsætter tidspunktet for afholdelse af skiftesamling efter konkurslovens  

 § 143 eller § 150, bygger på retsplejelovens § 152 a, der er  

 indført ved lov nr. 538 af 8. juni 2006 (Politi- og domstolsreform),  

 hvorefter  

 parterne kan forlange, at retten fastsætter tidspunktet for  

 hovedforhandlingen,  

 hvis det er nødvendigt på grund af kravet i artikel 6 i Den Europæiske  

 Menneskerettighedskonvention om behandling af sagen inden for en rimelig  

 frist.
Den foreslåede bestemmelse tjener samme formål som den nye  

 bestemmelse i retsplejelovens § 152 a, nemlig at præcisere skyldnerens  

 og  

 fordringshavernes reaktionsmulighed i tilfælde af krænkelse eller risiko for  

 krænkelse af retten til rettergang inden for en rimelig frist efter artikel 6  

 i  

 Den Europæiske Menneskeretskonvention.
Med bestemmelsen tydeliggøres det  

 således, at både skyldneren og fordringshaverne råder over et effektivt  

 retsmiddel, jf. artikel 13 i Den Europæiske Menneskerettighedskonvention, i  

 form af en adgang til at forlange, at skifteretten benytter sine  

 tilsynsbeføjelser  eventuelt til at fastsætte tidspunktet for den  

 afsluttende  

 skiftesamling  hvis dette er nødvendigt for at undgå en krænkelse af  

 retten  

 til rettergang inden for en rimelig frist eller for at bringe en allerede  

 indtrådt  

 krænkelse til ophør.
Den foreslåede bestemmelse indebærer alene, at skifteretten  

 har pligt til at fastsætte tidspunktet for den afsluttende skiftesamling,  

 hvis  

 dette er nødvendigt for at undgå en krænkelse af retten til rettergang inden  

 for en rimelig frist eller for at bringe en allerede indtrådt krænkelse til  

 ophør, og hvis det i øvrigt kan lade sig gøre.
Bestemmelsen betyder således  

 ikke, at skifteretten i visse tilfælde vil kunne være tvunget til at beramme  

 den afsluttende skiftesamling, hvis det  trods en allerede lang  

 sagsbehandlingstid  står klart, at boet endnu ikke kan afsluttes.
Kan boet ikke afsluttes, vil årsagerne hertil typisk også  

 betyde, at der heller ikke på dette tidspunkt vil være tale om en indtrådt  

 eller umiddelbart forestående krænkelse af artikel 6 i Den Europæiske  

 Menneskerettighedskonvention.
Dette gælder så meget desto mere som følge af,  

 at  

 skifteretten gennem den foreslåede skærpelse af skifterettens tilsynsrolle  

 vil  

 have en forpligtelse til at påse, at der ikke undervejs i bobehandlingen  

 opstår  

 spørgsmål i forhold til konventionens artikel 6. Opstår et sådant spørgsmål  

 alligevel, må skifteretten, hvis boet ikke kan sluttes, i stedet bruge sine  

 beføjelser efter forslaget til konkurslovens § 126, stk. 2  

 (lovforslagets  

 § 1, nr. 7), til at udstede et konkret pålæg til kurator, der kan  

 forhindre en krænkelse af artikel 6 i at opstå eller medvirke til at  

 fremskynde, at en allerede indtrådt krænkelse bringes til ophør.
Skifteretten  

 har endvidere den mulighed at udnytte bestemmelsen i konkurslovens § 149  

 (som ikke foreslås ændret) til at henskyde nærmere afgrænsede dele af boet  

 til  

 tiden efter boets afslutning.
Skifteretten må i givet fald opfordre kurator  

 til  

 at fremkomme med den i bestemmelsen forudsatte indstilling.
 Skifterettens afgørelse i anledning af anmodninger i medfør  

 af den foreslåede bestemmelse vil kunne kæres til landsretten efter den  

 almindelige regel i konkurslovens § 248, stk. 2 (som ikke foreslås  

 ændret).
 Bestemmelsen må som følge af de i øvrigt foreslåede  

 ændringer af konkursloven  herunder særligt præciseringen af kurators  

 ansvar  

 for at fremme bobehandlingen mest muligt og skærpelsen af skifterettens  

 tilsynsrolle  

 i tilknytning hertil  forventes ikke at få nogen særlig betydning i  

 praksis.  

 Hvis den situation imidlertid skulle opstå, at både kurator og skifteret i et  

 konkret tilfælde ikke har levet op til deres respektive ansvar, vil  

 bestemmelsen som nævnt tydeliggøre, at såvel skyldneren som fordringshaverne  

 råder over et effektivt retsmiddel.
 Der henvises i øvrigt til lovforslagets almindelige  

 bemærkninger pkt. 3.4.2.
Til nr. 9 (§ 128, 1. pkt.) Det foreslås at nedsætte fristen i konkurslovens  

 § 128, 1. pkt., for anmeldelse af fordringer eller andre krav mod  

 skyldneren fra 3 måneder til 4 uger.
Formålet med denne afkortning af fristen  

 er at tilskynde fordringshaverne til hurtigere at foretage deres anmeldelser  

 og  

 dermed skabe et bedre grundlag for, at kurator  i hvert fald i visse  

 boer   

 alt andet lige hurtigere vil være i stand til at foretage en vurdering af  

 boets  

 forhold.
 Lovforslaget indebærer ingen ændringer i, at proklamaet  

 efter konkurslovens § 128 ikke er præklusivt, og fordringer mv., der  

 anmeldes efter udløbet af den foreslåede 4-ugers frist, må prøves på et  

 senere  

 møde, og fortabes således ikke, jf. konkurslovens § 134, stk. 1  

 (som  

 ikke foreslås ændret).
 Der henvises i øvrigt til lovforslagets almindelige  

 bemærkninger pkt. 3.1.2.2.
Til nr. 10 (§ 131, stk. 3) Kurator skal efter den gældende § 131, stk. 3,  

 give meddelelse til fordringshaveren ved anbefalet brev eller på anden  

 betryggende måde, hvis det indstilles, at en fordring mv. ikke kan anerkendes  

 som anmeldt.
Fordringshaveren skal i den forbindelse også have meddelelse om  

 tid og sted for det møde, hvor fordringen mv. prøves.
 Det foreslås, at det udtrykkeligt kommer til at fremgå af  

 konkursloven, at kurator også skal give fordringshaveren meddelelse om, at  

 den  

 pågældende ved manglende anerkendelse af kurators indstilling skal anlægge  

 sag  

 inden den foreslåede frist på 4 uger efter det møde, hvor kurators  

 indstilling  

 forelå, jf. konkurslovens § 133, stk. 1 (lovforslagets § 1,  

 nr.  

 11).
 Der henvises i øvrigt til lovforslagets almindelige  

 bemærkninger punkt 3.1.2.5.
Til nr. 11 (§ 133, stk. 1) Det foreslås at nedsætte fristen for sagsanlæg for den, der  

 ikke kan anerkende kurators indstilling efter konkurslovens § 130, fra 3  

 måneder til 4 uger.
Anlægges sag ikke rettidigt, er kurators indstilling  

 endelig, jf. § 133, stk. 2.
 Der henvises i øvrigt til lovforslagets almindelige  

 bemærkninger pkt. 3.1.2.2.
Til nr. 12 (§ 134, stk. 2) Forslaget til en ny bestemmelse i konkurslovens § 134,  

 stk. 2, indebærer, at skifteretten på baggrund af en anmodning fra  

 kurator  

 kan fastsætte en frist for anmeldelse af fordringer og andre krav, hvis  

 forholdene taler for det, og hvis anmodningen er sagligt begrundet i hensynet  

 til en forestående udlodning til kreditorerne.
Den foreslåede bestemmelse supplerer den gældende  

 bestemmelse i konkurslovens § 134, stk. 2., 2. pkt. (der efter  

 forslaget bliver § 134, stk. 3, 2. pkt.), som i øvrigt foreslås  

 opretholdt af hensyn til behovet for fortsat at kunne sikre den endelige  

 afslutning af bobehandlingen mod sidste øjebliks anmeldelser af krav, der vil  

 kunne indebære, at kurators arbejde for en del må gøres om.
Det nye  

 stk. 2  

 indebærer, at der af hensyn til en forestående acontoudlodning vil kunne  

 fastsættes en frist for anmeldelser af fordringer mv. på et tidligere  

 tidspunkt  

 i bobehandlingen end det tidspunkt, hvor behandlingen er så langt fremme, at  

 udkast til endeligt regnskab kan udarbejdes (dvs. på et tidligere tidspunkt  

 end  

 det tidspunkt, hvor en frist efter den gældende bestemmelse i § 134,  

 stk. 2, 2. pkt., efter retspraksis vil kunne fastsættes).
Betingelserne for at fastsætte en frist efter den  

 foreslåede bestemmelse er, at forholdene taler for det, og at der er et  

 sagligt  

 behov i form af et velbegrundet ønske fra kurator om at kunne foretage  

 acontoudlodning til kreditorerne.
Ved vurderingen af, om disse betingelser er  

 opfyldt, må der lægges vægt på, om forholdene i boet er tilpas afklarede.
En  

 grundlæggende  

 forudsætning i den forbindelse er, at bobehandlingen er så langt fremskreden,  

 at der er tilvejebragt det fornødne overblik over boets aktiver og passiver,  

 og  

 at der i øvrigt efter det foreliggende ikke er særlig anledning til at  

 forvente, at yderligere fordringer mv. vil blive anmeldt over for boet.
En  

 forventning om, at yderligere anmeldelser ikke vil blive foretaget, vil i  

 sagens natur kunne blive gradvis styrket, jo længere tid bobehandlingen har  

 stået på.
 En anmodning fra kurator om, at skifteretten fastsætter en  

 frist efter bestemmelsen, bør ikke imødekommes, hvis acontoudlodningen vil  

 være  

 bagatelagtig, eller hvis bobehandlingen i stedet vil kunne afsluttes inden  

 for  

 en rimelig tid.
Fastsættes en frist, uden at betingelserne herfor har været  

 opfyldt, vil fristen ikke have retsvirkninger over for den, der har anmeldt  

 en  

 fordring mv. efter fristens udløb.
Hvis det således måtte vise sig, at  

 kurator  

 af den ene eller anden grund ikke kan gennemføre en tilbagesøgning af de  

 beløb,  

 der i en sådan situation er udbetalt for meget i forbindelse med en  

 acontoudlodning, således at anmelderen kan opnå dækning for den berettigede  

 dividende, vil anmelderen i givet fald efter omstændigheder kunne gøre et  

 erstatningskrav gældende over for kurator.
Det foreslås, at et proklama som udstedes efter  

 bestemmelsen  

  

 ikke  

  

 skal være  

 præklusivt.
Retsvirkningen af en overskridelse af en frist, der fastsættes i  

 medfør af bestemmelsen, er alene den, at den for sent anmeldte fordring mv.  

 ikke tages i betragtning i forbindelse med den acontoudlodning, der foretages  

 efter fristens udløb.
Dette betyder, at den pågældende fordringshaver må  

 afvente at få udbetalt en eventuel dividende, der efter omstændighederne i  

 øvrigt vil kunne være mindre, end hvis den pågældende havde foretaget  

 anmeldelsen  

 i tide, og fordringen dermed var blevet taget i betragtning i forbindelse med  

 acontoudlodningen.
Dividenden vil således først kunne udbetales enten i  

 forbindelse med, at der  hvad der i praksis formentlig kun vil  

 forekomme  

 sjældent  tilføres boet yderligere midler, der gør en ny  

 acontoudlodning  

 aktuel, eller i forbindelse med slutningen af boet.
Det forudsættes, at skifteretten i den bekendtgørelse af  

 proklamaet, der efter 2. pkt. i den foreslåede bestemmelse skal ske med  

 mindst  

 to ugers varsel, oplyser om, at for sent anmeldte fordringer mv. ikke vil  

 blive  

 taget i betragtning før i forbindelse med boets slutning eller i forbindelse  

 med en eventuel ny acontoudlodning.
Det bemærkes, at varslet på to uger  

 svarer  

 til varslet efter den gældende bestemmelse i konkurslovens § 134,  

 stk. 2, 3. pkt. (der bliver § 134, stk. 3, 3. pkt.).
 Med den foreslåede bestemmelse åbnes der således for, at  

 kurator, hvis betingelserne i øvrigt er opfyldt, vil kunne få sikkerhed for,  

 at  

 fordringer mv., der anmeldes efter en foretagen acontoudlodning, ikke får  

 nogen  

 betydning for den allerede foretagne udlodning, således at sene anmeldelser  

 heller ikke kan medføre, at kurator skal bruge tid på  eventuelt  

 forgæves  at  

 søge de allerede foretagne acontoudlodninger delvis tilbagebetalt.
Bestemmelsen vil endvidere efter omstændighederne kunne  

 medvirke til at skabe grundlag for, at en kendelse om gældssanering vil kunne  

 afsiges efter bestemmelsen i konkurslovens § 232, stk. 2, dvs. på  

 et  

 tidligere tidspunkt end i forbindelse med boets slutning.
Hvis skifteretten  

 vurderer, at betingelserne for at udstede proklama efter den foreslåede  

 bestemmelse, er opfyldt, og fristen i proklamaet udløber, uden at yderligere  

 fordringer eller krav anmeldes, vil dette således alt andet lige tale for, at  

 forholdene i boet herefter kan betegnes som så afklarede, at skifteretten vil  

 kunne afsige kendelse efter konkurslovens § 232, stk. 2, om  

 gældssanering i forbindelse med konkurs (konkurslovens kapitel 29).
 Der henvises i øvrigt til lovforslagets almindelige  

 bemærkninger pkt. 3.4.1.
Til nr. 13 (§ 143, stk. 1) Ved ændringen af konkursloven ved lov nr. 382 af 22. maj  

 1996 blev den dagældende bestemmelse om den obligatoriske »første  

 skiftesamling« til valg af kurator mv., som skulle holdes senest 3 uger efter  

 bekendtgørelsen om konkurs, ophævet.
Udtrykket »første skiftesamling« udgik  

 imidlertid ikke af § 143, stk. 1, men det er forudsat, at boer,  

 hvor  

 det står klart, at der ikke er midler ud over, hvad der medgår til dækning af  

 omkostningerne ved bobehandlingen, normalt kan og skal sluttes særligt  

 hurtigt.  

 For at præcisere dette og for at fjerne det nu misvisende udtryk »første  

 skiftesamling« foreslås § 143, stk. 1, ændret således, at boer, der  

 er omfattet af bestemmelsen, skal sluttes »snarest muligt« på en særlig  

 dertil  

 indvarslet skiftesamling.
Hvornår denne skiftesamling kan afholdes, vil som i dag  

 afhænge af en konkret vurdering af forholdene i det enkelte bo.
Der vil ved  

 denne vurdering skulle tages højde for, at selv boer, hvor der umiddelbart  

 ikke  

 er midler til dækning af omkostningerne ved bobehandlingen, kan kræve en  

 noget  

 længerevarende behandling.
Det kan f.eks. være tilfældet, hvis der er  

 grundlag  

 for at søge dispositioner omstødt, eller hvis der er tale om, at boet  

 indeholder mange aktiver, der skal realiseres, men hvor disse er fuldt ud  

 behæftede eller overbehæftede, så det nettoprovenu, der fremkommer, ikke  

 udgør  

 mere end det, der medgår til dækning af boomkostningerne.
Gør sådanne forhold  

 sig imidlertid ikke gældende i et konkret bo, må boet normalt sluttes i løbet  

 af ganske få uger eller eventuelt måneder, hvis der er tale om et mere  

 omfattende bo.
Skifteretten må som led i sit tilsyn påse, at dette sker, jf.  

 den foreslåede ændring af konkurslovens § 126 (lovforslagets § 1,  

 nr.  

 7).
Til nr. 14 (§ 150, stk. 2) Der er tale om en konsekvensændring som følge af den  

 foreslåede ændring af konkurslovens § 134 (lovforslagets § 1, nr.  

 12).
Til nr. 15 og 16 (§ 239) Det overordnede formål med de foreslåede ændringer af  

 konkurslovens § 239 om fastsættelse af vederlag til kurator er at  

 justere  

 rammerne for vederlagsfastsættelsen, så det sikres, at også principperne for  

 vederlagsfastsættelsen medvirker til, at en hurtig og effektiv bobehandling  

 af  

 høj kvalitet i videst muligt omfang fremmes.
Med den foreslåede ændring af konkurslovens § 239,  

 stk. 1, videreføres bestemmelsen i  

  

 stk. 1,  

 1. pkt.,  

  

 uændret, således at skifteretten fortsat skal fastsætte vederlag  

 efter en konkret bedømmelse på grundlag af en begrundet indstilling.
Det  

 foreslås imidlertid som noget nyt i  

  

 stk. 1,  

 2. pkt., at indstillingen fremover skal indeholde oplysninger om den tid,  

 der er medgået til udførelsen af de enkelte opgaver, som de pågældende har  

 varetaget, og om, hvornår opgaverne er udført.
Dette forslag skal ses i  

 sammenhæng med de foreslåede ændringer af konkurslovens § 125,  

 stk. 2  

 og 3 (lovforslagets § 1, nr. 4 og 6). Som anført i bemærkningerne hertil  

 er formålet med forslagene om, at kurator skal oplyse nærmere om tidsforbrug  

 mv. for hovedopgaverne i bobehandlingen at tilvejebringe det fornødne  

 grundlag  

 for, at skifteretten kan udøve et effektivt tilsyn med bobehandlingens  

 behørige  

 fremme.
Det er således hensigten, at skifteretten får et mere præcist  

 grundlag  

 for løbende at vurdere, om boet fremmes mest muligt, herunder om der er  

 opstået  

 eller er på vej til at opstå »døde« perioder i bobehandlingen, og om et  

 anvendt  

 tidsforbrug forekommer rimeligt set i forhold til de opgaver, der er udført.
 Formålet med, at kurator også i sin vederlagsindstilling  

 skal give oplysninger om tidsforbrug mv., er, at skifteretten herefter kan  

 vurdere, hvordan den sidste del af bobehandlingen er forløbet, herunder hvor  

 meget tid der er brugt på hvilke opgaver og hvornår i forhold til den seneste  

 redegørelse fra kurator i henhold til konkurslovens § 125, stk. 2  

 eller 3 (som affattet ved lovforslagets § 1, nr. 4 og 6). For så vidt  

 angår den tidligere del af bobehandlingen skal vederlagsindstillingen gengive  

 oplysningerne fra tidligere afgivne redegørelser efter § 125,  

 stk. 2  

 og 3. Det er således ikke tilstrækkeligt i vederlagsindstillingen blot at  

 henvise til disse redegørelser, jf. forslaget til § 239, stk. 1, 2.  

 pkt., der indebærer, at indstillingen skal indeholde oplysninger for så vidt  

 angår (samtlige) de opgaver, som indstillingen vedrører.
Ved at stille disse krav til indholdet af  

 vederlagsindstillingerne sikres, at skifteretten ved afslutningen af  

 bobehandlingen har et mere præcist grundlag for at foretage en samlet  

 vurdering  

 af, om boet er blevet behørigt fremmet, og om det samlede tidsforbrug  

 forekommer  

 rimeligt set i forhold til de opgaver, der er varetaget.
Skifteretten får  

 herunder et samlet grundlag for at vurdere ikke blot arbejdets omfang, men  

 også  

 dets intensitet, hvilket er af betydning for vederlagsfastsættelsen.
Det tidsforbrug, der skal oplyses i vederlagsindstillingen,  

 er det antal timer, der er medgået til udførelsen af de egentlige, centrale  

 opgaver i selve bobehandlingen.
Det er i den forbindelse i sig selv uden  

 betydning, om kurator eventuelt har delegeret en eller flere af disse opgaver  

 til  

 en eller flere af sine ansatte.
En sådan delegation sker på kurators eget  

 ansvar, og det afgørende for vederlagsfastsættelsen er alene den samlede  

 vurdering  

 af kvaliteten af det arbejde, som kurator har udført (eller har ladet udføre)  

 i  

 forbindelse med bobehandlingen.
Oplysninger om den tid, der f.eks. er medgået  

 til varetagelsen af sædvanlige advokatsekretærfunktioner i forbindelse med  

 bobehandlingen, er uden relevans for vederlagsfastsættelsen og skal ikke  

 medtages i vederlagsindstillingen.
Lovforslaget indebærer i øvrigt ingen ændringer i de  

 gældende indholdsmæssige krav til vederlagsindstillingerne, jf. lovforslagets  

 almindelige bemærkninger pkt. 3.3.1 og betænkning nr. 1086/1986 om  

 kuratorsalærer  

 mv. side 40 og side 73 ff.
Det bemærkes særligt, at disse krav indebærer, at  

 der i en vederlagsindstilling må gives en tilpas konkretiseret begrundelse  

 for  

 vederlagets størrelse, så skifteretten har et reelt grundlag for at foretage  

 den konkrete bedømmelse, som vederlagsfastsættelsen er baseret på.  

 Vederlagsindstillingen  

 bør være præcis og dækkende, men også relativt kortfattet.
Det vil således  

 være  

 tilstrækkeligt, at der i hovedtræk  ud over arbejdets omfang i form af  

 timeoplysningerne  redegøres for, hvilke konkrete forhold ved boets  

 beskaffenhed, det med arbejdet forbundne ansvar og det under de givne  

 omstændigheder opnåede resultat skifteretten efter kurators opfattelse bør  

 tillægge betydning i opad- eller nedadgående retning ved fastsættelsen af  

 vederlagets størrelse.
Det er derimod utilstrækkeligt blot at foretage en  

 blank  

 gengivelse af de vederlagsparametre, som nævnes i konkurslovens § 239.
Forslaget til et nyt  

  

 stk. 2  

  

 i § 239 tilsigter at fremhæve, at fastsættelsen af vederlaget skal ske  

 ud  

 fra en samlet vurdering af det udførte arbejde.
Der foreslås ingen ændringer  

 i  

 de forskellige kriterier, der efter § 239 skal indgå i vurderingen.
Det  

 er  

 heller ikke hensigten, at det forhold, at kurator i vederlagsindstillingen  

 skal  

 give oplysning om det anvendte tidsforbrug, jf. forslaget til stk. 1,  

 skal  

 føre til en ændret vægtning af de vederlagsparametre, som nævnes i  

 § 239.  

 Bestemmelsen angiver ikke, hvilken indbyrdes vægtning disse parametre skal  

 indgå med ved den konkrete vederlagsfastsættelse, og vederlagsfastsættelsen  

 vil  

 således fortsat bero på skifterettens konkrete vurdering af omstændighederne  

 i  

 det enkelte konkursbo, herunder oplysningerne om kurators tidsforbrug.
Om  

 kriterierne i § 239 og vurderingen heraf i forbindelse med  

 vederlagsfastsættelsen  

 henvises i øvrigt til lovforslagets almindelige bemærkninger pkt. 3.3.
 Det foreslåede stk. 2 indebærer, at vurderingen af  

 kurators vederlag skal omfatte arbejdets kvalitet i bredere forstand.  

 Sammenholdt med den foreslåede ændring af konkurslovens § 110,  

 stk. 1  

 (lovforslagets § 1, nr. 1), betyder det, at det efter omstændighederne  

 også kan få betydning for vederlaget, hvis kurator på et eller flere punkter  

 ikke har varetaget sine pligter efter § 110 på fuldt tilfredsstillende  

 måde, f.eks. ved (klart) ikke at have fremmet boet uden unødigt ophold, jf.  

 bemærkningerne til lovforslagets § 1, nr. 1.
Med de foreslåede ændringer af § 110, stk. 1, og  

 § 239 vil skifteretten eksempelvis kunne tillægge det betydning ved  

 vurderingen af kvaliteten af kurators bobehandling, hvis skifteretten f.eks.  

 gentagne gange har måttet rykke kurator for redegørelser efter konkurslovens  

 § 125, stk. 3. Skifteretten vil kunne anføre sådanne forhold som et  

 selvstændigt moment eller som et moment blandt flere til støtte for, at  

 kurators vederlag skal være mindre, end det ville have været, hvis boet var  

 blevet behørigt fremmet og redegørelser i øvrigt rettidigt indsendt.
Det  

 bemærkes i den forbindelse, at det ikke i sig selv er tilstrækkeligt, at  

 formalia (f.eks. frister for bestemte sagsbehandlingsskridt mv.) for så vidt  

 er  

 overholdt af kurator, hvis det alligevel efter en samlet bedømmelse må  

 konstateres, at kurator ikke har fremmet boet behørigt, dvs. at kurator kunne  

 og burde have behandlet boet hurtigere.
Omvendt vil en enkeltstående mindre  

 fristoverskridelse, som ikke har haft betydning for bobehandlingen, normalt  

 ikke få betydning for kurators vederlag.
De foreslåede ændringer af konkurslovens § 110,  

 stk. 1, og § 239 indebærer ikke blot, at skifteretten vil kunne  

 foretage nedsættelser af vederlaget, hvis boet ikke fremmes behørigt, men  

 også at  

 skifteretten omvendt vil kunne tillægge det positiv virkning ved  

 vederlagsfastsættelsen, hvis kurator har udført en særlig hurtig og effektiv  

 bobehandling af høj kvalitet.
Skifteretten vil således, hvis bobehandlingen  

   

 herunder dennes hurtighed og effektivitet  er af en højere kvalitet,  

 end det  

 ud fra boets beskaffenhed og omstændighederne i øvrigt kunne forventes, kunne  

 tiltræde en vederlagsindstilling fra kurator, hvor vederlaget ligger noget  

 højere eller efter omstændighederne meget højere end det, skifteretten ellers  

 ville acceptere.
Det tidsforbrug, der skal oplyses i vederlagsindstillingen,  

 er som ovenfor anført det antal timer, der er medgået til udførelsen af de  

 egentlige, centrale opgaver i selve bobehandlingen.
Det afgørende for  

 vederlagsfastsættelsen  

 er som nævnt den samlede vurdering af kvaliteten af det arbejde, som kurator  

 har udført (eller har ladet udføre) i forbindelse med bobehandlingen, og det  

 er  

 således i sig selv uden betydning for vederlagets størrelse, om kurator har  

 delegeret opgaver til en advokatfuldmægtig eller advokatsekretær eller ej.  

 Kurator  

 kan således ikke opnå et højere vederlag alene ved at undlade at delegere og  

 i  

 stedet udføre samtlige opgaver selv, og omvendt kan kurators vederlag ikke  

 nedsættes, blot fordi kurator har valgt at delegere f.eks. udfærdigelsen af  

 boregnskabet til en advokatsekretær.
 Det bemærkes, at § 239 også gælder for vederlæggelse  

 af skifterettens medhjælper og tilsyn, som derfor også i  

 vederlagsindstillinger  

 skal redegøre for tidsforbrug mv.
 Der henvises i øvrigt til lovforslagets almindelige  

 bemærkninger pkt. 3.3.2.
Til § 2 Det foreslås, at loven træder i kraft den 1. juli 2007, jf.  

  

 stk. 1.
De nye regler vil i givet fald også finde anvendelse på den  

 fortsatte behandling af konkursboer, hvor konkursdekretet er afsagt inden  

 lovens ikrafttræden.
Dette betyder navnlig, at den foreslåede fremhævelse af  

 kurators ansvar for at fremme bobehandlingen mest muligt og skifterettens nye  

 skærpede tilsynsrolle i forhold til at påse, at kurator lever op til dette  

 ansvar,  

 også får virkning for den resterende del af en bobehandling, der er påbegyndt  

 inden lovens ikrafttræden.
Endvidere skal materiale, der udarbejdes efter  

 konkurslovens § 125, stk. 1-3, sendes til skifteretten i  

 overensstemmelse med de foreslåede ændringer (lovforslagets § 1, nr.  

 2-5),  

 hvis materialet sendes efter, at loven er trådt i kraft.
Redegørelser efter  

 konkurslovens § 125, stk. 2 og 3, og vederlagsindstillinger efter  

 konkurslovens § 239, stk. 1, der sendes efter lovens ikrafttræden,  

 skal ligeledes leve op til de indholdsmæssige krav, som de foreslåede  

 ændringer  

 af disse bestemmelser (lovforslagets § 1, nr. 4, nr. 6 og 15) indebærer.  

 I  

 en overgangsperiode vil det dog muligvis kunne være vanskeligt for kurator  

 fuldt ud at leve op til de nye krav om at redegøre for tidsforbrug mv. i  

 forhold til opgaver, der er udført inden lovens ikrafttræden, og det  

 forudsættes derfor, at skifteretten efter omstændighederne accepterer, at  

 enkelte redegørelser og vederlagsindstillinger på dette punkt ikke fuldt ud  

 lever op til de nye krav.
For så vidt angår den foreslåede afkortning af fristen i  

 konkurslovens § 128, 1. pkt. (lovforslagets § 1, nr. 9), bemærkes,  

 at  

 denne frist regnes fra bekendtgørelsen om konkurs, jf. konkurslovens  

 § 109, og skal oplyses i denne bekendtgørelse.
Den foreslåede afkortning  

 af fristen vil derfor alene have virkning i konkursboer, hvor bekendtgørelsen  

 om konkurs endnu ikke har fundet sted på tidspunktet for lovens ikrafttræden.
Det foreslås i  

  

 stk. 2  

  

 ,  

 at den foreslåede afkortning af fristen i konkurslovens § 133,  

 stk. 1  

 (lovforslagets § 1, nr. 11), ikke har virkning for den, der ønsker at  

 anlægge sag ved skifteretten, fordi vedkommende ikke kan anerkende kurators  

 indstilling om kravets anerkendelse, hvis det møde, hvori indstillingen  

 forelå,  

 er afholdt før lovens ikrafttræden.
I så fald gælder den hidtidige 3-måneders  

 frist for sagsanlæg jf. den gældende bestemmelse i § 133, stk. 1.
Til § 3 Den foreslåede bestemmelse vedrører lovens territoriale  

 gyldighed.
Bilag 1 Lovforslaget sammenholdt med gældende lov Gældende formulering Lovforslaget § 1 I konkursloven, jf. lovbekendtgørelse nr. 118 af 4. februar  

 1997, som senest ændret ved § 3 i lov nr. 538 af 8. juni 2006, foretages  

 følgende ændringer:
§ 110.  

  

 Kurator skal ved udførelsen af sit hverv varetage boets interesser og  

 herunder sikre boets aktiver og foretage de fornødne skridt til værn mod  

 uberettigede dispositioner over aktiverne samt repræsentere boet i enhver  

 henseende.
Kurator kan for boets regning antage fornøden sagkyndig bistand.
 1.  

  

 I  

  

 § 110,  

 stk. 1,  

  

 indsættes efter 1. pkt.:
»Kurator skal fremme boets behandling mest muligt.« Stk. 2.  

  

 Kurator  

 antager en eller flere sagkyndige personer, der snarest skal foretage  

 registrering og eventuelt vurdering af boets aktiver.
Er der umiddelbart før  

 konkursen til brug ved forhandling om akkord tilvejebragt de i § 165  

 nævnte oplysninger, kan disse lægges til grund ved konkursbehandlingen,  

 således at der kun redegøres for ændringer, der senere er sket.
 Stk. 3.  

  

 Er der nedsat  

 et kreditorudvalg, skal kurator underrette dette om alle vigtige  

 dispositioner samt underrette dette om påtænkte, særlig væsentlige  

 dispositioner, medmindre disse ikke kan udsættes uden skade for boet.
 Stk. 4.  

  

 Finder  

 kurator, at de foreliggende oplysninger giver grundlag for politimæssig  

 efterforskning mod skyldneren eller andre, skal kurator give politiet  

 meddelelse herom.
 § 125.  

  

 Kurator  

 sender inden 3 uger efter konkursdekretets afsigelse en oversigt over boets  

 aktiver og passiver til fordringshaverne.
 2.  

  

 I  

  

 § 125, stk. 1,  

  

 indsættes  

 efter »til«: »skifteretten og til«.
 Stk. 2.  

  

 Kurator sender snarest herefter og inden 4  

 måneder efter, at konkursdekretet er afsagt, en statusoversigt samt en  

 redegørelse for de vigtigste årsager til konkursen til fordringshaverne.  

 Redegørelsen skal indeholde oplysning om de vigtigste regnskabstal for den  

 periode, der er forløbet siden det senest udarbejdede regnskab, samt  

 forklaring på væsentlige afvigelser mellem dette og boets status.
 3.  


  

 § 125,  

 stk. 2, 1. pkt  

., affattes således:
»Så snart de fornødne oplysninger er tilvejebragt, og senest 4  

 måneder efter, at konkursdekretet er afsagt, sender kurator en statusoversigt  

 samt en redegørelse for de vigtigste årsager til konkursen til skifteretten  

 og til fordringshaverne.« 4.  

  

 I  

  

 § 125,  

 stk. 2  

, indsættes som  

  

 3.  

  

 og  

  

 4. pkt.  

  

 :
»Kurator sender endvidere samtidig en redegørelse til  

 skifteretten og til fordringshaverne for, hvilke opgaver kurator indtil  

 videre har varetaget, med oplysninger om den tid, der er medgået til  

 udførelsen  

 af de enkelte opgaver, og om, hvornår opgaverne er udført.
Redegørelsen skal  

 desuden indeholde oplysning om, hvorpå boet beror, og om muligt hvornår det  

 forventes afsluttet.« Stk. 3.  

  

 Kurator sender herefter hvert halve år en  

 redegørelse for boets forhold til de fordringshavere, der forventes at kunne  

 opnå dividende.
Redegørelsen skal indeholde 5.  

  

 I  

  

 § 125, stk. 3, 1. pkt.,  

  

 indsættes  

 efter »til«: »skifteretten og til«.
1)  

 	  

 oplysning om boets  

 aktiver og passiver, herunder om der foreligger dispositioner eller  

 retsforfølgning, der kan være omstødelige, 2)  

 	  

 redegørelse for  

 bobehandlingen i den forløbne periode, herunder forløbet og resultatet af  

 boets eventuelle fortsættelse af driften af skyldnerens virksomhed, 6.  

  

 I  

  

 § 125,  

 stk. 3,  

  

 indsættes efter nr. 2 som nyt nummer:
 »3)  

 	  

 oplysning om,  

 hvilke opgaver kurator har varetaget siden den senest afgivne redegørelse, om  

 den tid, der er medgået til udførelsen af de enkelte opgaver, og om, hvornår  

 opgaverne  

 er udført,«.
3)  

 	  

 oplysning om,  

 hvorpå boet beror og om muligt, hvornår det forventes afsluttet, og Nr. 3 og 4 bliver herefter nr. 4 og 5.
 4)  

 	  

 oplysning om  

 eventuel begæring om udbetaling af acontosalær til kurator.
 Stk. 4.  

  

 Kurator sender senest 14 dage før skiftesamling  

 til stadfæstelse af regnskab meddelelse herom til fordringshaverne.  

 Regnskabet eller uddrag af dette vedlægges til de fordringshavere, der  

 forventes at opnå dividende.
 Stk. 5.  

  

 Kurator kan indkalde fordringshaverne til  

 møde med henblik på orientering om og drøftelse af boets forhold.
 Stk. 6.  

  

 Kurator kan af kreditorudvalget afkræves  

 oplysninger om boets forhold.
§ 126.  

  

 Senest samtidig med udsendelsen til fordringshaverne sender kurator den i  

 §§ 124 og 125 nævnte information til skifteretten.
Skifteretten kan  

 afkræve kurator yderligere oplysninger om boets forhold.
 Stk. 2.  

  

 Skifteretten gennemgår i fornødent omfang det regnskab, der er udarbejdet af  

 kurator i henhold til § 148.
 Stk. 3.  

  

 Justitsministeren fastsætter regler om tilsyn med boets beholdninger og  

 værdipapirer.
 7.  


  

 § 126,  

 stk. 1,  

  

 ophæves og i stedet indsættes:
 »Senest samtidig med udsendelsen til fordringshaverne sender  

 kurator den information, der er nævnt i § 124 og § 125,  

 stk. 4, til skifteretten.
Stk. 2.  

  

 Skifteretten kan til enhver tid afkræve kurator yderligere oplysninger om  

 boets forhold, herunder yderligere oplysninger om, hvorpå boet beror.  

 Skifteretten kan uanset fristreglerne i § 125, stk. 2 og 3, pålægge  

 kurator at udarbejde statusoversigt eller redegørelser efter § 125,  

 stk. 2 og 3, inden for en af skifteretten fastsat frist.
Skifteretten  

 kan endvidere pålægge kurator at foretage det fornødne til fremme af boets  

 behandling og slutning inden for en af skifteretten fastsat frist.« Stk. 2 og 3 bliver herefter stk. 3  

 og 4.
 8.  

  

 Efter  

  

 § 127  

  

 indsættes:
»  

 § 127 a.  

  

 Skyldneren  

 eller en fordringshaver kan forlange, at skifteretten benytter sine  

 beføjelser  

 efter § 126, stk. 2, og at skifteretten fastsætter tidspunktet for  


  

 afholdelse af skiftesamling efter  

 konkurslovens § 143 eller § 150, hvis det er nødvendigt på grund af  

 kravet i artikel 6 i Den Europæiske Menneskerettighedskonvention om  

 behandling  

 af sagen inden for en rimelig frist.« § 128.  

  

 Skifteretten skal i bekendtgørelsen om konkurs, jf. § 109, opfordre  

 enhver, der har en fordring eller andet krav mod skyldneren, til inden 3  

 måneder at anmelde dette over for kurator.
I bekendtgørelsen kan optages  

 meddelelse om, at anmeldelser, der er indgivet under en forudgående  

 forhandling om tvangsakkord, likvidation, anmeldt betalingsstandsning,  

 indledt gældssanering eller anden gældsordning, vil blive taget i betragtning  

 uden fornyet anmeldelse.
 9.  

  

 I  

  

 § 128, 1. pkt.,  

  

 ændres »3 måneder«  

 til: »4 uger«.
§ 131.  

  

 Kurator  

 indkalder i Statstidende til møde til prøvelse af de anmeldte krav.
Mødet,  

 der afholdes af kurator, skal så vidt muligt finde sted inden 4 uger efter  

 anmeldelsesfristens udløb.
Stk. 2.  

  

 Indstillingen  

 vedlagt anmeldelserne med bilag skal ligge til eftersyn på kurators kontor 2  

 uger før det møde, hvori prøvelse finder sted.
Indstillingen skal inden for  

 samme frist tillige ligge til eftersyn på skifterettens kontor.
 Stk. 3.  

  

 Indstilles  

 en fordring eller andet krav ikke til anerkendelse som anmeldt, skal kurator  

 ved anbefalet brev eller på anden betryggende måde give fordringshaveren  

 meddelelse herom og om tid og sted for det møde, hvori fordringen eller  

 kravet prøves.
 10.  


  

 § 131,  

 stk. 3  

  

 , affattes således:
»  

 Stk. 3.  

  

 Indstilles  

 en fordring eller andet krav ikke til anerkendelse som anmeldt, skal kurator  

 ved anbefalet brev eller på anden betryggende måde give fordringshaveren  

 meddelelse herom og om tid og sted for det møde, hvori fordringen eller  

 kravet prøves, samt om fristen for eventuelt sagsanlæg efter § 133, stk.  

 1.« § 133.  

  

 Fremsættes og opretholdes en indsigelse mod kurators indstilling, må den, der  

 ikke kan anerkende indstillingen, anlægge sag ved skifteretten inden 3  

 måneder efter det møde, hvori kurators indstilling forelå.
 11.  

  

 I  

  

 § 133, stk. 1,  

  

 ændres »3 måneder«  

 til: »4 uger«.
 Stk. 2  

. Anlægges sag  

 ikke rettidigt, er kurators indstilling endelig.
 § 134.  

  

 Fordringer og andre krav, der anmeldes efter udløbet af den i medfør af  

 § 128 fastsatte frist, prøves på et senere møde.
Stk. 2  

.  

 Fordringer og andre krav, der først anmeldes efter regnskabets stadfæstelse,  

 kan ikke tages i betragtning.
Skifteretten kan fastsætte en sidste dag for  

 modtagelse af anmeldelser.
Beslutning herom bekendtgøres i Statstidende med  

 mindst to ugers varsel.
 12.  

  

 I  

  

 § 134  

  

 indsættes efter stk. 1 som  

 nyt stykke:
»  

 Stk. 2.  

  

 Hvis forholdene taler for det, kan skifteretten af hensyn til en forestående  

 udlodning fastsætte en frist for anmeldelse af fordringer og andre krav.  

 Beslutning herom bekendtgøres i Statstidende med mindst to ugers varsel.  

 Fordringer og andre krav, der anmeldes efter den fastsatte frist, tages ikke  

 i betragtning ved udlodningen.« Stk. 2 bliver herefter stk. 3.
 § 143.  

  

 Viser det sig under boets behandling, at der ikke er midler ud over, hvad der  

 medgår til dækning af omkostningerne, sluttes boet på første skiftesamling  

 eller på en særlig dertil indvarslet skiftesamling.
 13.  

  

 I  

  

 § 143,  

 stk. 1,  

  

 ændres »på første skiftesamling eller« til: »snarest muligt«.
 Stk. 2.  

  

 En  

 fordringshaver, som efter § 27, stk. 1 og 2, hæfter for boets  

 omkostninger,  

 kan forlange boet sluttet, såfremt ingen anden i hans sted vil indestå for  

 yderligere omkostninger.
 § 150.  

  

 Skifteretten indkalder ved bekendtgørelse i Statstidende med mindst to ugers  

 varsel en skiftesamling til behandling af udkast til regnskab og udlodning,  

 der med bilag skal ligge til eftersyn på skifterettens kontor.  

 Bekendtgørelsen  

 skal indeholde oplysning om dividendens størrelse.
 Stk. 2  

. Er  

 bekendtgørelse ikke allerede sket efter § 134, stk. 2, skal  

 bekendtgørelsen  

 indeholde meddelelse om, at fordringer og andre krav, der først anmeldes  

 efter regnskabets stadfæstelse eller efter den af skifteretten i medfør af  

 § 134, stk. 2, fastsatte dag, ikke kan tages i betragtning.
 14.  

  

 I  

  

 § 150,  

 stk. 2,  

  

 ændres to steder »§ 134, stk. 2,« til: »§ 134,  

 stk. 3,«.
§ 239.  

  

 Skifteretten fastsætter vederlag til kurator, skifterettens medhjælper og  

 tilsyn efter en konkret bedømmelse på grundlag af en begrundet indstilling  

 fra de pågældende.
Fastsættelsen af vederlaget skal ske under hensyn til  

 arbejdets omfang og boets beskaffenhed, det med arbejdet forbundne ansvar og  

 det under de givne omstændigheder opnåede resultat.
 15.  


  

 § 239,  

 stk. 1,  

  

 affattes således:
»Skifteretten fastsætter vederlag til kurator, skifterettens  

 medhjælper og tilsyn efter en konkret bedømmelse på grundlag af en begrundet  

 indstilling fra de pågældende.
Indstillingen skal indeholde oplysninger om  

 den tid, der er medgået til udførelsen af de enkelte opgaver, som de  

 pågældende har varetaget, og om, hvornår opgaverne er udført.« Stk. 2  

. Skifteretten  

 fastsætter endvidere vederlag til tillidsmænd og retsvidner under hensyn til  

 arbejdets omfang og boets beskaffenhed.
 Stk. 3.  

  

 Skifteretten kan efter indstilling fra kurator tillægge kreditorudvalgets  

 medlemmer vederlag.
 Stk. 4.  

  

 Vederlagene afholdes af boet.
 16.  

  

 I  

  

 § 239  

  

 indsættes efter stk. 1  

 som nyt stykke:
»Stk. 2.  

  

 Fastsættelsen af vederlaget skal ske ud fra en samlet vurdering af det  

 udførte arbejde.
Ved vurderingen skal der navnlig tages hensyn til arbejdets  

 omfang og boets beskaffenhed, det med arbejdet forbundne ansvar og det under  

 de givne omstændigheder opnåede resultat.« Stk. 2-4 bliver herefter stk. 3-5.
