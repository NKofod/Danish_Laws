B.1 Afgørelser I forvaltningsretten defineres en afgørelse som en  

 forvaltningsmyndigheds meddelelse til en borger/virksomhed om, hvad der er  

 eller skal være ret vedrørende den pågældende borger/virksomhed i et  

 konkret foreliggende tilfælde.
 I  

 toldkodeksen  defineres en afgørelse som enhver  

 forvaltningsakt, hvorved der tages stilling til et konkret tilfælde, og  

 som har retsvirkninger for en eller flere personer, hvis identitet kendes  

 eller kan fastslås, jf. toldkodeks art. 4, nr. 5.
 Indholdsmæssigt er der formentlig ingen forskel på de to definitioner  

 af en afgørelse.
 Når der træffes en afgørelse, har borgeren/virksomheden i sagen de  

 beføjelser og rettigheder, som er fastsat i  

 forvaltningsloven  

 og  

 skatteforvaltningsloven ,  

 jf. afsnit  

 E  og  

 M . Om kravene til indholdet i en afgørelse, se afsnit  

 E.3 .
 Udenfor dette afgørelsesbegreb falder vejledning, oplysning,  

 responderende virksomhed, processuelle beslutninger, indstillinger og  

 høringsudtalelser til en anden myndighed, tjenestebefalinger og  

 almindelige beslutninger om tjenstlige forhold, generelle retsakter,  

 indgåelse af kontraktsforhold og andre privatretlige dispositioner samt  

 beslutninger og udtalelser, der har karakter af faktisk  

 forvaltningsvirksomhed, f.eks. stillingtagen til indsigelser mod  

 sagsbehandling, når indsigelsen ikke vedrører gyldigheden af en afgørelse.  

 Der kan f.eks. være tale om indsigelser mod sagsbehandlingstiden,  

 indsigelser mod mangelfuld vejledning eller indsigelser mod den  

 personlige behandling.   

Af  

 SKM2007.451.SKAT  

 fremgår, at der er tale om en afgørelse, når SKAT som  

 restanceinddrivelsesmyndighed fastsætter en afdragsordning på baggrund af  

 den tabel, som fremgår af inddrivelsesbekendtgørelsens § 5, stk. 1.
B.2 Vejledning, oplysning og/eller responderende  

 virksomhed I modsætning til retlige afgørelser står en forvaltningsmyndigheds  

 vejledninger/responderende virksomhed i form af besvarelse af spørgsmål,  

 generelle beskrivelser af gældende regler eller faktisk  

 forvaltningsvirksomhed i øvrigt.
En vejledning eller orientering er ikke  

 omfattet af forvaltningsloven og derfor ikke omfattet af pligten til  

 partshøring, begrundelse, klagevejledning m.v., men borgeren/virksomheden  

 kan efterfølgende stille supplerende spørgsmål hertil.
 Om indholdet i forvaltningslovens vejledningspligt, se afsnit  

 E.3.1.  Om muligheden for at støtte ret på  

 vejledninger/udtalelser, se afsnit  

 C.2 .
Der opstår ofte tvivl om, hvorvidt der er tale om en  

 retlig afgørelse eller blot en vejledning om reglerne.
Hvis  

 borgeren/virksomheden anvender udtryk som "ansøgning", "anmodning" eller  

 "klage" m.v., må henvendelsen som udgangspunkt forstås som et ønske om en  

 afgørelse, men det er ikke i sig selv afgørende, at borgeren/virksomheden  

 anvender sådanne udtryk.
I tvivlstilfælde er udgangspunktet, at et svar fra en myndighed med den  

 formelle kompetence til at træffe afgørelse i det pågældende spørgsmål, er  

 en afgørelse, når tilkendegivelsen er rettet direkte til  

 borgeren/virksomheden.
Det gør i den henseende ingen forskel, om svaret er  

 afgivet mundtligt eller skriftligt.
I alle tilfælde er det vigtigt, at  

 modtageren forstår, om han/hun har fået en vejledning, en udtalelse om  

 faktiske forhold eller en egentlig retlig afgørelse.
Derfor  

 skal myndigheden altid udtrykkeligt angive, om der er tale om en afgørelse  

 eller en vejledende udtalelse.
 I følgende situationer vil et svar fra en myndighed kunne betegnes som  

 vejledende eller afgivet som led i responderende virksomhed:
 De nedenfor referede afgørelser vedrører tiden før, det var muligt at  

 anmode om bindende svar på afgiftsområdet.
I TfS 1999, 887 LSR havde et selskab anmodet en told- og skatteregion  

 om en bindende tilkendegivelse om, hvorvidt et påtænkt slutprodukt var  

 afgiftspligtigt.
Told- og skatteregionen meddelte virksomheden, at den  

 påtænkte etablering ville være afgiftspligtig.
Der blev i brevet givet  

 klagevejledning til Landsskatteretten.
Landsskatteretten afviste  

 imidlertid klagen, da der ikke var hjemmel til, at en told- og  

 skatteregion ved en egentlig afgørelse kunne tage stilling til de  

 afgiftsmæssige konsekvenser af en påtænkt disposition.
Told- og  

 skatteregionens besvarelse af den afgiftspligtiges henvendelse måtte  

 derfor anses som udslag af regionens vejledningspligt, og besvarelsen  

 kunne ikke påklages til Landsskatteretten.
I TfS 2000, 606 VLR blev et svar på en forespørgsel ikke anset for en  

 afgørelse, uanset at told- og skatteregionen havde brugt ordet afgørelse i  

 sit svar.
En told- og skatteregions udtalelse om de momsmæssige  

 konsekvenser af en påtænkt disposition blev alene anset for at være en  

 vejledende udtalelse, jf.  

 SKM2001.547.LSR .
Ifølge  

 toldkodeksens  

 art. 11 kan enhver person anmode toldmyndighederne om oplysninger om  

 anvendelsen af toldforskrifterne vedrørende import-/eksport-transaktioner,  

 der overvejes konkret.
Oplysningerne efter toldkodeksens art. 11 er ikke  

 omfattet af bestemmelserne i toldkodeksens art. 6, jf. art. 4, nr. 5, og  

 der er derfor ikke adgang til at klage over indholdet af sådanne  

 oplysninger.
BTO og BOO er afgørelser og skal indeholde klagevejledning  

 efter toldkodeksens art. 243. Oplysningen er bindende  

 for SKAT.
Der er ikke hjemmel til at træffe en afgørelse om  

 fastlæggelse af toldværdi af virksomheders fremtidige  

 fortoldninger.
SKATs meddelelse herom må betragtes som en oplysning  

 om anvendelse af toldforskrifterne.
B.3 Processuelle beslutninger Et skattecenters sagsbehandling kan bestå i beslutninger, som fx  

 videregivelse af kontroloplysninger til et andet skattecenter, et  

 skattecenters beslutning om at høre et andet skattecenter til brug for en  

 sags afgørelse eller indhentning af yderligere oplysninger hos andre  

 myndigheder eller virksomheder.
 Der er i disse tilfælde ikke tale om en afgørelse i forvaltningslovens  

 forstand, men om processuelle beslutninger som et led i sagens behandling.
 I FOB 1998, 284 blev Told- og Skattestyrelsens beslutning om at  

 oversende en sag til Kammeradvokaten til nærmere bedømmelse af, om sagen  

 var egnet til at blive forelagt for domstolene i form af et civilretligt  

 erstatningssøgsmål, ikke betragtet som en afgørelse i forvaltningsretlig  

 forstand.
 Processuelle beslutninger er ikke omfattet af pligten til partshøring,  

 begrundelse, klagevejledning m.v. og kan ikke påklages.
I det omfang processuelle beslutninger indebærer behandlinger som fx  

 elektronisk indhentning eller videregivelse af oplysninger, vil sådanne  

 behandlinger imidlertid efter  

 persondataloven  (PDL) være omfattet af den registreredes  

 ret til at gøre indsigelse over for den dataansvarlige mod, at oplysninger  

 om vedkommende gøres til genstand for behandling, jf.
PDL § 35.
 Indsigelse efter PDL § 35, har ikke opsættende virkning, og den  

 dataansvarlige, der har truffet afgørelse om, at en indsigelse ikke kan  

 imødekommes, kan derfor fortsætte sagsbehandlingen indtil det tidspunkt,  

 hvor tilsynsmyndigheden træffer afgørelse om, at indsigelsen er  

 berettiget.
 En indsigelse mod en behandling af personoplysninger vil være  

 berettiget, hvis behandlingen ifølge lovgivningen er ulovlig.
En indsigelse mod behandling af en i øvrigt lovlig behandling vil kunne  

 anses for berettiget, hvis den registrerede anfører tungtvejende grunde  

 til støtte for, at behandlingen på grund af en særlig og individuel  

 situation for den registrerede ikke bør finde sted.
Den dataansvarlige  

 skal derfor foretage en konkret vurdering af, om der foreligger sådanne  

 særlige omstændigheder omkring netop denne registrerede person, at  

 behandlingen af oplysninger om den registrerede bør indskrænkes eller  

 indstilles.
Dette vil efter omstændighederne fx kunne være tilfældet  

 for en medarbejder i en virksomhed eller myndighed, som på grund af  

 chikane fra en tidligere ægtefælle ikke ønsker sit navn anført i en  

 medarbejderfortegnelse på en hjemmeside på Internettet.
Den registrerede kan efter persondataloven klage til Datatilsynet over  

 behandling af oplysninger vedrørende den pågældende, jf.
PDL § 40.
B.4 Ændringer som følge af oplysninger fra  

 borgeren eller enighed fra borgerens side (selvangivelser,  

 forskudsregisteringer og efterangivelser) Mange af de ændringer, som SKAT foretager, sker på baggrund af  

 oplysninger, der kommer fra borgeren/virksomheden selv.
Andre ændringer  

 sker på foranledning af SKAT, men accepteres umiddelbart af  

 borgeren/virksomheden.
Langt de fleste skattepligtige modtager hvert år en såkaldt forenklet  

 selvangivelse, hvor de oplysninger, som arbejdsgivere, pengeinstitutter,  

 forsikringsselskaber m.fl. har indberettet til told- og  

 skatteforvaltningen, er fortrykte.
Mange af disse skattepligtige modtager  

 samtidig med den fortrykte selvangivelse en årsopgørelse, hvoraf  

 skatteansættelsen af den pågældendes indkomst fremgår.
En stor del af de fortrykte selvangivelser godkendes ved, at den  

 skattepligtige ikke skal foretage sig noget, hvis han/hun kan godkende den  

 fortrykte selvangivelse.
Hvis årsopgørelsen er baseret på den fortrykte  

 selvangivelse, vil der være tale om en afgørelse, idet årsopgørelsen er  

 baseret på oplysninger, som er indberettet til SKAT.
Da den skattepligtige  

 imidlertid ikke har haft indsigelser hertil, kan årsopgørelsen betragtes  

 som en afgørelse, der fuldt ud imødekommer den skattepligtige, og der er  

 derfor ikke krav om begrundelse, klagevejledning m.v., jf. afsnit  

 E.
Herudover sker der en del rettelser af de fortrykte selvangivelser ved  

 indsendelse af selvangivelse eller ved hjælp af tast-selv/tryk-selv.
Hvis  

 den efterfølgende årsopgørelse er baseret på de selvangivne (herunder  

 selvtastede) og derfor godkendte oplysninger, er der på samme måde tale om  

 en afgørelse, der fuldt ud imødekommer den skattepligtige.
Der er derfor  

 ikke pligt til agterskrivelser, klagevejledning, begrundelse m.v., jf.  

 afsnit  

 E.
 I det omfang skattemyndighederne foretager ændringer i det  

 selvangivne/fortrykte, som er bebyrdende for den skattepligtige, kræver  

 det begrundelse, klagevejledning m.v., jf. afsnit  

 E.
For forskudsregisteringer gælder det samme som for selvangivelser.
Det  

 vil sige, at hvis rettelser til den fortrykte forskudsregistering fuldt ud  

 imødekommer den skattepligtige, er der ikke krav om begrundelse,  

 klagevejlening m.v., jf. afsnit  

 E .
 På told-, moms- afgifts- og arbejdsgiverkontrolområdet sker en del  

 ændringer ved hjælp af efterangivelser, som den  

 afgiftspligtige/indeholdelsespligtige/klarereren underskriver.  

 Efterangivelsen forudsætter enighed mellem den  

 afgiftspligtige/indeholdelsespligtige/klarereren og SKAT.  

 Dette dokumenteres ved at den  

 afgiftspligtige/indeholdelsespligtige/klarereren skriftligt bekræfter sin  

 enighed og SKAT skriftligt tilkendegiver, at sagen kan afsluttes på denne  

 måde.
Når efterangivelsen er underskrevet, er der ikke tale om en afgørelse i  

 forvaltningsretlig forstand, idet den  

 afgiftspligtige/indeholdelsespligtige/klarereren accepterer ændringen.
Der  

 er derfor tale om en vejledning, der giver anledning til en frivillig  

 efterangivelse, og da der således ikke er tale om en afgørelse, vil  

 ændringen ikke kunne påklages, og der skal ikke udarbejdes forslag  

 til afgørelse, sagsfremstilling, begrundelse, klagevejledning m.v.
 Når efterangivelsen er underskrevet, er sagen om ændringen afsluttet,  

 uanset om et eventuelt skyldigt beløb ikke indbetales og efterfølgende må  

 inddrives.
Den afgiftspligtige/indeholdelsespligtige/klarereren har ikke mistet  

 sin mulighed for at klage, hvis den  

 afgiftspligtige/indeholdelsespligtige/klarereren efterfølgende skulle  

 mene, at ændringen er forkert.
I disse tilfælde må den  

 afgiftspligtige/indeholdelsespligtige/klarereren henvende sig  

 til SKAT, som så skal træffe en egentlig afgørelse i sagen.
 I toldsager kan en underskrevet efterangivelse dog kun ændres, hvis  

 fristen for at anmode om godtgørelse ikke er overskredet, jf.  

 toldkodeksens art. 236 og afsnit  

G.7 .
 Proceduren med underskrivelse af efterangivelsen kan ikke følges, hvis  

 der er flere parter, idet de øvrige parter i så fald mister deres  

 klagemulighed (fx kan en indkomstmodtager have en så væsentlig, direkte,  

 retlig og individuel interesse i udfaldet af en sag, som  

 arbejdsgiverkontrollen har rejst mod en indeholdelsespligtig, at han  

 bliver part i sagen, jf. afsnit  

 E.3.5. ). I så fald må der træffes en egentlig afgørelse efter  

 eventuel høring af alle parter efter forvaltningslovens regler.
Hvis den afgiftspligtige/indeholdelsespligtige/klarereren ikke er enig  

 i efterangivelsen skal SKAT træffe en egentlig afgørelse i sagen.
Det vil  

 sige, at der skal udarbejdes et forslag til afgørelse og en  

 sagsfremstilling med begrundelse, endvidere skal der gives  

 klagevejledning m.v., se afsnit  

 E.3.  Det bemærkes i den forbindelse, at indbetaling af et  

 eventuelt beløb uden underskrift ikke i sig selv kan tolkes som  

 enighed.
Efter  

 kildeskattelovens  

 § 69, stk. 1, og  

 arbejdsmarkedsfondslovens  

 § 15, stk. 3, kan hæftelse for ikke indeholdt, ikke angivet A-skat,  

 AM-bidrag og SP-bidrag gøres gældende mod den indeholdelsespligtige, hvis  

  SKAT påviser, at den indeholdelsespligtige har udvist  

 forsømmelighed.
Sagen kan derfor ikke afsluttes med, at den  

 indeholdelsespligtige tiltræder en efterangivelse i disse tilfælde.
Der  

 skal i stedet træffes en egentlig afgørelse.
 Der henvises til afsnit   

 R  om straffeproces.
