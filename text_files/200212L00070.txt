Fremsat den 6. november 2002 af  

 undervisningsministeren (Ulla Tørnæs) Forslag til Lov om ændring af lov om Arbejdsgivernes  

 Elevrefusion  

 og lov om erhvervsuddannelser (Omlægning af tilskud mv. fra Arbejdsgivernes  

 Elevrefusion (AER)) § 1 I lov om Arbejdsgivernes Elevrefusion, jf. lovbekendtgørelse nr.  

 185 af 11. marts 2001, som ændret ved § 50 i lov nr. 418 af 6.  

 juni 2002, foretages følgende ændringer:
 1. Efter § 12 a indsættes:
»§ 12 b.
Arbejdsgivernes Elevrefusion yder tilskud til faglige  

 udvalg og lokale uddannelsesudvalg til vejledning om uddannelsesmuligheder,  

 beskæftigelsesmuligheder og hjælp til aftaleindgåelse mv.  

 for elever og praktikvirksomheder i overgangen fra grundforløb til  

 hovedforløb i erhvervsuddannelserne.
Udvalgene samarbejder med  

 institutionerne og de lokale og regionale interessenter herom.
 Stk. 2. Bestyrelsen for Arbejdsgivernes Elevrefusion  

 fastsætter nærmere regler om ordningen i stk. 1, herunder om  

 størrelsen af den økonomiske støtte samt betingelserne  

 for ydelse af støtte.
§ 12 c.
Staten yder i 2003 tilskud til institutioner for  

 erhvervsrettet uddannelse til praktikpladsopsøgning og vejledning af  

 elever om praktik- og beskæftigelsesmuligheder.
Der ydes et tilskud  

 på 1000 kr. pr. elev, der i 2003 opnår uddannelsesaftale inden  

 for lov om erhvervsuddannelser, herunder kombinationsaftale, eller som i 2003  

 kommer i praktik i udlandet.
Retten til tilskud bortfalder dog, hvis  

 uddannelsesaftalen ophæves i prøvetiden, jf. § 60,  

 stk. 2, i lov om erhvervsuddannelser.
Stk. 2. Bestyrelsen for Arbejdsgivernes Elevrefusion  

 administrerer ordningen og fastsætter nærmere regler om  

 udbetalingen.« 2. § 15 a ophæves.
 3. § 17 a ophæves.
§ 2 I lov om erhvervsuddannelser, jf. lovbekendtgørelse 870 af 23.  

 oktober 2002, foretages følgende ændring:
 1. I § 66 a, stk. 1, 1. pkt., ændres »3  

 måneder« til: »2 måneder«.
§ 3 Stk. 1. Loven træder i kraft den 1. januar 2003, jf. dog  

 stk. 2.
 Stk. 2. Ansøgning om præmie efter  

 § 15 a og tilskud efter § 17 a i lov om Arbejdsgivernes  

 Elevrefusion skal være modtaget af Arbejdsgivernes Elevrefusion senest  

 den 1. april 2003.
 Stk. 3. § 66 a, stk.1, 1. pkt., i lov om  

 erhvervsuddannelser, som affattet ved lovens § 2, nr. 1, har virkning  

 for elever, der afslutter grundforløbet efter den 6. november  

 2002.
Bemærkninger til lovforslaget Almindelige bemærkninger 1. Lovforslagets baggrund I forbindelse med forhandlingerne om finanslovsforslaget  

 for 2003 har regeringen, Dansk Folkeparti og Det Radikale Venstre  

 indgået en samlet aftale for uddannelsesområdet, der bl.a.  

 omfatter en flerårsaftale for erhvervsskolerne.
Flerårsaftalen  

 for erhvervsskolerne er optaget som bilag til lovforslaget.
 Ophævelse af AER- finansierede præmier til skoler og  

 tilskud vedrørende skolepraktikelever mv.
Da en del af de eksisterende tilskud og  

 præmieordninger på skolepraktikområdet har vist sig at  

 virke mod hensigten ved, at både skoler og virksomheder har et vist  

 økonomisk incitament til at lade elever deltage i skolepraktik,  

 før de indgår delaftaler eller restuddannelsesaftaler,  

 foreslås det at ophæve præmieordningen for erhvervsskoler  

 m.fl. for at skaffe skolepraktikelever en uddannelsesaftale og tilskud til  

 arbejdsgivere for at ansætte elever i skolepraktik mv. ophæves,  

 og at midlerne i stedet for anvendes til at styrke det opsøgende  

 arbejde, vejledningsindsatsen og nedsættelse af  

 "karensperioden" for praktikpladssøgende elever, som er  

 egnet til at komme i skolepraktik.
Efter AER-lovens § 15 a udbetaler AER  

 præmie til skoler for at skaffe delaftaler eller restuddannelsesaftaler  

 til elever, der er i skolepraktik på skolen.
Præmien udgør  

 mellem 4.000 kr. og 15.000 kr. afhængigt af aftalens varighed.  

 Tilskuddet til virksomheder for aftaler med skolepraktikelever mv.  

 ophæves.
Dvs. at arbejdsgivere ikke længere får tilskud ved  

 indgåelse af 1) en uddannelsesaftale med en elev i skolepraktik, som  

 omfatter elevens restuddannelsesaftale, 2) en uddannelsesaftale med en elev i  

 en erhvervsuddannelse med meget lille årlig tilgang, de såkaldte  

 "småfag", som ikke udbydes med skolepraktik eller 3) en  

 praktikaftale med en elev under 25 år i erhvervsgrunduddannelse eller  

 uddannelsesaftale om en erhvervsuddannelse eller landbrugets grunduddannelse  

 for personer under aktivering eller som modtager kontant hjælp eller  

 ydelser iht. lov om aktiv socialpolitik.
2. Lovforslagets indhold Tilskud til vejledning mv. og mobilitetsfremmende foranstaltninger og  

 afkortning af karensperioden for elever i skolepraktik Ved ophævelsen af præmie- og tilskudsordningen  

 vedrørende skolepraktik frigøres ca. 70 mio. kr. årligt.  

 Det foreslås, at 20 mio. kr. heraf anvendes som tilskud til faglige  

 udvalg og lokale uddannelsesudvalg til vejledning mv. af elever og  

 praktikvirksomheder om uddannelses-, beskæftigelses- og  

 rekrutteringsmulighederne i et samarbejde med skolerne og de lokale og  

 regionale interessenter.
Tilskudsordningen foreslås administreret af  

 AER, og bestyrelsen for AER fastsætter de nærmere regler om  

 ordningen.
Administrationsudgifter i forbindelse med ordningen modsvares af  

 sparede administrationsudgifter i forbindelse med ophævelsen af  

 præmieordningen i § 15 a og tilskudsordningen i § 17 a.
De  

 resterende 50 mio. kr. foreslås anvendt til afkortning af  

 "karensperioden" for elevers ret til at komme i skolepraktik.  

 Ifølge § 66 a i lov om erhvervsuddannelser skal skolepraktik  

 tilbydes egnede praktikpladssøgende elever, som 3 måneder efter  

 at have afsluttet et adgangsgivende grundforløb ikke har eller har  

 haft en uddannelsesaftale.
Karensperioden foreslås nedsat til 2  

 måneder. Ændringen gælder alle elever, som afslutter  

 grundforløbet efter den 6. november 2002.
Arbejdsgiver Elevrefusion Arbejdsgivernes Elevrefusion er en selvejende institution,  

 der har til formål at administrere refusions- og tilskudsordninger, der  

 skal medvirke til at skaffe det fornødne antal praktikpladser for  

 uddannelsessøgende.
Tilskud til praktikpladsopsøgning og vejledning af elever Som led i flerårsaftalen om erhvervsskolerne  

 omlægges den gældende pulje til institutioner for erhvervsrettet  

 uddannelse til praktikpladsopsøgning og forsøg med  

 kombinationsaftaler til tilskud efter objektive kriterier til  

 praktikopsøgning og vejledning af elever om praktik- og  

 beskæftigelsesmuligheder.
Skolerne forudsættes at samarbejde med  

 de faglige udvalg m.fl. herom.
Der vil være hjemmel for  

 Undervisningsministeriet til at overføre eventuelle merudgifter ved  

 ordningen på forslag til tillægsbevilling.
Ordningen skal  

 administreres af Arbejdsgivernes Elevrefusion.
3. Økonomiske og administrative konsekvenser for det  

 offentlige Ingen 4. Økonomiske og administrative konsekvenser for  

 erhvervslivet Praktikpladsvirksomhederne får en  

 mindreindtægt på 40 mio. kr., som følge af at tilskuddet  

 til arbejdsgivere, der indgår en uddannelsesaftale med en elev i  

 skolepraktik, som omfatter den resterende del af elevens uddannelse,  

 bortfalder.
5. Administrative konsekvenser for borgerne Ingen 6. Miljømæssige konsekvenser Ingen Vurdering af konsekvenser af lovforslaget Positive konsekvenser/mindre udgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Da tilskuddet til restuddannelsesaftaler bortfalder får  

 praktikpladsvirksomhederne en mindreindtægt på 40 mio.  

 kr.
Administrative konsekvenser for borgerne Ingen Ingen Miljømæssige konsekvenser Ingen Ingen Forhold til EU-retten Forslaget indeholder ikke EU-retlige aspekter 7. Høring Lovforslaget vil blive sendt til høring samtidig  

 med fremsættelsen.
Bemærkninger til lovforslagets enkelte  

 bestemmelser Til § 1 Til nr. 1 For at skaffe flere praktikpladser skal der kunne ydes  

 tilskud til faglige udvalg og lokale uddannelsesudvalg i forbindelse med  

 vejledning om uddannelsesmuligheder, beskæftigelsesmuligheder og  

 hjælp til aftaleindgåelse mv. for elever og praktikvirksomheder i  

 overgangen fra grundforløb til hovedforløb.
Udvalgene  

 samarbejder med skolerne og de lokale og regionale interessenter herom.  

 Bestyrelsen for Arbejdsgivernes Elevrefusion fastsætter nærmere  

 regler om ordningen, herunder om størrelsen af den økonomiske  

 støtte samt betingelserne for ydelse af støtte.
Staten yder 31 mio. kr. i 2003 til institutioner for  

 erhvervsrettet uddannelse til praktikpladsopsøgning og vejledning af  

 elever om praktik- og beskæftigelsesmuligheder.
Der ydes et tilskud  

 på 1000 kr. pr. elev, der i 2003 opnår en uddannelsesaftale,  

 herunder en kombinationsaftale, eller som kommer i praktik i udlandet.
Retten  

 til tilskud bortfalder dog, hvis uddannelsesaftalen ophæves i  

 prøvetiden.
Arbejdsgivernes Elevrefusion administrerer ordningen.
Til nr. 2 Præmieordningen, hvorefter AER har udbetalt et  

 beløb på 4.000 kr., 7.500 eller 15.000 kr. afhængigt af  

 aftalens varighed til skolerne for at skaffe delaftaler eller restaftaler,  

 afskaffes.
Ordningen ophører pr. 31. december 2002.
Til nr. 3 Arbejdsgivere skal ikke længere kunne få  

 tilskud for at indgå uddannelsesaftaler med elever.
Se de almindelige  

 bemærkninger.
Ordningen afskaffes fra 31. december 2002.
Til § 2 Til nr. 1 Karensperioden for elevers ret til at komme i skolepraktik  

 nedsættes fra 3 til 2 måneder.
Til § 3 § 66 a, stk.1, 1. pkt., i lov om erhvervsuddannelser,  

 som affattet ved lovens § 2, nr. 1, har virkning for elever, der  

 afslutter grundforløbet efter den 6. november 2002.
Bilag 1 Lovforslaget sammenholdt med gældende love Gældende formulering Lovforslaget § 1 I lov om Arbejdsgivernes Elevrefusion, jf. lovbekendtgørelse nr.  

 185 af 11. marts 2001, som ændret ved § 50 i lov nr. 418 af 6.  

 juni 2002, foretages følgende ændringer:
 1. Efter § 12 a indsættes:
» Stk. 2. Bestyrelsen for Arbejdsgivernes Elevrefusion  

 fastsætter nærmere regler om ordningen i stk. 1, herunder om  

 størrelsen af den økonomiske støtte samt betingelserne  

 for ydelse af støtte.
§ 12 c.
Staten yder i 2003 tilskud til institutioner for  

 erhvervsrettet uddannelse til praktikpladsopsøgning og vejledning af  

 elever om praktik- og beskæftigelsesmuligheder.
Der ydes et tilskud  

 på 1000 kr. pr. elev, der i 2003 opnår uddannelsesaftale inden  

 for lov om erhvervsuddannelser, herunder kombinationsaftale, eller som i 2003  

 kommer i praktik i udlandet.
Retten til tilskud bortfalder dog, hvis  

 uddannelsesaftalen ophæves i prøvetiden, jf. § 60,  

 stk. 2, i lov om erhvervsuddannelser.
Stk. 2. Bestyrelsen for Arbejdsgivernes Elevrefusion  

 administrerer ordningen og fastsætter nærmere regler om  

 udbetalingen.« § 15 a.
Arbejdsgivernes Elevrefusion udbetaler en præmie  

 til skoler for at skaffe delaftaler eller restuddannelsesaftaler til elever,  

 der er i skolepraktik på skolen.
Præmien udgør 15.000 kr.  

 pr. aftale på 2 år eller derover, 7.500 kr. pr. aftale med  

 varighed mellem 1 og indtil 2 år og 4.000 kr. pr. aftale med varighed  

 mellem 6 måneder og indtil 1 år.
Præmien kan tidligst  

 udbetales, når uddannelsesforholdet har varet 3 måneder regnet  

 fra uddannelsesforholdets begyndelse.
Skolerne indsender ansøgning om  

 præmie til Arbejdsgivernes Elevrefusion.
Undervisningsministeren kan  

 efter indstilling fra bestyrelsen for Arbejdsgivernes Elevrefusion  

 fastsætte nærmere regler om ordningen.
 2. § 15 a ophæves.
§ 17 a.
Arbejdsgivernes Elevrefusion yder et årligt  

 tilskud til arbejdsgivere for ansættelse af de i stk. 2  

 nævnte elever, der efter den 31. december 1996 er begyndt  

 praktikuddannelse hos arbejdsgiveren på grundlag af en skriftlig aftale  

 om at gennemføre en uddannelse.
Det er en betingelse, at eleven  

 modtager løn fra arbejdsgiveren i aftaleperioden.
 3. § 17 a ophæves.
 Stk. 2. Tilskud ydes efter ansøgning til arbejdsgivere,  

 der indgår aftale om praktikuddannelse i form af:
1)	uddannelsesaftale med en elev, der er i skolepraktik i medfør  

 af lov om erhvervsuddannelser, når aftalen omfatter elevens resterende  

 uddannelse, 2)	uddannelsesaftale med en elev i en erhvervsuddannelse, som ikke kan  

 udbydes med skole praktik efter reglerne herom, og som i de foregående  

 to kalenderår har haft en gennemsnitlig årlig tilgang på  

 højst 15 elever med uddannelsesaftale, 3)	praktikaftale i en erhvervsgrunduddannelse eller uddannelsesaftale  

 om en erhvervsuddannelse eller landbrugets grunduddannelse med en elev under  

 25 år, der efter en samlet ledigheds periode på 6 måneder  

 inden for 9 måneder er berettiget og forpligtet til aktivering i  

 medfør af § 32 a, stk. 1, i lov om en aktiv  

 arbejdsmarkedspolitik, og 4)	praktikaftale i en erhvervsgrunduddannelse eller uddannelsesaftale  

 om en erhvervsuddannelse eller landbrugets grunduddannelse med en elev under  

 25 år, der i en sammenhængende periode på mindst 6  

 måneder enten har modtaget kontanthjælp eller ydelser i henhold  

 til lov om aktiv socialpolitik.
Stk. 3. Tilskuddet ydes kvartalsvis bagud efter  

 prøvetidens udløb.
Tilskuddets størrelse  

 fastsættes i de årlige finanslove.
I 1997 er tilskuddet 12.000  

 kr.
Stk. 4. For tilskuddet gælder reglerne i § 17,  

 stk. 2. Det er en betingelse for tilskud efter stk. 2, nr. 3 og 4,  

 at eleven ikke har afsluttet en erhvervskompetencegivende uddannelse, et  

 18-måneders uddannelses- og jobkvalificerende forløb eller andre  

 særligt tilrettelagte aktiveringsforløb af i alt 18  

 måneders varighed.
Bestyrelsen for Arbejdsgivernes Elevrefusion  

 fastsætter de nærmere retningslinjer for tilskuddet og  

 udbetalingen heraf, for så vidt angår tilskuddet efter  

 stk. 2, nr. 3 og 4, efter forhandling med Arbejdsministeriet,  

 Socialministeriet og Kommunernes Landsforening.
§ 2 I lov om erhvervsuddannelser, jf. lovbekendtgørelse 870 af 23.  

 oktober 2002, foretages følgende ændring:
§ 66 a.
Skolepraktik skal tilbydes egnede  

 praktikpladssøgende elever, som 3 måneder efter at have  

 afsluttet et adgangsgivende grundforløb, jf. § 5, stk. 3,  

 ikke har eller har haft en uddannelsesaftale, jf. dog stk. 2.
 1. I § 66 a, stk. 1, 1. pkt., ændres  

»3 måneder« til:  

»2 måneder«.
Bilag 2 Flerårsaftale for erhvervsskolerne Der er behov for, at flere unge afslutter en erhvervsrettet  

 ungdomsuddannelse, at uddannelserne har høj kvalitet og er fleksible,  

 samt at indholdet i uddannelserne og udbuddet af uddannede i højere  

 grad svarer til virksomhedernes behov.
Det stiller erhvervsuddannelserne over for store udfordringer - især  

 med hensyn til fortsat fornyelse og nytænkning af  

 vekseluddannelsesprincippet.
Et afgørende element heri er bedre  

 balance mellem udbud og efterspørgsel efter praktikpladser.
Erhvervsskolernes økonomiske udvikling i 2003 og i 2004 til  

 2006 Med aftalen tilføres erhvervsskolerne midler fra  

 uddannelsesreserverne svarende til skolernes bidrag hertil.  

 Uddannelsesreserverne, svarende til 170 mio. kr. i 2003 voksende til 583 mio.  

 kr. i 2006 udmøntes ved færdiggørelsestaxametre,  

 kvalitetstilskud og ordinære takster, som anført i tabel  

 3.
Tabel 3. Flerårsaftale for erhvervsskoler Mio. kr.
2003 2004 2005 2006 Udmøntning af uddannelsesreserver 170 313 453 583 .... Ved færdiggørelsestaxametre 127,5 228 278 389 .... Ved kvalitetsudviklingstilskud 42,5 85 85 85 .... Ved ordinære takster 90 109 Forhøjelse af tilskud til handelsskoler 25 25 25 25 Rammeløft 45 100 100 100 I alt 240 438 578 708 Aftaleparterne er endvidere enige om at tilføre handelsskolerne 25  

 mio. kr. årligt til hhx.
 Herudover tildeles skolerne et rammeløft på 45 mio. kr. i  

 2003 og 100 mio. kr. årligt i 2004 til 2006, jf. tabel 3.  

 Rammeløftet i 2003 tildeles alene til de tekniske skoler ved  

 takstforhøjelser på de tekniske erhvervsuddannelser, og svarer  

 forholdsmæssigt til det selektive rammeløft til hhx på  

 handelsskolerne på 25 mio. kr. årligt.
 Midlerne i 2003 er tilvejebragt ved videreførsel af uforbrugte  

 midler fra 2002 på Undervisningsministeriets område.
 Rammeløftet i 2004 til 2006 udmøntes konkret efter  

 forhandling mellem aftalepartierne med henblik på at understøtte  

 implementeringen af fornyelsen af vekseluddannelsesprincippet og udvikling af  

 nye løsninger i stedet for skolepraktik, jf. "fase 2"  

 nedenfor.
Omlægning af præmier, tilskud og puljer pr. 1. januar 2003 Da en del af de eksisterende præmieringsordninger på  

 skolepraktikområdet har vist sig at virke mod hensigten ved, at  

 både skoler og virksomheder har et vist økonomisk incitament til  

 at lade elever deltage i skolepraktik, før de indgår delaftaler  

 eller restuddannelsesaftaler, er der enighed om at ophæve disse  

 ordninger.
Det aftales derfor at ophæve reglerne om AER-præmiering af  

 skoler for delaftaler eller restuddannelsesaftaler for elever i skolepraktik  

 efter AER-lovens § 15 a og AER-tilskuddet til virksomheder for aftaler  

 med skolepraktikelever mv. efter AER-lovens § 17 a.
Ved ophævelsen  

 frigøres i alt 70 mio. kr.
 Med henblik på at reducere risikoen for frafald og at tilskynde  

 eleverne til at komme hurtigere gennem uddannelsessystemet anvendes 50 mio.  

 kr. til at afkorte karensperioden for elevens ret til skolepraktik fra 3  

 måneder til 2 måneder.
De resterende 20 mio. kr. anvendes af bestyrelsen til tilskud til faglige  

 udvalg og lokale uddannelsesudvalg til vejledning mv. af elever og  

 praktikvirksomheder om uddannelses-, beskæftigelses- og  

 rekrutteringsmulighederne i et samarbejde med skolerne og de lokale og  

 regionale interessenter.
Der indsættes ny hjemmel i AER-loven i lighed  

 med den gældende tilskudshjemmel for bestyrelsen til at formidle  

 praktikpladser i udlandet.
Det er endvidere aftalt, at finanslovspuljer til  

 praktikpladsopsøgning mv. og til forsøg med kombinationsaftaler  

 omlægges til tilskud efter objektive kriterier til skoler til  

 praktikpladsopsøgning og vejledning af elever om praktik- og  

 beskæftigelsesmuligheder.
Herved omlægges dele af de  

 nuværende bevillinger på FFL03 på 40 mio. kr.
Fornyelse af vekseluddannelsesprincippet og nye løsninger i  

 stedet for skolepraktik ("fase 2") Aftaleparterne gennemfører drøftelser i foråret 2003  

 med det formål at forny vekseluddannelsesprincippet og udvikle nye  

 løsninger, som kan erstatte skolepraktikken.
Målsætningen  

 er fortsat at fastholde elevernes sikkerhed for optag og gennemførelse  

 af en erhvervsrettet uddannelse ("uddannelsesgaranti"). Hensigten  

 er at udvikle nye veje og forløb.
 Målene med drøftelserne er:
· · · · Alternativet hertil vil være at begrænse skolepraktik gennem  

 aktivitetsdæmpende reguleringer, herunder:
· · · · · · Drøftelserne afsluttes med henblik på, at lovændringer  

 kan gennemføres med virkning i 2004.
Som baggrund for drøftelserne foreligger bl.a. arbejdet med nye  

 rammer for erhvervsuddannelserne.
Rammerne for de merkantile  

 erhvervsuddannelser fornyes i overensstemmelse med den foreliggende  

 tre-partsaftale af 14. august 2002. Erhvervsuddannelsesloven foreslås  

 ændret med virkning fra 1. august 2003.
Rammerne for de tekniske erhvervsuddannelser fornyes tilsvarende, og der  

 er iværksat en proces for udvikling af vekseluddannelsesprincippet med  

 særligt henblik på nyere, højteknologiske  

 beskæftigelsesområder i industrien.
Erhvervsuddannelsesloven  

 foreslås ændret med virkning fra den 1. januar 2004 eller om  

 muligt fra den 1. august 2003. Undervisningsministeren har igangsat et  

 udvalgsarbejde sammen med arbejdsmarkedets parter, der afsluttes 1. februar  

 2003.
