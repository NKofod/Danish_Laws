 § 1.  Statslige arbejdsgivere, der fastansætter  

 personer, der har været ansat i offentlig (individuel) jobtræning eller  

 puljejob i mindst 12 sammenhængende måneder og højest 24 sammenhængende  

 måneder efter lov om en aktiv arbejdsmarkedspolitik eller lov om kommunal  

 aktivering, i ordinær beskæftigelse for en periode på mindst 18  

 sammenhængende måneder, modtager en præmie, som godskrives institutionens  

 lønsum.
 Stk. 2.  Præmien er på 25.000 kr. pr. godkendt  

 ansættelse, og udbetales, når der foreligger en skriftlig godkendelse.
 Stk. 3.  For personer, der hidtil har været beskæftiget  

 efter lov om en aktiv arbejdsmarkedspolitik, skal godkendelsen indhentes i  

 Arbejdsministeriet, AF.
 Stk. 4.  For personer, der hidtil har været beskæftiget  

 efter lov om kommunal aktivering, skal godkendelsen indhentes hos den  

 pågældendes opholdskommune.
 § 2.  I institutioner, der er optaget på  

 bevillingslovene som driftsbevilling eller statsvirksomhed, skal præmien  

 indtægtsføres ved anvendelse af standardkonto 12. Lønrefusioner.
 Stk. 2.  Tilskudsinstitutioner, der på finansloven er  

 opført med en særskilt lønbevilling skal på tilsvarende vis indtægtsføre  

 præmien som en lønrefusion.
 Stk. 3.  Øvrige tilskudsinstitutioner skal foretage en  

 særskilt registrering af præmien i institutionens regnskab.
 § 3.  Hvis den ansatte ophører i ansættelsesforholdet,  

 inden det har varet 18 måneder, og det efterfølgende besluttes, at der skal  

 ske tilbagebetaling af præmien efter reglerne herfor i lov om en aktiv  

 arbejdsmarkedspolitik eller lov om kommunal aktivering, skal  

 tilbagebetalingen konteres som en negativ lønrefusion.
 § 4.  Cirkulæret træder i kraft den 1. januar 1997.
