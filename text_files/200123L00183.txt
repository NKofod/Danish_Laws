Vedtaget af Folketinget ved 3. behandling den  

 29. maj 2002 Forslag til Lov om etablering af Dansk Center for  

 Internationale Studier og Menneskerettigheder1) Kapitel 1 Etablering og formål § 1. Med det formål at styrke forsknings-, udrednings-  

 og informationsvirksomheden i Danmark om internationale forhold,  

 forstået som det udenrigs-, sikkerheds- og udviklingspolitiske  

 område, konflikter, holocaust, folkedrab og politiske massedrab, samt  

 menneskerettigheder i ind- og udland etableres et Dansk Center for  

 Internationale Studier og Menneskerettigheder.
 Stk. 2. I centeret indgår som selvstændige  

 enheder:
1)	Institut for Internationale Studier, omfattende de hidtidige  

 aktiviteter under Dansk Udenrigspolitisk Institut, Center for  

 Udviklingsforskning og Center for Freds- og Konfliktforskning.
De hidtidige  

 aktiviteter under Dansk Center for Holocaust- og Folkedrabsstudier  

 indgår som en særlig sektion i instituttet.
 2)	Institut for Menneskerettigheder, omfattende de hidtidige  

 aktiviteter under Det Danske Center for Menneskerettigheder.
§ 2. Institut for Internationale Studier arbejder for  

 opfyldelsen af sit formål ved 1)	at udføre, fremme og samordne uafhængig forskning om  

 internationale forhold, 2)	at udarbejde udredninger og redegørelser efter anmodning fra  

 Folketinget, regeringen eller på eget initiativ samt at følge  

 den internationale udvikling med henblik på at vurdere Danmarks  

 udenrigs- og sikkerhedspolitiske situation i en bred politisk og  

 økonomisk sammenhæng, herunder Danmarks placering i forhold til  

 udviklingspolitiske problemstillinger.
Medmindre andet aftales i det enkelte  

 tilfælde, afgives de nævnte udredninger og redegørelser  

 på institutbestyrelsens ansvar, 3)	at formidle forskningsresultater, analyser og viden samt  

 udøve dokumentations- og informationsvirksomhed, herunder  

 biblioteksvirksomhed, om internationale forhold, 4)	at medvirke ved forskeruddannelse i samarbejde med andre  

 forskningsinstitutioner, herunder støtte udvikling af  

 forskningskapacitet i udviklingslandene, samt gennemføre  

 videreuddannelse for instituttets brugere, 5)	at fungere som bindeled mellem danske og internationale  

 forskningsmiljøer inden for instituttets  

 arbejdsområde.
Stk. 2. Institut for Menneskerettigheder skal i sin virksomhed  

 tage udgangspunkt i de af det internationale samfund til enhver tid  

 anerkendte menneskerettigheder, herunder især de i FN s  

 verdenserklæring, FN s konventioner og Europarådets konventioner  

 omtalte menneskerettigheder, samt de i grundloven indeholdte  

 frihedsrettigheder.
Instituttet skal fremme arbejdet med forskning i og  

 oplysning om menneskerettighederne i fredstid og under væbnede  

 konflikter, navnlig ved 1)	at varetage en selvstændig og uafhængig dansk  

 forskningsindsats på menneskerettighedsområdet, 2)	at rådgive Folketinget og regeringen om Danmarks forpligtelser  

 på menneskerettighedsområdet, 3)	at afholde og fremme undervisning på alle niveauer inden for  

 menneskerettighedsområdet, herunder ved folkeligt  

 oplysningsarbejde, 4)	at fremme ligebehandling af alle uden forskelsbehandling på  

 grund af race eller etnisk oprindelse, herunder ved at bistå ofre for  

 forskelsbehandling med at få behandlet deres klager over  

 forskelsbehandling under hensyntagen til ofrenes, foreningernes,  

 organisationernes og andre juridiske personers rettigheder, indlede  

 uafhængige undersøgelser af forskelsbehandling og  

 offentliggøre rapporter og fremsætte henstillinger om  

 spørgsmål vedrørende forskelsbehandling, 5)	at forestå information om menneskerettighederne til brug for  

 frivillige organisationer, forskere, offentlige myndigheder og den  

 interesserede offentlighed, 6)	at sikre tidssvarende offentligt tilgængelige biblioteks- og  

 dokumentationsfaciliteter vedrørende menneskerettighederne, 7)	at støtte frivillige organisationer og andre i opbygningen af  

 menneskerettighedsdokumentation, 8)	at fremme koordination mellem og bistand til de frivillige  

 organisationers arbejde med menneskerettighederne, 9)	at støtte og udbygge nordisk og andet internationalt  

 samarbejde på menneskerettighedsområdet, 10)	at bidrage til gennemførelse af menneskerettighederne i ind-  

 og udland.
 § 3. Centeret er en selvejende institution.
 Stk. 2. Staten yder et årligt tilskud til centerets  

 drift.
 § 4. Centeret kan i overensstemmelse med sit formål  

 modtage indtægter fra fonde, gaver m.v. og kan drive  

 indtægtsdækket virksomhed, tilskudsfinansieret  

 forskningsvirksomhed og andre tilskudsfinansierede aktiviteter, herunder  

 konsulentbistand og rådgivning, i det omfang dette er foreneligt med  

 varetagelsen af centerets øvrige opgaver.
 Stk. 2. Centeret kan i overensstemmelse med sit formål  

 indgå flerårige aftaler med offentlige myndigheder om  

 løsning af konkrete opgaver.
Kapitel 2 Centerets og institutternes ledelse § 5. Dansk Center for Internationale Studier og  

 Menneskerettigheder ledes af en centerbestyrelse, der træffer  

 afgørelse i alle væsentlige spørgsmål om centerets  

 økonomi og forvaltning.
 Stk. 2. Institut for Internationale Studier og Institut for  

 Menneskerettigheder ledes af hver sin institutbestyrelse, der har ansvaret  

 for alle faglige spørgsmål, herunder forskningsstrategi og  

 arbejdsopgaver, inden for instituttets arbejdsområde, jf. § 2.
 Stk. 3. Centerbestyrelsen består af en formand, der  

 udpeges af udenrigsministeren, bestyrelsesformanden for Institut for  

 Internationale Studier, bestyrelsesformanden for Institut for  

 Menneskerettigheder, to medlemmer udpeget af bestyrelsen for Institut for  

 Internationale Studier, to medlemmer udpeget af bestyrelsen for Institut for  

 Menneskerettigheder og to medlemmer valgt af medarbejderne ved centeret.
 § 6. Bestyrelsen for Institut for Internationale Studier  

 består af 11 medlemmer, der udpeges i deres personlige  

 egenskab:
1)	Et medlem udpeges af Statens Samfundsvidenskabelige  

 Forskningsråd, 2)	et medlem udpeges af Statens Humanistiske Forskningsråd, 3)	et medlem udpeges af Styrelsen for Internationalt  

 Udviklingssamarbejde, 4)	fire medlemmer udpeges af Rektorkollegiet, 5)	et medlem udpeges af statsministeren, 6)	et medlem udpeges af udenrigsministeren, 7)	et medlem udpeges af forsvarsministeren, 8)	et medlem vælges af medarbejderne ved instituttet.
 Stk. 2. Bestyrelsen vælger sin formand af egen  

 midte.
 § 7. Bestyrelsen for Institut for Menneskerettigheder  

 består af 13 medlemmer, der udpeges i deres personlige  

 egenskab:
1)	Seks medlemmer udpeges af Rådet for Menneskerettigheder, jf.  

 stk. 5, 2)	to medlemmer udpeges af rektor for Københavns  

 Universitet, 3)	to medlemmer udpeges af rektor for Aarhus Universitet, 4)	to medlemmer udpeges af Rektorkollegiet, 5)	et medlem vælges af medarbejderne ved instituttet.
 Stk. 2. Af de af Rådet for Menneskerettigheder udpegede  

 medlemmer skal mindst to have tilknytning til de etniske minoriteter eller en  

 humanitær organisation, der beskæftiger sig med områder af  

 betydning for de etniske minoriteter.
 Stk. 3. Af de af rektorerne for Københavns og Aarhus  

 Universiteter udpegede medlemmer skal mindst to være tilknyttet de  

 juridiske faggrupper.
 Stk. 4. Bestyrelsen vælger sin formand af egen  

 midte.
 Stk. 5. Der nedsættes et Råd for  

 Menneskerettigheder, der sammensættes således, at de synspunkter,  

 som gør sig gældende blandt interesserede frivillige  

 organisationer, særligt berørte offentlige myndigheder,  

 interesserede forskere og andre særligt interesserede enkeltpersoner og  

 grupper af personer, herunder de etniske minoriteter, afspejles.
Stk. 6. Rådet for Menneskerettigheder drøfter de  

 overordnede retningslinjer for instituttets virksomhed i overensstemmelse med  

 internationalt anerkendte principper og påser, at  

 instituttets aktiviteter er i overensstemmelse med dets formål efter  

 denne lov.
Rådet kan over for institutbestyrelsen fremsætte  

 forslag til nye aktiviteter og vurdere forløbet af hidtidige  

 aktiviteter.
§ 8. Medlemmerne af centerbestyrelsen og af  

 institutbestyrelserne udpeges for en fireårig periode og kan genudpeges  

 for yderligere en periode.
Derefter kan de først vælges eller  

 udpeges på ny efter mindst fire års forløb.
 Stk. 2. Valg af medarbejderrepræsentanter finder sted i  

 henhold til bestemmelserne herom i lov om aktieselskaber.
Stk. 3. Snarest efter lovens ikrafttræden  

 fastsætter centerbestyrelsen, institutbestyrelserne og Rådet for  

 Menneskerettigheder deres forretningsordener.
I forretningsordenen for  

 Rådet for Menneskerettigheder fastsættes regler for medlemskab af  

 rådet i overensstemmelse med internationalt anerkendte principper for  

 nationale menneskerettighedsinstitutioner.
 Stk. 4. Institutbestyrelserne kan nedsætte særlige  

 udvalg, herunder forskningsudvalg, og rådgivende fora.
 Stk. 5. De nærmere regler for centerets virksomhed  

 fastsættes i en statut af centerbestyrelsen efter indstilling fra  

 institutbestyrelserne.
 § 9. Centerets daglige ledelse i økonomi- og  

 forvaltningsspørgsmål forestås af en  

 centerdirektør, der udnævnes af centerbestyrelsen efter  

 offentligt opslag.
 Stk. 2. Hver af institutbestyrelserne udnævner efter  

 offentligt opslag en institutdirektør til at forestå  

 instituttets daglige ledelse i faglige spørgsmål.
Kapitel 3 Revision, nedlæggelse, ikrafttræden § 10. Centerets regnskabsår er finansåret.
Ved  

 regnskabsårets afslutning udarbejdes et årsregnskab.
Regnskabet  

 skal underskrives af centerbestyrelsen og centerdirektøren.
 Stk. 2. Udenrigsministeren fastsætter retningslinjer for  

 udarbejdelsen af centerets budget og for regnskabsaflæggelsen.
 Stk. 3. Rigsrevisor forestår revisionen af centeret, jf.  

 § 2 i lov om revisionen af statens regnskaber m.m.
 § 11. Centeret kan kun nedlægges ved lov.
 Stk. 2. I tilfælde af, at centeret nedlægges som  

 selvejende institution, overgår dets bygninger, anlæg, inventar  

 samt formue i øvrigt til staten.
 § 12. Loven træder i kraft den 1. januar 2003, idet  

 udenrigsministeren dog fastsætter tidspunktet for ikrafttrædelsen  

 af § 2, stk. 2, nr. 4.
 Stk. 2. Samtidig med lovens ikrafttrædelse ophæves  

 følgende love og bestemmelser:
 1)	Lov nr. 442 af 14. juni 1995 om oprettelse af Dansk Udenrigspolitisk  

 Institut.
 2)	Lov nr. 477 af 31. maj 2000 om oprettelse af Dansk Center for  

 Holocaust- og Folkedrabsstudier.
 3)	Lov nr. 408 af 10. juni 1997 om Nævnet for Etnisk  

 Ligestilling.
 4)	§ 12, stk. 3 og 4, i lov om internationalt  

 udviklingssamarbejde, jf. lovbekendtgørelse nr. 541 af 10. juli  

 1998.
Stk. 3. Centeret indtræder gennem institutterne i  

 samtlige de rettigheder og forpligtelser, som Dansk Udenrigspolitisk  

 Institut, Center for Udviklingsforskning, Dansk Center for Holocaust- og  

 Folkedrabsstudier, Center for Freds- og Konfliktforskning og Det Danske  

 Center for Menneskerettigheder har ved lovens ikrafttræden.
Samtidig  

 overgår disse institutioners formue til centeret.
 Stk. 4. De nuværende medlemmer af bestyrelsen for Det  

 Danske Center for Menneskerettigheder indtræder som medlemmer af  

 bestyrelsen for Institut for Menneskerettigheder i den resterende tid af den  

 periode, de er udpeget for.
 § 13. Loven gælder ikke for Færøerne og  

 Grønland, men kan ved kongelig anordning sættes i kraft for  

 disse landsdele med de afvigelser, som de særlige færøske  

 og grønlandske forhold tilsiger.
1)   Loven indeholder bestemmelser, der  

 gennemfører dele af Rådets direktiv 2000/43/EF af 29. juni 2000  

 om gennemførelse af princippet om ligebehandling af alle uanset race  

 eller etnisk oprindelse (EF-Tidende 2000 nr.
L 180 s. 22).
