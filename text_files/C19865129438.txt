 RESUME:
 Pjecen henvender sig især til medarbejdere i de forskellige sektorer, som  

 i deres arbejde har kontakt til familier med småbørn med handicap.
 Herudover vil pjecen også kunne anvendes af forældre til børn med  

 handicap.
 Kort om de enkelte kapitler.
Kapitel 1 indeholder en beskrivelse af, hvilke småbørn med handicap pjecen  

 er skrevet for.
Kapitlet beskriver, hvorledes og af hvem handicap kan  

 opdages, og afsluttes med eksempler, der viser, at forældrene ofte er de  

 første til at observere en eventuel fejludvikling hos barnet.
 Kapitel 2 omhandler barnets situation og de forhold, der bør medtages i  

 vurderingen af, hvilken behandlingsplan og hvilke foranstaltninger der i  

 øvrigt skal iværksættes overfor barnet.
 Kapitel 3 beskriver, hvilken indflydelse det får på en familie at få et  

 barn med handicap, forældres indbyrdes forhold og søskenderelationer.
 Kapitel 4 omhandler de forskellige forvaltninger, der har ansvaret for at  

 yde familien og barnet hjælp, visitationen til foranstaltningerne og  

 koordinationen af foranstaltningerne samt eksempler på samarbejdsstrukturer.
 I kapitel 5 er sygehussektorens, social- og sundhedssektorens og  

 undervisningssektorens tilbud og indholdet i rådgivning, vejledning og  

 behandling beskrevet.
 I kapitel 6 omtales de hjælpeforanstaltninger, der kan stilles til  

 rådighed overfor familier, der har hjemmeboende børn med handicap.
 I kapitel 7 vises bl.a. gennem eksempler, hvorledes forældrekurser og  

 studiekredse kan tilrettelægges af kommuner, amtskommuner, de lands- og  

 landsdelsdækkende institutioner og af private organisationer.
I kapitel 8 beskrives, hvilke forhold der skal tages i betragtning i  

 forbindelse med valget af dagforanstaltning.
I kapitlet beskrives de  

 forskellige dagforanstaltningstyper, samt hvad disse kan tilbyde barnet og  

 familien, samt hvilke fysiske forhold der skal tages i betragtning ved  

 integrering af børn med vidtgående fysiske og psykiske handicap i  

 daginstitution.
 I kapitel 9 beskrives, hvilke muligheder der findes for  

 døgnforanstaltning, herunder aflastningsophold.
 Literatur-, forenings- og institutionshenvisning er i pjecen medtaget som  

 bilag.
