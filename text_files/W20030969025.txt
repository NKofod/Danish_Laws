Landsskatteretskendelse af 17. juni 2003 vedr.
Rejse- og  

 befordringsudgifter - sygeplejerske As klage vedrører fradrag for rejseudgifter i forbindelse med  

 fast stilling.
Landsskatterettens  

 afgørelse Skatteåret 2000 - Ligningsmæssigt fradrag Skatteankenævnet har ikke godkendt fradrag for udgifter til kost  

 og logi i det selvangivne omfang, men kun fradrag vedrørende prøvetiden i den  

 faste stilling med 17.034 kr.
 Landsskatteretten stadfæster skatteankenævnets afgørelse.
Sagens oplysninger Der er selvangivet fradrag for kost og logi for 124 døgn med 500  

 kr. pr. døgn, i alt med 62.000 kr.
Klageren blev fra 1. februar 2002 ansat som primærsygeplejerske  

 ved X kommune med tjeneste ved plejeenheden X.
Den gennemsnitlige ugentlige  

 arbejdstid var 22 timer fortrinsvis i aftenvagter.
 Klageren er bosiddende på en ø, og arbejdet er tilrettelagt således,  

 at hun tager hjemmefra kl. 9.55 med færgen kl. 10.20 for at nå arbejdstids  

 begyndelse kl. 15.00. Hun har fri kl. 23.15, men den sidste færge til øen  

 afgår  

 kl. 21.25. Alt efter arbejdets tilrettelæggelse, kan hjemrejsen kun ske  

 således, at hun er hjemme på øen kl. 10.20 1, 2 eller 3 døgn efter arbejdets  

 ophør.
Skatteankenævnets  

 afgørelse Der er kun godkendt fradrag for kost- og logiudgifter vedrørende  

 3 måneder  i alt 34 døgn opgjort efter de fastsatte takster.
Kost i 34  

 døgn á  

 351 kr. og logi i 34 døgn á 150 kr., i alt et samlet fradrag på 17.034 kr.
Godtgørelse for rejseudgifter udbetalt af arbejdsgiveren skal  

 medregnes ved indkomstopgørelsen, med mindre disse udbetales skattefrit efter  

 de satser der er fastsat af Ligningsrådet.
Hvis arbejdsgiveren ikke udbetaler  

 nogen rejsegodtgørelse kan lønmodtageren fratrække et beløb svarende til  

 satserne i indkomstopgørelsen.
 Der er henvist til ligningslovens § 9 A, stk. 1 og stk. 7, samt  

 § 9, stk. 5.
Det generelle princip er, at uanset hvilket arbejde den ansatte  

 har, må den pågældende selv betale alle sine private udgifter med beskattede  

 penge.
Ligeledes kan en ansat, ikke uden beskatning, få dækket sine  

 almindelige  

 udgifter til kost og logi af arbejdsgiveren, og disse kan ikke fratrækkes på  

 selvangivelsen.
 Begrebet rejseudgifter omfattede oprindeligt kun de merudgifter,  

 som blev påført en lønmodtager, fordi arbejdsgiveren midlertidigt udsendte  

 lønmodtageren fra det normale arbejdssted til et andet tjenestested.
 Klageren har ikke rejseudgifter til et midlertidigt arbejde, der  

 er omfattet af bestemmelsen rejse, og der kan derfor ikke godkendes  

 skattemæssigt fradrag for de selvangivne rejseudgifter.
Der er dog tale om en midlertidig stilling de første 3 måneder  

 af ansættelsen, idet der er tale om en reel prøveperiode.
Der kan derfor  

 godkendes fradrag efter rejsereglerne for 34 døgn i denne periode.
Klagerens påstand og  

 argumenter Klageren har fremsat påstand om, at Landsskatteretten godkender  

 fradraget udgifter til kost og logi for hele indkomståret med i alt 62.000  

 kr.
 Det er ikke klagerens valg, at hun ikke arbejder på bopælsøen.  

 Hun blev uretmæssigt fyret fra sin stilling som leder af kommunens  

 integrerede  

 ordning for hjemmepleje den 1. september 1994. Der er ført retssag om denne  

 afskedigelse, som klageren vandt og blev tilkendt godtgørelse for.
Siden afskedigelsen har hun søgt 54 stillinger som sygeplejerske  

 ved sygehuset og ved hjemmeplejen på øen, men hun har ikke fået nogen af dem.  

 Hun har søgt såvel tidsbegrænsede som ikke tidsbegrænsede stillinger, og  

 endvidere såvel leder som almindelige stillinger som sygeplejerske.
Senest  

 har  

 klageren i september 2001 søgt en stilling som sundhedsplejerske ved  

 kommunen,  

 men der blev ansat en anden på hendes alder.
Da klageren havde et ønske om at arbejde, valgte hun at være  

 ansat som vikar gennem et sygeplejervikarbureau, og senere fik hun tilbud om  

 fastansættelse i X som ansvarshavende sygeplejerske.
Klageren kunne i stedet  

 have valgt lediggang, understøttelse og senere bistandshjælp, og derved fået  

 flexjob eller lignende i hjemmeplejen.
 Kommunen har modtaget skattekroner fra klageren, men  

 fastholdelsen af, at der kun kan ske fradrag for 3 måneder tilgodeser ikke,  

 at  

 klageren ikke har kunnet få arbejde på øen, selvom der mangler  

 sygeplejersker.  

 Der må på en eller anden måde være fradrag, når man arbejder mere end 4  

 timers  

 transport fra sin bopæl, og ikke kan få arbejde på bopælsøen.
Landsskatterettens  

 bemærkninger og begrundelse Godtgørelser, der udbetales af arbejdsgiveren for udgifter, en  

 lønmodtager påføres som følge af arbejdet, skal som hovedregel medregnes til  

 lønmodtagerens personlige indkomst.
Dette gælder dog ikke for godtgørelse for  

 rejse- og befordringsudgifter der er omfattet af ligningslovens § 9 A og § 9  

 B.  

 Dette fremgår af ligningslovens § 9, stk. 1 og stk. 5.
En lønmodtager kan ikke foretage fradrag for rejseudgifter i det  

 omfang, der er modtaget skattefri godtgørelse herfor.
Hvor betingelserne for  

 udbetaling af skattefri rejsegodtgørelse i ligningslovens § 9 A er opfyldt,  

 men  

 hvor udbetaling ikke er sket, kan lønmodtageren fradrag rejseudgifter i  

 indkomsten med de satser, der er fastsat herfor.
Dette fremgår af  

 ligningslovens § 9, stk. 7.
Det er en betingelse for udbetaling af skattefri  

 rejsegodtgørelse, og dermed også for fradrag for rejseudgifter, at der er  

 tale  

 om et midlertidigt arbejdssted.
Dette fremgår af ligningslovens § 9 A, stk.  

 1.
Da klageren er fastansat ved X kommune, er der ikke tale om et  

 midlertidigt arbejdssted, og det er derfor med rette at klageren ikke er  

 anset  

 som berettiget til fradrag for rejseudgifter.
Da prøvetiden på 3 måneder  

 derimod kan anses som værende en midlertidig stilling, kan der ske fradrag af  

 rejseudgifter i denne periode.
 Landsskatteretten stadfæster derfor den påklagede afgørelse.
