 Efter indstilling fra fællesudvalget for butikslærlinge fastsætter  

 lærlingerådet herved i medfør af § 24, stk. 5, i lov nr. 261 af 2. oktober  

 1956 om lærlingeforhold nedenstående uddannelsesregler inden for ovennævnte  

 branche, og som er bindende for fagets læremestre.
Læremesteren skal drage omsorg for, at lærlingen får en alsidig og grundig  

 oplæring i faget.
Den praktiske uddannelse kan gives samtidigt med den  

 teoretiske, således at lærlingen gradvis får kendskab til samtlige de  

 discipliner, oplæringen tager sigte på, og således at disse discipliner gøres  

 aktuelle og interessebefordrende og tilpasses den undervisning, der gives i  

 handelsskolen.
 Oplæringen, skal i det omfang, virksomhedens organisation giver mulighed  

 derfor, omfatte følgende punkter:
 1. Varekundskab.
 Kendskab til - hvad angår reservedelsområdet - varernes benævnelse og  

 anvendelse, kvalitetsbedømmelse, kontrol af indgåede varer.
 Virksomheder, der uddanner butikslærlinge inden for bil- og  

 reservedelssalg en detail, skal endvidere bibringe lærlingen kendskab til  

 variationerne og et minimum af teknisk viden, vedrørende de bilmærker, som  

 virksomheden forhandler, herunder kendskab til udstyr og reservedele, der  

 sædvanligvis indgår i forretningens detailsalg.
2. Varebehandling. (Reservedele) Hensigtsmæssig og forsvarlig lagring af varer, udskrivning af mærker og  

 mærkning af varer samt forsvarlig indpakning og emballering.
3. Ekspedition. (Salg) Kundebetjening, telefonekspedition, ekspedition af skriftlige ordrer, salg  

 efter katalog.
 For ovenanførte virksomheders vedkommende lægges der vægt på kendskab til  

 det nødvendige blanketmateriale ved kontantsalg og ved  

 afbetalingsforretninger og ved indregistrering af biler, samt tillige  

 afgifts-, finansierings- og garantibestemmelser.
 Endvidere uddannelse i indretning og brug af kunde- og emnekartoteker,  

 prislister og brochurer og kendskab til vurderingsprincipperne ved handel med  

 brugte enheder (automobiler).
 Lærlingen må endvidere, i det omfang det er muligt, oplæres til  

 kundeekspedition ved de almindeligst forekommende serviceydelser og disses  

 eventuelle katalogisering.
 4. Forsendelse.
 Udskrivning af nødvendige papirer til forsendelse af varer med post, bane,  

 skib, luftfartøj eller fragtmand i den udstrækning, disse forsendelser  

 forekommer.
 Udskrivning af følgesedler, regninger, kvitteringer og retursedler.
5. Vinduesdekoration. (Reservedele) Eventuel pyntning af forretningsmontrer, udhængsskabe og vinduer.  

 Udfærdigelse af prissedler og vareskilte, i den udstrækning disse funktioner  

 forekommer.
 6. Varebestilling.
 Opgørelse af reservedelslagerbeholdning.
 Udskrivning af ordresedler til leverandører, anvendelse af  

 fabrikskataloger.
 Kendskab til de vigtigste leverandører inden for branchen og deres  

 artikler.
 7. Andre discipliner.
 Lærlingen skal endvidere oplæres til at deltage i følgende funktioner i  

 det omfang, det er muligt.
 Føring af forretningens lovpligtige bøger og den forekommende  

 korrespondance, vareindkøb efter forretningens behov og kalkulation.
 For automobilvirksomhedernes vedkommende vil kendskab, i det omfang det er  

 muligt, begrænse sig til statiske og driftsmæssige opstillinger vedrørende  

 bilsalget, reservedelsomsætning (og eventuelt værksteds drift).
 Uddannelse kan kun finde sted i sådanne forretninger, som af  

 fællesudvalget for butikslærlinge kan anerkendes som egnede læresteder.
 Lærlingerådet, den 24. juni 1969.
