 I medfør af §§ 1 og 4 i lov nr. 131 af 13. april 1954 om udførsel og  

 indførsel af levende dyr m.v. og § 1 i lov nr. 346 af 6. december 1961 om  

 statens overtagelse af visse udgifter ved offentlig kontrol i forbindelse med  

 udførsel af landbrugsprodukter fastsættes herved følgende bestemmelser:
 § 1.  For sundhedseftersyn, herunder eftersyn af  

 identifikationsmærke, anbringelse af øremærker og andre mærker, udstedelse af  

 relevante sundhedsattester, evt. på grundlag af oprindelsessundhedsattester,  

 og for foretagelse af eftersyn af transportmidler, herunder  

 desinfektionseftersyn, samt for overvågelse af dyrenes indladning tilkommer  

 der embedsdyrlæger ved godkendte markeder, samlingssteder og udførselssteder  

 nedennævnte beløb.
 § 2.  Ved tilkald uden for markeder tilkommer der  

 embedsdyrlægen en mindstebetaling, der i tiden mandag til fredag kl. 7-18 og  

 lørdage kl. 7-13 udgør 301,04 kr. og i tiden mandag til fredag kl. 18-7,  

 lørdag kl. 13-24 samt søn- og helligdage udgør 451,54 kr.
 § 3.  Betaling i henhold til § 1 afholdes indtil  

 videre af statskassen.
 Stk. 2.  Forskellen mellem den i § 2 anførte  

 mindstebetaling og betaling i henhold til § 1 afholdes af vedkommende  

 eksportør.
 § 4.  Bekendtgørelsen træder i kraft den 1. februar  

 1988.
 Stk. 2.  Bekendtgørelse nr. 429 af 28. august 1975 om  

 betaling for foretagelse af offentlig fastsat kontrol i forbindelse med  

 udførsel af levende husdyr som ændret ved bekendtgørelse nr. 75 af 4. marts  

 1977, bekendtgørelse nr. 462 af 22. september 1983, bekendtgørelse nr. 506 af  

 28. september 1984, ophæves.
