Klage over vagtlæges manglende diagnosticering af hjertesygdom Der blev klaget over, at pigen ikke korrekt behandling.
Patientklagenævnet fandt ikke grundlag for at kritisere vagtlægen.
Nævnet fandt dog, at det havde været hensigtsmæssigt, om vagtlægen på baggrund af pigens forældres oplysning om stødende vejrtrækning havde talt pigens puls.
Nævnet lagde vægt på, at det ikke var under normen for almindelig anerkendt faglig standard, at vagtlægen ved sin undersøgelse af pigen mistænkte mistrivsel og ikke konstaterede den senere diagnosticerede hjertesygdom.
Videre lagde nævnet vægt på, at det var i overensstemmelse med normen for almindelig anerkendt faglig standard, at vagtlægen gav pigens forældre besked om at henvende sig til praktiserende læge en af de førstkommende hverdage og i øvrigt henvende sig i vagtlægekonsultationen igen, hvis pigen fik det værre.
