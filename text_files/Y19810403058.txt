Motorvejskontoret spørger direktoratet, om en spang over en å kan  

 anses for at være fornøden vejadgang til en lod, der afskæres ved en  

 forlægning af åen.
Direktoratet oplyser, at som bestemmelsen i § 4, stk. 2 i  

 udstykningsloven er formuleret, indeholder den ikke retningslinier for hvilke  

 krav der bør opfyldes, for at en vej kan anses for tilstrækkelig som  

 adgangsvej for en udstykket parcel.
I de tilfælde, hvor adgangsvejen ikke er  

 tilstrækkelig til at der kan være kørende trafik til og fra parcellen,  

 afgøres spørgsmålet bl.a. under hensyn til den brug, der skal gøres af  

 parcellen.
I det foreliggende tilfælde ansås en spang for at være  

 tilstrækkelig vejadgang.
Ved skrivelse af 17-3-1981 (j.nr.
H 212/ 1-1-2-1, 185/81) har  

 motorvejskontoret spurgt, om en spang over Ladegårds Å kan anses for at være  

 fornøden vejadgang til en lod, der afskæres ved en forlægning af åen.
Det er  

 oplyst, at Fyns amtsråd har givet tilladelse til etablering af spangen.
 Som bestemmelsen i § 4, stk. 2 i udstykningsloven (lovbekendtgørelse nr. 6  

 af 7-1-1977) er formuleret, indeholder den ikke retningslinier for hvilke  

 krav, der bør opfyldes, for at en vej kan anses for tilstrækkelig som  

 adgangsvej til en udstykket parcel.
 I de tilfælde, hvor en adgangsvej ikke er tilstrækkelig til, at der kan  

 være kørende trafik til og fra parcellen, afgøres spørgsmålet bl.a. under  

 hensyn til den brug, der skal gøres af parcellen.
 I det foreliggende tilfælde anser direktoratet en spang for at være  

 tilstrækkelig vejadgang i relation til udstykningslovens bestemmelser, men  

 det er en forudsætning for at det afskårne areal har vejadgang til offentlig  

 vej, at det forbliver en samlet fast ejendom i forening med det areal, som  

 spangen forbinder det med.
