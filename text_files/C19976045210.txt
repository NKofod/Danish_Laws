Cirkulæreskrivelse om meddelelse om mere  

 end midlertidigt ophør med drift af selvstændig virksomhed som  

 billedkunstner Kommentar m.v.:
 Sagen vedrører spørgsmålet, om en  

 billedkunstner kan anses for ophørt mere end midlertidigt med drift af  

 selvstændig virksomhed drevet fra bopælen, herunder hvilke krav  

 der eventuelt kan stilles som dokumentation for ophøret.
 Meddelelse om afgørelsen:
 Medlemmet drev selvstændig virksomhed som  

 billedkunstner fra sin bopæl og modtog iværksætterydelse  

 hertil i perioden 1. januar 1992 til 23. april 1995.
 Medlemmet erklærede på tro og love, at hun den  

 24. april 1995 ved lukning var ophørt mere end midlertidigt med drift  

 af selvstændig virksomhed.
 Medlemmets arbejdsopgaver bestod i opsøgende  

 arbejde, kontorarbejde og at producere og emballere kunstværker, som  

 hun havde forsøgt at sælge gennem kunstforeninger, kunstsamlere  

 og kunstforhandlere.
 En kunsthandler bekræftede, at samarbejdet med  

 medlemmet vedrørende salg af kunst var ophørt den 26. april  

 1995.
 Arbejdsløshedskassen traf afgørelse  

 om, at medlemmet ikke var ophørt med drift af sin kunstvirksomhed.
 Kassen lagde vægt på, at medlemmet ikke havde  

 fremlagt tilstrækkelig dokumentation for, at hun var ophørt med  

 drift af selvstændig virksomhed.
Medlemmet havde på direktoratets foranledning  

 oplyst, at der endnu resterede 12 usolgte kunstværker som restvarelager  

 i virksomheden, som medlemmet havde produceret under sit forsøg  

 på at etablere en selvstændig kunstnerisk virksomhed.
Disse  

 malerier befandt sig på medlemmets bopæl og havde været til  

 salg længe.
 Direktoratet lagde til grund for sin  

 afgørelse, at medlemmet havde drevet selvstændig virksomhed som  

 hovedbeskæftigelse indtil iværksætterydelsens ophør.  

 Det var direktoratets opfattelse, at arbejdsløshedskassen som  

 udgangspunkt havde ret i, at medlemmet ikke opfyldte betingelserne for  

 ophør med selvstændig virksomhed som hovedbeskæftigelse,  

 idet medlemmet ikke havde afhændet sit varelager.
Direktoratet fandt dog meget efter omstændighederne,  

 at medlemmet var ophørt mere end midlertidigt med drift af sin  

 selvstændige virksomhed under forudsætning af, - at hun ikke mere udstillede og/eller udbød  

 sin kunst til salg, - at lokalerne ikke længere ville blive  

 anvendt til medlemmets erhvervsformål, og - at de resterende billeder ville blive overtaget  

 til privat brug.
 Direktoratet lagde vægt på medlemmets revisors  

 udtalelse om ophøret af kunstvirksomheden, kunsthandlerens  

 erklæring om ophøret af samarbejdet med medlemmet, samt  

 medlemmets oplysninger om, at de resterende kunstværker blev overtaget  

 til privat brug.
 Direktoratet ændrede således kassens  

 afgørelse.
Medlemmet klagede over direktoratets afgørelse,  

 idet hun ikke var enig i direktoratets betingelser for anerkendelse af  

 ophøret af den selvstændige kunstvirksomhed.
Medlemmet var af  

 den opfattelse, at direktoratets afgørelse ville få den  

 konsekvens, at hun ikke længere måtte være  

 billedkunstner.
 Arbejdsmarkedets Ankenævn tiltrådte  

 direktoratets afgørelse.
************* Det tilføjes, at det efterfølgende er  

 oplyst, at medlemmet fortsat producerer billedkunst og udstiller med salg for  

 øje, hvilket direktoratet har underrettet arbejdsløshedskassen  

 om.
