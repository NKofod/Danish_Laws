 Der har været rejst spørgsmål, om hospitalskantiner i alle tilfælde skal  

 opgøre momstilsvaret efter de særlige regler, hvorefter tilsvaret kan  

 beregnes på grundlag af hospitalskøkkenets regnskabstal vedrørende det  

 samlede vareforbrug, og fordelingen af kostdage på henholdsvis patienter og  

 funktionærer.
 Styrelsen traf afgørelse om, at hospitalskantiner, der opgør salgspriserne  

 for mad og drikkevarer efter bestemmelserne i Finansministeriets cirkulære  

 nr. 197 af 3. december 1982 om oprettelse og drift af personalekantiner mv.  

 hos statslige institutioner, kan vælge at opgøre momstilsvaret på grundlag af  

 den faktisk opnåede salgspris.
