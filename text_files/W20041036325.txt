Nævnet  

 fandt, at TV-stationen med udtalelsen   for der skal spares 280  

 millioner  

 kroner.
Det er alle enige om. havde bragt en uklar oplysning.
Nævnet  

 fandt  

 imidlertid, at udtalelsen, der kom fra en reporter i en direkte transmission  

 fra Århus Rådhus, skulle ses i sammenhæng med indslagets øvrige oplysninger,  

 hvoraf det blandt andet fremgik, at det var partierne på højrefløjen, der  

 stod  

 bag budgetforliget, og at der i øvrigt i byrådet og blandt borgerne var  

 modstand mod besparelserne.
Nævnet fandt på den baggrund ikke, at der var  

 grundlag  

 for et genmæle.
Kendelse  

 fra Pressenævnet i sag 2003-6-144 Enhedslisten i Århus har ved Hans Jørgen Vad  

 klaget til Pressenævnet over, at TV  

 2/Østjylland har afvist at bringe et genmæle i anledning af et indslag den 9.  

 oktober 2003.
 I indslaget hed det:
 Studievært  

  

 : Det er,  

 som De ved, sprængfarligt og uhyre upopulært stof, lokalpolitikerne i Århus  

 lige nu sidder og behandler i byrådssalen.
Der skal spares 140 millioner  

 kroner  

 allerede næste år, og det er især børnene, det går ud over.
Sagen har fået  

 forældrene på barrikaderne.
Vores reporter Michael Jaap følger byrådsmødet og  

 Michael  hvad er seneste nyt? Reporter  

  

 : Jamen, der  

 diskuteres stadig inde i byrådssalen bag mig, og det er en meget, meget  

 heftig  

 og følelsesladet debat, hvor de politiske idealer virkelig kommer frem.  

 Partierne, der er med i budgetforliget, de beskylder partierne udenfor for at  

 være politisk uansvarlige, og de partier, der er udenfor, ja, de beskylder så  

 forligspartierne for præcis det samme.
Det hele det eskalerede for få  

 minutter  

 siden, da borgmester Louise Gade irettesatte byrådet.
Hun beskyldte dem  

 simpelthen for at lave politisk mudderkastning og politisk mundhuggeri, og  

 det  

 gad hun ikke høre mere på.
Nu måtte de simpelthen få den ordentlige tone  

 frem.  

 Men som man måske kan høre i baggrunden, så diskuteres der stadig, og der er  

 ikke vedtaget noget endnu.
Studievært  

  

 : Tilbage  

 til Århus, hvor byrådet altså lige nu er samlet for at vedtage besparelser på  

 børnepasningsområdet.
En upopulær sag, der i den grad har fået forældrene på  

 banen.
Speak  

  

 : Røde faner,  

 brandtaler og bamser på trappen udenfor Århus Rådhus i dag.
Demonstranterne  

 gav  

 deres uforbeholdne mening til kende over for de politikere, som var på vej  

 inden for for at vedtage store besparelser.
Politikerne på højrefløjen, som  

 står bag budgetforliget, taler med én mund: Der skal spares.
Speak  

  

 : Over de næste  

 fire år skal Århus Kommune i alt spare en milliard kroner.
På børn og ledige  

 skal der spares 83 millioner, på veje og miljø 15 millioner, på ældre og  

 handicappede 45, på skoler, fritid og kultur 42, på Århus Sporveje 15  

 millioner  

 og på øvrige omkostninger 78 millioner kroner, i alt 280 millioner  dog  

 kun  

 halvdelen til næste år.
Men der er både i byrådssalen og blandt  

 demonstranterne  

 mange, der mener, at den kage skal skæres anderledes.
Man kan placere aben et  

 helt andet sted.
Studievært  

  

 : Dagens  

 byrådsmøde har skabt en af de største protestdemonstrationer længe.
Tusindvis  

 af småbørnsforældre var mødt frem bevæbnet med bamser og smædesange.
Speak  

  

 : Allerede i morges  

 havde demonstranter taget opstilling foran rådhuset for at ytre deres  

 utilfredshed.
BUPL har demonstreret hver morgen foran rådhuset siden 1.  

 oktober.
Her til eftermiddag var der så fyldt op foran rådhuset.
Studievært  

  

 : Og her  

 skal vi tilbage til reporter Michael Jaap direkte fra rådhuset.
Michael,  

 hvilken reel betydning har forældrenes protester på det her meget sene  

 tidspunkt? Reporter  

  

 : Jamen,  

 umiddelbart kommer forældrenes protester ikke til at betyde noget som helst,  

 fordi at der er ingen tvivl om, at byrådet beslutter det her budgetforslag,  

 for  

 der er et flertal, og forligspartierne har skrevet under på, at de alle  

 sammen  

 vil stemme for.
Det er godt nok et meget snævert flertal, men der er et  

 flertal, så derfor bliver budgetforslaget vedtaget, for der skal spares 280  

 millioner kroner.
Det er alle enige om.
Og forligspartierne de er også enige.  

 De har skrevet under.
Så det er bare et spørgsmål om tid, inden de får stemt,  

 og så har de vedtaget det budgetforlig.
 Ved e-mail af 3. november 2003 anmodede Enhedslisten i Århus TV  

 2/Østjylland bringe et genmæle.
 Ved e-mail af 5. november 2003 afviste TV 2/Østjylland at bringe  

 et genmæle.
Enhedslisten har anført, at TV 2/Østjylland med udtalelsen   

 for der skal spares 280 millioner kroner.
Det er alle enige om. er  

 bragt en  

 forkert oplysning, idet Enhedslisten ikke støttede besparelserne.  

 Enhedslisten  

 har afvist TV 2/Østjyllands anførsel om, at ingen i tv-stationens  

 dækningsområde  

 er bibragt den misforståede opfattelse, at Enhedslisten skulle støtte  

 besparelserne.
Enhedslisten har oplyst, at det er almindelig kendt, at det for  

 partiet er en principsag at gå imod besparelser og nedskæringer, som rammer  

 den  

 almindelige befolkning.
Partiets renommé har derfor lidt skade ved omtalen.
TV 2/Østjylland har erkendt, at udtalelsen  for der skal spares  

 280 millioner kroner.
Det er alle enige om. isoleret set kan give  

 anledning  

 til en misforstået opfattelse af, at Enhedslisten skulle støtte besparelser i  

 Århus Kommune.
Udtalelsen kan imidlertid ikke ses isoleret.
TV 2/Østjyllands  

 øvrige og omfattende dækning  også af modstanden med  

 budgetbesparelserne   

 sikrer den fornødne balance.
I indslagene tales der f.eks. om røde  

 faner, der  

 blafrer udenfor, om partierne indenfor og udenfor budgetforliget,  

 om  

 politikerne på højrefløjen, der står bag forliget og taler med én  

 mund.
Der  

 er derfor ikke grundlag for et genmæle.
 I sagens behandling har følgende nævnsmedlemmer deltaget:  

 Lene Pagter Kristensen,  

 David Trads, Lene Sarup og Ole Askvig.
 Pressenævnet udtaler:
 Det fremgår af medieansvarslovens § 36, stk. 1, at en anmodning  

 om genmæle i massemedierne over for oplysninger af faktisk karakter, som er  

 egnet til at påføre nogen skade af betydning, og som er bragt i et  

 massemedie,  

 skal tages til følge, medmindre oplysningernes rigtighed er utvivlsom.
Nævnet finder, at TV 2/Østjylland med udtalelsen   for der skal  

 spares 280 millioner kroner.
Det er alle enige om. har bragt en uklar  

 oplysning.
Nævnet finder imidlertid, at udtalelsen, der kom fra en reporter i  

 en direkte transmission fra Århus Rådhus, skal ses i sammenhæng med  

 indslagets  

 øvrige oplysninger, hvoraf det blandt andet fremgik, at det var partierne på  

 højrefløjen, der stod bag budgetforliget, og at der i øvrigt i byrådet og  

 blandt borgerne var modstand mod besparelserne.
Nævnet finder på den baggrund  

 ikke, at der er grundlag for et genmæle.
 Afgjort den 29. april 2004.
