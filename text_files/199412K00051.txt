Nr LSF 51 Forslag til Lov om ændring af lov om boligbyggeri og lov om boliger for  

 ældre og personer med handicap (Almennyttige boligselskabers formål m.v.) Fremsat af boligministeren (Ole Løvig Simonsen) den 17. november 1994 Vedtaget ved tredjebehandling den 2. februar 1995 Lov nr. 87 af 08/02/1995 § 1 I lov om boligbyggeri, jf. lovbekendtgørelse nr. 484 af 7. juni 1994,  

 foretages følgende ændringer:
 1. I § 2, stk. 3, indsættes efter 1. pkt.:
»Et almennyttigt boligselskab kan endvidere organiseres som et  

 andelsselskab, der som sit eneste formål har at administrere byggeri, der er  

 omfattet af denne lov eller af lov om boliger for ældre og personer med  

 handicap.« 2. § 3 c affattes således:
»§ 3 c.
Udstedelse af pantebreve, herunder ved omprioritering  

 i henhold til lov om visse almennyttige boligafdelingers omprioritering m.v.  

 og ved konvertering, i en ejendom, der tilhører et almennyttigt boligselskab,  

 kan kun ske med kommunalbestyrelsens godkendelse.
Undtaget herfra er dog  

 pantebreve til Boligselskabernes Landsbyggefond samt pantebreve, der udstedes  

 i forbindelse med:
 1) Ejendomserhvervelse.
 2) Optagelse af byggelån.
 3) Endelig prioritering af nyopførte ejendomme.
 4) Konvertering af realkreditlån, hvortil der ydes rentesikring i medfør  

 af lov om boligbyggeri, hvor udstedelse af pantebreve kun kan ske med  

 boligministerens godkendelse.
 Stk. 2. Ved anmeldelse til tinglysning af et pantebrev i en  

 ejendom, der tilhører et almennyttigt boligselskab, skal dokumentet indeholde  

 oplysning om, at der foreligger godkendelse efter stk. 1, eller erklæring om,  

 at godkendelse er ufornøden, jf. stk. 1, nr. 1-3. Hvis godkendelse eller  

 erklæring ikke foreligger, sætter dommeren i overensstemmelse med reglerne i  

 tinglysningsloven en frist til fremskaffelse af godkendelse eller erklæring.
Stk. 3. Almennyttige boligselskaber kan kun optage lån til  

 finansiering af grundkøb med henblik på bebyggelse, såfremt der foreligger  

 tilsagn om garanti fra en kommune eller anden lige så sikker garanti, f.eks.  

 fra pengeinstitut eller forsikringsselskab, således at erhvervelsen ikke kan  

 påføre selskabet eller dets boligtagere tab.
Erhvervelse af ejendomme, der  

 ikke udelukkende finansieres ved optagelse af lån, kan kun ske med  

 kommunalbestyrelsens godkendelse.
Hvis kommunalbestyrelsen ikke kan godkende  

 erhvervelsen, skal der gives selskabet meddelelse senest 6 uger fra  

 modtagelsen af selskabets ansøgning.
Stk. 4. Boligministeren kan fastsætte nærmere regler om de i stk.  

 1-3 nævnte forhold.« 3. § 5, stk. 1 og 2, affattes således:
 »Et almennyttigt boligselskabs hovedformål er at opføre, udleje,  

 administrere, vedligeholde og modernisere almennyttige boliger med tilhørende  

 fællesfaciliteter og andre boliger med tilhørende fællesfaciliteter, hvortil  

 der ydes eller er ydet offentlig støtte efter denne eller tidligere love om  

 boligbyggeri eller efter lov om boliger for ældre og personer med handicap.  

 Selskabet kan herudover udføre aktiviteter, som har en naturlig tilknytning  

 til boligerne og administrationen af disse, eller som er baseret på den  

 viden, selskabet har oparbejdet gennem sin virksomhed.
Stk. 2. Selskabets nybyggeri skal tilrettelægges efter rationelle,  

 produktivitetsfremmende byggemetoder og søges gennemført for den lavest  

 mulige pris under hensyntagen til kvaliteten.
Boligerne skal være uden  

 luksuspræg, men udstyret og indrettet således, at de opfylder de  

 boligsøgendes rimelige krav til boliger af den pågældende art.« 4. I § 10, stk. 2, indsættes efter »fornyelse  

 af«: »ruder,».
 5. § 48, stk. 2, affattes således:
»Stk. 2. Meddeler kommunalbestyrelsen tilsagn til nyt  

 almennyttigt boligbyggeri, skal kommunalbestyrelsen på boligministerens  

 eventuelle forlangende kunne godtgøre, at det samlede antal ledige  

 almennyttige lejligheder, ungdomsboliger og boliger opført med støtte efter  

 lov om boliger for ældre og personer med handicap i kommunen, der på  

 tilsagnstidspunktet som følge af udlejningsvanskeligheder påfører de  

 pågældende bebyggelser lejetab, ikke overstiger 2 pct.« 6. § 54, stk. 1, affattes således:
»Der kan for den 4-årige periode 1995-1998 gives tilsagn om offentlig  

 støtte til indtil 1.600 almennyttige boliger, ungdomsboliger eller boliger  

 efter lov om boliger for ældre og personer med handicap med henblik på at  

 fremme mulighederne for at iværksætte forsøg med nye eller ændrede  

 byggemetoder, nye tekniske installationer, bygningsudformninger og drifts- og  

 vedligeholdelsesmetoder, herunder forsøg med økologiske løsninger og  

 nybyggeri i byfornyelsesområder.« 7. § 54 a, 2. pkt., affattes således:
»Staten kan dog for den 4-årige periode 1995-1998 inden for en ramme  

 på 16 mio. kr. yde et tilskud til nedsættelse af anskaffelsessummen til  

 kompensation for bygningsejerens eller kommunens udgifter til byggeriet,  

 herunder udviklingsomkostninger.« 8. § 55, stk. 2, 1. pkt., affattes således:
»Kommunalbestyrelsen skal hvert år foretage en opgørelse af antallet  

 af ledige almennyttige boliger, ungdomsboliger og ældreboliger, der påfører  

 de pågældende bebyggelser et lejetab.« 9. I § 63, stk. 2, 1. pkt., ændres »1994« til:  

 »1995«.
 10. § 67, stk. 3, affattes således:
»Stk. 3. Meddeler kommunalbestyrelsen tilsagn til nye  

 ungdomsboliger, skal kommunalbestyrelsen på boligministerens eventuelle  

 forlangende kunne godtgøre, at det samlede antal ledige almennyttige  

 lejligheder, ungdomsboliger og boliger opført med støtte efter lov om boliger  

 for ældre og personer med handicap i kommunen, der på tilsagnstidspunktet som  

 følge af udlejningsvanskeligheder påfører de pågældende bebyggelser lejetab,  

 ikke overstiger 2 pct.« 11. § 67, stk. 9, 1. pkt., affattes således:
»Kommunalbestyrelsen skal hvert år foretage en opgørelse af ledige  

 almennyttige boliger, ungdomsboliger og ældreboliger, der påfører de  

 pågældende bebyggelser et lejetab.« 12. Efter § 83 a indsættes:
»§ 83 b.
Selvejende lette kollektivboliginstitutioner,  

 hvortil der er givet tilsagn om støtte i medfør af bestemmelserne i §§ 81-83  

 a inden udgangen af 1987, kan med samtykke af kommunalbestyrelsen i den  

 kommune, hvor boligerne er beliggende, sammenlægges til en institution.  

 Kommunalbestyrelsen godkender samtidig, at meddelt offentlig støtte overføres  

 til denne institution.
Kommunalbestyrelsen kan endvidere meddele samtykke  

 til, at en sådan boliginstitution overgår til at være en afdeling af et  

 almennyttigt boligselskab, og at det meddelte tilsagn om offentlig støtte  

 overføres til afdelingen.
Stk. 2. Boligministeren kan fastsætte nærmere regler om de i stk.  

 1 nævnte forhold.« 13. § 89 affattes således:
 »§ 89. Den kasse- og regnskabsmæssige forvaltning af  

 offentlig støtte og statslige garantier samt den efterfølgende administration  

 heraf udføres af Kongeriget Danmarks Hypotekbank og Finansforvaltning.
Stk. 2. I det omfang kommunalbestyrelsen yder en del af den  

 offentlige støtte, kan Kongeriget Danmarks Hypotekbank og Finansforvaltning  

 foretage en samlet udbetaling af støtten til det långivende  

 realkreditinstitut.
Kommunalbestyrelsen indbetaler på opkrævning andelen af  

 den offentlige støtte til Kongeriget Danmarks Hypotekbank og  

 Finansforvaltning.
 Stk. 3. Boligministeren kan til Kongeriget Danmarks Hypotekbank og  

 Finansforvaltning helt eller delvis henlægge de beføjelser, som er tillagt  

 ministeren i henhold til denne lov.
Stk. 4. Boligministeren kan fastsætte regler om adgangen til at  

 påklage afgørelser, der er truffet i henhold til stk. 3, herunder at  

 afgørelserne ikke skal kunne indbringes for ministeren.« § 2 I lov om boliger for ældre og personer med handicap, jf. lovbekendtgørelse  

 nr. 908 af 3. november 1994, foretages følgende ændringer:
 1. § 6, stk. 4, affattes således:
»Stk. 4. Meddeler kommunalbestyrelsen tilsagn efter stk. 1-3,  

 skal kommunalbestyrelsen på boligministerens eventuelle forlangende kunne  

 godtgøre, at det samlede antal ledige almennyttige lejligheder,  

 ungdomsboliger og boliger for ældre og personer med handicap i kommunen, der  

 på tilsagnstidspunktet som følge af udlejningsvanskeligheder påfører de  

 pågældende bebyggelser lejetab, ikke overstiger 2 pct.« 2. I § 14, stk. 2, ændres »§ 3, stk. 6,» til:  

 »§ 3 c«.
 3. § 21 a, stk. 2, 1. pkt., affattes således:
»Kommunalbestyrelsen skal hvert år foretage en opgørelse af ledige  

 almennyttige boliger, ungdomsboliger og ældreboliger, der påfører de  

 pågældende bebyggelser et lejetab.« 4. § 32 affattes således:
 » § 32. Den kasse- og regnskabsmæssige forvaltning af  

 offentlig støtte og den efterfølgende administration heraf udføres af  

 Kongeriget Danmarks Hypotekbank og Finansforvaltning.
Stk. 2. I det omfang kommunalbestyrelsen yder en del af den  

 offentlige støtte, kan Kongeriget Danmarks Hypotekbank og Finansforvaltning  

 foretage en samlet udbetaling af støtten til det långivende  

 realkreditinstitut.
Kommunalbestyrelsen indbetaler på opkrævning andelen af  

 den offentlige støtte til Kongeriget Danmarks Hypotekbank og  

 Finansforvaltning.
 Stk. 3. Boligministeren kan til Kongeriget Danmarks Hypotekbank og  

 Finansforvaltning helt eller delvis henlægge de beføjelser, som er tillagt  

 ministeren i henhold til denne lov.
Stk. 4. Boligministeren kan fastsætte regler om adgangen til at  

 påklage afgørelser, der er truffet i henhold til stk. 3, herunder at  

 afgørelserne ikke skal kunne indbringes for ministeren.« § 3 Stk. 1. Boligministeren fastsætter tidspunktet for lovens  

 ikrafttræden.
Dog træder § 1, nr. 2 og 4 -13, og § 2 i kraft dagen efter  

 bekendtgørelsen i Lovtidende.
 Stk. 2. Bestemmelsen i § 1, nr. 4, finder anvendelse på gældende  

 kontraktsforhold uanset indholdet af disse.
 Stk. 3. § 1, nr. 3, har virkning for samtlige almennyttige  

 boligselskabers aktiviteter, uanset hvornår aktiviteterne er påbegyndt.  

 Aktiviteter, der ikke er tilladt i regler fastsat i medfør af § 5, stk. 6, i  

 lov om boligbyggeri, skal afvikles.
Stk. 4. Uanset stk. 3 kan et boligselskab, som inden den 17.  

 november 1994 har erhvervet aktier, anparter, garantibeviser, andele eller  

 lignende i danske selskaber eller virksomheder eller har stiftet private  

 selskaber eller virksomheder, der udelukkende er beskæftiget i Danmark,  

 opretholde investeringen eller selskabet eller virksomheden i op til 5 år fra  

 lovens ikrafttræden.
Hvis boligselskabet ikke inden udløbet af denne dato  

 afhænder investeringen eller afhænder eller opløser det private selskab eller  

 virksomheden, finder bestemmelserne i § 18, stk. 2, 5 og 6, i lov om  

 boligbyggeri tilsvarende anvendelse.
Bestemmelsen i 1. pkt. gælder ikke for  

 tilladte aktiviteter, jf. stk. 3.
 Stk. 5. Påviser boligselskabet, at den i stk. 4 nævnte afhændelse  

 eller opløsning ikke kan finde sted, uden at selskabet påføres et økonomisk  

 tab, kan kommunalbestyrelsen meddele dispensation herfra.
Oprindeligt fremsat forslag § 1 I lov om boligbyggeri, jf. lovbekendtgørelse nr. 484 af 7. juni 1994,  

 foretages følgende ændringer:
 1. I § 2, stk. 3, indsættes efter 1. pkt.:
 »Et almennyttigt boligselskab kan endvidere organiseres som et  

 andelsselskab, der som sit eneste formål har at administrere byggeri, der er  

 omfattet af denne lov eller af lov om boliger for ældre og personer med  

 handicap.«.
 2. § 3 c affattes således:
»§ 3 c.
Udstedelse af pantebreve, herunder ved omprioritering  

 i henhold til lov om visse almennyttige boligafdelingers omprioritering m.v.  

 og ved konvertering, i en ejendom, der tilhører et almennyttigt boligselskab,  

 kan kun ske med kommunalbestyrelsens godkendelse.
Undtaget herfra er dog  

 pantebreve til Boligselskabernes Landsbyggefond samt pantebreve, der udstedes  

 i forbindelse med:
 1) Ejendomserhvervelse.
 2) Optagelse af byggelån.
 3) Endelig prioritering af nyopførte ejendomme.
 4) Konvertering af realkreditlån, hvortil der ydes rentesikring i medfør  

 af lov om boligbyggeri, hvor udstedelse af pantebreve kun kan ske med  

 boligministerens godkendelse.
 Stk. 2. Ved anmeldelse til tinglysning af et pantebrev i en  

 ejendom, der tilhører et almennyttigt boligselskab, skal dokumentet indeholde  

 oplysning om, at der foreligger godkendelse efter stk. 1, eller erklæring om,  

 at godkendelse er ufornødent, jf. stk. 1, nr. 1-3. Hvis godkendelse eller  

 erklæring ikke foreligger, sætter dommeren i overensstemmelse med reglerne i  

 tinglysningsloven en frist til fremskaffelse af godkendelse eller erklæring.
Stk. 3. Almennyttige boligselskaber kan kun optage lån til  

 finansiering af grundkøb med henblik på bebyggelse, såfremt der foreligger  

 tilsagn om garanti fra en kommune eller anden lige så sikker garanti, f.eks.  

 fra pengeinstitut eller forsikringsselskab, således at erhvervelsen ikke kan  

 påføre selskabet eller dets boligtagere tab.
Erhvervelse af ejendomme, der  

 ikke udelukkende finansieres ved optagelse af lån, kan kun ske med  

 kommunalbestyrelsens godkendelse.
Hvis kommunalbestyrelsen ikke kan godkende  

 erhvervelsen, skal der gives selskabet meddelelse senest 6 uger fra  

 modtagelsen af selskabets ansøgning.
 Stk. 4. Boligministeren kan fastsætte nærmere regler om de i stk.  

 1-3 nævnte forhold.«.
 3. § 5, stk. 1 og 2, affattes således:
»§ 5. Et almennyttigt boligselskabs hovedformål er at opføre,  

 udleje, administrere, vedligeholde og modernisere almennyttige boliger med  

 tilhørende fællesfaciliteter og andre boliger med tilhørende  

 fællesfaciliteter, hvortil der ydes eller er ydet offentlig støtte efter  

 denne eller tidligere love om boligbyggeri eller efter lov om boliger for  

 ældre og personer med handicap.
Selskabet kan herudover udføre aktiviteter,  

 som har en naturlig tilknytning til boligerne og administrationen af disse,  

 eller som er baseret på den viden, selskabet har oparbejdet gennem sin  

 virksomhed.
Stk. 2. Selskabets nybyggeri skal tilrettelægges efter rationelle,  

 produktivitetsfremmende byggemetoder og søges gennemført for den lavest  

 mulige pris under hensyntagen til kvaliteten.
Boligerne skal være uden  

 luksuspræg, men udstyret og indrettet således, at de opfylder de  

 boligsøgendes rimelige krav til boliger af den pågældende art.«.
 4. I § 10, stk. 2, indsættes efter »fornyelse  

 af«: »ruder,».
 5. § 48, stk. 2, affattes således:
 »Stk. 2. Meddeler kommunalbestyrelsen tilsagn til nyt  

 almennyttigt boligbyggeri, skal kommunalbestyrelsen på boligministerens  

 eventuelle forlangende kunne godtgøre, at det samlede antal ledige  

 almennyttige lejligheder, ungdomsboliger og boliger opført med støtte efter  

 lov om boliger for ældre og personer med handicap i kommunen, der på  

 tilsagnstidspunktet som følge af udlejningsvanskeligheder påfører de  

 pågældende bebyggelser lejetab, ikke overstiger 2 pct.«.
 6. § 55, stk. 2, 1. pkt. affattes således:
 »Kommunalbestyrelsen skal hvert år foretage en opgørelse af antallet  

 af ledige almennyttige boliger, ungdomsboliger og ældreboliger, der påfører  

 de pågældende bebyggelser et lejetab.«.
 7. I § 63, stk. 2, 1. pkt., ændres »1994« til:  

 »1995«.
 8. § 67, stk. 3, affattes således:
 »Stk. 3. Meddeler kommunalbestyrelsen tilsagn til nye  

 ungdomsboliger, skal kommunalbestyrelsen på boligministerens eventuelle  

 forlangende kunne godtgøre, at det samlede antal ledige almennyttige  

 lejligheder, ungdomsboliger og boliger opført med støtte efter lov om boliger  

 for ældre og personer med handicap i kommunen, der på tilsagnstidspunktet som  

 følge af udlejningsvanskeligheder påfører de pågældende bebyggelser lejetab,  

 ikke overstiger 2 pct.«.
 9. § 67, stk. 9, 1. pkt., affattes således:
 »Kommunalbestyrelsen skal hvert år foreta-ge en opgørelse af ledige  

 almennyttige boliger, ungdomsboliger og ældreboliger, der påfører de  

 pågældende bebyggelser et lejetab.«.
 10. Efter § 83 a indsættes:
»§ 83 b.
Selvejende lette kollektiv boliginstitutioner,  

 hvortil der er givet tilsagn om støtte i medfør af bestemmelserne i §§ 81-83  

 a inden udgangen af 1987, kan med samtykke af kommunalbestyrelsen i den  

 kommune, hvor boligerne er beliggende, sammenlægges til een institution.  

 Kommunalbestyrelsen godkender samtidig, at meddelt offentlig støtte overføres  

 til denne institution.
Kommunalbestyrelsen kan endvidere meddele samtykke  

 til, at en selvejende lette kollektiv boliginstitution overgår til at være en  

 afdeling af et almennyttigt boligselskab, og at det meddelte tilsagn om  

 offentlig støtte overføres til afdelingen.
 Stk. 2. Boligministeren kan fastsætte nærmere regler om de i stk.  

 1 nævnte forhold.«.
 11. § 89 affattes således:
 »§ 89. Den kasse- og regnskabsmæssige forvaltning af  

 offentlig støtte og statslige garantier samt den efterfølgende administration  

 heraf udføres af Kongeriget Danmarks Hypotekbank og Finansforvaltning.
Stk. 2. I det omfang kommunalbestyrelsen yder en del af den  

 offentlige støtte, kan Kongeriget Danmarks Hypotekbank og Finansforvaltning  

 foretage en samlet udbetaling af støtten til det långivende  

 realkreditinstitut.
Kommunalbestyrelsen indbetaler på opkrævning andelen af  

 den offentlige støtte til Kongeriget Danmarks Hypotekbank og  

 Finansforvaltning.
 Stk. 3. Boligministeren kan til Kongeriget Danmarks Hypotekbank og  

 Finansforvaltning helt eller delvis henlægge de beføjelser, som er tillagt  

 ministeren i henhold til denne lov.
 Stk. 4. Nærmere regler om de i stk. 1 og 2 nævnte forhold  

 fastsættes af finansministeren efter indstilling af bankens bestyrelse og  

 efter forhandling med boligministeren.
 Stk. 5. Boligministeren kan fastsætte regler om adgangen til at  

 påklage afgørelser, der er truffet i henhold til stk. 2, herunder at  

 afgørelserne ikke skal kunne indbringes for ministeren.«.
§ 2 I lov om boliger for ældre og personer med handicap, jf.  

 lovbekendtgørelse nr. 908 af 3. november 1994, foretages følgende ændringer:
 1. § 6, stk. 4, affattes således:
 » Stk. 4. Meddeler kommunalbestyrelsen tilsagn efter stk. 1-3,  

 skal kommunalbestyrelsen på boligministerens eventuelle forlangende kunne  

 godtgøre, at det samlede antal ledige almennyttige lejligheder,  

 ungdomsboliger og boliger for ældre og personer med handicap i kommunen, der  

 på tilsagnstidspunktet som følge af udlejningsvanskeligheder påfører de  

 pågældende bebyggelser lejetab, ikke overstiger 2 pct.«.
 2. I § 14, stk. 2, ændres »§ 3, stk. 6,» til:  

 »§ 3 c«.
 3. § 21 a, stk. 2, 1. pkt., affattes således:
 »Kommunalbestyrelsen skal hvert år foretage en opgørelse af ledige  

 almennyttige boliger, ungdomsboliger og ældreboliger, der påfører de  

 pågældende bebyggelser et lejetab.«.
 4. § 32 affattes således:
 » § 32. Den kasse- og regnskabsmæssige forvaltning af  

 offentlig støtte og den efterfølgende administration heraf udføres af  

 Kongeriget Danmarks Hypotekbank og Finansforvaltning.
Stk. 2. I det omfang kommunalbestyrelsen yder en del af den  

 offentlige støtte, kan Kongeriget Danmarks Hypotekbank og Finansforvaltning  

 foretage en samlet udbetaling af støtten til det långivende  

 realkreditinstitut.
Kommunalbestyrelsen indbetaler på opkrævning andelen af  

 den offentlige støtte til Kongeriget Danmarks Hypotekbank og  

 Finansforvaltning.
 Stk. 3. Boligministeren kan til Kongeriget Danmarks Hypotekbank og  

 Finansforvaltning helt eller delvis henlægge de beføjelser, som er tillagt  

 ministeren i henhold til denne lov.
 Stk. 4. Nærmere regler om de i stk. 1 og 2 nævnte forhold  

 fastsættes af finansministeren efter indstilling af bankens bestyrelse og  

 efter forhandling med boligministeren.
 Stk. 5. Boligministeren kan fastsætte regler om adgangen til at  

 påklage afgørelser, der er truffet i henhold til stk. 2, herunder at  

 afgørelserne ikke skal kunne indbringes for ministeren.«.
§ 3 Boligministeren fastsætter tidspunktet for lovens ikrafttræden.
Dog træder  

 § 1, nr. 2, og nr. 4 -11 samt § 2 i kraft den 1. januar 1995.
 Stk. 2. Bestemmelsen i § 1, nr. 4, finder anvendelse på gældende  

 kontraktsforhold, uanset indholdet af disse.
 Stk. 3. § 1, nr. 3 har virkning for samtlige almennyttige  

 boligselskabers aktiviteter, uanset hvornår aktiviteterne er påbegyndt.  

 Aktiviteter, der ikke er tilladt i regler, fastsat i medfør af § 5, stk. 6, i  

 lov om boligbyggeri, skal afvikles.
Stk. 4. Uanset stk. 3 kan et boligselskab, som inden den 17.  

 november 1994 har erhvervet aktier, anparter, garantibeviser, andele eller  

 lignende i danske selskaber eller virksomheder, eller har stiftet private  

 selskaber eller virksomheder, der udelukkende er beskæftiget i Danmark,  

 opretholde investeringen eller selskabet eller virksomheden i op til 5 år fra  

 lovens ikrafttræden.
Hvis boligselskabet ikke inden udløbet af denne dato  

 afhænder investeringen eller afhænder eller opløser det private selskab eller  

 virksomheden, finder bestemmelserne i § 18, stk. 2, 5 og 6, i lov om  

 boligbyggeri tilsvarende anvendelse.
Bestemmelsen i 1. pkt. gælder ikke for  

 tilladte aktiviteter, jf. stk. 3.
 Stk. 5. Påviser boligselskabet, at den i stk. 4, nævnte afhændelse  

 eller opløsning ikke kan finde sted, uden at selskabet påføres et økonomisk  

 tab, kan kommunalbestyrelsen meddele dispensation herfra.
Bemærkninger til lovforslaget Almindelige bemærkninger Lovforslaget indeholder følgende:
I Almennyttige boligselskabers formål og accessoriske virksomhed, II Kvote til private andelsboliger og III Tekniske ændringer og præciseringer af bestemmelser i lov om  

 boligbyggeri og i lov om boliger for ældre og personer med handicap.
Ad I (Almennyttige boligselskabers formål og accessoriske virksomhed) Diskussionerne de seneste år om, hvilke opgaver de almennyttige  

 boligselskaber kan påtage sig, har vist, at der er et behov for en  

 præcisering af de almennyttige boligselskabers formålsbestemmelse.
Bl.a.  

 udlandsvirksomhed, og den risiko dette medfører for tab af afdelingernes  

 (selskabernes) midler, har givet anledning til overvejelser af, om de  

 pågældende aktiviteter har ligget inden for de virksomhedsgrænser, som et  

 boligselskab skal respektere.
 Den gældende formålsbestemmelse har givet anledning til en fortolkning,  

 der på visse punkter er bredere og på andre punkter snævrere, end det var  

 tiltænkt ved lovens tilblivelse.
 Eksempelvis er også de private, ustøttede udlejningsbyggerier, som kan  

 finansieres med langvarige indekslån, men som Boligministeriet udtrykkeligt  

 har meddelt ikke må administreres af et almennyttigt boligselskab, omfattet  

 af bestemmelsens ordlyd.
 Samtidig er der et behov for en klar hjemmel for selskaberne til at  

 foretage aktiviteter, der har en naturlig tilknytning til boligerne og  

 administrationen af disse, men som ligger ved siden af selskabernes  

 kernevirksomhed (accessorisk virksomhed). Således er f.eks. administration af  

 børneinstitutioner i almennyttige afdelinger ikke nævnt i bestemmelsen.
Bemyndigelsen i boligbyggerilovens § 5, stk. 6, har ikke hidtil været  

 udnyttet til udstedelse af en bekendtgørelse, der fastlægger det nærmere  

 indhold af de almennyttige boligselskabers tilladte virksomhed.
Man har  

 således gennem årene klaret sig med administrativ fastlæggelse i relation til  

 konkrete sager.
 I efteråret 1991 fremsatte den daværende boligminister forslag om ændring  

 af lov om boligbyggeri, L 49, som bl.a. indeholdt forslag til en ændret  

 formålsbestemmelse for de almennyttige boligselskaber.
 Formålsbestemmelsen blev ikke vedtaget, idet et flertal i Folketingets  

 Boligudvalg fandt, at indholdet ville betyde en begrænsning i selskabernes  

 virke, som ikke fandtes rimelig.
 Flertallet tilkendegav samtidig, at det ønskede at opretholde  

 muligheden for, at den almennyttige boligsektor også kan administrere bl.a.  

 kommunale ejendomme i Danmark, og at det tillige ønskede udnyttelse af  

 boligselskabernes viden om boligbyggeri og boligadministration, herunder ved  

 salg af know-how til udlandet, men at det må ske under betryggende former,  

 således at lejerne ikke bliver berørt.
Der har herefter været ført forhandlinger om spørgsmålet med  

 Boligselskabernes Landsforening, Kommunernes Landsforening og Københavns og  

 Frederiksberg kommuner, ligesom disse organisationer og kommuner er blevet  

 hørt over nærværende lovforslag inden fremsættelsen.
Yderligere er de syv  

 kendte fællesadministrationer blevet hørt.
 I lovforslaget foreslås det præciseret i lovteksten, hvad der er  

 boligselskabets hovedformål, og hvilke formål, der herudover må kunne  

 accepteres.
 Selskabernes kerneområde er opførelse og drift af støttet byggeri, det vil  

 sige almennyttige boliger, ungdomsboliger, ældreboliger, lette  

 kollektivboliger, private andelsboliger og særlige bofællesskaber.
Yderligere foreslås hjemmel til aktiviteter, som har en naturlig  

 tilknytning til boligerne og deres administration samt - som noget nyt -  

 mulighed for aktiviteter baseret på den viden, selskabet har oparbejdet  

 gennem sin virksomhed.
Ved udførelse af sådanne aktiviteter er det indgået i  

 overvejelserne, at der ikke påføres private virksomheder urimelig  

 konkurrence.
 Det er meningen at benytte den omtalte bemyndigelse i boligbyggerilovens §  

 5, stk. 6, til udstedelse af en bekendtgørelse, som mere præcist fastsætter,  

 hvilke tilknyttede aktiviteter et boligselskab må udføre ud over  

 kernevirksomheden.
Den tilsynsførende kommunalbestyrelse vil til enhver tid kunne forlange at  

 få samtlige de oplysninger om boligselskabernes accessoriske aktiviteter, som  

 kommunalbestyrelsen måtte ønske, med henblik på at vurdere aktiviteten og  

 selskabets drift i det hele taget.
Kommunalbestyrelsen kan i den forbindelse  

 til enhver tid anmode selskabets revisor om en særskilt erklæring om nærmere  

 angivne forhold, herunder et selskabs sideaktiviteter.
Ifølge den foreslåede ikrafttrædelsesbestemmelse fastsætter  

 boligministeren tidspunktet for bestemmelsens ikrafttræden.
Det foreslås, at  

 bestemmelser om accessorisk virksomhed og den ovennævnte bekendtgørelse  

 træder i kraft samtidig.
Ikrafttrædelsesbestemmelsen om accessorisk virksomhed indeholder desuden  

 forslag til en overgangsregel, som indebærer, at allerede foretagne  

 investeringer i aktier o.lign., der ikke tillades efter bekendtgørelsen, kan  

 opretholdes maksimalt i en 5 års periode.
På grund af uacceptabel risiko for  

 tab er udlandsaktiviteter ikke omfattet af overgangsreglen.  

 Udlandsaktiviteter, der er i strid med gældende regler, og som ikke omfattes  

 af den nye positivliste, må derfor straks afvikles.
Tilsynsmyndighederne har inden lovforslagets fremsættelse pålagt en række  

 boligselskaber at afvikle nogle aktiviteter/indskud, som klart falder uden  

 for de hidtil gældende regler.
I det omfang disse aktiviteter også vil falde  

 uden for de kommende regler, vil sådanne aktiviteter/indskud ikke være  

 omfattet af overgangsreglen.
Der har været rejst tvivl om, hvorvidt reglerne vil være i strid med  

 EF-traktatens konkurrenceregler, fordi de almennyttige boligselskabers  

 afdelinger modtager offentlig støtte.
Justitsministeriet har fået forelagt  

 spørgsmålet og har tilrådet, at lovforslaget anmeldes over for  

 Europa-Kommissionen.
Ad II (Kvote til private andelsboliger) Der foreslås i 1995 opretholdt en årlig kvote til private andelsboliger på  

 3.000 boliger.
Ad III (Tekniske ændringer og præciseringer af bestemmelser i lov om  

 boligbyggeri og i lov om boliger for ældre og personer med handicap) I henhold til de gældende bestemmelser er det boligministeren, der som  

 udgangspunkt skal godkende udstedelsen af pantebreve i ejendomme, der  

 tilhører almennyttige boligselskaber.
Bestemmelserne indeholder imidlertid så  

 mange undtagelser fra denne hovedregel, at boligministeren i realiteten kun  

 skal godkende udstedelse af pantebreve i forbindelse med konverteringer af  

 realkreditlån, hvortil der ydes rentesikring, samt i forbindelse med  

 optagelse af lån til ganske særlige formål.
 Bestemmelsernes udformning har samtidig i flere tilfælde, såvel hos  

 låntagere som kommuner m.v., givet anledning til tvivl om, hvem der til de  

 forskellige låneformål skal godkende pantebrevsudstedelsen.
 Det foreslås derfor at ændre bestemmelsen, således at det klart fremgår,  

 at det som udgangspunkt er kommunalbestyrelsen, der skal godkende  

 pantebrevsudstedelse, såvel ved optagelse af nye lån som ved konvertering.
Foruden denne præcisering af gældende praksis på området sker der en  

 mindre udvidelse af kommunalbestyrelsens kompetence, idet den fremover også  

 skal godkende pantebrevsudstedelse til de ovenfor nævnte lån til særlige  

 formål.
Dette er formål, hvortil der som udgangspunkt ikke bør ske  

 låneoptagelse, eksempelvis lån til dækning af driftsunderskud, og hvor Bygge-  

 og Boligstyrelsen, der hidtil har haft godkendelseskompetencen, derfor har  

 anlagt en meget restriktiv praksis.
Kommunalbestyrelserne forventes at  

 videreføre denne restriktive praksis.
 Herudover foreslås en række tekniske ændringer og præciseringer i lov om  

 boligbyggeri og i konsekvens heraf også i ældreboligloven.
Administrative og økonomiske konsekvenser Forslaget forventes kun at medføre en meget begrænset forøgelse af den  

 offentlige administration eller dermed af de offentlige udgifter.
Accessorisk virksomhed For den kommunale administration vil det være en lettelse, at det med de  

 foreslåede regler bliver tydeliggjort, hvilke sideaktiviteter  

 boligselskaberne har mulighed for at udøve.
Boligselskaberne skal efter  

 forslaget indberette de sideaktiviteter, som de udøver, til  

 kommunalbestyrelsen, hvorefter denne skal kontrollere indberetningen.
Der  

 henvises herom til bemærkninger til de enkelte bestemmelser til nr. 3. Dette  

 sidste vil indebære en begrænset forøgelse af den kommunale administration.
Der er til indberetningspligten ikke knyttet en forpligtelse for  

 kommunalbestyrelsen til at godkende aktiviteten.
Nogle aktiviteter - først og  

 fremmest investeringer i udenlandsselskaber og i selskaber, der forestår  

 ekstern byfornyelse - vil dog, for at kunne udøves, nødvendiggøre en kommunal  

 godkendelse.
 Det kan ikke udelukkes, at der samlet vil blive tale om en forøgelse af  

 den kommunale administration, men den skønnes i så fald at være af meget  

 begrænset omfang.
Private andelsboliger Kvoten til private andelsboliger for 1993 blev ikke udnyttet fuldt ud.
I  

 løbet af 1994 er ganske mange af de projekter, der blev givet tilsagn til i  

 1993, opgivet.
Da bortfald af tidligere uudnyttede tilsagn overføres til  

 næste års kvote vil kvoten til private andelsboliger i 1994 blive i  

 størrelsesordenen ca. 6.000 boliger.
Denne kvote vil langt fra blive udnyttet  

 i 1994.
Den manglende udnyttelse af kvoten til private andelsboliger skal ses i  

 sammenhæng med udviklingen på boligmarkedet i de seneste par år.
Denne  

 udvikling har bevirket, at de nybyggede støttede andelsboligers  

 konkurrencemæssige situation er forringet.
Dette skyldes først og fremmest, at prisfaldet igennem en periode på  

 eksisterende ejerboliger samt nedgangen i renteniveauet har forrykket  

 forholdet mellem boligudgiften i ejerboliger og støttede andelsboliger til  

 ugunst for sidstnævnte.
Denne udvikling har endvidere medført, at en del  

 andelshavere i eksisterende støttede andelsboliger har vanskeligt ved at  

 sælge deres andelsbolig uden tab.
Boligministeren har derfor nedsat et  

 udvalg, som skal belyse udviklingen i de støttede andelsboligers vilkår  

 igennem de senere år.
Udvalget skal bl.a. analysere udviklingen i såvel  

 andelshavernes andele som den offentlige støtte.
 Udvalget forventes af have afsluttet sit arbejde inden udgangen af juni  

 1995.
Tekniske ændringer Forslaget om en yderligere decentralisering af kompetencen til at godkende  

 pantebrevsudstedelse ved almennyttige boligselskabers låneoptagelse forventes  

 ikke at indebære øget administration i kommunerne.
Bygge- og Boligstyrelsen,  

 der hidtil har haft kompetencen til godkendelse af pantebrevsudstedelse ved  

 lån til andre formål, har således de seneste år kun haft ganske få  

 ansøgninger om godkendelse.
Forslaget om at kommunalbestyrelsen kan meddele samtykke til, at flere  

 selvejende lette kollektive boliginstitutioner kan sammenlægges m.v., vil  

 ikke indebære merarbejde for kommunerne, idet kommunalbestyrelserne allerede  

 i dag tager stilling til ansøgningerne.
Forslaget indebærer således i  

 realiteten, at dobbeltarbejde undgås.
Miljømæssige konsekvenser Forslaget forventes ikke at medføre miljømæssige konsekvenser.
Erhvervsøkonomiske konsekvenser Forslaget forventes at give øget beskæftigelse i tilknyttede selskaber til  

 de boligselskaber, der påtager sig nye arbejdsopgaver, f.eks. ved eksport af  

 viden om boligbyggeri.
På den anden side er der en del boligselskaber, som må  

 afvikle visse hidtidige aktiviteter.
Afvikling må dog i nogen grad antages at  

 blive opvejet af en tilsvarende tilgang af opgaver i det private erhverv.
Det  

 er ikke muligt at skønne over, hvor stor tilgang eller afgang af  

 arbejdspladser, der kan blive tale om.
Bemærkninger til de enkelte bestemmelser Til § 1 Til nr. 1 Almennyttige boligselskaber kan administreres af selskaberne selv, af  

 andre almennyttige boligselskaber eller af forretningsførerselskaber.  

 Almennyttige boligselskaber kan endvidere administreres af andre, herunder  

 advokater.
 En del almennyttige boligselskaber administreres i dag af  

 ikke-almennyttige forretningsførerselskaber (fællesadministrationer).
 Efter det oplyste findes der 7 sådanne fællesadministrationer, der  

 administrerer ca. 35.000 lejligheder.
 Udover de nuværende muligheder for administration foreslås en helt ny  

 model for administration, nemlig et almennyttigt boligselskab, der  

 organiseres som et andelsselskab, og hvis eneste formål er at administrere  

 støttet byggeri.
 Efter det oplyste har de 7 kendte fællesadministrationer tilkendegivet, at  

 de i givet fald vil søge omdannelse til denne nye type almennyttig  

 boligselskab.
 Denne nye form for almennyttige boligselskaber skal være tomme i den  

 forstand, at de ikke skal kunne have tilknyttet hverken datterselskaber eller  

 afdelinger (med boliger). De vil således ikke kunne have repræsentation i  

 andre boligselskabers bestyrelser, ligesom de ikke skal kunne være bygherre.
Selskaberne vil kunne etableres som andelsselskaber.
Dette indebærer, at  

 det administrerende boligselskabs ledelse direkte eller indirekte vil blive  

 valgt af beboerne i de administrerede selskaber.
 Selskaberne skal ikke have mulighed for at lade de administrerede  

 boligselskabers midler indgå i fællesforvaltning, med mindre der efter  

 tilsvarende regler, som i dag gælder for ikke-almennyttige administratorer,  

 opnås en særlig tilladelse hertil fra Boligselskabernes Landsbyggefond.
Det skal i princippet være åbent for alle at kunne etablere et sådant  

 selskab, men uden at der dog skal eksistere et retskrav herpå, idet selskabet  

 skal godkendes af kommunalbestyrelsen i hjemstedskommunen.
Herudover vil  

 hvert enkelt boligselskab, som ønskes administreret af dette selskab, skulle  

 indhente sin egen tilsynskommunes godkendelse.
De administrerede boligselskaber skal være berettigede til at indskyde et  

 begrænset beløb i det administrerende selskab i form af et indskud eller en  

 foreningsandel.
Størrelsen af foreningsandelen skal godkendes af  

 kommunalbestyrelsen i såvel det administrerede boligselskabs som i det  

 administrerende selskabs hjemstedskommune.
 Selskaberne skal være undergivet tilsyn fra kommunalbestyrelserne i deres  

 respektive hjemstedskommuner, ligesom selskaberne skal være omfattet af de  

 almennyttige regler - herunder Boligselskabernes Landsbyggefonds  

 garantiforpligtigelse og regnskabskonsulentordning - i det omfang disse  

 almennyttige regler efter forholdets natur kan finde anvendelse.
 Konsekvensen af forslaget vil være, at almennyttige boligselskaber og  

 andet støttet byggeri udover at kunne administreres af almennyttige  

 boligselskaber, herunder de 9 eksisterende almennyttige  

 forretningsførerselskaber, skal kunne administreres af disse nye almennyttige  

 boligselskaber.
Herudover vil der ikke være noget til hinder for, at andre  

 ejendomsadministratorer, herunder advokater, administrerer støttet byggeri.  

 Det skal dog ikke være muligt for almennyttige boligselskaber at foretage  

 indskud i sådanne private foretagender.
Allerede foretagne indskud vil skulle  

 afvikles over en periode.
For så vidt angår kommunalbestyrelsens adgang til at føre tilsyn med  

 ikke-almennyttige ejendomsadministratorer bemærkes, at kommunalbestyrelsen  

 ikke skal føre tilsyn med administrator som sådan, men alene med dennes  

 virksomhed som administrator af støttet byggeri.
Tilsynet bør dog også  

 omfatte de rammer, hvorunder administrator har opbygget eller tilrettelagt  

 sin administration, til sikring af at den opfylder de almindelige regler for  

 betryggende administration af almennyttige boliger.
Afgørende vil være, at  

 kommunalbestyrelsen får indsigt med administrators forhold, således at den  

 vil kunne gribe ind overfor boligselskabet med henblik på at sikre en  

 forsvarlig administration.
Det tilføjes, at der i dag eksisterer enkelte fællesadministrationer af  

 støttede ungdomsboliger.
Sådanne fællesadministrationer vil kunne omdannes  

 til den nye type boligselskaber, hvis de udelukkende administrerer byggeri,  

 der er omfattet af boligbyggeriloven eller af lov om boliger for ældre og  

 personer med handicap.
Til nr. 2 Efter forslaget er det kommunalbestyrelsen, der som udgangspunkt skal  

 godkende enhver pantebrevsudstedelse i ejendomme, der tilhører et  

 almennyttigt boligselskab.
Dette gælder også ved pantebrevsudstedelse i  

 forbindelse med omprioritering af lån efter lov om visse almennyttige  

 boligafdelingers omprioritering og ved konvertering.
 Efter forslaget skal boligministeren fremover alene godkende  

 pantebrevsudstedelse ved konvertering af realkreditlån, hvortil der ydes  

 statslig støtte i form af rentesikring.
Til nr. 3 Det foreslåede stk. 1 indeholder regler om hovedformål og  

 accessorisk virksomhed.
Stk. 1, 1. pkt., omhandler selskabets egentlige formål.
Heri præciseres  

 selskabets kernevirksomhed - det støttede byggeri.
Stk. 1, 2. pkt., omhandler rammerne for accessorisk virksomhed.
Dette vil  

 blive udmøntet i en bekendtgørelse.
 Kerneområdet, jf. stk. 1, 1. pkt., omfatter også almennyttige  

 boliger, som er tilvejebragt uden offentlig støtte, f.eks. de ældste  

 almennyttige afdelinger og beboelsesejendomme, som et selskab har erhvervet  

 fra en kommune, en privat udlejer eller en selvejende institution.
 Om almennyttige boliger, som tilvejebringes i en byfornyet ejendom findes  

 en særlig regel i boligbyggerilovens § 2, stk. 4. Disse boliger får også  

 almennyttig status.
Formålsbestemmelsen vil gælde for al almennyttig boligvirksomhed.
Den  

 regulerer såvel selskabets brug af driftsmidler som dets brug af egenkapital.  

 Den gælder både for almindelige selskaber og for forretningsførerselskaber.
Vedrørende accessorisk virksomhed, jf. stk. 1, 2. pkt., er det  

 Boligministeriets opfattelse, at det ikke vil være muligt at lave en  

 udtømmende præcisering af tilladte aktiviteter, der alene er baseret på  

 generelt beskrivende formuleringer, idet sådanne vil efterlade en betydelig  

 fortolkningstvivl.
I en bekendtgørelse vil der ske en relativ tæt regulering  

 for at forhindre selskaberne i at påtage sig nye opgaver som følge af  

 overskudskapacitet eller ønske om udvidelse af virksomheden.
Bekendtgørelsen vil få form af en positivliste, som udelukker nye  

 aktiviteter, der ikke er opført på listen.
Samfundsudviklingen kan tilsige,  

 at der fra tid til anden skal ændres på positivlisten.
Ved afgørelsen af hvilke aktiviteter, der skal medtages i bekendtgørelsens  

 positivliste, vil der blive lagt afgørende vægt på, at der er en naturlig sammenhæng mellem kerneområdet for  

 selskabernes virksomhed og den pågældende aktivitet, at der ikke er en uacceptabel risiko for, at midler, der direkte  

 eller indirekte hidrører fra lejerne og dermed også fra de offentlige kasser,  

 kan bringes i fare for at gå tabt, at der ikke er tale om konkurrenceforvridning i forhold til  

 private virksomheder og andre administratorer, samt at skatteretlige hensyn ikke taler imod at lade selskaberne  

 forestå opgaven.
Dette skal ses i sammenhæng med selskabernes skattefrihed,  

 som virker konkurrenceforvridende i forhold til andre administratorer.
På den  

 anden side har selskaberne ikke samme skatteretlige fradragsmuligheder som  

 private firmaer.
 Bekendtgørelsen vil blive udarbejdet efter forhandling med  

 Konkurrencerådet for at sikre den fornødne gennemsigtelighed samt for at  

 forhindre, at der sker krydssubsidiering.
Tilladt accessorisk virksomhed Følgende aktiviteter forudsættes medtaget i positivlisten:
- fortsat ejerskab og driftsadministration af eksisterende erhvervsarealer  

 (butikker og serviceerhverv) i byggeri, som falder inden for formålet, og som  

 enten har fået tilsagn om offentlig støtte til opførelse før den 1. januar  

 1992 (dato for nye støtteregler) eller havde almennyttig status før denne  

 dato - bygge- og driftsadministration af erhvervslokaler (butikker og  

 serviceerhverv) i byggeri, der falder inden for formålet - ejerskab og bygge- og driftsadministration af de institutioner og  

 boliger, som er omfattet af kapitel 12 i lov om boligbyggeri  

 (daginstitutioner for børn, daghjem, dagcentre, plejehjem, beskyttede  

 boliger, rådgivningscentre for børn og unge, revalideringsinstitutioner,  

 særlige daginstitutioner for børn og unge med vidtgående fysiske eller  

 psykiske handicap, døgninstitutioner for børn og unge, svangre- og mødrehjem,  

 forsorgshjem, institutioner for personer med vidtgående fysiske eller  

 psykiske handicap og særlige plejehjem.
De drives af kommunerne eller  

 amtskommunerne i henhold til bistandslovens kap. 16 eller kap. 17.) - ejerskab og bygge- og driftsadministration af egne  

 administrationsbygninger, kursuslokaler til internt brug og ferieboliger til  

 de ansatte og til beboerne.
Kursuslokaler og ferieboliger vil dog i  

 forbindelse med sociale aktiviteter under visse betingelser kunne anvendes af  

 andre.
Udgifter til kursuslokaler og ferieboliger skal stå i et rimeligt  

 forhold til selskabets størrelse og økonomiske forhold og forudsættes  

 finansieret med arbejdskapital - ejerskab og bygge- og driftsadministration af anlæg til vandforsyning,  

 varmeforsyning, kombineret kraft/varmeforsyning, radio/tv-signalforsyning og  

 renovation, hvor kundekredsen i meget begrænset omfang som følge af den  

 kommunale planlægning går ud over den pågældende afdeling/det pågældende  

 boligselskab - indskud i og deltagelse i ledelsen af anlæg til vandforsyning,  

 varmeforsyning, kombineret kraft/varmeforsyning, radio/tv-signalforsyning og  

 renovation forudsat en afdeling/det pågældende boligselskab aftager anlæggets  

 produkter - driftsadministration af grundejerforeninger og ejerlejlighedsforeninger,  

 hvori selskabet eller en afdeling er medlem - sociale aktiviteter og fritidsaktiviteter, herunder forebyggende arbejde  

 (beboerrådgivere), der primært er rettet mod beboere i selskaberts afdelinger  

 samt administrerede almennyttige selskabers afdelinger, forudsat at der ikke  

 er tale om løsning af en kommunal opgave.
Med henblik på at opfylde de  

 intentioner, som er kommet til udtryk i de af Byudvalget foreslåede  

 initiativer, vil der være mulighed for, at andre i området/kvarteret end  

 beboerne i selskabet og dets afdelinger samt administrerede almennyttige  

 selskaber vil kunne benytte de af boligselskabet oprettede aktivitetstilbud.  

 Det er dog en betingelse, at den tilsynsførende kommunalbestyrelse på forhånd  

 har godkendt, at aktivitetstilbuddet er åbent for andre beboere i  

 området/kvarteret end beboere i selskabets afdelinger samt administrerede  

 almennyttige selskabers afdelinger.
Den tilsynsførende kommunalbestyrelse vil  

 i denne relation være komunalbestyrelsen i den kommune, hvor udgifterne til  

 de sociale aktiviteter m.v. afholdes.
Dette vil kunne være  

 beliggenhedskommunen eller boligselskabets hjemstedskommune (hvis selskabet  

 anvender sin arbejdskapital til aktiviteterne) eller begge kommuner.
Det er  

 endvidere en betingelse, at kommunen eller andre (f.eks. de frivillige  

 organisationer) til boligselskabet betaler et beløb, der skønsmæssigt svarer  

 til den udgift, som boligselskabet eller afdelingerne påføres ved, at andre  

 end beboerne gør brug af aktivitetstilbuddet, med mindre at der er tale om  

 helt ubetydelige beløb.
Det er herudover en betingelse, at det af en note til  

 boligselskabets og afdelingernes årsregnskab fremgår, hvilke udgifter driften  

 af aktiviteterne har belastet selskabet eller afdelingerne med.
Herved får  

 såvel den tilsynsførende kommunalbestyrelse som selskabs- og  

 afdelingsbestyrelserne samt beboerne på afdelingsmødet mulighed for at tage  

 stilling til de afholdte udgifter.
Tilsynsmyndigheden vil således på et  

 hvilket som helst tidspunkt kunne gribe ind overfor de omhandlede  

 aktiviteter, og f.eks. pålægge selskabet at standse aktiviterne eller at  

 begrænse eller standse dem til kun at omfatte de beboere, der bor i  

 almennyttige bebyggelser - indskud i byfornyelsesselskaber og almennyttige  

 forretningsførerselskaber, der står i et rimeligt forhold til selskabets  

 størrelse og økonomiske forhold - begrænsede indskud i almenyttige administrationsselskaber, jf. § 1, nr.  

 1 - udførelse af intern teknisk rådgivning og af intern håndværksvirksomhed.  

 Ydelserne må ikke sælges til andre, heller ikke til andre boligselskaber, med  

 mindre disse administreres af selskabet, eller der er tale om samdrift i  

 samme bebyggelse af to eller flere afdelinger under forskellige  

 boligselskaber.
Ydelserne må dog sælges til beboerne i selskabet og til  

 beboerne i administrerede selskaber.
Der må ikke laves arbejder, som efter  

 gældende regler skal udbydes - afholdelse af arkitektkonkurrencer i forbindelse med opførelse af  

 støttet boligbyggeri - driftsadministration af kommunale beboelsesejendomme - bygge- og driftsadministration af andre kommunale ejendomme end  

 beboelsesejendomme og de ejendomme, der er nævnt i boligbyggerilovens kap.  

 12, hvis ejendommen er en integreret del af en bebyggelse, som i øvrigt har  

 almennyttig status eller ældreboliglovsstatus (f.eks. en kommunal  

 ejerlejlighed med et bibliotek) - administration af andre kommunale institutioner og selvejende  

 institutioner med driftsoverenskomst med kommunen eller amtet - udlån af medarbejdere til eksportselskaber o. lign., forudsat fuld  

 dækning af omkostningerne herved - etablering eller indskud i eksportselskab til salg i udlandet af viden  

 om boligbyggeri og boligadministration, forudsat kommunalbestyrelsens  

 godkendelse.
Eksportselskabet skal være et aktieselskab eller et  

 anpartsselskab, og boligselskabet kan deltage i eksportselskabets ledelse.  

 Summen af indskuddene i et eksportselskab og i et særligt selskab, der  

 forestår byfornyelse efter byfornyelsesloven, kan højst andrage 1 mio. kr.  

 pr. boligselskab og højst halvdelen af boligselskabets arbejdskapital.  

 Boligselskabet skal tegne en ansvarsforsikring mod tab som følge af  

 rådgivningsfejl, og risikoen for tab skal minimeres - etablering eller indskud i et særligt selskab, der som forretningsfører  

 forestår ekstern byfornyelse efter byfornyelsesloven, forudsat  

 kommunalbestyrelsens godkendelse.
Det særlige selskab skal være et  

 aktieselskab eller et anpartsselskab, og boligselskabet kan deltage i det  

 særlige selskabs ledelse.
Summen af indskuddene i et særligt selskab, der  

 forestår byfornyelse efter byfornyelsesloven, og et eksportselskab kan højst  

 andrage 1 mio. kr. pr. boligselskab, dog højst halvdelen af boligselskabets  

 arbejdskapital.
Boligselskabet skal tegne en ansvarsforsikring mod tab som  

 følge af rådgivningsfejl, og risikoen for tab skal minimeres - erhvervelse af eksisterende private ejendomme, herunder private og  

 kommunale udlejningsboliger samt parcelhuse, med henblik på omdannelse til  

 boliger, der falder inden for formålet, eventuelt i forbindelse med  

 byfornyelse.
Erhvervelse forudsætter, at der kan opnås balance mellem  

 udgifter og indtægter - udgivelse af publikationer og bøger om almennyttig boligvirksomhed samt  

 salg af edb-programmer til administration af støttet byggeri - driftsadministration af private udlejningsboliger, forudsat at  

 kommunalbestyrelsen har anvisningsretten til minimum hver fjerde ledige  

 lejlighed.
Yderligere forudsættes kommunalbestyrelsens godkendelse.
Hvis de  

 private udlejningsboliger ligger i en anden kommune end den, hvori  

 boligselskabet har hjemsted, kræves godkendelse fra såvel hjemstedskommunens  

 som beliggenhedskommunens kommunalbestyrelse.
Administrationen af de boliger,  

 som skal overdrages fra Københavns kommune til et nyt selskab -  

 Ejendomsselskabet TOR I/S - vil kunne falde ind under aktiviteten - driftsadministration af private kollegier, hvortil der ikke ydes  

 offentlig støtte, forudsat at kommunalbestyrelsen har godkendt  

 administrationsforholdet og har anvisningsretten til minimum hver fjerde  

 ledige værelse - opretholdelse af indskud i eksisterende håndværksvirksomheder, som er  

 organiseret som et aktieselskab eller et anpartsselskab, og som også udfører  

 vedligeholdelses- og reparationsarbejder på bygninger uden for  

 boligselskabets selskabskonstruktion.
Boligselskabets indskud i  

 håndværksvirksomheden kan ikke forøges.
Boligselskabet må ikke forestå  

 administration af virksomheden.
Kommunalbestyrelsen skal som tilsynsmyndighed  

 med boligselskabet have ret til at blive gjort bekendt med de  

 oplysninger, som boligselskabet i kraft af sit indskud er i besiddelse af om  

 virksomheden, og ret til at kontrollere boligselskabets engagement i den  

 pågældende virksomhed.
Kommunalbestyrelsen skal også kunne påbyde indskuddet  

 nedbragt eller afviklet - opretholdelse af indskud i eksisterende virksomheder, der har som et  

 væsentligt formål at levere varer, tjenesteydelser eller entreprenørydelser  

 til almennyttige boligselskaber eller afdelinger.
Virksomheden skal være  

 organiseret som et aktieselskab, et anpartsselskab eller et andelsselskab,  

 hvor tabsrisikoen skal være begrænset til den indskudte kapital.  

 Boligselskabet må ikke forestå administration af virksomheden.  

 Kommunalbestyrelsen skal som tilsynsmyndighed med boligsselskabet have  

ret til at blive gjort bekendt med de oplysninger, som boligselskabet  

 i kraft af sit indskud er i besiddelse af om virksomheden, og ret til at  

 kontrollere boligselskabets engagement i den pågældende virksomhed.  

 Kommunalbestyrelsen skal også kunne påbyde indskuddet nedbragt eller  

 afviklet.
Der må således ikke foretages nye indskud i sådanne former for  

 virksomheder - KAB's fortsatte driftsadministration af de private boliger (fonde og  

 andelsforeninger), selskabet administrerede ved sin godkendelse i 1986. KAB  

 blev godkendt efter vedtagelse af et lovforslag, hvori det var oplyst, at  

 selskabet administrerede en række private ejendomme.
Selve kernevirksomheden - opførelse og administration af almennyttige  

 boliger, og de øvrige støttede boligtyper - nævnes i lovteksten og skal  

 derfor ikke medtages i positivlisten.
Det samme gælder for de  

 fællesfaciliteter, som hører til boligerne.
Særligt om servicearealer ved ældreboligbebyggelser bemærkes, at et  

 boligselskab kun kan have ejerskab af den del af servicearealet, som hører  

 under boligbyggerilovens kap. 12. Det indebærer, at lokaler til f.eks.  

 hjemmehjælp, hjemmesygepleje og sundhedspleje - herunder kontor- og  

 mødefaciliteter hertil - ikke kan ejes af boligselskabet.
Disse arealer vil  

 godt kunne administreres af boligselskabet.
Med hensyn til de eksisterende håndværksvirksomheder kan oplyses, at der -  

 efter de foreliggende oplysninger - er 2 virksomheder af denne karakter.
Det  

 drejer sig om Byggeriets Malerfirma A/S (AAB i København), FSB's Malerselskab  

 SBM (A/S i København).
Herudover foreligger oplysninger om 2 andre aktieselskaber, Boliggruppen  

 A/S (Randers Boligforening af 1940) og Håndværkerafdelingen A/S  

 (Boligforeningen Vesterport i Frederikshavn). Disse 2 selskaber udfører kun  

 arbejde inden for boligselskabets selskabskonstruktion og er derfor ikke  

 omfattet af positivlisten.
Dette indebærer, at de må nedlægges som  

 aktieselskaber og indgå i boligselskabernes regi.
Ikke tilladt accessorisk virksomhed Som eksempler på aktiviteter, der ikke forudsættes medtaget, og som  

 derfor ikke kan finde sted, kan nævnes:
- udlandsaktiviteter og byfornyelsesaktiviteter, som indebærer indskud af  

 midler ud over det ovenfor nævnte niveau, eller som indebærer en uacceptabel  

 risiko for økonomisk ansvar ud over indskuddet - aktieinvestering m.v. i andre virksomheder end de særlige udlands- og  

 byfornyelsesvirksomheder.
Der kan f.eks. ikke investeres i banker og  

 forsikringsselskaber, ligesom der heller ikke kan foretages nyinvesteringer i  

 håndværks-, entreprenør- og leverandørvirksomheder - indskud af midler i kursusvirksomhed o.lign., som andre end selskabets  

 beboere eller ansatte benytter - opførelse af ejerboliger med salg for øje - erhvervelse af ejendomme, herunder boliger, med salg for øje - opførelse af privat udlejningsbyggeri - administration af private udlejningsboliger i drift, med mindre  

 kommunalbestyrelsen har godkendt administrationsforholdet og har  

 anvisningsretten til minimum hver fjerde ledige lejlighed (med den nævnte  

 undtagelse for KAB) - administration af private kollegier, hvortil der ikke ydes offentlig  

 støtte, med mindre kommunalbestyrelsen har godkendt administrationsforholdet  

 og har anvisningsretten til minimum hver fjerde ledige værelse - administration af private andelsboliger, der ikke er opført med  

 offentlig støtte - administration af andre kommunale ejendomme end beboelsesejendomme,  

 institutioner og de ejendomme, der er nævnt i boligbyggerilovens kap. 12, med  

 mindre ejendommen er en integreret del af en bebyggelse, som i øvrigt har  

 almennyttig status - Indskud i vindmøller.
Baggrunden herfor er, at indskuddet vil skulle  

 følge reglerne i Energiministeriets bekendtgørelse om tilslutning af  

 vindkraftanlæg til elnettet (bekendtgørelse nr. 838 af 7. oktober 1992). Det  

 indebærer bl.a., at indskuddet skal stå i forhold til elforbruget hos den  

 forbruger, der har elmåleren.
I praksis betyder det, at en adgang til at lade  

 afdelingerne investere i vindmøller kan modvirke bestræbelserne på at få  

 udbredt individuelle elmålere til alle lejere.
Der er intet til hinder for,  

 at lejere med individuelle målere på privat basis kan deltage i  

 vindmølleprojekter.
De foreslåede regler giver en passende balance mellem de forskellige  

 hensyn, som er skitseret ovenfor.
En af konsekvenserne er, at en række  

 selskaber må opgive at administrere private ejendomme og  

 andelsboligforeninger.
Hvis denne administration foregår i et særligt selskab  

 uden almennyttig status, vil administrationen dog kunne fortsætte i en 5 års  

 periode, jf. lovforslagets ikrafttrædelsesbestemmelse.
 Selskabernes accessoriske virksomhed kan organiseres på 2 forskellige  

 måder.
 I det ene tilfælde foregår al aktivitet - også den accessoriske - i  

 selskabets regi, såvel i relation til regnskaber som ledelse og medarbejdere.  

 Derfor er virksomheden i det hele underlagt det kommunale tilsyn.
I det andet tilfælde er den accessoriske virksomhed udskilt og foregår i  

 et selvstændigt selskab.
I dette tilfælde har det særskilte selskab eget  

 regnskab, egen ledelse og egne medarbejdere - selv om der kan være  

 personsammenfald med ledelse og medarbejdere, som udlånes af boligselskabet.  

 Sådan et selskab er ikke direkte underlagt tilsyn efter lov om boligbyggeri,  

 men i den udstrækning tilsynsmyndigheden finder, at dets forhold påvirker det  

 almennyttige boligselskabs økonomi, skal tilsynet gennem boligselskabet kunne  

 få fremskaffet alle nødvendige oplysninger.
 Det er meningen at ændre reglerne om regnskabsaflæggelse og revision,  

 således at oplysninger om accessorisk virksomhed kommer til at fremgå, uanset  

 om virksomheden foregår i selskabets regi eller i et selvstændigt selskab.  

 Det overvejes endvidere, på hvilken måde revisionen af boligselskabernes  

 regnskaber kan udvides svarende til principperne om forvaltningsrevision.  

 Dette vil bl.a. indebære en styrkelse af det kommunale tilsyn med  

 boligselskaberne.
 Yderligere overvejes fortsat, om der skal ske ændringer i reglerne ud fra  

 habilitetsbetragtninger.
 Som tidligere nævnt, vil der til opfølgning af ny lovgivning om  

 boligselskabernes accessoriske virksomhed skulle udstedes en bekendtgørelse.
I denne bekendtgørelse, som skal indeholde en fortegnelse, den såkaldte  

 positivliste, over tilladt accessorisk virksomhed, er det samtidig tanken at  

 fastsætte bestemmelser, hvorefter boligselskaberne får pligt til inden  

 en nærmere fastsat frist overfor den tilsynsførende kommunalbestyrelse at  

 indberette eventuelle eksisterende aktiviteter.
Boligselskaberne skal  

 samtidig angive, hvilke aktivitetsnumre i positivlisten, aktiviteterne efter  

 selskabernes opfattelse kan henføres under.
 En tilsvarende indberetningspligt for selskaberne forudsættes fastsat, for  

 så vidt angår påtænkte nye eller væsentlige ændringer i eksisterende  

 aktiviteter, således at disse tilsvarende indberettes til  

 kommunalbestyrelsen, forinden de påbegyndes.
 Udover at angive aktivitetsnummer forudsættes indberetningen at skulle  

 indeholde en nærmere beskrivelse af aktiviteten.
 Den tilsynsførende kommunalbestyrelse kan naturligvis til enhver tid  

 afkræve selskabet yderligere oplysninger om aktiviteten.
Det skal understreges, at der ikke til indberetningspligten er knyttet en  

 forpligtelse for kommunalbestyrelsen til at godkende aktiviteten.
Der kræves  

 dog godkendelse, hvis der er tale om et eksportselskab eller et særligt  

 selskab, der som forretningsfører forestår ekstern byfornyelse efter  

 byfornyelsesloven, eller driftsadministration af private udlejningsboliger.  

 Yderligere skal aktivitetstilbud, der benyttes af andre end beboere i  

 almennyttige bebyggelser, godkendes.
Kommunalbestyrelsen skal - når der ikke er tale om godkendelsespligt -  

 blot påse, at aktiviteten er i overensstemmelse med lovgivningen, og hvis den  

 finder, at dette ikke er tilfældet, skal den kunne kræve den standset.
Det  

 samme skal være tilfældet, hvis kommunalbestyrelsen finder, at aktiviteten  

 strider mod økonomiske eller planlægningsmæssige forhold i kommunen, således  

 eksempelvis energimæssige eller sociale hensyn.
Det foreslåede stk. 2 samler det nuværende stk. 1, 2. pkt. og stk.  

 2, 1. pkt.
Når »udstyret med moderne bekvemmeligheder« foreslås at  

 gå ud, skyldes det, at nogle boligsøgende har opfattet dette som et  

 lovbestemt krav om f.eks. køleskab, fryser og vaskemaskine.
Det nye stk. 2  

 indebærer ingen realitetsændringer i forhold til tidligere love, og heller  

 ingen ændringer i forhold til praksis.
Til nr. 4 Forslaget er en konsekvens af den ændring af lejelovens § 20, som har  

 virkning fra den 1. juli 1994. Efter den anførte ændring af lejeloven  

 påhviler forpligtelsen til at vedligeholde ruder ikke længere lejeren.
Ved  

 ruder forstås også termoruder.
 Retstillingen for lejere i almennyttigt boligbyggeri og andet  

 udlejningsbyggeri har hidtil været ens på dette område.
 Ved forslaget stilles lejeren i det almennyttige byggeri derfor på samme  

 måde som øvrige lejere.
Ændringen får virkning for alle lejeforhold i det almennyttige  

 boligbyggeri, uanset om den pågældende lejekontrakt indeholder bestemmelser  

 om, at vedligeholdelse af ruder påhviler lejeren, eller at forholdet ikke er  

 omhandlet i lejekontrakten.
Dette indebærer, at afdelingen som udgangspunkt  

 betaler for f.eks. udskiftning af punkterede termoruder.
Til nr. 5, 6, 8 og 9 Den gældende bestemmelse i lov om boligbyggeri forudsatte, at der blev  

 etableret et administrativt edb-baseret system, der uden større  

 administration i den enkelte kommune kunne opgøre omfanget af ledige boliger,  

 der medfører lejetab for de pågældende bebyggelser.
På grund af metodemæssige  

 problemer er det på nuværende tidspunkt ikke fundet hensigtsmæssigt at  

 etablere et sådant system.
Bestemmelsen foreslås derfor ændret således, at  

 kommunalbestyrelsen på boligministerens eventuelle forlangende, f.eks. når  

 denne vurderer, at der i den pågældende kommune er tale om et betydeligt  

 antal ledige boliger, skal kunne godtgøre, at de ledige boliger, der medfører  

 lejetab, ikke overstiger 2 pct.
I Bygge- og Boligstyrelsens bekendtgørelse nr. 985 af 14. december 1993  

 med senere ændringer om støttet byggeri blev der i overensstemmelse med  

 hensigten ved den gældende bestemmelse i lov om boligbyggeri og lov om  

 boliger for ældre og personer med handicap indføjet, at det kun var, hvor det  

 ledige antal lejligheder påfører de pågældende bebyggelser lejetab, at nye  

 tilsagn ikke kunne gives.
Forudsætningen om lejetab foreslås nu direkte  

 anført i lovteksten.
Dette indebærer bl.a., at ledige lejligheder, hvortil  

 der endnu ikke er givet meddelelse om færdigmelding, og lejligheder der  

 kortvarigt står tomme i forbindelse med lejerskifte ikke indgår i opgørelsen.
Til nr. 7 Det foreslås, at kvoten for private andelsboliger uændret fastsættes til  

 3.000 boliger.
Der henvises i øvrigt til de almindelige bemærkninger.
Til nr. 10 I perioden 1. april 1976 til 31. december 1987 blev der i medfør af  

 kapitel 12 i lov om boligbyggeri givet tilsagn til opførelse af lette  

 kollektivboliger.
Disse boliger kunne opføres enten af en selvejende  

 institution eller af en afdeling af et almennyttigt boligselskab.
Selv om disse boliger ikke længere kan opføres, har det regelsæt, der  

 gjaldt for disse boliger, bevaret sin gyldighed.
Der henvises til § 7, stk. 2  

 i lov nr. 379 af 10. juni 1987 om ændring af lov om boligbyggeri, lov om  

 indeksregulerede realkreditlån, lov om realkreditinstitutter, lov om  

 byfornyelse og boligforbedring, lov om individuel boligstøtte og lov om  

 ejerlejligheder (følgelovgivning til lov om boliger for ældre og personer med  

 handicap).
Boligministeriet får med mellemrum henvendelser fra kommuner og selvejende  

 lette kollektiv boliginstitutioner, dels med ønske om at flere institutioner  

 i samme kommune sammenlægges til een institution, dels med ønske om at  

 selvejende institutioner overgår til at være en afdeling af et almennyttigt  

 boligselskab.
Disse sager drejer sig også om overførelse af det meddelte  

 tilsagn om statsstøtte til den nye institution eller afdeling.
Adgangen til  

 at sammenlægge eller overføre institutioner vil kunne komme på tale i de  

 tilfælde, hvor kommunalbestyrelsen skønner, at en sammenlægning eller  

 overførsel kan sikre, at driften hermed kan tilrettelægges administrativt  

 mere rationelt og hensigtsmæssigt.
En sådan sammenlægning eller overførsel  

 vil kunne gøre en lette kollektiv boliginstitution mindre økonomisk sårbar og  

 sikre den økonomiske stabilitet.
Overgår en selvejende lette kollektiv boliginstitution til en afdeling af  

 et almennyttigt boligselskab, vil bebyggelsen blive omfattet af  

 regnskabskonsulenttjenesten og garantiordningen fra Boligselskabernes  

 Landsbyggefond.
Endvidere er der mulighed for støtte fra dispositionsfonden  

 og selskabets arbejdskapital (egenkapital).
Der er ingen bestemmelse herom i lov om boligbyggeri, og derfor foreslås  

 indsat en udtrykkelig hjemmel til, at der under nærmere fastsatte, objektive  

 betingelser vil kunne ske en sådan sammenlægning eller overførsel.
Det  

 foreslås endvidere, at godkendelseskompetencen, som led i decentraliseringen  

 af det støttede byggeri overlades til kommunalbestyrelsen.
De nærmere  

 betingelser vil blive fastsat i en bekendtgørelse.
 I bemærkningerne til L 229, fremsat den 6. april 1994 om ændring af lov om  

 leje, lov om midlertidig regulering af boligforholdene og lov om individuel  

 boligstøtte, der blev vedtaget ved lov nr. 419 af 1. juni 1994, blev det i  

 bestemmelserne om tilbudspligt tilkendegivet, at den her foreslåede  

 bestemmelse ville blive søgt tilvejebragt ved den kommende revision af  

 boligbyggeriloven.
Til nr. 11 Forslaget indebærer en ændring, hvorved de beføjelser, som det helt eller  

 delvis overlades til Kongeriget Danmarks Hypotekbank og Finansforvaltning at  

 udøve på boligministerens vegne, ikke kan indbringes for højere administrativ  

 myndighed.
 Den offentlige støtte omfatter rentesikring, rentebidrag, rente- og  

 afdragsbidrag samt ydelsesstøtte, herunder kommunale andele af renter på  

 indekslån eller dele af ydelsesstøtten.
 Det foreslås endvidere at indsætte en udtrykkelig hjemmel til, at  

 Hypotekbanken af praktisk administrative grunde kan udbetale den fulde  

 offentlige støtte til det långivende realkreditinstitut.
 Offentlig støtte i form af rentesikring udbetales til låntager.
 Den kommunale andel af den offentlige støtte opkræves efterfølgende hos  

 kommunerne.
 For ydelsesstøtte gælder dette både i tilfælde, hvor det drejer sig om den  

 kommunale andel af ydelsesstøtten og i de tilfælde, hvor kommunen ved  

 godkendte overskridelser af det vejledende rammebeløb skal betale den fulde  

 støtte for overskridelsen.
Til § 2 Til nr. 1 og 3 De foreslåede ændringer svarer til de ændringer, som er omtalt under  

 bemærkningerne til § 1 nr. 5, 6, 8 og 9.
Til nr. 2 Den foreslåede ændring er en konsekvens af den ændring, som er omtalt  

 under bemærkningerne til § 1, nr. 2.
Til nr. 4 De foreslåede ændringer svarer til de ændringer, som er omtalt under  

 bemærkningerne til § 1, nr. 11.
Til § 3 Det foreslås, at boligministeren fastsætter ikrafttrædelsen af lovens  

 bestemmelser om etablering af nye andelsselskaber, jf. § 1, nr. 1, og af de  

 nye bestemmelser om boligselskabernes accessoriske virksomhed, jf. § 1, nr.  

 3. Baggrunden for den foreslåede ikrafftædelse af disse bestemmelser er, at  

 lovforslagets bestemmelser herom skal notificeres over for  

 Europa-kommissionen efter statsstøttebestemmelserne i EF-traktaten.  

 Bestemmelserne kan derfor først komme til at træde i kraft senere, når  

 Kommissionen har behandlet forslaget.
Ikrafttrædelsesbestemmelsen indeholder forslag til en overgangsregel, som  

 indebærer, at investeringer i aktier o.lign., som allerede er foretaget, og  

 som ikke er i overensstemmelse med positivlisten, jf. bemærkningerne til § 1,  

 nr. 3, kan opretholdes i en overgangsperiode på 5 år.
Undtaget fra  

 overgangsreglen er som nævnt en række boligselskabers aktiviteter/indskud,  

 som klart falder uden for de hidtil gældende regler, og som de pågældende  

 selskaber har fået pålæg om at afvikle.
Udlandsaktiviteter, som ikke er tilladt efter gældende regler, er ikke  

 medtaget i den foreslåede overgangsregel.
Dette indebærer, at samtlige  

 selskaber straks må afvikle eventuelle dispositioner, hvis disse ikke er i  

 overensstemmelse med den nye positivliste.
Da det ikke kan udelukkes, at et boligselskab vil kunne påføres et  

 økonomisk tab, når det ved udløbet af den nævnte overgangsperiode på 5 år må  

 skaffe sig af med investeringen i aktier m.v., foreslås det, at den  

 tilsynsførende kommunalebstyrelse kan dispensere fra kravet om afhændelse  

 m.v., hvis boligselskabet kan påvise, at afhændelsen vil påføre selskabet et  

 økonomisk tab.
Det forudsættes herved, at tabet er af nogen betydning,  

 ligesom dispensationen forudsættes at være tidsbegrænset, men med mulighed  

 for forlængelse, hvis det fortsat er påkrævet.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om boligbyggeri, jf. lovbekendtgørelse nr. 484 af 7. juni 1994,  

 foretages følgende ændringer:
 1. I § 2, stk. 3, indsættes efter 1. pkt.:
 »Et almennyttigt boligselskab kan endvidere organiseres som et  

 andelsselskab, der som sit eneste formål har at administrere byggeri, der er  

 omfattet af denne lov eller af lov om boliger for ældre og personer med  

 handicap.«.
Stk. 3. Et almennyttigt boligselskab kan organiseres som en  

 andelsboligforening eller et selvejende boligselskab.
Selskaber med indbetalt  

 garantikapital (garantiselskaber), der er godkendt inden den 15. juni 1984,  

 bevarer retten til at udøve almennyttig boligvirksomhed.
 2. § 3 c affattes således:
»§ 3 c.
Udstedelse af pantebreve, herunder ved omprioritering  

 i henhold til lov om visse almennyttige boligafdelingers omprioritering m.v.  

 og ved konvertering, i en ejendom, der tilhører et almennyttigt boligselskab,  

 kan kun ske med kommunalbestyrelsens godkendelse.
Undtaget herfra er dog  

 pantebreve til Boligselskabernes Landsbyggefond samt pantebreve, der udstedes  

 i forbindelse med:
 1) Ejendomserhvervelse.
 2) Optagelse af byggelån.
 3) Endelig prioritering af nyopførte ejendomme.
 4) Konvertering af realkreditlån, hvortil der ydes rentesikring i medfør  

 af lov om boligbyggeri, hvor udstedelse af pantebreve kun kan ske med  

 boligministerens godkendelse.
 Stk. 2. Ved anmeldelse til tinglysning af et pantebrev i en  

 ejendom, der tilhører et almennyttigt boligselskab, skal dokumentet indeholde  

 oplysning om, at der foreligger godkendelse efter stk. 1, eller erklæring om,  

 at godkendelse er ufornødent, jf. stk. 1, nr. 1-3. Hvis godkendelse eller  

 erklæring ikke foreligger, sætter dommeren i overensstemmelse med reglerne i  

 tinglysningsloven en frist til fremskaffelse af godkendelse eller erklæring.
Stk. 3. Almennyttige boligselskaber kan kun optage lån til  

 finansiering af grundkøb med henblik på bebyggelse, såfremt der foreligger  

 tilsagn om garanti fra en kommune eller anden lige så sikker garanti, f.eks.  

 fra pengeinstitut eller forsikringsselskab, således at erhvervelsen ikke kan  

 påføre selskabet eller dets boligtagere tab.
Erhvervelse af ejendomme, der  

 ikke udelukkende finansieres ved optagelse af lån, kan kun ske med  

 kommunalbestyrelsens godkendelse.
Hvis kommunalbestyrelsen ikke kan godkende  

 erhvervelsen, skal der gives selskabet meddelelse senest 6 uger fra  

 modtagelsen af selskabets ansøgning.
 Stk. 4. Boligministeren kan fastsætte nærmere regler om de i stk.  

 1-3 nævnte forhold.«.
§ 3 c.
Udstedelse af pantebreve i en ejendom, der tilhører et  

 almennyttigt boligselskab, kan kun ske med boligministerens samtykke.  

 Undtaget herfra er dog pantebreve til Boligselskabernes Landsbyggefond samt  

 pantebreve, der udstedes i forbindelse med:
1) ejendomserhvervelse, 2) optagelse af byggelån, 3) endelig prioritering af nyopførte ejendomme, 4) endelig prioritering af ejendomme, der er udbedret eller ombygget med  

 støtte efter § 36, stk. 2, § 52, stk. 2, eller kapitel 9 a eller § 73 b,  

 såfremt kommunalbestyrelsen har forsynet pantebrevet med en påtegning herom, 5) endelig prioritering af ejendomme, der er ombygget eller forbedret  

 efter lov om sanering, lov om byfornyelse og boligforbedring eller lov om  

 boliger for ældre og personer med handicap, såfremt kommunalbestyrelsen har  

 forsynet pantebrevet med påtegning herom, 6) endelig prioritering af ejendomme, hvor der med kommunalbestyrelsens  

 godkendelse er optaget lån til finansiering af ekstraordinære  

 renoveringsarbejder, såfremt kommunalbestyrelsen har forsynet pantebrevet med  

 en påtegning herom, 7) optagelse af lån til finansiering af forandringer, som  

 kommunalbestyrelsen har godkendt i medfør af § 3 b, såfremt  

 kommunalbestyrelsen har forsynet pantebrevet med en ptåegning herom og lånet  

 ikke skal have sikkerhed sideordnet med eller forud for statslån eller  

 statsgaranterede lån, 8) optagelse af lån til finansering af forandringer, som ikke kræver  

 kommunalbestyrelsens samtykke efter § 3 b, når lånet ikke skal have sikkerhed  

 sideordnet med eller forud for statslån eller statsgaranterede lån, 9) optagelse af nominallån i forbindelse med omprioritering, såfremt  

 kommunalbestyrelsen har forsynet pantebrevet med påtegning herom, 10) ydelse af kommunale lån til almennyttige boligafdelinger efter  

 reglerne i § 39, 11) optagelse af driftsstøttelån ydet af et realkreditinstitut, såfremt  

 kommunalbestyrelsen har forsynet pantebrevet med en påtegning herom, og 12) optagelse af lån i selskabets administrationsejendomme, såfremt  

 kommunalbestyrelsen har forsynet pantebrevet med en påtegning herom.
 Stk. 2. Ved anmeldelse til tinglysning af et pantebrev i en  

 ejendom, der tilhører et almennyttigt boligselskab, skal dokumentet være  

 ledsaget af et samtykke efter stk. 1, medmindre pantebrevet indeholder  

 boligselskabets erklæring om, at betingelserne for udstedelse af pantebrevet  

 uden samtykke er opfyldt, jf. stk. 1. Hvis samtykke eller erlæring ikke  

 foreligger, sætter dommeren i overensstemmelse med reglerne i  

 tinglysningsloven en frist til fremskaffelse af samtykket efter erklæringen.
Stk. 3. Almennyttige boligselskaber kan kun optage lån til  

 finansering af grundkøb med henblik på senere bebyggelse, såfremt der  

 foreligger tilsagn om garanti fra en kommune eller anden lige så sikker  

 garanti, f.eks. fra bank, sparekasse eller forsikringsselskab, således at  

 erhvervelsen ikke kan påføre selskabet eller dets boligtagere tab.  

 Erhvervelse af ejendomme, der ikke udelukkende finansieres ved optagelse af  

 lån, kan kun ske med kommunalbestyrelsens godkendelse.
Hvis  

 kommunalbestyrelsen ikke kan godkende erhvervelsen, skal der gives selskabet  

 meddelelse senest 6 uger fra modtagelsen af selskabets ansøgning.
 Stk. 4. Boligministeren kan fastsætte nærmere regler om de i stk.  

 1-3 nævnte forhold, herunder om fravigelse af kravet om samtykke ved  

 konverteringer af de i stk. 1 nævnte lån.
 3. § 5, stk. 1 og 2, affattes således:
»§ 5. Et almennyttigt boligselskabs hovedformål er at opføre,  

 udleje, administrere, vedligeholde og modernisere almennyttige boliger med  

 tilhørende fællesfaciliteter og andre boliger med tilhørende  

 fællesfaciliteter, hvortil der ydes eller er ydet offentlig støtte efter  

 denne eller tidligere love om boligbyggeri eller efter lov om boliger for  

 ældre og personer med handicap.
Selskabet kan herudover udføre aktiviteter,  

 som har en naturlig tilknytning til boligerne og administrationen af disse,  

 eller som er baseret på den viden, selskabet har oparbejdet gennem sin  

 virksomhed.
Stk. 2. Selskabets nybyggeri skal tilrettelægges efter rationelle,  

 produktivitetsfremmende byggemetoder og søges gennemført for den lavest  

 mulige pris under hensyntagen til kvaliteten.
Boligerne skal være uden  

 luksuspræg, men udstyret og indrettet således, at de opfylder de  

 boligsøgendes rimelige krav til boliger af den pågældende art.«.
§ 5. Selskabet skal have til formål at opføre og administrere  

 beboelsesejendomme.
Boligerne skal være uden luksuspræg, men udstyret med  

 almindelige moderne bekvemmeligheder og indrettet således, at de opfylder de  

 boligsøgendes rimelige krav til boliger af den pågældende art.
Stk. 2. Selskabets nybyggeri skal tilrettelægges efter rationelle,  

 produktivitetsfremmende byggemetoder og søges gennemført for den lavest  

 mulige pris.
Til supplering af boligerne kan der i begrænset omfang indrettes  

 butiks-, kontor- og værkstedslokaler, garager og andre fællesanlæg.
 4. I § 10, stk. 2, indsættes efter »fornyelse  

 af«: »ruder,».
 Stk. 2. Afdelingen foretager og afholder udgiften til  

 vedligeholdelse og fornyelse af låse, vand- og gashaner, elafbrydere,  

 wc-kummer, cisterner, vaskekummer, badekar, køleskabe, komfurer,  

 vaskemaskiner og lignende installationer, medmindre forringelsen skyldes  

 boligtagerens forsømmelse.
 5. § 48, stk. 2, affattes således:
 »Stk. 2. Meddeler kommunalbestyrelsen tilsagn til nyt  

 almennyttigt boligbyggeri, skal kommunalbestyrelsen på boligministerens  

 eventuelle forlangende kunne godtgøre, at det samlede antal ledige  

 almennyttige lejligheder, ungdomsboliger og boliger opført med støtte efter  

 lov om boliger for ældre og personer med handicap i kommunen, der på  

 tilsagnstidspunktet som følge af udlejningsvanskeligheder påfører de  

 pågældende bebyggelser lejetab, ikke overstiger 2 pct.«.
 Stk. 2. Kommunalbestyrelsen kan ikke give tilsagn til nyt  

 almennyttigt byggeri, hvis den i § 55, stk. 2, nævnte opgørelse for det  

 foregående år viser, at antallet af ledige almennyttige lejligheder,  

 ungdomsboliger og boliger, der er opført med støtte efter lov om boliger for  

 ældre og personer med handicap, i alt overstiger 2 pct.
 6. § 55, stk. 2, 1. pkt. affattes således:
 »Kommunalbestyrelsen skal hvert år foretage en opgørelse af antallet  

 af ledige almennyttige boliger, ungdomsboliger og ældreboliger, der påfører  

 de pågældende bebyggelser et lejetab.«.
 Stk. 2. Kommunalbestyrelsen skal hvert år foretage en opgørelse af  

 antallet af ledige lejligheder, hvortil der er givet meddelelse om  

 færdigmelding, i almennyttigt byggeri, ungdomsboligbyggeri og byggeri, der er  

 opført med støtte efter lov om boliger for ældre og personer med handicap.  

 Kommunalbestyrelsen skal på baggrund heraf foretage en vurdering af årsagen  

 til ledigheden i det almennyttige byggeri og træffe foranstaltninger til at  

 nedbringe denne.
 7. I § 63, stk. 2, 1. pkt., ændres »1994« til:  

 »1995«.
Stk. 2. Støtte kan gives til opførelse af indtil 3.000  

 andelsboliger i finansåret 1994. Fordelingen af støtten til boligerne til  

 kommunerne foretages af boligministeren.
Udnyttes bevillingskvoten i et  

 finansår ikke fuldt ud på grund af bortfald af tidligere meddelte tilsagn,  

 overføres et hertil svarende antal boliger til et følgende finansår bortset  

 fra tilsagn meddelt i 1989.
 8. § 67, stk. 3, affattes således:
 »Stk. 3. Meddeler kommunalbestyrelsen tilsagn til nye  

 ungdomsboliger, skal kommunalbestyrelsen på boligministerens eventuelle  

 forlangende kunne godtgøre, at det samlede antal ledige almennyttige  

 lejligheder, ungdomsboliger og boliger opført med støtte efter lov om boliger  

 for ældre og personer med handicap i kommunen, der på tilsagnstidspunktet som  

 følge af udlejningsvanskeligheder påfører de pågældende bebyggelser lejetab,  

 ikke overstiger 2 pct.«.
 Stk. 3. Kommunalbestyrelsen kan ikke give tilsagn til nye  

 ungdomsboliger, hvis den i stk. 9 nævnte opgørelse for det foregående år  

 viser, at antallet af ledige almennyttige lejligheder, ungdomsboliger og  

 boliger, der er opført med støtte efter lov om boliger for ældre og personer  

 med handicap, ialt overstiger 2 pct.
 9. § 67, stk. 9, 1. pkt., affattes således:
 »Kommunalbestyrelsen skal hvert år foretage en opgørelse af ledige  

 almennyttige boliger, ungdomsboliger og ældreboliger, der påfører de  

 pågældende bebyggelser et lejetab.«.
 Stk. 9. Kommunalbestyrelsen skal hvert år foretage en opgørelse af  

 antallet af ledige lejligheder, hvortil der er givet meddelelse om  

 færdigmelding, i almennyttigt byggeri, ungdomsboligbyggeri og byggeri, der er  

 opført med støtte efter lov om boliger for ældre og personer med handicap.  

 Kommunalbestyrelsen skal på baggrund heraf foretage en vurdering af årsagen  

 til ledigheden i ungdomsboligerne og træffe foranstaltninger til at nedbringe  

 denne.
 10. Efter § 83 a indsættes:
»§ 83 b.
Selvejende lette kollektiv boliginstitutioner,  

 hvortil der er givet tilsagn om støtte i medfør af bestemmelserne i §§ 81-83  

 a inden udgangen af 1987, kan med samtykke af kommunalbestyrelsen i den  

 kommune, hvor boligerne er beliggende, sammenlægges til een institution.  

 Kommunalbestyrelsen godkender samtidig, at meddelt offentlig støtte overføres  

 til denne institution.
Kommunalbestyrelsen kan endvidere meddele samtykke  

 til, at en selvejende lette kollektiv boliginstitution overgår til at være en  

 afdeling af et almennyttigt boligselskab, og at det meddelte tilsagn om  

 offentlig støtte overføres til afdelingen.
 Stk. 2. Boligministeren kan fastsætte nærmere regler om de i stk.  

 1 nævnte forhold.«.
 11. § 89 affattes således:
 »§ 89. Den kasse- og regnskabsmæssige forvaltning af  

 offentlig støtte og statslige garantier samt den efterfølgende administration  

 heraf udføres af Kongeriget Danmarks Hypotekbank og Finansforvaltning.
Stk. 2. I det omfang kommunalbestyrelsen yder en del af den  

 offentlige støtte, kan Kongeriget Danmarks Hypotekbank og Finansforvaltning  

 foretage en samlet udbetaling af støtten til det långivende  

 realkreditinstitut.
Kommunalbestyrelsen indbetaler på opkrævning andelen af  

 den offentlige støtte til Kongeriget Danmarks Hypotekbank og  

 Finansforvaltning.
 Stk. 3. Boligministeren kan til Kongeriget Danmarks Hypotekbank og  

 Finansforvaltning helt eller delvis henlægge de beføjelser, som er tillagt  

 ministeren i henhold til denne lov.
 Stk. 4. Nærmere regler om de i stk. 1 og 2 nævnte forhold  

 fastsættes af finansministeren efter indstilling af bankens bestyrelse og  

 efter forhandling med boligministeren.
 Stk. 5. Boligministeren kan fastsætte regler om adgangen til at  

 påklage afgørelser, der er truffet i henhold til stk. 2, herunder at  

 afgørelserne ikke skal kunne indbringes for ministeren.«.
§ 89. Den kasse- og regnskabsmæssige forvaltning af statsstøtten  

 udføres af Kongeriget Danmarks Hypotekbank og Finansforvaltning.
Nærmere  

 regler herom fastsættes af finansministeren efter indstilling af bankens  

 bestyrelse og efter forhandling med boligministeren.
Boligministeren kan i  

 øvrigt til Kongeriget Danmarks Hypotekbank og Finansforvaltning helt eller  

 delvis henlægge de beføjelser, som er tillagt ministeren i henhold til denne  

 lov.
§ 2 I lov om boliger for ældre og personer med handicap, jf. lovbekendtgørelse  

 nr. 908 af 3. november 1994, foretages følgende ændringer:
 1. § 6, stk. 4, affattes således:
 » Stk. 4. Meddeler kommunalbestyrelsen tilsagn efter stk. 1-3,  

 skal kommunalbestyrelsen på boligministerens eventuelle forlangende kunne  

 godtgøre, at det samlede antal ledige almennyttige lejligheder,  

 ungdomsboliger og boliger for ældre og personer med handicap i kommunen, der  

 på tilsagnstidspunktet som følge af udlejningsvanskeligheder påfører de  

 pågældende bebyggelser lejetab, ikke overstiger 2 pct.«.
 Stk. 4. Kommunalbestyrelsen kan ikke yde støtte efter stk. 1-3,  

 hvis den i § 21 a, stk. 2 nævnte opgørelse for det foregående år viser, at  

 antallet af ledige ældreboliger samt almennyttige lejligheder og  

 undomsboliger, der er opført med støtte efter lov om boligbyggeri, i alt  

 overstiger 2 pct.
 2. I § 14, stk. 2, ændres »§ 3, stk. 6,» til:  

 »§ 3 c«.
 Stk. 2. Pantebreve, der udstedes med hjemmel i § 3, stk. 6, i lov  

 om boligbyggeri kan dog uden kommunalbestyrelsens tilladelse udstedes med  

 pantesikkerhed forud for lån, hvortil der i medfør af denne lov er ydet  

 kommunegaranti.
 3. § 21 a, stk. 2, 1. pkt., affattes således:
 »Kommunalbestyrelsen skal hvert år foretage en opgørelse af ledige  

 almennyttige boliger, ungdomsboliger og ældreboliger, der påfører de  

 pågældende bebyggelser et lejetab.«.
 Stk. 2. Kommunalbestyrelsen skal hvert år foretage en opgørelse af  

 antallet af ledige lejligheder, hvortil der er givet meddelelse om  

 færdigmelding, i ældreboligbyggeri samt i almennyttigt byggeri og  

 ungdomsboligbyggeri, der er opført med støtte efter lov om boligbyggeri.  

 Kommunalbestyrelsen skal på baggrund heraf foretage en vurdering af årsagen  

 til ledigheden i ældreboligerne og træffe foranstaltninger til at nedbringe  

 denne.
 4. § 32 affattes således:
 »§ 32. Den kasse- og regnskabsmæssige forvaltning af  

 offentlig støtte og den efterfølgende administration heraf udføres af  

 Kongeriget Danmarks Hypotekbank og Finansforvaltning.
Stk. 2. I det omfang kommunalbestyrelsen yder en del af den  

 offentlige støtte, kan Kongeriget Danmarks Hypotekbank og Finansforvaltning  

 foretage en samlet udbetaling af støtten til det långivende  

 realkreditinstitut.
Kommunalbestyrelsen indbetaler på opkrævning andelen af  

 den offentlige støtte til Kongeriget Danmarks Hypotekbank og  

 Finansforvaltning.
 Stk. 3. Boligministeren kan til Kongeriget Danmarks Hypotekbank og  

 Finansforvaltning helt eller delvis henlægge de beføjelser, som er tillagt  

 ministeren i henhold til denne lov.
 Stk. 4. Nærmere regler om de i stk. 1 og 2 nævnte forhold  

 fastsættes af finansministeren efter indstilling af bankens bestyrelse og  

 efter forhandling med boligministeren.
 Stk. 5. Boligministeren kan fastsætte regler om adgangen til at  

 påklage afgørelser, der er truffet i henhold til stk. 2, herunder at  

 afgørelserne ikke skal kunne indbringes for ministeren.«.
» § 32. Den kasse- og regnskabsmæssige forvaltning af støtten  

 udføres af Kongeriget Danmarks Hypotekbank og Finansforvaltning.
Nærmere  

 regler herom fastsættes af finansministeren efter indstilling af bankens  

 bestyrelse og efter forhandling med boligministeren.
§ 3 Boligministeren fastsætter tidspunktet for lovens ikrafttræden.
Dog træder  

 § 1, nr. 2 og nr. 4 -11 samt § 2 i kraft den 1. januar 1995.
 Stk. 2. Bestemmelsen i § 1, nr. 4, finder anvendelse på gældende  

 kontraktsforhold, uanset indholdet af disse.
 Stk. 3. § 1, nr. 3 har virkning for samtlige almennyttige  

 boligselskabers aktiviteter, uanset hvornår aktiviteterne er påbegyndt.  

 Aktiviteter, der ikke er tilladt i regler, fastsat i medfør af § 5, stk. 6, i  

 lov om boligbyggeri, skal afvikles.
Stk. 4. Uanset stk. 3 kan et boligselskab, som inden den 17.  

 november 1994 har erhvervet aktier, anparter, garantibeviser, andele eller  

 lignende i danske selskaber eller virksomheder, eller har stiftet private  

 selskaber eller virksomheder, der udelukkende er beskæftiget i Danmark,  

 opretholde investeringen eller selskabet eller virksomheden i op til 5 år fra  

 lovens ikrafttræden.
Hvis boligselskabet ikke inden udløbet af denne dato  

 afhænder investeringen eller afhænder eller opløser det private selskab eller  

 virksomheden, finder bestemmelserne i § 18, stk. 2, 5 og 6, i lov om  

 boligbyggeri tilsvarende anvendelse.
Bestemmelsen i 1. pkt. gælder ikke for  

 tilladte aktiviteter, jf. stk. 3.
 Stk. 5. Påviser boligselskabet, at den i stk. 4, nævnte afhændelse  

 eller opløsning ikke kan finde sted, uden at selskabet påføres et økonomisk  

 tab, kan kommunalbestyrelsen meddele dispensation herfra.
Bilag 2 Folketingsforhandlinger vedrørende lov om boligbyggeri Folketingsåret 1982-83:
 Sp. 9505, 10062, 12299.
 A 3973, B 2689.
 Loven ikke vedtaget.
 Sp. 12368, 12531.
 A 4519, B 2817.
 Folketingsåret 1983-84 (1. samling):
 Sp. 73, 428, 1155, 1351.
 A 89, B 31, C 53.
 Loven stadfæstet 16. november 1983.
 (Lovtidende nr. 532).
 Folketingsåret 1983-84 (2. samling):
 Sp. 3095, 3555, 6484.
 A 3513, B 567, C 559.
 Loven stadfæstet 6. juni 1984.
 (Lovtidende nr. 283).
 Folketingsåret 1984-85:
 Sp. 6290, 6876.
 A 3603.
 Loven ikke vedtaget.
 Sp. 8902, 9247, 10800, 11070.
 A 4775, B 1805, C 625.
 Loven stadfæstet 6. juni 1985.
 (Lovtidende nr. 248).
 Folketingsåret 1985-86:
 Sp. 4325, 770, 4098, 4647.
 A 837, B 323, C 141.
 Loven stadfæstet 19. december 1985.
(Lovtidende nr. 577) Sp. 5959, 6618.
 A 3647.
 Loven ikke vedtaget.
 Sp. 10757, 10949, 12153, 12504.
 A 5951, 2193, C 1093.
 Loven stadfæstet 4. juni 1986.
 (Lovtidende nr. 303).
 Folketingsåret 1986-87:
 Sp. 2522, 2949, 4417, 4812.
 A 1971, B 369, C 201.
 Loven stadfæstet 19. december 1986.
 (Lovtidende nr. 930).
 Sp. 3441, 4128, 11850, 12128.
 A 2345, B 1795, B 2343, C 733.
 Lovforslaget stadfæstet 10. juni 1987.
 (Lovtidende nr. 379).
 Sp. 6863, 7870, 10965, 11097.
 A 4103, B 1037, C 493.
 Loven stadfæstet 13. maj 1987.
 (Lovtidende nr. 265).
 Folketingsåret 1987-88:
 Sp. 2210, 3211, 3914, 4236.
 A 2019, B 197, C 163.
 Loven stadfæstet 23. december 1987.
 (Lovtidende nr. 843).
 Sp. 4501, 5257, 7622, 7976.
 A 2933, B 453, C 337.
 Loven stadfæstet 23. marts 1988.
 (Lovtidende nr. 161).
 Folketingsåret 1988-89:
 Sp. 1893, 2189, 3580, 4327.
 A 2647, B 397, B 561, C 503.
 Loven stadfæstet 21. december 1988.
 (Lovtidende nr. 830).
 Sp. 1912, 2667, 7494, 7834.
 A 2685, B 791, C 639.
 Loven stadfæstet 29. marts 1989.
 (Lovtidende nr. 192).
 Folketingsåret 1989-90:
 Sp. 2851, 3198, 3458, 4051.
 A 2325, B 197, B 451, C 233.
 Loven stadfæstet 20. december 1989.
 (Lovtidende nr. 843).
 Sp. 4626, 4855, 8326, 8369.
 A 3637, B 679, C 437.
 Loven stadfæstet 25. april 1990.
 (Lovtidende nr. 248).
 Folketingsåret 1990-91:
 Sp. 829.
 A 1499.
 Folketingsåret 1990-91 (2. samling):
 Sp. 904, 1646, 4083, 4235.
 A 2017, B 295, C 255.
 Loven stadfæstet 13. april 1991.
 (Lovtidende nr. 229).
 Sp. 5080, 5362, 6818, 7179.
 A 5771, B 1439, C 819.
 Loven stadfæstet 6. juni 1991.
 (Lovtidende nr. 380).
 Folketingsåret 1991-92:
 Sp. 462, 1045, 4131, 4566.
 A 945, B 133, 371, C 177.
 Loven stadfæstet 27. december 1991.
 (Lovtidende nr. 930).
 Sp. 9307, 9623, 10046, 10304.
 A 6633, B 1495, 2227, C 1273.
 Loven stadfæstet 20. maj 1992.
 (Lovtidende nr. 380).
 Folketingsåret 1992-93:
 Sp. 3184, 3443, 3815, 4152.
 A 5777, B 373, C 367.
 Loven stadfæstet 23. december 1992.
 (Lovtidende nr. 1047).
 Sp. 3577, 4380, 6964, 7584.
 A 5879, B 925, C 903.
 Loven stadfæstet 14. april 1993.
 (Lovtidende nr. 181).
 Sp. 7017, 7561, 9027, 9363.
 A 8033, B 1377, C 1199.
 Loven stadfæstet 9. juni 1993.
 (Lovtidende nr. 347).
 Sp. 9179, 9726, 11192, 11227.
 A 10069, B 2091.
 Loven stadfæstet 30. juni 1993.
 (Lovtidende nr. 439).
 Sp. 9180, 9740, 11193, 11227.
 A 10085, B 2093.
 Loven stadfæstet 30. juni 1993.
 (Lovtidende nr. 440).
 Sp. 9182, 9759, 11198, 11228.
 A 10137, B 2103.
 Loven stadfæstet 30. juni 1993.
 (Lovtidende nr. 441).
 Folketingsåret 1993-94:
 Sp. 1263, 2050, 3475, 3744.
 A 985.
 Loven stadfæstet 22. december 1993.
 (Lovtidende nr. 1071).
 Sp. 1263, 2057, 3764, 4149.
 A 1009.
 Loven stadfæstet 22. december 1993.
 (Lovtidende nr. 1072).
 Sp. 5238, 6215, 8322, 8755.
 A 6063, B 697, 811, C 673.
 Loven stadfæstet 27. april 1994.
 (Lovtidende nr. 280).
 Sp. 6688, 7455, 8956, 9425.
 A 7141, B 817, C 741.
 Loven stadfæstet 27. april 1994.
 (Lovtidende nr. 282).
Efter 2. behandling den 24. januar 1995 § 1 I lov om boligbyggeri, jf. lovbekendtgørelse nr. 484 af 7. juni 1994,  

 foretages følgende ændringer:
 1. I § 2, stk. 3, indsættes efter 1. pkt.:
»Et almennyttigt boligselskab kan endvidere organiseres som et  

 andelsselskab, der som sit eneste formål har at administrere byggeri, der er  

 omfattet af denne lov eller af lov om boliger for ældre og personer med  

 handicap.« 2. § 3 c affattes således:
»§ 3 c.
Udstedelse af pantebreve, herunder ved omprioritering  

 i henhold til lov om visse almennyttige boligafdelingers omprioritering m.v.  

 og ved konvertering, i en ejendom, der tilhører et almennyttigt boligselskab,  

 kan kun ske med kommunalbestyrelsens godkendelse.
Undtaget herfra er dog  

 pantebreve til Boligselskabernes Landsbyggefond samt pantebreve, der udstedes  

 i forbindelse med:
 1) Ejendomserhvervelse.
 2) Optagelse af byggelån.
 3) Endelig prioritering af nyopførte ejendomme.
 4) Konvertering af realkreditlån, hvortil der ydes rentesikring i medfør  

 af lov om boligbyggeri, hvor udstedelse af pantebreve kun kan ske med  

 boligministerens godkendelse.
 Stk. 2. Ved anmeldelse til tinglysning af et pantebrev i en  

 ejendom, der tilhører et almennyttigt boligselskab, skal dokumentet indeholde  

 oplysning om, at der foreligger godkendelse efter stk. 1, eller erklæring om,  

 at godkendelse er ufornøden, jf. stk. 1, nr. 1-3. Hvis godkendelse eller  

 erklæring ikke foreligger, sætter dommeren i overensstemmelse med reglerne i  

 tinglysningsloven en frist til fremskaffelse af godkendelse eller erklæring.
Stk. 3. Almennyttige boligselskaber kan kun optage lån til  

 finansiering af grundkøb med henblik på bebyggelse, såfremt der foreligger  

 tilsagn om garanti fra en kommune eller anden lige så sikker garanti, f.eks.  

 fra pengeinstitut eller forsikringsselskab, således at erhvervelsen ikke kan  

 påføre selskabet eller dets boligtagere tab.
Erhvervelse af ejendomme, der  

 ikke udelukkende finansieres ved optagelse af lån, kan kun ske med  

 kommunalbestyrelsens godkendelse.
Hvis kommunalbestyrelsen ikke kan godkende  

 erhvervelsen, skal der gives selskabet meddelelse senest 6 uger fra  

 modtagelsen af selskabets ansøgning.
Stk. 4. Boligministeren kan fastsætte nærmere regler om de i stk.  

 1-3 nævnte forhold.« 3. § 5, stk. 1 og 2, affattes således:
 »Et almennyttigt boligselskabs hovedformål er at opføre, udleje,  

 administrere, vedligeholde og modernisere almennyttige boliger med tilhørende  

 fællesfaciliteter og andre boliger med tilhørende fællesfaciliteter, hvortil  

 der ydes eller er ydet offentlig støtte efter denne eller tidligere love om  

 boligbyggeri eller efter lov om boliger for ældre og personer med handicap.  

 Selskabet kan herudover udføre aktiviteter, som har en naturlig tilknytning  

 til boligerne og administrationen af disse, eller som er baseret på den  

 viden, selskabet har oparbejdet gennem sin virksomhed.
Stk. 2. Selskabets nybyggeri skal tilrettelægges efter rationelle,  

 produktivitetsfremmende byggemetoder og søges gennemført for den lavest  

 mulige pris under hensyntagen til kvaliteten.
Boligerne skal være uden  

 luksuspræg, men udstyret og indrettet således, at de opfylder de  

 boligsøgendes rimelige krav til boliger af den pågældende art.« 4. I § 10, stk. 2, indsættes efter »fornyelse  

 af«: »ruder,».
 5. § 48, stk. 2, affattes således:
»Stk. 2. Meddeler kommunalbestyrelsen tilsagn til nyt  

 almennyttigt boligbyggeri, skal kommunalbestyrelsen på boligministerens  

 eventuelle forlangende kunne godtgøre, at det samlede antal ledige  

 almennyttige lejligheder, ungdomsboliger og boliger opført med støtte efter  

 lov om boliger for ældre og personer med handicap i kommunen, der på  

 tilsagnstidspunktet som følge af udlejningsvanskeligheder påfører de  

 pågældende bebyggelser lejetab, ikke overstiger 2 pct.« 6. § 54, stk. 1, affattes således:
»Der kan for den 4-årige periode 1995-1998 gives tilsagn om offentlig  

 støtte til indtil 1.600 almennyttige boliger, ungdomsboliger eller boliger  

 efter lov om boliger for ældre og personer med handicap med henblik på at  

 fremme mulighederne for at iværksætte forsøg med nye eller ændrede  

 byggemetoder, nye tekniske installationer, bygningsudformninger og drifts- og  

 vedligeholdelsesmetoder, herunder forsøg med økologiske løsninger og  

 nybyggeri i byfornyelsesområder.« 7. § 54 a, 2. pkt., affattes således:
»Staten kan dog for den 4-årige periode 1995-1998 inden for en ramme  

 på 16 mio. kr. yde et tilskud til nedsættelse af anskaffelsessummen til  

 kompensation for bygningsejerens eller kommunens udgifter til byggeriet,  

 herunder udviklingsomkostninger.« 8. § 55, stk. 2, 1. pkt., affattes således:
»Kommunalbestyrelsen skal hvert år foretage en opgørelse af antallet  

 af ledige almennyttige boliger, ungdomsboliger og ældreboliger, der påfører  

 de pågældende bebyggelser et lejetab.« 9. I § 63, stk. 2, 1. pkt., ændres »1994« til:  

 »1995«.
 10. § 67, stk. 3, affattes således:
»Stk. 3. Meddeler kommunalbestyrelsen tilsagn til nye  

 ungdomsboliger, skal kommunalbestyrelsen på boligministerens eventuelle  

 forlangende kunne godtgøre, at det samlede antal ledige almennyttige  

 lejligheder, ungdomsboliger og boliger opført med støtte efter lov om boliger  

 for ældre og personer med handicap i kommunen, der på tilsagnstidspunktet som  

 følge af udlejningsvanskeligheder påfører de pågældende bebyggelser lejetab,  

 ikke overstiger 2 pct.« 11. § 67, stk. 9, 1. pkt., affattes således:
»Kommunalbestyrelsen skal hvert år foretage en opgørelse af ledige  

 almennyttige boliger, ungdomsboliger og ældreboliger, der påfører de  

 pågældende bebyggelser et lejetab.« 12. Efter § 83 a indsættes:
»§ 83 b.
Selvejende lette kollektivboliginstitutioner,  

 hvortil der er givet tilsagn om støtte i medfør af bestemmelserne i §§ 81-83  

 a inden udgangen af 1987, kan med samtykke af kommunalbestyrelsen i den  

 kommune, hvor boligerne er beliggende, sammenlægges til en institution.  

 Kommunalbestyrelsen godkender samtidig, at meddelt offentlig støtte overføres  

 til denne institution.
Kommunalbestyrelsen kan endvidere meddele samtykke  

 til, at en sådan boliginstitution overgår til at være en afdeling af et  

 almennyttigt boligselskab, og at det meddelte tilsagn om offentlig støtte  

 overføres til afdelingen.
Stk. 2. Boligministeren kan fastsætte nærmere regler om de i stk.  

 1 nævnte forhold.« 13. § 89 affattes således:
 »§ 89. Den kasse- og regnskabsmæssige forvaltning af  

 offentlig støtte og statslige garantier samt den efterfølgende administration  

 heraf udføres af Kongeriget Danmarks Hypotekbank og Finansforvaltning.
Stk. 2. I det omfang kommunalbestyrelsen yder en del af den  

 offentlige støtte, kan Kongeriget Danmarks Hypotekbank og Finansforvaltning  

 foretage en samlet udbetaling af støtten til det långivende  

 realkreditinstitut.
Kommunalbestyrelsen indbetaler på opkrævning andelen af  

 den offentlige støtte til Kongeriget Danmarks Hypotekbank og  

 Finansforvaltning.
 Stk. 3. Boligministeren kan til Kongeriget Danmarks Hypotekbank og  

 Finansforvaltning helt eller delvis henlægge de beføjelser, som er tillagt  

 ministeren i henhold til denne lov.
Stk. 4. Boligministeren kan fastsætte regler om adgangen til at  

 påklage afgørelser, der er truffet i henhold til stk. 3, herunder at  

 afgørelserne ikke skal kunne indbringes for ministeren.« § 2 I lov om boliger for ældre og personer med handicap, jf. lovbekendtgørelse  

 nr. 908 af 3. november 1994, foretages følgende ændringer:
 1. § 6, stk. 4, affattes således:
»Stk. 4. Meddeler kommunalbestyrelsen tilsagn efter stk. 1-3,  

 skal kommunalbestyrelsen på boligministerens eventuelle forlangende kunne  

 godtgøre, at det samlede antal ledige almennyttige lejligheder,  

 ungdomsboliger og boliger for ældre og personer med handicap i kommunen, der  

 på tilsagnstidspunktet som følge af udlejningsvanskeligheder påfører de  

 pågældende bebyggelser lejetab, ikke overstiger 2 pct.« 2. I § 14, stk. 2, ændres »§ 3, stk. 6,» til:  

 »§ 3 c«.
 3. § 21 a, stk. 2, 1. pkt., affattes således:
»Kommunalbestyrelsen skal hvert år foretage en opgørelse af ledige  

 almennyttige boliger, ungdomsboliger og ældreboliger, der påfører de  

 pågældende bebyggelser et lejetab.« 4. § 32 affattes således:
 » § 32. Den kasse- og regnskabsmæssige forvaltning af  

 offentlig støtte og den efterfølgende administration heraf udføres af  

 Kongeriget Danmarks Hypotekbank og Finansforvaltning.
Stk. 2. I det omfang kommunalbestyrelsen yder en del af den  

 offentlige støtte, kan Kongeriget Danmarks Hypotekbank og Finansforvaltning  

 foretage en samlet udbetaling af støtten til det långivende  

 realkreditinstitut.
Kommunalbestyrelsen indbetaler på opkrævning andelen af  

 den offentlige støtte til Kongeriget Danmarks Hypotekbank og  

 Finansforvaltning.
 Stk. 3. Boligministeren kan til Kongeriget Danmarks Hypotekbank og  

 Finansforvaltning helt eller delvis henlægge de beføjelser, som er tillagt  

 ministeren i henhold til denne lov.
Stk. 4. Boligministeren kan fastsætte regler om adgangen til at  

 påklage afgørelser, der er truffet i henhold til stk. 3, herunder at  

 afgørelserne ikke skal kunne indbringes for ministeren.« § 3 »Stk. 1. Boligministeren fastsætter tidspunktet for lovens  

 ikrafttræden.
Dog træder § 1, nr. 2 og 4 -13, og § 2 i kraft dagen efter  

 bekendtgørelsen i Lovtidende.
 Stk. 2. Bestemmelsen i § 1, nr. 4, finder anvendelse på gældende  

 kontraktsforhold uanset indholdet af disse.
 Stk. 3. § 1, nr. 3, har virkning for samtlige almennyttige  

 boligselskabers aktiviteter, uanset hvornår aktiviteterne er påbegyndt.  

 Aktiviteter, der ikke er tilladt i regler fastsat i medfør af § 5, stk. 6, i  

 lov om boligbyggeri, skal afvikles.
Stk. 4. Uanset stk. 3 kan et boligselskab, som inden den 17.  

 november 1994 har erhvervet aktier, anparter, garantibeviser, andele eller  

 lignende i danske selskaber eller virksomheder eller har stiftet private  

 selskaber eller virksomheder, der udelukkende er beskæftiget i Danmark,  

 opretholde investeringen eller selskabet eller virksomheden i op til 5 år fra  

 lovens ikrafttræden.
Hvis boligselskabet ikke inden udløbet af denne dato  

 afhænder investeringen eller afhænder eller opløser det private selskab eller  

 virksomheden, finder bestemmelserne i § 18, stk. 2, 5 og 6, i lov om  

 boligbyggeri tilsvarende anvendelse.
Bestemmelsen i 1. pkt. gælder ikke for  

 tilladte aktiviteter, jf. stk. 3.
 Stk. 5. Påviser boligselskabet, at den i stk. 4 nævnte afhændelse  

 eller opløsning ikke kan finde sted, uden at selskabet påføres et økonomisk  

 tab, kan kommunalbestyrelsen meddele dispensation herfra.
