Betænkning afgivet af Sundhedsudvalget  

 den 3. maj 2000 Betænkning over Forslag til lov om  

 ændring af lov om offentlig sygesikring (Ændring af medicintilskudsregler - europæiske  

 gennemsnitspriser) Udvalget har behandlet lovforslaget i nogle møder  

 og har herunder stillet spørgsmål til sundhedsministeren, som  

 denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra De Samvirkende Invalideorganisationer og  

 Lægemiddel Industri Foreningen.
 Herefter indstiller et flertal (udvalget med  

 undtagelse af Enhedslistens og Kristeligt Folkepartis  medlemmer) forslaget  

 til vedtagelse uændret.
Et mindretal inden for flertallet  

 (Dansk Folkepartis medlem af udvalget) finder, at det er betænkeligt at  

 undtage lande på grund af et geografisk princip.
Mindretallet mener, at  

 beregninger af priserne skal ske ud fra et europæisk gennemsnit.
 Endvidere finder mindretallet det uheldigt, at kronikere,  

 hvis lovforslaget vedtages, kan komme til at betale mere end 3.600 kroner  

 årligt, såfremt priserne i Danmark overstiger et europæisk  

 gennemsnit.
 Mindretallet havde gerne set en samlet lovgivning omkring  

 medicinreglerne.
Et mindretal (Enhedslistens medlem af udvalget)  

 indstiller lovforslaget til forkastelse ved 3. behandling.
Baggrunden  

 herfor er, at lovforslaget i nogle tilfælde vil medføre  

 øget brugerbetaling.
 Et andet mindretal (Kristeligt Folkepartis medlem  

 af udvalget) vil ved 3. behandling af lovforslaget stemme hverken for eller  

 imod lovforslaget.
Lone Møller (S) nfmd.  

  Hanne Andersen (S)  Dorte Bennedsen (S)  

  Anne-Marie Meldgaard (S)  Sandy Brinck (S)  

  Anni Svanholt (SF)  

 Yvonne Herløv Andersen (CD) fmd.  

  Inger Marie Bruun-Vierø (RV)  

  Frank Aaen (EL)  Jørgen Winther (V)  

  Ester Larsen (V)  Preben Rudiengaard (V)  

 Gyda Kongsted (V)  Henriette Kjær (KF)  

  Knud Erik Kirkegaard (KF)  Birthe Skaarup (DF)  

  Tove Videbæk (KRF) Frihed 2000 havde ikke medlemmer i udvalget.
