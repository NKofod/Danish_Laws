Fremsat den 22. marts 2006 af Christian Mejdahl (V),  

 Svend Auken (S), Poul Nødgaard (DF),  

 Helge Adam Møller (KF) og Niels Helveg Petersen (RV) Forslag til folketingsbeslutning om  

 ændring af folketingsbeslutning om statsrevisorernes valg og  

  

 virksomhed § 1 I folketingsbeslutning om statsrevisorernes valg og  

 virksomhed af 20. juni 1975, som ændret senest ved beslutning af 17. december  

 1999, foretages følgende ændring:
 1.  


  

 § 2, stk. 2,  

  

 ophæves, og i stedet  

 indsættes som  

  

 stk. 2  

  

 og  

  

 3:
 »Stk. 2.  

  

 En statsrevisor  

 må ikke uden tilladelse fra Folketingets Udvalg for Forretningsordenen  

 beklæde  

 nogen stilling eller varetage noget lønnet hverv af varigere karakter i en  

 statslig myndighed eller virksomhed, hvor staten har betydelige økonomiske  

 interesser,  

 medmindre stillingen  

 eller hvervet alene indebærer et ubetydeligt økonomisk eller ledelsesmæssigt  

 ansvar.
Stk. 3.  

  

 Forvaltningslovens § 3, stk. 1, om inhabilitet finder med de nødvendige  

 tilpasninger anvendelse i statsrevisorernes virke.« § 2 Folketingsbeslutningen træder i kraft den 1. juli 2006.
Bemærkninger til forslaget Almindelige bemærkninger I forlængelse af kommunalreformen har der vist sig at være behov  

 for en ændring af reglerne om, hvilke stillinger og hverv en statsrevisor kan  

 beklæde.
Baggrunden herfor er, at en række stillinger, der hidtil ikke har  

 været statslige stillinger, overgår fra amterne og kommunerne til staten.  

 Samtidig  

 gives mulighed for, at statslige stillinger og hverv, der alene indebærer et  

 ubetydeligt økonomisk eller ledelsesmæssigt ansvar, kan varetages af  

 statsrevisorer uden tilladelse fra Folketingets Udvalg for  

 Forretningsordenen.
Statsrevisorerne, som ikke er omfattet af forvaltningslovens  

 regler, har i deres virke efterlevet forvaltningslovens regler om speciel  

 inhabilitet, i det omfang reglerne er relevante.
En statsrevisor medvirker  

 således ikke ved behandlingen af en revisionssag, hvor vedkommende er  

 inhabil.  

 I praksis forlader den pågældende statsrevisor statsrevisormødet, mens sagen  

 behandles, og det anføres i de relevante dokumenter, hvis en statsrevisor  

 ikke  

 har deltaget i behandlingen på grund af inhabilitet.
På den baggrund foreslås  

 endvidere, at de relevante regler i forvaltningsloven om speciel inhabilitet  

 finder anvendelse med de nødvendige tilpasninger for statsrevisorerne.
Bemærkninger til forslagets enkelte bestemmelser Til § 1 Efter de gældende regler kræver det tilladelse fra Folketingets  

 Udvalg for Forretningsordenen, såfremt en statsrevisor beklæder en lønnet  

 stilling eller varetager noget lønnet hverv af varigere karakter, hvis retten  

 til antagelse og afskedigelse fra stillingen eller hvervet er henlagt til en  

 statslig administrativ myndighed eller en koncessioneret eller  

 statsunderstøttet  

 virksomhed.
 Med den foreslåede affattelse af § 2, stk. 2,  

 fastslås, at personer, der beklæder en  

 stilling eller varetager et lønnet hverv af varigere karakter hos en statslig  

 myndighed, ikke kan beklæde stillingen som statsrevisor uden tilladelse fra  

 Folketingets Udvalg for Forretningsordenen,  

 medmindre stillingen eller hvervet alene indebærer et ubetydeligt økonomisk  

 eller ledelsesmæssigt  

 ansvar.
Indebærer den statslige stilling eller det statslige hverv alene  

 et ubetydeligt økonomisk eller ledelsesmæssigt ansvar, er det ikke nødvendigt  

 at søge Folketingets Udvalg for Forretningsordenen om tilladelse til at  

 varetage den statslige stilling eller hvervet.
Som eksempler på stillinger,  

 der  

 typisk alene vil indebære et ubetydeligt økonomisk eller ledelsesmæssigt  

 ansvar, kan nævnes gymnasielærer, underordnet medarbejder ved  

 skatteforvaltninger og politibetjent.
Modsætningsvis vil stillinger som  

 gymnasierektor, kontorchef i skatteforvaltninger og politimester typisk  

 indebære et ikke ubetydeligt økonomisk eller ledelsesmæssigt ansvar og dermed  

 betyde, at ansøgning til Folketingets Udvalg for Forretningsordenen om  

 tilladelse til varetagelse af den statslige stilling eller hverv er  

 nødvendig.
 Ved økonomisk og ledelsesmæssigt ansvar forstås så vel formelt  

 som reelt ansvar.
 Bestemmelsen omfatter så vel statslige myndigheder som  

 ikkestatslige virksomheder, hvor staten har betydelige økonomiske interesser,  

 og der er således ikke tilsigtet en ændring ved beskrivelsen af det statslige  

 område, der er omfattet.
I det foreslåede stk. 3 foreslås, at forvaltningslovens § 3,  

 stk. 1, som indeholder regler om speciel inhabilitet bl.a. i form af  

 personlige  

 interesser, skal finde anvendelse med de nødvendige tilpasninger for  

 statsrevisorerne.
Forvaltningslovens § 3, stk. 1, tilpasses på den måde, at  

 inhabilitet foreligger, hvis en statsrevisor deltager eller har deltaget i  

 ledelsen af eller i øvrigt har nær tilknytning til en offentlig myndighed, et  

 selskab, en forening eller en anden juridisk person, der har en særlig  

 interesse  

 i sagens udfald.
Tilpasningen indebærer, dels at tilknytningen også er til  

 offentlige myndigheder, dels at inhabilitet også kan foreligge ved tidligere  

 deltagelse i eller tidligere tilknytning til en af de nævnte enheder.
Det kan  

 f.eks. være tilfældet, hvis en statsrevisor er tidligere minister.  

 Statsrevisorerne  

 har i praksis fulgt reglerne i forvaltningslovens § 3, stk. 1, med hensyn til  

 disse særlige forhold for statsrevisorerne.  

 Der er således ikke med ændringen af reglerne tilsigtet en ændring af den  

 hidtil fulgte praksis.
Til § 2 I § 2 foreslås, at den foreslåede ændring af § 2, stk. 2 og 3, træder  

 i kraft den 1. juli 2006, hvilket sikrer, at reglerne kan finde anvendelse i  

 forbindelse med valget i 2006 af nye statsrevisorer.
Skriftlig fremsættelse Christian Mejdahl  

  

 (V):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om ændring af folketingsbeslutning om statsrevisorernes  

 valg og virksomhed.
(Beslutningsforslag nr.
B 97).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
