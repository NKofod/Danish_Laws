Cirkulæreskrivelse vedrørende overførelse af tilsyn med  

 betinget dømte og prøveløsladte mellem de nordiske lande (Til samtlige  

 afdelinger) Ved cirkulærskrivelse af 10. februar 1964 fastlægges nærmere  

 regler for overførelse af tilsyn med betinget dømte og prøveløsladte mellem  

 de  

 nordiske lande.
 Da den formelle overførelsesprocedure ofte tager ret lang tid,  

 har man i mange tilfælde fortsat etableret en direkte uformel kontakt mellem  

 de  

 implicerede tilsynsmyndigheder, for at klienten kan få forsorgsmæssig bistand  

 straks efter ankomsten til et af de andre nordiske lande.
 På grundlag af nogle drøftelser med repræsentanter for den  

 svenske kriminalforsorg om tekniske vanskeligheder i de formelle  

 overførelsessituationer skal man henlede opmærksomheden på, at ifølge den  

 svenske lovgivning skal klienten have lejlighed til at udtale sig om sin  

 holdning til den formelle overførelse, inden denne kan ske.
 Når forsorgsselskabet efter anmodning fra vedkommende  

 skyddskonsulent har etableret uformel kontakt med en i Sverige dømt klient,  

 der  

 har taget ophold i Danmark, bedes afdelingen derfor snarest til  

 skyddskonsulenten fremsende en af klienten underskrevet erklæring om, at han  

 er  

 indforstået med, at tilsynet formelt overføres til Danmark, eller af hvilke  

 grunde han vil modsætte sig en formel overførelse.
 Samtidig vil det være praktisk at meddele skyddskonsulenten, til  

 hvilken politimyndighed i Danmark begæringen om den formelle overførelse af  

 tilsynet skal stiles.
 Endelig skal man anmode om, at afdelingen efter modtagelsen af  

 det formelle tilsyn fra et af de andre nordiske lande underretter  

 tilsynsmyndigheden i domslandet om, at forsorgsselskabet har etableret  

 tilsynet  

 formelt.
