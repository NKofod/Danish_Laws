(Til samtlige amtsråd,  

 kommunalbestyrelser i kommuner med faste øvelsesskoler og alle lærerseminarier) Hermed følger aftaler af 30. oktober 1989 mellem Finansministeriet og  

 Lærernes Centralorganisation om:
Klassificering af stillinger som øvelsesskolelærer samt tillæg til  

 tjenestemænd ved faste kommunale øvelsesskoler, Løn og andre ansættelsesvilkår under åremålsansættelse som  

 øvelsesskolelærer i lønrammerne 18/24/28 ved faste kommunale øvelsesskoler og Tillæg til tjenestemænd for varetagelse af lærerstuderendes praktik ved  

 supplerende øvelsesskoler.
 Under henvisning hertil anføres følgende:
I.
Klassificering og normering af øvelsesskolelærerstillinger m.v.
A.
Klassificeringsaftalen.
 1. Bestemmelserne i §§ 1-3 om øvelsesskolelærere har  

 virkning fra 1. april 1988.
a.
Den i § 1 angivne klassificering i lønrammerne 18/24/28 anvendes ved  

 opslag af nynormerede stillinger og ledigblevne stillinger.
Ved  

 omklassificeringen bortfalder det hidtidige tillæg på 2.934,03 kr. årlig  

 (grundbeløb 1. oktober 1984) til øvelsesskolelærere efter 2 år på slutløn i  

 lønramme 26 (skalatrin 38).
b.
Stillinger som øvelsesskolelærer ved følgende seminariers faste  

 øvelsesskoler omklassificeres til lønrammerne 18/24/28:
Blaagaard Statsseminarium (Enghavegård Skole) Frederiksberg Seminarium (Skolen på Nyelandsvej) Haderslev Statsseminarium (Favrdalskolen) Haslev Seminarium (Sofiendalskolen) Hjørring Seminarium (Muldbjergskolen) Holbæk Seminarium (Bjergmarkskolen) Jelling Statsseminarium (Bredagerskolen) Københavns Dag- og Aftenseminarium (Rosenlundskolen) Nr.
Nissum Seminarium (Nr.
Nissum Skole) Odense Seminarium (Provstegårdskolen) Ribe Statsseminarium (Valdemarskolen) Silkeborg Seminarium (Silkeborg Seminariums Øvelsesskole) Skive Seminarium (Dalgasskolen) Skårup Seminarium (Skårup Øvelsesskole) Vordingborg Seminarium (Iselingeskolen) Ålborg Seminarium (Seminarieskolen) Århus Fællesseminarium (Vejlby Skole) c. Øvelsesskolelærere på slutløn i lønrammerne 18/26 med særligt tillæg på  

 2.934,03 kr. ved følgende seminariers øvelsesskoler oppebærer, indtil  

 uddannelsesaktiviteten ved det pågældende seminarium ophører, yderligere det  

 i § 3 anførte tillæg på 3.667,53 kr. årlig (grundbeløb 1. oktober 1984):
Esbjerg Seminarium (Bakkeskolen) Herning Seminarium (Brændgårdskolen) Jonstrup Statsseminarium (Trongårdsskolen) Kolding Seminarium (Dyrehaveskolen) Marselisborg Seminarium (Søndervangskolen) Tønder Statsseminarium (Tønder Statsseminariums Øvelsesskole).
 2. Bestemmelsen i § 4 om lærere/overlærere i  

 lønrammerne 13/21/23/24 (praktiklærere) ved den faste øvelsesskole har  

 virkning fra 1. august 1989.
a.
Opmærksomheden henledes på, at vederlaget ydes pr. skemalagt  

 praktiktime og ikke som hidtil pr. læst praktiktime.
b.
Varetager en lærer/overlærer i lønramme 13/21/23/24 ved en skole, som  

 ikke er øvelsesskole, semesterugepraktik ydes det i aftalens § 4 anførte  

 tillæg pr. skemalagt time ligeledes, jfr. § 2 i aftalen om tillæg til  

 tjenestemænd ved supplerende øvelsesskoler.
 3. Bestemmelsen i § 5 om skole- og  

 viceskoleinspektører har virkning fra 1. august 1988.
 4. Bestemmelsen i § 6 om øvelsesskolelærere med timer  

 ved et seminarium træder i stedet for bestemmelsen under 3)a i ministeriets  

 skrivelse af 28. oktober 1971 om de af ministeriet fastsatte regler om  

 tjenestetid for og vederlag til lærere ved statsøvelsesskolerne og  

 praktiklærere ved de kommunale øvelsesskoler m.fl. og har virkning fra 1.  

 august 1989.
5. Varetages periodepraktik af en øvelsesskolelærer i  

 lønrammerne 18/24/28, ydes der ud over den i aftalen anførte aflønning et  

 vederlag pr. konferencetime på som følge af overtallige øvelsesskolelærere ved den faste øvelsesskole i  

 henhold til tjenestetidscirkulæret medregnes i konferencetimereduktionen.
 6. Såfremt der er henlagt periodepraktik til en fast  

 øvelsesskole ydes der med virkning fra 1. august 1989 udover det i aftalen  

 angivne tillæg til skoleinspektøren et tillæg på 3,06 kr. (grundbeløb pr. 1.  

 oktober 1984) pr. periodepraktiktime, jfr. § 3 i aftalen om tillæg til  

 tjenestemænd ved supplerende øvelsesskoler og bestemmelsen neden for under  

 III 2 om ydelse af vederlag pr. læst time.
 7. Aftalen vil blive indarbejdet i  

 Undervisningsministeriets cirkulære af 30. maj 1988 om klassificering af  

 tjenestemandsstillinger i folkeskolen, jfr. § 1, stk. 1, om lønrammeforløbet  

 for lærer/overlærer (ved øvelsesskoler) samt stk. 6.
B.
Normering.
1. Antallet af normerede stillinger i lønrammerne  

 18/24/28 ved et seminariums faste øvelsesskole fastsættes til 5 plus  

 yderligere en stilling for hvert påbegyndt multiplum af 25 ressourceudløsende  

 studerende på seminariet.
Der vil af ministeriet, Direktoratet for de  

 Videregående Uddannelser, blive givet meddelelse om, hvormange af disse  

 stillinger der vil kunne oprettes ved den enkelte øvelsesskole.
 2. Overtallige stillinger bortfalder ved ledighed, og  

 stillinger som øvelsesskolelærer vil herefter først kunne opslåes til  

 besættelse ved de pågældende øvelsesskoler, når det kan ske inden for den  

 fastsatte normeringsramme.
 3. Opmærksomheden henledes i forbindelse hermed på §  

 3, stk. 1, nr. 15, i ministeriets cirkulære af 20. maj 1988 om normering af  

 tjenestemandsstillinger m.fl. i folkeskolen.
 II. Åremålsansættelse.
1. Aftalen indebærer, at åremålsvilkårene (bortset fra  

 pension) for personer, der efter åremålets udløb er sikret tilbagegang til  

 varig tjenestemandsansættelse som lærer/overlærer i folkeskolen, kan  

 fastsættes direkte efter reglerne i aftalen.
I disse tilfælde kræves der  

 således ikke indgåelse af konkret aftale for den enkelte tjenestemand.
 Kun i tilfælde, hvor en sådan tilbagegangsstilling ikke er sikret den  

 åremålsansatte øvelsesskolelærer, vil der mellem Undervisningsministeriet og  

 Lærernes Centralorganisation skulle indgås særskilt aftale om  

 åremålstillæggets størrelse, jfr. § 1, stk. 2.
2. Opmærksomheden henledes på, at en kommune ved  

 åremålsansættelse af en timelærer samtidig kan ansætte den pågældende varigt  

 i en stilling som lærer/overlærer i kommunen.
Herefter vil åremålstillægget  

 kunne fastsættes direkte i medfør af § 1, stk. 3.
 3. Pensionsvilkår fastsættes i henhold til § 6 i lov  

 nr. 264 af 22. maj 1986 om åremålsansættelse af tjenestemænd og ansatte på  

 tjenestemandslignende vilkår.
 4. Inden opslag af ledige øvelsesskolelærerstillinger  

 kan finde sted, skal der af Direktoratet for de Videregående Uddannelser være  

 taget stilling til, hvorvidt stillingerne skal besættes ved varig ansættelse  

 eller på åremål.
III.
Tillæg til tjenestemænd ved supplerende øvelsesskoler.
 1. Aftalen har virkning fra 1. august 1989.
 2. Opmærksomheden henledes på at vederlaget pr.  

 konferencetime beregnes på grundlag af årslønnen på skalatrin 36.
 3. De fastsatte vederlag ydes som hidtil pr. læst  

 time.
 Samtidig ophæves:
 Cirkulæreskrivelse af 17. september 1971 om vederlag til ledere og lærere  

 i forbindelse med undervisning af lærerstuderende i praktisk skolegerning.
 P.m.v.
 e.b.
Marianne la Cour Sonne fm.
Bilag er udeladt her.
Der henvises til Finansministeriets base FCIR.
