Betænkning afgivet af  

 Uddannelsesudvalget den 27. april 2000 Betænkning over Forslag til lov om  

 ændring af forskellige love om selvejende uddannelsesinstitutioner (Selvejekrav, habilitet m.v.) Udvalget har behandlet lovforslaget i nogle møder  

 og har herunder stillet spørgsmål til undervisningsministeren,  

 som denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
AOF Danmark, Dansk Folkeoplysnings Samråd og Foreningen Registrerede Revisorer.
 Der er af undervisningsministeren og af et mindretal  

 stillet ændringsforslag, hvorom henvises til de ledsagende  

 bemærkninger.
 Herefter indstiller et flertal (udvalget med  

 undtagelse af Socialistisk Folkepartis og Enhedslistens medlemmer)  

 lovforslaget til vedtagelse med de af undervisningsministeren stillede  

 ændringsforslag.
 Et mindretal (Socialistisk  

 Folkepartis og Enhedslistens medlemmer af udvalget) indstiller lovforslaget  

 til vedtagelse med de af undervisningsministeren og det af  

 mindretallet stillede eller tiltrådte ændringsforslag.
En del af mindretallet (Socialistisk Folkepartis medlem af  

 udvalget) bemærker, at lovforslaget indeholder præciseringer og  

 stramninger af kravene til selvejende uddannelsesinstitutioner, der modtager  

 store statslige tilskud.
Formålet med lovforslaget er at sikre, at  

 institutionerne alene varetager egne interesser, og at de store offentlige  

 tilskud udelukkende går til de formål, som de er givet til.
For SF har det været vigtigt, at der  

 gennemføres præciseringer vedrørende habilitet,  

 uafhængighed m.v., samtidig med at uklarheder og skøn fjernes  

 fra lovgivningen.
Derfor har SF selv stillet et ændringsforslag, der  

 fjerner ministerens skønsbeføjelse i forbindelse med  

 vurderingen af, om en skole lever op til lovens krav om uafhængighed,  

 fordi der i lovforslaget nærmest er tale om omvendt bevisbyrde.
 SF støtter også ministerens  

 ændringsforslag, fordi de bløder lidt op i forhold til  

 lovforslaget, hvilket kan være rimeligt undtagelsesvis for ikke at  

 ødelægge noget velfungerende i mere tyndt befolkede egne.
Ændringsforslag Af	undervisningsministeren, tiltrådt af  

udvalget:
Til § 1 1) I det under nr. 2 foreslåede § 8, stk. 3,  

 nr. 5, udgår », bortset fra medlemmer af  

 kommunalbestyrelser og amtsråd samt kommunalt udpegede medlemmer« .
 2) I den under nr. 5 foreslåede § 20 a  

 ændres »bestyrelsens formand og  

 næstformand« til: »bestyrelsen «.
Til § 2 3) I det under nr. 3 foreslåede § 5, stk. 3,  

 nr. 5, udgår », bortset fra medlemmer af  

 kommunalbestyrelser og amtsråd samt kommunalt udpegede medlemmer«.
 4) I den under nr. 7 foreslåede § 15 a  

 ændres »bestyrelsens formand og  

 næstformand« til: »bestyrelsen «.
Til § 3 5) I den under nr. 2 foreslåede affattelse af §  

 10 a, stk. 1, nr. 5, udgår », bortset  

 fra medlemmer af kommunalbestyrelser og amtsråd samt kommunalt udpegede  

 medlemmer «.
Til § 4 6) I det under nr. 2 foreslåede § 24, stk. 2,  

 nr. 5, udgår », bortset fra medlemmer af  

 kommunalbestyrelser og amtsråd samt kommunalt udpegede medlemmer«.
 7) I den under nr. 2 foreslåede ændring af §  

 24 indsættes efter stk. 3 som nyt stykke:
»Stk. 01 Til § 5 8) I det under nr. 3 foreslåede § 8, stk. 3,  

 nr. 5, 1. pkt., ændres »ledelsen for en  

 kreds i henhold til § 3 a, stk. 1, i lov om støtte til folkeoplysning,  

 hvis der er økonomiske forbindelser mellem skolen og kredsen« til: »bestyrelsen for en  

 folkeoplysende forening i henhold til § 4, stk. 1, i lov om støtte til  

 folkeoplysende voksenundervisning, frivilligt folkeoplysende foreningsarbejde  

 og Folkeuniversitetet (folkeoplysningsloven), hvis der er økonomiske  

 forbindelser mellem skolen og foreningen«.
 9) I det under nr. 3 foreslåede § 8, stk. 3,  

 nr. 5, udgår 2. pkt.
 10) I den under nr. 4 foreslåede affattelse af  

§ 9 udgår 4. pkt., og i stedet indsættes efter stk.  

 1 som nyt stykke:
» Af	et mindretal (SF), tiltrådt af et mindretal  

 (EL):
 11) I den under nr. 9 foreslåede affattelse af  

§ 14, stk. 4, ændres »der efter  

 ministerens skøn ikke er tilstrækkelig sikkerhed for, at  

 skolen« til: »skolen ikke«.
 Af	undervisningsministeren, tiltrådt af  

udvalget:
Til § 6 12) I det under nr. 3 foreslåede § 6, stk. 3,  

 nr. 5, udgår 2. pkt.
Til § 7 13) I det under nr. 1 foreslåede § 5, stk. 6,  

 nr. 5, udgår », bortset fra medlemmer af  

 kommunalbestyrelser og amtsråd samt kommunalt udpegede medlemmer«.
Til § 8 14) I det under nr. 2 foreslåede § 12, stk. 2,  

 nr. 5, udgår », bortset fra medlemmer af  

 kommunalbestyrelser og amtsråd samt kommunalt udpegede medlemmer«.
Til § 14 15) I stk. 1 indsættes efter 1. pkt. som nyt  

 punktum:
» 16) I stk. 6 udgår »§  

 31, stk. 3, 1. og 2. pkt., i lov om folkehøjskoler, efterskoler,  

 husholdningsskoler og håndarbejdsskoler, jf. lovbekendtgørelse  

 nr. 709 af 9. september 1999«, og »§ 8, nr. 6«.
 17) Efter stk. 6 indsættes som nyt stykke:
» Bemærkninger Til nr. 1, 3, 5, 6, 9, 12, 13 og 14 Ændringsforslagene medfører, at undtagelsen  

 vedrørende kommunale repræsentanter og  

 kommunalbestyrelsesmedlemmer med hensyn til dobbeltmandater udgår af  

 lovforslagets habilitetsbestemmelser vedrørende bestyrelsen.
Herved  

 understreges, at der ikke er to kategorier af bestyrelsesmedlemmer, og at  

 ingen bestyrelsesmedlemmer må varetage andre interesser end den  

 pågældende institutions interesser.
Kommunale  

 repræsentanter og kommunalbestyrelsesmedlemmer vil herefter være  

 omfattet af lovforslagets generelle habilitetsbestemmelser, for så vidt  

 angår bestyrelsen.
De generelle bestemmelser om bestyrelseshabilitet i  

 forhold til udlejer forhindrer ikke kommunal repræsentation i  

 bestyrelsen, selv om kommunen er udlejer, jf. bemærkningerne til  

 lovforslagets § 1, nr. 2.
Til nr. 2 og 4 Efter ønske fra bestyrelsesforeninger på  

 seminarieområdet og erhvervsskoleområdet stilles der forslag om  

 ændring af lovforslagets bestemmelser på disse  

 institutionsområder om vederlag til bestyrelsens formand og  

 næstformand således, at hele bestyrelsen kan modtage  

 særskilt vederlag efter nærmere regler, der fastsættes af  

 undervisningsministeren efter forhandling med finansministeren.
Der henvises  

 til bemærkningerne til lovforslagets § 1, nr. 5, og § 2, nr. 7.
Til nr. 7 Ændringsforslaget skal ses som en konsekvens af  

 Folketingets vedtagelse af lov nr. 263 af 12. april 2000 om ændring af  

 forskellige love på Undervisningsministeriets område (Det  

 repræsentative demokrati i uddannelsessystemet), der først  

 træder i kraft den 1. januar 2001.
Til nr. 8 og 10 Som en konsekvens af Folketingets vedtagelse af L 189,  

 forslag til lov om støtte til folkeoplysende voksenundervisning,  

 frivilligt folkeoplysende foreningsarbejde og Folkeuniversitetet  

 (folkeoplysningsloven), må kredsbegrebet ændres til et  

 foreningsbegreb.
Det foreslås derfor ændret tilsvarende i dette  

 lovforslag, jf. bemærkningerne til lovforslagets § 5, nr. 3.
Til nr. 10 Ændringsforslaget har til formål at  

 imødegå problemerne i de mindre samfund med at sikre engagerede  

 ledere til de små daghøjskoler.
Det foreslås derfor, at  

 det generelle forbud mod at daghøjskolelederen samtidig er leder af en  

 folkeoplysende forening, jf. § 4, stk. 1, i lov om støtte til  

 folkeoplysende voksenundervisning, frivilligt folkeoplysende foreningsarbejde  

 og Folkeuniversitetet (folkeoplysningsloven), hvis der er økonomiske  

 forbindelser mellem foreningen og skolen, lempes, så lederen af en  

 daghøjskole med under 30 årselever samtidig kan være ansat  

 som leder i en folkeoplysende forening med under 3000 undervisningstimer om  

 året.
Det kan for små daghøjskoler, herunder  

 især skoler i små samfund, være svært at finde  

 kvalificerede ledere til deltidsansættelse.
Ved en eventuel  

 deltidsansættelse vil der være tale om to forskellige  

 ansættelsesforhold, og de vil være reguleret af bestemmelserne om  

 løn- og ansættelsesforhold i henholdsvis lov om  

 daghøjskoler m.v. og lov om støtte til folkeoplysende  

 voksenundervisning, frivilligt folkeoplysende foreningsarbejde og  

 Folkeuniversitetet (folkeoplysningsloven). I det foreslåede stk. 2, 2.  

 pkt., får undervisningsministeren bemyndigelse til at fastsætte  

 nærmere regler om beregningen og opgørelsen, herunder perioder  

 der indgår i beregningen og opgørelsen.
Til nr. 11 Ændringsforslaget indebærer, at det herefter  

 ikke vil være tilstrækkeligt, at ministeren skønner, at en  

 skole ikke lever op til lovens krav om uafhængighed m.v., hvilket  

 også svarer til den normale procedure, når institutioner, der  

 modtager offentlige tilskud, kan miste deres tilskud.
Til nr. 15 Ændringsforslaget er en konsekvens af, at lov nr.  

 263 af 12. april 2000 om ændring af forskellige love på  

 Undervisningsministeriets område. (Det repræsentative demokrati i  

 uddannelsessystemet) først træder i kraft den 1. januar  

 2001.
Til nr. 16 Ændringsforslaget skal ses som en konsekvens af  

 Folketingets vedtagelse af L 160, forslag til lov om folkehøjskoler,  

 efterskoler, husholdningsskoler og håndarbejdsskoler (frie kostskoler),  

 der træder i kraft den 1. januar 2001, og som samtidig ophæver  

 lov om folkehøjskoler, efterskoler, husholdningsskoler og  

 håndarbejdsskoler, jf. lovbekendtgørelse nr. 709 af 9. september  

 1999.
Til nr. 17 Da dette lovforslag foreslås at træde i kraft  

 den 1. juli 2000, er dette forslag til en overgangsregel nødvendigt  

 som en konsekvens af Folketingets vedtagelse af L 189, forslag til lov om  

 støtte til folkeoplysende voksenundervisning, frivilligt  

 folkeoplysende foreningsarbejde og Folkeuniversitetet (folkeoplysningsloven),  

 der træder i kraft den 1. august 2000 med virkning for  

 ansøgninger om tilskud og lokaleanvisning fra finansåret 2001,  

 og hvori kredsbegrebet i § 3 a , stk. 1, i den hidtil gældende lov om  

 støtte til folkeoplysning afløses af et foreningsbegreb, jf. §  

 4, stk 1, i L 189.
Hans Peter Baadsgaard (S) fmd.  

  Peder Sass (S)  Jeppe Kofod (S)  

  Frode Sørensen (S)  Carsten Hansen (S)  

  Aage Frandsen (SF) Susanne Clemensen (CD)  

  Henrik Svane (RV)  Søren Kolstrup (EL)  

  Tove Bjerre Mortensen (V)  Hanne Severinsen (V)  

  Else Winther Andersen (V)  Karen Rønde (V)  

  Brian Mikkelsen (KF)  Knud Erik Kirkegaard (KF)  

  Christian H.
Hansen (DF)  

  Tove Videbæk (KRF) Frihed 2000 havde ikke medlemmer i udvalget.
