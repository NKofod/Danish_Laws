Nr LSF 192 Forslag til Lov om ændring af investeringsfondsloven (Konjunkturudligning) Fremsat af Peter Brixtofte (V) Ivar Hansen (V) Svend Aage Jensby (V)  

 Engell (KF) Kirkegaard (KF) Aagaard (KF) den 23. februar 1993 § 1 I lov om investeringsfonds, jf. lovbekendtgørelse nr. 241 af 17. april  

 1990, som senest ændret ved lovene nr. 1014 og 1031 af 19. december 1992,  

 foretages følgende ændringer:
 1. Titlen affattes således:
 »Lov om investeringsfonds og skattemæssig  

 konjunkturudligning«.
 2.  § 9, stk. 1-3, affattes således:
»§ 9. Er en foretagen investeringsfondshenlæggelse ikke eller  

 ikke fuldt ud benyttet til forlods afskrivning inden udløbet af den frist,  

 der er nævnt i § 6, stk. 2, kan den skattepligtige bestemme, om det ikke  

 anvendte henlæggelsesbeløb med tillæg af 5 pct. for hvert år fra  

 henlæggelsesårets udløb og indtil fristens udløb skal medregnes i den  

 skattepligtige indkomst enten for det indkomstår, hvori fristen er udløbet,  

 eller for henlæggelsesåret, jf. dog 2. pkt.
For henlæggelser foretaget til og  

 med indkomståret 1993 medregnes det i 1. pkt. nævnte henlæggelsesbeløb med  

 tillæg til den skattepligtige indkomst for henlæggelsesåret, jf. dog § 9 A.
Stk. 2. En foretagen investeringsfondshenlæggelse, der ikke  

 anvendes som nævnt i § 3, stk. 1, kan hæves, selv om fristen efter § 6, stk.  

 2, ikke er udløbet.
I så fald kan den skattepligtige bestemme, om det nævnte  

 henlæggelsesbeløb med tillæg af 5 pct. for hvert år fra henlæggelsesårets  

 udløb og indtil udløbet af det indkomstår, hvori beløbet hæves, skal  

 medregnes i den skattepligtige indkomst enten for det indkomstår, hvori  

 beløbet hæves, eller for henlæggelsesåret, jf. dog 3. pkt.
For henlæggelser  

 foretaget til og med indkomståret 1993 medregnes det i 1. pkt. nævnte  

 henlæggelsesbeløb med tillæg til den skattepligtige indkomst for  

 henlæggelsesåret, jf. dog § 9 A.
Stk. 3. Det beløb, der er indsat på kontoen for investeringsfond,  

 jf. § 5, sikrer skattekravet.
Ved efterbeskatning foretaget for  

 henlæggelsesåret sikrer det i 1. pkt. nævnte beløb skattekravet efter stk. 1  

 og 2, og beløbet kan ikke hæves, før skattekravet er betalt.
Ved  

 efterbeskatning for det indkomstår, hvori fristen i § 6, stk. 2, udløber,  

 eller hvori beløbet hæves, jf. stk. 1 og 2, sikrer det i 1. pkt. nævnte beløb  

 ethvert skattekrav vedrørende det pågældende indkomstår.
Skatteministeren kan  

 fastsætte nærmere regler om adgangen til at hæve beløb efter denne  

 bestemmelse, herunder om frist for bestemmelse af beskatningstidspunkt efter  

 stk. 1, 1. pkt., stk. 2, 2. pkt., og § 10 A, stk. 1, 1. pkt., og om  

 indbetaling af beløb til Told- og Skattestyrelsen til dækning af  

 skattekrav.« 3. § 10 A, stk. 1, affattes således:
»Er der hævet midler på den i § 5 nævnte konto for investeringsfond,  

 uden at den til det hævede beløb svarende henlæggelse kan forlods afskrives  

 på de aktiver, hvorpå der ifølge skemaet til pengeinstituttet skulle  

 foretages en sådan afskrivning, kan den skattepligtige bestemme, om de ikke  

 anvendte henlæggelsesbeløb med tillæg af 5 pct. for hvert år fra  

 henlæggelsesårenes udløb og indtil udløbet af det indkomstår, hvori midlerne  

 er hævet, skal medregnes i den skattepligtige indkomst enten for det  

 indkomstår, hvori midlerne er hævet, eller for henlæggelsesåret, jf. dog 2.  

 pkt.
For henlæggelser foretaget til og med indkomståret 1993 medregnes det i  

 1. pkt. nævnte henlæggelsesbeløb med tillæg dog til den skattepligtige  

 indkomst for henlæggelsesårene, jf. dog § 9 A.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger 1. Investeringsfondsloven foreslås ændret med henblik på at give  

 personligt drevne virksomheder mulighed for skattemæssig konjunkturudligning.  

 Ændringen skal gælde for henlæggelser, der foretages fra og med indkomståret  

 1994. Henlæggelser foretaget til og med indkomståret 1993 omfattes således  

 ikke af de foreslåede regler.
Lovforslaget tilsigter at etablere en ordning, hvor de selvstændige  

 erhvervsdrivende skattemæssigt kan spare op i gode år til brug i mindre gode  

 år.
Mange selvstændige har således svingende indkomster fra år til år og  

 bliver herved ramt af progressionen i skattesystemet i de gode år, selv om  

 deres indkomst set over en længere årrække ikke tilsiger det.
2. Efter investeringsfondslovens gældende regler kan selvstændigt  

 erhvervsdrivende foretage fradrag for henlæggelse til investeringsfond, som  

 maksimalt kan udgør 25 pct. af overskuddet før renter.
Normalt skal 70 pct.  

 af henlæggelsen bindes i et pengeinstitut.
Henlæggelsen skal inden for de  

 næste 6 år anvendes til anskaffelse af afskrivningsberettigede aktiver.  

 Skattemæssigt anvendes henlæggelsen til forlods afskrivning, således at  

 fradraget ved henlæggelsen træder i stedet for normale afskrivninger.
Hvis  

 henlæggelsen ikke anvendes inden for den nævnte tidsfrist, eller hvis den  

 skattepligtige ønsker det, efterbeskattes henlæggelsen ved, at den  

 skattepligtige indkomst for henlæggelsesåret forhøjes med henlæggelsesbeløbet  

 tillagt 5 pct. for hvert år fra udløbet af henlæggelsesåret og indtil udløbet  

 af det indkomstår, hvori beløbet hæves.
De gældende regler medfører en likviditets- og rentefordel for den  

 selvstændige som følge af fremrykningen af de skattemæssige afskrivninger,  

 men naturligvis kun, hvis henlæggelsen anvendes til køb af  

 afskrivningsberettigede aktiver.
I modsat fald udlignes likviditetsfordelen  

 gennem tillægget ved efterbeskatningen, og denne beskatning sker som nævnt  

 med henlæggelsesårets skatteprocent.
3. Den foreslåede konjunkturudligningsordning går ud på, at ikke  

 anvendte henlæggelser til investeringsfonds kan vælges efterbeskattet i  

 hæveåret m.v. eller i henlæggelsesåret.
Hvis den selvstændige i hæveåret m.v.  

 har lavere marginalskattesats end i henlæggelsesåret, vil den selvstændige  

 således helt eller delvis kunne undgå progressionen.
Hvis der er underskud i  

 hæveåret m.v., vil der uden beskatning kunne frigøres et beløb svarende til  

 det bundne beløb i pengeinstituttet.
Hvis den skattepligtige derimod har en  

 lavere marginalskattesats i henlæggelsesåret end i hæveåret m.v., kan den  

 skattepligtige vælge efterbeskatningen foretaget i henlæggelsesåret.
Reglerne foreslås udformet således, at den skattepligtige helt frem til  

 udløbet af den gældende 6-årsfrist kan bestemme, om henlæggelsen skal  

 anvendes til anskaffelse af afskrivningsberettigede aktiver, eller om den  

 skal efterbeskattes.
Herved undgås fejlinvesteringer ved fristens udløb.
For  

 at undgå, at ordningen benyttes til ren skatteudskydelse med deraf følgende  

 likviditets- og rentefordele, foreslås det, at der ved efterbeskatning i  

 hæveåret fortsat skal ske en forhøjelse af henlæggelsen med 5 pct. pr. år.
Provenumæssige konsekvenser Det er vanskeligt at vurdere de provenumæssige konsekvenser af den  

 foreslåede udvidelse af investeringsfondsordningen med en  

 konjunkturudligningsdel.
Muligheden for efterbeskatning i hæveåret må antages at øge de  

 erhvervsdrivendes tilskyndelse til at foretage henlæggelse til  

 investeringsfond.
Herved fremkommer der et umiddelbart provenutab som følge  

 af de forøgede fradrag.
Herudover vil ordningen medføre et provenutab som  

 følge af den progressionsudjævnende effekt.
 I det omfang efterbeskatning træder i stedet for anskaffelse af  

 afskrivningsberettigede aktiver, vil det offentlige få en likviditets- og  

 rentefordel som følge af den fremrykkede beskatning samt et provenu som følge  

 af 5 pct.-tillægget.
 Med uændrede henlæggelser har forslaget ingen provenumæssige virkninger i  

 finansåret 1993.
Virkningerne for 1994 kan kun anslås rent skønsmæssigt, men antages det,  

 at forslaget vil forøge de samlede henlæggelser med en halv snes procent,  

 anslås provenutabet i indkomståret 1994 til i størrelsesordenen 150 mio. kr.,  

 heraf godt 50 mio. kr. for staten.
Omkring halvdelen, eller ca. 75 mio. kr.,  

 skønnes at påvirke skattebetalingerne til staten i finansåret 1994.  

 Provenutabet vil aftage i takt med, at de øgede henlæggelser efterbeskattes.
Administrative konsekvenser Lovforslaget skønnes ikke at have nævneværdige administrative konsekvenser  

 for de statslige told- og skattemyndigheder.
 Da det må antages, at størsteparten af de skattepligtige, der skal have  

 foretaget efterbeskatning efter investeringsfondsloven, vil vælge  

 efterbeskatning i hæveåret m.v., skønnes forslaget at indebære en  

 administrativ forenkling for de kommunale skatteforvaltninger, idet der ikke  

 skal foretages ansættelsesændringer for henlæggelsesårene i disse tilfælde.
Bemærkninger til lovforslagets enkelte bestemmelser Til nr. 1 Ændringen er foranlediget af, at der indsættes regler om skattemæssig  

 konjunkturudligning.
Til nr. 2-3 Efter investeringsfondsloven skal der i visse tilfælde ske efterbeskatning  

 af ikke anvendte henlæggelser.
Efterbeskatningen sker efter gældende regler i  

 henlæggelsesåret.
Det foreslås, at de skattepligtige skal kunne vælge, om efterbeskatningen  

 skal ske i hæveåret m.v. eller i henlæggelsesåret.
De nye regler skal finde  

 anvendelse i følgende tilfælde:
 1) Når en henlæggelse ikke eller ikke fuldt ud er benyttet til forlods  

 afskrivning inden udløbet af den gældende frist på 6 år (lovens § 9, stk. 1).
 2) Når en henlæggelse ønskes hævet til efterbeskatning inden udløbet af  

 den gældende frist på 6 år (lovens § 9, stk. 2).
 3) Når der er hævet midler til investeringer, som ikke giver den  

 skattepligtige ret til forlods afskrivning (lovens § 10 A, stk. 1).
 De nye regler skal alene finde anvendelse for investeringsfondsmidler, der  

 er henlagt fra og med indkomståret 1994. For henlæggelser foretaget til og  

 med indkomståret 1993 sker efterbeskatningen fortsat i henlæggelsesåret.
 Selskaber kan ikke længere henlægge til investeringsfonds og er ikke  

 omfattet af de foreslåede regler.
 Ved efterbeskatning efter § 9, stk. 1 og 2, sikrer det beløb, der er  

 indsat på investeringsfondskontoen, skattekravet efter § 9, stk. 1 og 2, og  

 indestående på investeringsfonds kan ikke hæves, før skatten er betalt.
Når efterbeskatningen sker i henlæggelsesåret, vil skattekravet typisk  

 alene vedrøre efterbeskatningen efter investeringsfondsloven.
Når dette  

 skattekrav er opgjort, kan den skattepligtige få det overskydende beløb  

 udbetalt.
Når efterbeskatningen derimod skal ske i hæveåret m.v., vil størrelsen af  

 skattekravet ikke kunne opgøres endeligt, før årsopgørelsen er udarbejdet.  

 Hvis den skattepligtige f.eks. hæver en henlæggelse på 100.000 kr., hvoraf  

 70.000 kr. er indbetalt til pengeinstituttet, og den skattepligtiges samlede  

 restskat for indkomståret kan udgøre f.eks. 20.000 kr., kan pengeinstituttet  

 udbetale de resterende 50.000 kr. til den skattepligtige.
Hvis derimod den  

 skattepligtiges samlede restskat for indkomståret kan udgøre f.eks. 80.000  

 kr., skal pengeinstituttet indbetale hele kontoens indestående til  

 skattemyndighederne, hvorefter den skattepligtiges restskat vil udgøre 10.000  

 kr.
Det er tanken i medfør af bestemmelsen i § 9, stk. 3, at fastsætte  

 nærmere regler herom.
Bemyndigelsen i § 9, stk. 3, til skatteministeren foreslås udvidet,  

 således at der ved bekendtgørelse kan fastsættes bestemmelser om, at den  

 skattepligtige kan begære, at pengeinstituttet indbetaler hele eller en del  

 af henlæggelsen til skattemyndighederne, før årsopgørelsen modtages.
Den  

 skattepligtige kan have interesse heri for at undgå procentillæg efter  

 kildeskattelovens § 61, stk. 2.
Hvis f.eks. en henlæggelse fra indkomståret 1994 hæves i oktober 1995 og  

 der vælges efterbeskatning for hæveåret, kan den skattepligtige på et hvilket  

 som helst tidspunkt vælge at lade pengeinstituttet indbetale hele eller en  

 del af henlæggelsen til Told- og Skattestyrelsen, f.eks. i december 1995.  

 Pengeinstituttet kan derimod ikke udbetale nogen del af midlerne til den  

 skattepligtige, før denne har betalt hele restskatten for indkomståret.  

 Indbetalingen gælder som foreløbig skatteindbetaling efter kildeskattelovens  

 § 59 for hæveåret.
Den skattepligtige har efter reglerne i kildeskattelovens  

 § 55 mulighed for forlods at få udbetalt det beløb, hvormed forskudsskatten -  

 f.eks. på grund af indbetalingen til Told- og Skattestyrelsen efter de nye  

 foreslåede regler - må antages væsentligt at overstige slutskatten.
Begæring  

 om tilbagebetaling efter kildeskattelovens § 55 skal være fremsat inden  

 udgangen af det kalenderår, hvori den foreløbige skat opkræves.
