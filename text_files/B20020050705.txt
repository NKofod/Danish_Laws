Bekendtgørelse om forskrifter for  

 tinglysningssystemet I medfør af § 50 d, stk. 1, i lov om tinglysning, jf.  

 lovbekendtgørelse nr. 622 af 15. september 1986, som ændret ved  

 lov nr. 281 af 29. april 1992 og lov nr. 429 af 31. maj 2000,  

 fastsættes:
Kapitel 1 Systemets navn og formål § 1. Systemets navn er Tinglysningssystemet.  

 Systemet består af tre delsystemer, hvis navne er henholdsvis  

 tingbogen, bilbogen og personbogen.
 Stk. 2. Systemet består af:
1)	En central del indeholdende a)	tingbogen og et historisk register (»historikken«) for  

 tingbogen, b)	bilbogen og c)	personbogen.
 2)	En lokal del ved hvert af landets byretsembeder indeholdende  

 tingbogen og historikken for tingbogen for den pågældende  

 retskreds.
3)	En lokal del ved retten i Århus indeholdende a)	bilbogen og historikken for bilbogen samt b)	personbogen og historikken for personbogen.
 Stk. 3. Vedkommende byret er dataansvarlig myndighed for den  

 del af systemet, som er nævnt i stk. 2, nr. 2. Retten i  

 Århus er endvidere dataansvarlig myndighed for de dele af systemet, som  

 er nævnt i stk. 2, nr. 1 og 3.
 § 2. Systemets formål er, jf.  

 tinglysningslovens § 50 a, at tjene som arbejdssystem for  

 tinglysningsvæsenet og danne grundlag for formidling af  

 tinglysningsoplysninger til offentligheden samt for udarbejdelse af  

 statistik.
 § 3. De dele af systemet, som er nævnt under  

 § 1, stk. 2, nr. 1, må kun føres og opbevares hos den  

 databehandler, »leverandøren«, som af Domstolsstyrelsen er antaget  

 hertil.
 Stk. 2. De dele af systemet, som er nævnt under  

 § 1, stk. 2, nr. 2 og 3, må kun føres og opbevares  

 på de enkelte tinglysningskontorers egne edb-anlæg.
Kapitel 2 Systemets indhold, anvendelse og sletning § 4. Systemet må kun indeholde oplysninger  

 om personer og andre oplysninger, i det omfang oplysningerne i medfør  

 af tinglysningsloven eller andre tinglysningsforskrifter kan indføres  

 i de enkelte delsystemer.
Om de oplysninger, der kan indføres i  

 henholdsvis tingbogen, personbogen og bilbogen, henvises til bilag 1, 2 og  

 3.
 § 5. Oplysningerne i de lokale dele af systemet  

 må, jf. dog stk. 2, kun tilvejebringes på grundlag af  

 anmodninger, der fremsendes til tinglysning, eller hvor der i øvrigt i  

 medfør af tinglysningsloven eller andre tinglysningsforskrifter er  

 adgang til at indføre oplysninger i systemet.
Stk. 2. Oplysninger i de lokale dele af systemet må  

 endvidere tilvejebringes ved elektronisk overførsel af oplysninger  

 fra 1)	Centralregisteret for Motorkøretøjer, Det centrale  

 Personregister (CPR) og Det centrale Virksomhedsregister (CVR) til bilbogen,  

 jf. bilag 4, 2)	Det centrale Personregister (CPR) og Det centrale  

 Virksomhedsregister (CVR) til personbogen, jf. bilag 4, og 3)	Statens Salgs- og Vurderingsregister vedrørende Fast Ejendom  

 (SVUR) til tingbogen, jf. bilag 5.
Stk. 3. Oplysningerne i den centrale del af systemet må  

 kun tilvejebringes ved elektronisk overførsel fra de enkelte  

 byretsembeder.
Sådan overførsel skal ske en gang i  

 døgnet.
Dog kan oplysninger fra det i stk. 2, nr. 3, nævnte  

 system overføres direkte til den centrale del af tingbogen.
 § 6. Ved indførelse af oplysninger i  

 systemerne skal der ske elektronisk kontrol af, at indførelsen kun  

 sker fra terminaler, der er godkendt hertil.
 Stk. 2. Der skal i øvrigt foretages fornøden  

 kontrol til sikring af, at der ikke behandles urigtige oplysninger.  

 Oplysninger, der viser sig urigtige, skal, i det omfang der er mulighed  

 herfor efter tinglysningsloven eller andre tinglysningsforskrifter, snarest  

 muligt berigtiges eller slettes.
 § 7. Behandling må kun bestå i  

 ajourføring af systemets oplysninger samt bearbejdning af  

 oplysningerne med henblik på frembringelse af de i § 9  

 nævnte uddata.
§ 8. Oplysninger i tingbogen, personbogen og  

 bilbogen slettes af disse delsystemer ved ændring, aflysning og  

 sletning i overensstemmelse med bestemmelserne i tinglysningsloven og andre  

 tinglysningsforskrifter.
Ved sletning i tingbog, personbog og bilbog  

 overføres oplysningerne til historikken for henholdsvis tingbog,  

 personbog og bilbog.
Dog overføres oplysninger om  

 retsanmærkninger, om respektpåtegninger, om ændringer i  

 indholdet af byrderubrikken samt oplysninger i henhold til retsplejelovens  

 § 564, der slettes i tingbogen, ikke til historikken for tingbogen.
Stk. 2. Oplysninger fra tingbogen, der er overført til  

 historikken for denne, slettes tidligst 5 år og senest 10 år  

 efter overførslen fra tingbogen.
Ved sletning afleveres et  

 registereksemplar til vedkommende landsarkiv.
Stk. 3. Oplysninger, der er overført fra personbogen og  

 bilbogen til historikken for disse, slettes 3 år efter dokumentets  

 endelige aflysning eller sletning.
Dog slettes oplysninger vedrørende  

 ægtepagter senest 10 år efter dokumentets endelige aflysning  

 eller sletning.
Ved sletning af oplysninger om ægtepagter afleveres  

 oplysningerne til vedkommende landsarkiv.
 § 9. Fra systemet må udskrives de  

 oplysninger, der i medfør af tinglysningsloven eller andre  

 tinglysningsforskrifter kan indføres i systemet.
Stk. 2. Der kan ikke fra systemet elektronisk overføres  

 oplysninger til andre elektroniske registre.
Der kan dog ske elektronisk  

 overførsel af oplysninger til told- og skattemyndighederne om visse  

 anmelderes køb af ydelser ved embedet i henhold til lov om  

 tinglysningsafgift.
 Stk. 3. Reglen i stk. 2 er ikke til hinder for, at der  

 for så vidt angår tingbogen kan ske sammenstilling via terminal  

 med offentligt tilgængelige oplysninger fra andre offentlige systemer  

 vedrørende fast ejendom.
Stk. 4. Udskrivning af uddata finder sted hos  

 leverandøren eller ved de enkelte byretsembeder.
Der må  

 endvidere ske udskrivning hos enhver med terminaladgang i overensstemmelse  

 med tinglysningslovens regler herom.
Kapitel 3 Terminaladgang uden for byretsembederne § 10. Adgang til den centrale del af systemet  

 meddeles af retten i Århus efter de regler, der er fastsat i  

 tinglysningslovens § 50 c, stk. 3 og 8.
 § 11. Retten i Århus kan tillade, at den i  

 § 10 nævnte terminaladgang etableres igennem et særligt  

 edb-center, som den pågældende bruger er tilsluttet.
Kapitel 4 Sikkerhedsforanstaltninger § 12. Det dataansvarlige byretsembede, jf.  

 § 1, stk. 3, skal til uddybning af reglerne i dette kapitel  

 fastsætte nærmere interne bestemmelser om  

 sikkerhedsforanstaltninger ved embedet til uddybning af de regler, der  

 fremgår af bekendtgørelse nr. 535 af 15. juni 2000 om  

 sikkerhedsforanstaltninger til beskyttelse af personoplysninger, som  

 behandles for domstolene.
Bestemmelserne skal navnlig omfatte organisatoriske  

 forhold og fysisk sikring, herunder sikkerhedsorganisation, administration af  

 adgangskontrolordninger og autorisationsordninger samt kontrol med  

 autorisationer.
Der skal endvidere fastsættes instrukser, som  

 fastlægger ansvaret for og beskriver behandling og destruktion af ind-  

 og uddatamateriale samt anvendelse af edb-udstyr.
Desuden skal der  

 fastsættes retningslinjer for embedets tilsyn med overholdelsen af de  

 sikkerhedsforanstaltninger, der er fastsat for embedet.
 Stk. 2. Der skal mellem Domstolsstyrelsen og  

 leverandøren indgås en skriftlig aftale, hvoraf det  

 fremgår, at reglerne i den bekendtgørelse, som er nævnt i  

 stk. 1, ligeledes gælder for behandlingen ved databehandleren.
 § 13. Til hver af byretsembedernes terminaler skal  

 knyttes en fortrolig adgangskode, der skal indtastes ved enhver åbning  

 af terminalen (log on).
 Stk. 2. Kun de medarbejdere ved retterne, som af den  

 dataansvarlige bemyndiges hertil, må have kendskab til adgangskoderne  

 for de terminaler, som de skal betjene.
 § 14. Kun de medarbejdere ved byretterne, der er  

 beskæftiget med registrering af tinglysningsdokumenter, må have  

 adgang til at registrere oplysninger i systemet.
 Stk. 2. De, der har bemyndigelse til registrering efter  

 stk. 1, skal tildeles en personlig og fortrolig adgangskode, der skal  

 indtastes ved hver åbning af terminalen med henblik på  

 registrering (log on).
 § 15. Hos de i § 10 nævnte brugere, der  

 har ekstern terminaladgang til systemet, må kun de ansatte, for hvem  

 det er nødvendigt at betjene terminaler i forbindelse med  

 udførelsen af deres arbejdsopgaver, have adgang til at rette  

 forespørgsler til systemet.
 Stk. 2. De i stk. 1 nævnte medarbejdere skal efter  

 bestemmelse af retten i Århus tildeles en personlig og fortrolig  

 adgangskode.
 § 16. Adgangskoder skal indtastes  

 ikke-læsbart for skærmterminaler.
 Stk. 2. Når der sker registrering af oplysninger i  

 systemet eller foretages opslag via ekstern terminaladgang, skal der ved  

 hvert brugerskift, og når en terminal forlades, træffes  

 sådanne foranstaltninger (log off), at fornyet opkald med henblik  

 på registrering eller opslag vil kræve indtastning af personlig  

 og fortrolig adgangskode.
 § 17. Adgangskoder skal udskiftes mindst én  

 gang hvert halve år.
 Stk. 2. Såfremt skift af adgangskoder ikke sker  

 automatisk, skal den dataansvarlige foranledige disse skiftet.
§ 18. Der skal hos leverandøren ske  

 registrering (logning) af alle anvendelser af systemets centrale del.
For de  

 lokale dele af systemet sker logningen ved de enkelte byretsembeder, og denne  

 overføres til den centrale del af systemet en gang i døgnet.  

 Loggen skal indeholde oplysning om tidspunkt, bruger, type af anvendelse og  

 angivelse af den ejendom, den person eller det køretøj, som  

 oplysningerne vedrører.
Registreringen skal opbevares i mindst 6  

 måneder.
 Stk. 2. Udskrivning af loggen for systemet kan til enhver tid  

 rekvireres hos leverandøren af de dataansvarlige for disse dele af  

 systemet.
 § 19. Leverandøren skal mindst én  

 gang hver 6. måned sende en benyttelsesstatistik for den centrale del  

 af systemet til retten i Århus.
Stk. 2. De dataansvarlige for de lokale dele skal mindst  

 én gang hver 6. måned udskrive en benyttelsesstatistik.
Den skal  

 for hver enkelt af de i § 14 nævnte personer angive antallet af  

 gange, hvor den pågældende i perioden har anvendt systemet.
 Stk. 3. De dataansvarlige skal kontrollere, at de autoriserede  

 personer fortsat har behov for de anvendelser, som de er autoriseret til.
 Stk. 4. Såfremt en ansat som nævnt i § 15,  

 stk. 1, ikke benytter sin adgangskode, jf. § 15, stk. 2, i 3  

 måneder, skal der blokeres for yderligere adgang.
§ 20. Der skal ske elektronisk registrering af  

 alle afviste adgangsforsøg.
Hvis der inden for en af de dataansvarlige  

 fastsat periode er registreret et nærmere fastsat antal på  

 hinanden følgende afviste adgangsforsøg fra samme  

 arbejdsstation eller med samme brugeridentifikation, skal der blokeres for  

 yderligere forsøg.
 § 21. Udskrivning fra systemets centrale del af  

 attester, der er rekvireret via systemet, foretages af leverandøren  

 på alle hverdage ved det embede, attesten vedrører.
Stk. 2. Udskrivning fra systemets centrale del i øvrigt  

 må, jf. dog stk. 3, kun ske ifølge en driftsplan.  

 Driftsplanen skal indeholde oplysning om tidspunktet for aflevering af  

 eventuelt inddatamateriale, kørselsdag og aflevering af  

 uddatamateriale.
Disse tidspunkter fastsættes af leverandøren,  

 der giver retten i Århus meddelelse herom, mens driftsplanen i  

 øvrigt fastsættes af retten i Århus og leverandøren  

 i forening.
 Stk. 3. Udskrivning, der ikke sker i henhold til stk. 1  

 eller 2, må kun ske efter skriftlig anmodning fra retten i Århus.  

 Leverandøren skal gøres bekendt med, hvem der ved retten er  

 berettiget til at rekvirere og modtage udskrifter.
Kapitel 5 Videregivelse af oplysninger fra systemet § 22. Oplysninger fra systemet kan videregives til  

 tredjemand i overensstemmelse med tinglysningsloven og de bestemmelser, som  

 er fastsat i medfør af tinglysningsloven.
Oplysninger om personnummer  

 og om ejers adresse, der er beskyttet, videregives ikke.
Kapitel 6 Ikrafttræden m.v.
 § 23. Bekendtgørelsen træder i kraft  

 den 1. juli 2002. Bekendtgørelse nr. 326 af 24. maj 1993  

 ophæves.
Justitsministeriet, den 21. juni  

 2002 Lene Espersen /Henrik Øe Bilag 1 Indholdet af tingbogen:
 1)	Oplysninger om ejendommens matrikelbetegnelse.
 2)	Oplysninger om ejendommens arealforhold, herunder om arealets  

 anvendelse m.v.
 3)	Oplysninger om ejendommens postadresse.
 4)	Oplysninger om eventuelle noteringer på ejendommen, herunder  

 om ejendommens anvendelse m.v.
 5)	Oplysninger om ejendommens kommunale og retskredsmæssige  

 tilhørsforhold.
 6)	Oplysninger om ejendommens vurdering.
 7)	Oplysninger om tinglysningsgenparter.
 8)	Oplysninger om adkomstforhold, herunder om datoer, dagbogsnummer,  

 navne, købesum, anmærkninger samt om ejerforholdene i  

 øvrigt.
 9)	Oplysninger om de på ejendommen tinglyste byrder, herunder om  

 datoer, dagbogsnummer og om byrdens indhold.
 10)	Oplysninger om de på ejendommen tinglyste hæftelser,  

 herunder om datoer, dagbogsnummer, navne, beløb, rente,  

 prioriteringsforhold, anmærkninger samt om hæftelsen i  

 øvrigt.
 11)	Oplysninger om anmelder af dokumentet.
Bilag 2 Indholdet af personbogen:
 1)	Oplysninger om dokumentet, herunder om datoer, dagbogsnummer,  

 oprettelsesretskreds og dokumenttype, samt navne, beløb, rente,  

 prioritetsforhold, vilkår, særlige bestemmelser,  

 anmærkninger samt om dokumentets indhold i øvrigt.
 2)	Oplysninger om parterne, herunder om personnummer/CVR-nummer, navn,  

 adresse og personstatus.
 3)	Oplysninger om pantsatte effekter.
 4)	Oplysninger om anmelder af dokumentet.
Bilag 3 Indholdet af bilbogen:
 1)	Oplysninger om køretøjet, herunder om fabrikat, model  

 og modelvariant, første registreringsdato, stelnummer og  

 registreringsnummer.
 2)	Oplysninger om køretøjets ejer, herunder om  

 personnummer/CVR-nummer, navn, adresse og personstatus.
 3)	Oplysninger om dokumentet, herunder om datoer, dagbogsnummer,  

 oprettelsesretskreds, dokumenttype, navne, beløb, rente,  

 prioritetsforhold, vilkår, særlige bestemmelser,  

 anmærkninger samt om dokumentets indhold i øvrigt.
 4)	Oplysninger om anmelder af dokumentet.
Bilag 4 Oplysninger, der kan overføres fra Centralregistret  

 for Motorkøretøjer, Det Centrale Personregister og Det centrale  

 Virksomhedsregister til bilbogen og/eller personbogen:
 1)	Registreringsnummer.
 2)	Første registreringsdato.
 3)	Fabrikat, model og modelvariant.
 4)	Stelnummer.
 5)	Ejers person-/CVR-nummer.
 6)	Ejers navn.
 7)	Ejers adresse/postadresse (ajourføres løbende).
 8)	Ejers personstatus (ajourføres løbende).
Bilag 5 Oplysninger, der kan overføres fra Statens Salgs- og  

 Vurderingsregister vedrørende Fast Ejendom til tingbogen:
 1)	Oplysninger om ejendommens postadresse.
 2)	Oplysninger om ejendommens arealforhold.
 3)	Oplysninger om ejendommens kommunale og retskredsmæssige  

 tilhørsforhold.
 4)	Oplysninger om ejendommens vurdering.
