Betænkning afgivet af Erhvervs-, Vækst- og Eksportudvalget den 16. januar 2014 Betænkning over Forslag til lov om ændring af lov om kommuners udførelse af opgaver for andre offentlige myndigheder og kommuners og regioners deltagelse i selskaber (Regioners mulighed for at udføre opgaver for andre offentlige myndigheder m.v.) [af erhvervs- og vækstministeren (Henrik Sass Larsen)]:
1. Udvalgsarbejdet Lovforslaget blev fremsat den 27. november 2013 og var til 1. behandling den 6. december 2013. Lovforslaget blev efter 1. behandling henvist til behandling i Erhvervs-, Vækst- og Eksportudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og erhvervs- og vækstministeren sendte den 26. september 2013 dette udkast til udvalget, jf.
ERU alm. del  bilag 374 (folketingsåret 2012-13). Den 27. november 2013 sendte erhvervs- og vækstministeren de indkomne høringssvar og et notat herom til udvalget.
Spørgsmål Udvalget har stillet 1 spørgsmål til erhvervs- og vækstministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (S, RV, SF, EL, LA og Uffe Elbæk (UFG)) indstiller lovforslaget til vedtagelse uændret.
 Et mindretal i udvalget (V, DF og KF) indstiller lovforslaget til forkastelse ved 3. behandling.
Venstres medlemmer af udvalget bemærker, at det er Venstres opfattelse, at regionerne med den foreslåede ændring risikerer at blive gjort til større kommercielle spillere og markedsaktører.
Dermed risikerer man en konkurrenceforvridning i forhold til små, mellemstore og større private selskaber.
Venstre ønsker at sikre en reel konkurrence og udvikling i den private sektor.
I høringssvarene giver en række erhvervsorganisationer udtryk for en tilsvarende bekymring.
De vurderer, at det er uhensigtsmæssigt at give regionerne mulighed for at udføre opgaver for andre offentlige myndigheder  opgaver, som i dag kan være konkurrenceudsat til private virksomheder.
I svarene udtrykkes der frygt for, at færre offentlige opgaver vil blive konkurrenceudsat, og for, at det vil betyde en mindre effektiv, innovativ og kvalitetspræget offentlig opgaveløsning.
Herudover peger flere organisationer på, at forslaget vil kunne have en negativ effekt i forhold til flere danske virksomheder.
Denne negative effekt skyldes, at erhvervslivets muligheder for at indgå i samarbejder med den offentlige sektor vil blive begrænset som følge af de foreslåede ændringer.
Det er Venstres opfattelse, at vi skal bruge skatteborgernes penge på at skabe den bedst mulige service til den billigste pris over for borgerne.
Derfor er Venstre generelt kritiske over for at gøre regionerne til stærkere markedsaktører.
Venstre kan på baggrund af de nævnte indvendinger ikke tilslutte sig lovforslaget.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
En oversigt over Folketingets sammensætning er optrykt i betænkningen.
Der gøres opmærksom på, at et flertal eller et mindretal i udvalget ikke altid vil afspejle et flertal/mindretal ved afstemning i Folketingssalen.
Benny Engelbrecht (S) Poul Andersen (S) Annette Lind (S) Mette Reissmann (S) Karin Gaardsted (S) fmd.
Thomas Jensen (S) Simon Kollerup (S) Andreas Steenberg (RV) Nadeem Farooq (RV) Jeppe Mikkelsen (RV) Pernille Vigsø Bagge (SF) Lisbeth Bech Poulsen (SF) Frank Aaen (EL) Stine Brix (EL) Uffe Elbæk (UFG) Kim Andersen (V) Michael Aastrup Jensen (V) Anne-Mette Winther Christiansen (V) nfmd.
Preben Bang Henriksen (V) Torsten Schack Pedersen (V) Jakob Engel-Schmidt (V) Hans Christian Schmidt (V) Hans Christian Thoning (V) Hans Kristian Skibby (DF) Dennis Flydtkjær (DF) Mette Hjermind Dencker (DF) Kim Christiansen (DF) Joachim B.
Olsen (LA) Brian Mikkelsen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 83 Bilagsnr.
