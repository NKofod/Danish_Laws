Betænkning afgivet af Erhvervsudvalget den 26. januar 2006 Betænkning over Forslag til lov om forebyggende  

 foranstaltninger mod hvidvask af udbytte og finansiering af terrorisme [af  

 økonomi‑ og erhvervsministeren (Bendt Bendtsen)] 1. Ændringsforslag Økonomi- og erhvervsministeren har stillet 8 ændringsforslag til  

 lovforslaget.
2. Udvalgsarbejdet Lovforslaget blev fremsat den 9. november 2005 og var til 1.  

 behandling den 18. november 2005. Lovforslaget blev efter 1. behandling  

 henvist  

 til behandling i Erhvervsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og økonomi- og erhvervsministeren sendte den 22. august 2005 dette  

 udkast til udvalget, jf. (folketingsåret 2004-05, 2. samling) ERU alm. del  

   

 bilag 236. Den 10. november 2005 sendte økonomi- og erhvervsministeren de  

 indkomne høringssvar samt et notat herom til udvalget.
Udtalelse fra økonomi- og erhvervsministeren Økonomi- og erhvervsministeren har over for udvalget oplyst  

 følgende vedrørende anvendelsesområdet for hvidvaskforslaget i relation til  

 forhandlere  

 og udstedere af elektroniske penge:
 Jeg er i forbindelse med behandlingen af lovforslaget blevet  

 opmærksom på, at lovforslagets krav om legitimation kan være et problem for  

 visse udstedere af elektroniske penge, såfremt disse udstedere sælger deres  

 produkt  

 gennem butikker eller andre virksomheder.
Dette drejer sig især om mobiloperatører, der udsteder  

 forudbetalte taletidskort.
Disse mobiloperatører betragtes som udstedere af  

 elektroniske penge og er derfor omfattet af lovens anvendelsesområde.
Lovforslaget undtager dog udstedere af elektroniske penge, hvis  

 beløbet er under en vis størrelse, medmindre der opstår en konkret mistanke  

 om  

 hvidvask eller terrorfinansiering.
I sidstnævnte situation skal kravet om  

 legitimation altid opfyldes.
 Grundet at der altid skal foretages legitimation, hvis der  

 opstår en konkret mistanke om hvidvask eller terrorfinansiering, kan man  

 frygte, at mobiloperatører  på trods af undtagelsen i lovforslaget ved  

 beløb  

 under en vis størrelse  de facto påføres en pligt til at foretage  

 legitimation.
Mobiloperatører sælger ofte ikke selv deres taletidskort til  

 kunden, men udsteder taletidskort anonymt og lader en forhandler om salget  

 til  

 kunden.
Det vil derfor ikke være muligt for mobiloperatører i den situation,  

 hvor der opstår en konkret mistanke, at leve op til lovforslagets krav om  

 legitimation  

 af de kunder, der køber taletidskort.
Det er bekræftet mundtligt af EU-Kommissionen, at udstedere af  

 elektroniske penge ikke har pligt til at tilvejebringe et kontrolmiljø i  

 forhold til deres forhandlernet.
Det betyder, at udstederen af de  

 elektroniske  

 penge, eksempelvis forudbetalte taletidskort, ikke har ansvaret for, at en  

 eventuel mistanke om hvidvask eller terrorfinansiering hos forhandlernettet  

 medfører, at forhandleren legitimerer kunden.
Lovforslaget må derfor forstås i overensstemmelse med  

 Kommissionens udtalelse.
Udstedere af elektroniske penge er derfor alene  

 omfattet af hvidvaskloven i relation til det salg, der sker fra udsteder til  

 forhandler  og ikke i det efterfølgende led mellem forhandler og  

 forbruger.
 Derudover vil jeg gerne gøre opmærksom på, at forhandlere af  

 elektroniske penge ikke i sig selv er omfattet af lovforslaget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Advokaterne Vestagervej, Advokatrådet, Finansforbundet og  

 Finanssektorens Arbejdsgiverforening, Finansrådet og Forsikring & Pension.
Deputationer Endvidere har Finansforbundet og Finanssektorens  

 Arbejdsgiverforening mundtligt over for udvalget redegjort for deres holdning  

 til lovforslaget.
Spørgsmål Udvalget har stillet 9 spørgsmål til økonomi- og erhvervsministeren  

 til skriftlig besvarelse, som denne har besvaret.
3. Indstillinger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse  

  

 med de stillede  

 ændringsforslag.
 Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling  

.  

  

 Mindretallet  

 vil stemme imod de stillede ændringsforslag.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 økonomi- og erhvervsministeren,  

  

 tiltrådt af et  

  

 flertal  

  

 (udvalget med undtagelse af EL):
Til titlen 1)  

  

 Undertitlen udgår.
[Teknisk ændring] 2)  

  

 Fodnotens  

  

 1. pkt.  

  

 affattes således:
 »Loven indeholder bestemmelser, der gennemfører dele af  

 Europa-Parlamentets og Rådets direktiv (2005/60/EF) af 26. oktober 2005 om  

 forebyggende foranstaltninger mod anvendelse af det finansielle system til  

 hvidvaskning af penge og finansiering af terrorisme (EU-tidende  

 2005, L  

 309, s. 15)«.
[Teknisk ændring] Til § 1 3)  


  

 Stk.  

 1, nr. 18,  

  

 affattes således:
»18) Danmarks Nationalbank, i det omfang den udøver tilsvarende  

 virksomhed som de i nr. 1 nævnte institutter.« [Præcisering af, hvornår Danmarks Nationalbank er omfattet af  

 hvidvaskloven] Til § 2 4)  

  

 Beløbet »15.000 euro« ændres til: »100.000  

 kr.« [Ændring af euro til kroner] Til § 14 5)  

  

 I  

  

 stk. 1, 1. pkt.,  

  

 ændres »15.000 euro« til: »100.000 kr.« [Ændring af euro til kroner] Til § 27 6)  

  

 I  

  

 stk. 3  

  

 indsættes efter »revisorer« ordene: », eksterne bogholdere«.
[Udvidelse med eksterne bogholdere] Til § 38 7)  

  

 I  

  

 stk. 1  

  

 ændres datoen »1. februar 2006« til: »1. marts 2006«.
[Ikrafttrædelse] Til § 40 8)  

  

 I det under  

  

 nr. 1  

  

 foreslåede  

  

 § 10, stk.  

 2,  

  

 ændres »15.000 euro« til: »100.000 kr.« [Ændring af euro til kroner] Bemærkninger Til nr. 1 Ændringen skyldes, at hovedlove ikke kan have undertitler.
Til nr. 2 Ændringen skyldes, at direktivnummeret på 3. hvidvaskdirektiv  

 ikke var kendt på tidspunktet for lovforslagets fremsættelse.
Direktivet var  

 endvidere ikke offentliggjort på dette tidspunkt.
Til nr. 3 Ændringen svarer til den gældende lov og medtages for fortsat at  

 understrege, at det kun er visse af de aktiviteter, som Danmarks Nationalbank  

 udfører, der er omfattet af loven.
Danmarks Nationalbank er således kun  

 omfattet, når den udøver samme aktiviteter som et pengeinstitut.
Til nr. 4, 5 og 8 Ændringen skyldes et ønske om, at skabe klarhed for de af  

 lovforslaget omfattede virksomheder og personer ved at angive beløb i danske  

 kroner i stedet for i euro.  

 Beløbsgrænsen  

 på 100.000 kr. er lavere end direktivets krav på 15.000 euro.
Dette er valgt  

 for at undgå ændringer af loven som følge af eventuelle udsving i kursen på  

 euro.
Til nr. 6 Tilføjelsen skyldes, at persongruppen er omfattet af direktivets  

 artikel 28 (6).
Til nr. 7 Ændringsforslaget er en konsekvens af den tidsmæssige  

 forskydning, der er sket ved behandlingen af lovforslaget.
Lovforslaget  

 foreslås derfor at træde i kraft den 1. marts 2006.
Kim Andersen (V)   

 Jacob Jensen (V)   

 Kurt Kirkegaard (V)  

  

  fmd.  

  

 Jens Hald Madsen (V)   

 Marion Pedersen (V)   

 Colette L.
Brix (DF)  

  

  nfmd.  

  

 Kim Christiansen (DF)   

 Per Ørum Jørgensen (KF)   

 Jakob Axel Nielsen (KF)   

 Jan Trøjborg (S)   

 Jens Christian Lund (S)   

 Niels Sindal (S)   

 Karen Hækkerup (S)   

 Poul Erik Christensen (RV)   

 Johs.
Poulsen (RV)   

 Poul Henrik Hedeboe (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 47 Bilagsnr.
Titel 1 Høringsnotat og høringssvar, fra økonomi- og  

 erhvervsministeren 2 Udkast til tidsplan for udvalgets behandling af  

 lovforslaget 3 Regeringens handlingsplan for terrorbekæmpelse 4 Udkast til tidsplan for udvalgets behandling af  

 lovforslaget 5 Henvendelse af 21/11-05 fra Advokatrådet 6 Tidsplan for udvalgets behandling af lovforslaget 7 Henvendelse af 17/11-05 fra Advokaterne Vestagervej 8 Henvendelse af 29/11-05 fra Finansrådet 9 Henvendelse af 30/11-05 fra Forsikring & Pension 10 Henvendelse af 2/12-05 fra Finansforbundet og Finanssektorens  

 Arbejdsgiverforening 11 Henvendelse af 8/12-05 fra Finansforbundet og  

 Finanssektorens Arbejdsgiverforening 12 3. hvidvaskdirektiv 13 1. udkast til betænkning 14 Brev af 24/1-06 vedr. anvendelsesområdet for  

 hvidvaskforslaget i relation til forhandlere og udstedere af elektroniske  

 penge, fra økonomi- og erhvervsministeren 15 Ændringsforslag fra økonomi- og erhvervsministeren 16 2. udkast til betænkning 17 Brev af 26/1-06 vedr. fortolkning af bestemmelsen om,  

 hvilke personer der kan fraråde deres kunder at udøve ulovlig virksomhed, fra  

 økonomi- og erhvervsministeren Oversigt over spørgsmål og svar vedrørende L 47 Spm.nr.
