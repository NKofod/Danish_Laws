 I medfør af § 1 i lov nr. 121 af 12. april 1957 om bekæmpelse af farlige  

 plantesygdomme og skadedyr til gennemførelse af De europæiske Fællesskabers  

 rådsdirektiv 74/647/EØF af 9. december 1974 om bekæmpelse af nellikeviklere  

 fastsættes herved følgende bestemmelser:
 Definitioner.
§ 1.  I denne bekendtgørelse forstås ved 1. Nellikeviklere:
Cacoecimorpha pronubana Hbn., syn.
Tortrix pronubana Hbn.,  

 (nellikevikleren) og Epichoristodes acerbella (Walk.) Diak., syn.  

Epichorista ionephela Meyr, (den sydafrikanske nellikevikler), i alle  

 udviklingsstadier.
 2. Værtplanter for nellikeviklere:
 Cacoecimorpha pronubana: mange plantearter med Dianthus L.  

 (nellike) og cytisus L. som hovedværter.
 Epichoristodes acerbella: mange plantearter med Dianthus L.  

 og  Chrysanthemum L. som hovedværter.
 Kontrolmyndighed.
§ 2.  Kontrollen med overholdelsen af denne  

 bekendtgørelse udøves af statens plantetilsyn, Gersonsvej 13, 2900 Hellerup,  

 tlf.
Helrup (01-43) 787 (* 1), i det følgende kaldet tilsynet.
 Besiddelse af nellikeviklere.
 § 3.  Det er forbudt at indføre, opbevare eller på  

 anden måde at besidde nellikeviklere eller i andet øjemed end nævnt i § 4,  

 stk. 3 og 4, at fjerne afskårne planter eller værtplanter, der er eller  

 formodes at være angrebet af nellikeviklere fra det sted, hvor de findes.
Stk. 2.  Statens plantetilsyn kan på nærmere fastsatte  

 vilkår meddele laboratorier og forsøgsstationer, der har til opgave at  

 undersøge nellikeviklere og planters modstandsdygtighed over for  

 nellikeviklere, dispensation fra det i stk. 1 omhandlede forbud.
Ved  

 meddelelsen af dispensation fastsættes sådanne betingelser, at bekæmpelsen af  

 nellikeviklere ikke modvirkes, eller der i øvrigt opstår fare for udbredelse  

 af nellikeviklere.
 Anmeldelse af fund af nellikeviklere.
 § 4.  Brugere af væksthuse, haver og marker, hvor  

 værtplanter for nellikeviklere er angrebet eller formodes at være angrebet af  

 nellikeviklere, skal straks foretage anmeldelse herom til tilsynet.  

 Anmeldelsen skal indeholde en nøjagtig angivelse af findestedet.
Stk. 2.  Samme anmeldelsespligt påhviler enhver, der  

 finder angreb på planter, herunder afskårne blomster, der er eller formodes  

 at være forårsaget af nellikeviklere.
Anmeldelsen skal, i det omfang det er  

 muligt, indeholde oplysning om, hvorfra de pågældende planter hidrører.
 Stk. 3.  Den anmeldelsespligtige skal, for såvidt det  

 ikke vil medføre væsentlig ulempe for ham, uden at afvente tilsynets  

 konstatering straks forsøge at bekæmpe nellikeviklerne ved at indsamle disse  

 og dræbe dem med sprit eller kogende vand eller ved andre egnede  

 foranstaltninger.
Stk. 4.  Den anmeldelsespligtige skal opbevare det  

 materiale, som anses for angrebet af de skadedyr, som formodes at være  

 nellikeviklere, indtil tilsynet har afhentet det.
Materialet og skadedyrene  

 kan dog i stedet indsendes til tilsynet i forsvarligt lukket emballage.
 Officiel undersøgelse af fund.
 § 5.  Når tilsynet har modtaget anmeldelse om angreb  

 af nellikeviklere iværksætter tilsynet en undersøgelse for at konstatere, om  

 der er tale om angreb af nellikeviklere, og i bekræftende fald hvilken af de  

 to nellikeviklere, der er tale om.
§ 6.  Tilsynet underretter anmelderen og ejeren eller  

 brugeren af et anmeldt areal eller materiale om, hvorvidt angreb af  

 nellikeviklere er konstateret.
I bekræftende fald meddeles afgrænsning af det  

 areal og materiale, der er omfattet af angrebet, og hvilke foranstaltninger,  

 der skal iagttages som led i bekæmpelsen.
 Bestemmelser om angrebne værtplanter og afskårne blomster.
 § 7.  Det er forbudt at forhandle nelliker og andre  

 værtplanter for nellikeviklere, der er angrebet af nellikeviklere.
 Stk. 2.  Det er forbudt fra ejendomme, hvor der er  

 konstateret nellikeviklere, at levere værtplanter til viderekultur.
 Stk. 3.  Tilsynet kan efter inspektion og eventuel  

 foretagelse af desinfektion eller lignende foranstaltninger meddele  

 dispensation fra forbudene i stk. 1 og 2.
 § 8.  Efter indstilling fra plantesundhedsrådet og med  

 landbrugsministeriets godkendelse kan tilsynet fastsætte foranstaltninger  

 gældende også for ejendomme, hvor nellikeviklere ikke er konstateret,  

 herunder f.eks.
 § 9.  Tilsynet foretager regelmæssig inspektion af  

 angrebne værtplanter.
 Stk. 2.  Når nellikeviklere efter tilsynets undersøgelse  

 ikke længere kan påvises i værtplanterne, ophæver tilsynet det i § 7, stk. 2  

 omhandlede forbud, og giver brugere af arealet underretning herom.
 Forskellige bestemmelser.
§ 10.  Ved kontrolvirksomhed i henhold til denne  

 bekendtgørelse har tilsynet adgang til arealer med værtplanter for  

 nellikeviklere og andre arealer, hvor nellikeviklere kan formodes at  

 forekomme, samt til oplagsrum, lagre og lignende, der er beliggende på de  

 nævnte arealer.
Endvidere har tilsynet adgang til at undersøge jernbanevogne,  

 lastbiler og andre transportmidler, hvormed der sendes værtplanter eller  

 afskårne blomster heraf.
 Stk. 2.  Nærmere retningslinier for bekæmpelse af  

 nellikeviklere og om undersøgelse af arealer med angrebne værtplanter kan  

 fastsættes af tilsynet i samråd med plantesundhedsrådet.
 § 11.  Dersom foranstaltninger, der er påbudt i medfør  

 af denne bekendtgørelse ikke udføres inden en af tilsynet fastsat frist, kan  

 tilsynet lade arbejdet udføre for den pågældende ejers eller brugers regning.
 § 12.  Overtrædelse af bestemmelserne i denne  

 bekendtgørelse og af bestemmelser fastsat af tilsynet i medfør af §§ 8 og 10  

 straffes med bøde i medfør af § 8 i lov nr. 121 af 12. april 1957 om  

 bekæmpelse af farlige plantesygdomme og skadedyr.
 § 13.  Bekendtgørelsen træder i kraft dagen efter  

 offentliggørelsen i Lovtidende.
 Landbrugsministeriet, den 1. marts 1976.
P.
Dalsager, /P.
Skibsted.
