Rådighed  

  ikke fyldestgørende CV  frist på 3 måneder til at vise  

 tilknytning til  

 arbejdsmarkedet, afgørelse på utilstrækkeligt grundlag  a-kassens  

 vejledning Ankenævnet har behandlet Deres klage på møde den 13.  

 oktober 2005.
Nævnet traf denne A F G Ø R E L S E De har ikke ret til dagpenge fra 19. august 2004 på  

 grund af ikke fyldestgørende CV.
 De har igen ret til dagpenge fra det tidspunkt, hvor De har lagt  

 et fyldestgørende og korrekt CV i Job- og CV-banken, forudsat at De opfylder  

 de  

 øvrige betingelser for ret til dagpenge.
 Ankenævnet finder, at a-kassen burde have givet Dem en frist på 3  

 måneder til at vise Deres tilknytning til arbejdsmarkedet.
 Ankenævnet finder, at der ikke var tilstrækkeligt grundlag for at  

 anse Dem for ikke at stå til rådighed for arbejdsmarkedet, da a-kassen traf  

 afgørelse den 10. november 2004.
 Ankenævnet ændrer således delvist direktoratets afgørelse af 17.  

 februar 2005.
B E G R U N D  

 E L S E Ankenævnet har lagt til grund, at   

 	  

 De meldte Dem ledig  

 på Arbejdsformidlingen den 19. juli 2004 efter en sygeperiode,   

 	  

 De i perioden juli  

 2002 til juli 2004 havde 2 længerevarende sygeperioder,   

 	  

 a-kassen i brev af  

 28. juli 2004 gjorde Dem opmærksom på, at De skulle ajourføre Deres tidligere  

 CV i Job- og CV-banken eller lægge et nyt CV ind senest en måned efter, at De  

 tilmeldte Dem Arbejdsformidlingen,   

 	  

 De befandt Dem i  

 Jylland fra 4. august 2004 til 16. august 2004 grundet Deres mors  

 indlæggelse,   

 	  

 De den 16. august  

 2004 afleverede Deres CV-erklæring med kundenummer til tidligere CV i  

 a-kassen,   

 	  

 De holdt ferie i  

 perioden fra 20. september 2004 til 15. oktober 2004,   

 	  

 De lagde et nyt CV  

 ind i Job- og CV-banken den 22. oktober 2004,   

 	  

 a-kassen ikke fandt,  

 at Deres CV var korrekt og fyldestgørende og derfor i breve af 29. oktober  

 2004  

 og 2. november 2004 gjorde Dem opmærksom på dette,   

 	  

 a-kassen stoppede  

 for udbetalingen af dagpenge den 31. oktober 2004,   

 	  

 De var til  

 rådighedssamtale i a-kassen den 5. november 2004, hvor a-kassen samtidig  

 informerede Dem om, at De skulle søge rimeligt arbejde - også i Danmark,   

 	  

 De inden  

 rådighedssamtalen den 5. november 2004 senest var blevet vejledt om reglerne  

 om  

 rådighed, herunder pligten til at være aktivt jobsøgende den 16. januar 2003,   

 	  

 a-kassen på baggrund  

 af rådighedssamtalen den 5. november 2004 fandt, at De ikke stod til rådighed  

 på grund af manglende jobansøgning, og   

 	  

 De ikke skal betale  

 dagpenge modtaget for perioden den 19. august 2004 til og med den 31. oktober  

 2004 tilbage til a-kassen.
Ret til dagpenge Et medlem har ret til dagpenge, hvis medlemmet står til rådighed  

 for arbejdsmarkedet.
Heri ligger bl.a., at medlemmet senest en måned efter  

 sin  

 ledigmeldelse til Arbejdsformidlingen (AF) skal ajourføre tidligere CV eller  

 lægge nyt CV i Job- og CV-banken.
 Hvis medlemmet ikke senest en måned efter tilmeldelsen til AF har  

 lagt et korrekt og fyldestgørende CV i Job- og CV-banken, og dette skyldes  

 medlemmet selv, kan medlemmet ikke få dagpenge.
 Medlemmet kan igen få dagpenge, når medlemmet har lagt et  

 fyldestgørende og korrekt CV i Job- og CV-banken.
Ankenævnet finder, at De ikke har ret til dagpenge fra 19. august  

 2004 indtil det tidspunkt, hvor a-kassen igen finder, at De har lagt et  

 fyldestgørende og korrekt CV i Job- og CV-banken.
Deres ret til dagpenge  

 forudsætter, at De også opfylder de øvrige betingelser for ret til dagpenge.
 Ankenævnet har lagt vægt på, at De ikke senest den 19. august 2004  

 havde ajourført tidligere CV eller lagt et nyt CV i Job- og CV-banken.
 Ankenævnet har også lagt vægt på, at De i a-kassens brev af 28.  

 juli 2004 blev gjort opmærksom på, at De skulle lægge et nyt CV ind i Job- og  

 CV-banken eller ajourføre tidligere CV senest en måned efter tilmeldingen til  

 AF, og at a-kassen således må anses for at have vejledt Dem tilstrækkeligt  

 vedrørende reglerne for indlæggelse af CV i Job- og CV-banken.
 Ankenævnet har videre lagt vægt på, at De havde mulighed for at  

 søge hjælp til udfyldelsen af CVet i a-kassen, som De har gjort ved  

 tidligere  

 lejligheder.
 Endvidere har ankenævnet lagt vægt på, at der ikke ses at  

 foreligge undskyldelige omstændigheder som gør, at De ikke skulle lægge et CV  

 i  

 Job- og CV-banken senest en måned efter tilmeldingen til AF.
 Endelig har ankenævnet lagt vægt på, at De lagde et nyt CV i Job-  

 og CV-banken, men at det ikke kunne anses for at være korrekt og  

 fyldestgørende,  

 bl.a. fordi De under rubrikken arbejdssted havde skrevet  

 Asien/Mellemøsten/Kina.
Rådighed Et medlem skal være aktivt jobsøgende for at kunne stå til  

 rådighed for arbejdsmarkedet.
 A-kassen skal vejlede medlemmet om betydningen af at være aktivt  

 jobsøgende.
 Hvis der opstår tvivl om medlemmets rådighed, herunder medlemmet  

 jobsøgningsaktiviteter, kan a-kassen give medlemmet en frist til at vise sin  

 fortsatte tilknytning til arbejdsmarkedet.
 Ankenævnet finder, at a-kassen skulle have givet Dem en frist til  

 at vise Deres fortsatte tilknytning til arbejdsmarkedet, inden den traf  

 afgørelse om Deres manglende rådighed.
Ankenævnet har lagt vægt på, at a-kassen først ved  

 rådighedssamtalen den 5. november 2004 vejledte Dem om, at De skulle være  

 aktivt jobsøgende og søge rimeligt arbejde - også i Danmark.
De var ikke i  

 tilknytning til ledigmeldelsen den 19. juli 2004 efter Deres seneste  

 længerevarende sygeperiode blevet vejledt om Deres pligt til at være aktivt  

 jobsøgende.
 Ankenævnet har videre lagt vægt på, at De senest den 16. januar  

 2003 var blevet vejledt om pligten til at være aktivt jobsøgende, og at denne  

 vejledning således fandt sted ca. halvandet år før Deres ledigmeldelse den  

 19.  

 juli 2004.
 Endvidere har ankenævnet lagt vægt på, at det ikke ud fra sagens  

 akter er tilstrækkelig godtgjort, at De ved Deres ledigmeldelse den 19. juli  

 2005 var klar over Deres pligt til at være aktivt jobsøgende.
 Ankenævnet finder ud fra en samlet vurdering, at a-kassen den 10.  

 november 2004 ikke havde tilstrækkeligt grundlag for at pålægge Dem et  

 arbejdskrav på 300 timer inden for 10 uger på grund af manglende rådighed.
De skal derfor gives en frist til at bevise Deres rådighed for  

 arbejdsmarkedet.
De anses således for at stå til rådighed for  

 arbejdsmarkedet.
B E M Æ R K N  

 I N G E R  

 T I L  

 S A G E N Ankenævnet skal bemærke, at det forhold, at De grundet  

 Deres mors sygdom og indlæggelse var i Jylland fra den 4. august til den 16.  

 august 2004, ikke fritager Dem for pligten til at oprette et CV i Job- og  

 CV-banken senest en måned efter tilmeldingen til AF.
Ankenævnet skal også bemærke, at a-kassen i brev af 28. juli 2004  

 gjorde Dem opmærksom på, at De skulle lægge et nyt CV ind eller ajourføre  

 Deres  

 tidligere CV senest en måned efter tilmeldingen til AF.
A-kassen oplyste  

 endvidere, at det kunne få konsekvenser for Deres ret til dagpenge, hvis De  

 ikke reagerede på a-kassens brev.
Ankenævnet finder således ikke, at De kan  

 have været i den tro, at Deres tidligere CV i Job- og CV-banken uden  

 ajourføring opfyldte betingelsen om, at De skulle lægge Deres CV i Job- og  

 CV-banken senest en måned efter tilmeldingen til AF.
 Ankenævnet skal til Deres bemærkninger i klagen endvidere anføre  

 følgende:
 De har kritiseret, at subjektive partsindlæg gengivet i  

 referater fra møder med a-kassen har indgået ved direktoratets afgørelse af  

 sagen.
Ankenævnet skal hertil bemærke, at ankenævnet ligeledes har ladet  

 disse indgå i sagsbehandlingen på linie med øvrige dokumenter i sagen.  

 Ankenævnet har ikke fundet dette betænkeligt, idet De har haft mulighed for  

 at  

 fremkomme med Deres bemærkninger til sagen, herunder til mødereferaterne,  

 dels  

 på baggrund af direktoratets afgørelse, dels på baggrund af ankenævnets brev  

 af  

 3. maj 2005, hvor De blev opfordret til at indsende Deres eventuelle  

 bemærkninger.
Ankenævnet modtog herefter den 28. juni 2005 Deres yderligere  

 bemærkninger til sagen.
Disse bemærkninger er indgået i ankenævnets  

 sagsbehandling.
Med hensyn til Deres bemærkninger om direktoratets oplysning af  

 sagen og som en følge heraf direktoratets afgørelsesgrundlag skal ankenævnet  

 oplyse, at ankenævnet ikke finder grundlag for at kritisere direktoratets  

 afgørelsesgrundlag.
Såvel direktoratet som ankenævnet har som offentlig  

 myndighed en pligt til at oplyse sagen.
R E G L E R Ankenævnet henviser til   

 	  

 § 62,  

 stk. 1, nr. 1 og 4 og stk. 6 og § 65, stk. 1-2, i lov om  

 arbejdsløshedsforsikring mv., jf. lovbekendtgørelse nr. 708 af 13. august  

 2003,   

 	  

 § 3, § 10,  

 stk. 4, § 22, stk. 3 og 4 og § 23, stk. 1 og 2,  

 § 24, stk. 1 og § 28 i Arbejdsdirektoratets bekendtgørelse nr.  

 516  

 af 17. juni 2003 om rådighed, og   

 	  

 § 1, § 2 og  

 § 5 i Arbejdsdirektoratets bekendtgørelse nr. 481 af 10. juni 2003 om en  

 a-kasses pligt til at vejlede m.v.
O P L Y  

 S N I N G E R N E  

 I  

 S A  

 G E N Sagen er afgjort på grundlag af de akter, som ankenævnet  

 har modtaget fra direktoratet i forbindelse med oversendelsen af sagen, Deres  

 breve af 12. maj 2005 og 26. juni 2005, a-kassens brev af 22. august 2005  

 samt  

 direktoratets bemærkninger af 26. august 2005.
På  

 ankenævnets vegne De kan læse om afgørelsens retlige grundlag på de  

 følgende sider.
 Kopi til:
A-kassen Arbejdsdirektoratet Regler Lov om arbejdsløshedsforsikring mv., jf.  

 lovbekendtgørelse nr. 708 af 13. august 2003:
§ 62.  

  

 Der  

 kan kun udbetales dagpenge til et medlem, som står til rådighed for  

 arbejdsmarkedet.
Det er en betingelse for at være til rådighed, at medlemmet 1)  

 	  

 er aktivt  

 arbejdssøgende, 2) 3) 4)  

 	  

 giver  

 arbejdsformidlingen de oplysninger, som er nødvendige for, at medlemmet kan  

 formidles  

 arbejde og gives tilbud efter lov om en aktiv beskæftigelsesindsats.
Stk. 6.  

  

 Direktøren  

 for Arbejdsdirektoratet fastsætter efter forhandling med Beskæftigelsesrådet  

 nærmere regler for anvendelsen af bestemmelserne i stk. 1 og 2. Der kan  

 herunder fastsættes nærmere bestemmelser om 1)  

 	  

 de betingelser, et  

 medlem skal opfylde for at kunne anses for at stå til rådighed for  

 arbejdsmarkedet, 2)  

 	  

 medlemmets kontakt  

 med arbejdsløshedskassen, arbejdsformidlingen og andre aktører i forbindelse  

 med den aktive beskæftigelsespolitik samt 3)  

 	  

 tab af dagpengeret  

 som følge af manglende rådighed og generhvervelse af dagpengeret.
 § 65.  

  

 Arbejdsløshedskassen skal vejlede medlemmet om de rettigheder og pligter, der  

 følger af lovens kapitel 7-16, samt om medlemmets rettigheder og pligter i  

 øvrigt efter arbejdsmarkedslovgivningen.
 Stk. 2.  

  

 Ved  

 ledighedens indtræden skal arbejdsløshedskassen informere medlemmet om  

 betydningen  

 af pligten til at stå til rådighed for arbejdsmarkedet, jf. §§ 62-63.
 Arbejdsdirektoratets bekendtgørelse nr. 516 af 17.  

 juni 2003 om rådighed:
 § 3.  

  

 Et  

 ledigt medlem kan kun få dagpenge, hvis medlemmet står til rådighed for  

 arbejdsmarkedet.
 § 10.
Stk. 4.  

  

 Medlemmet  

 skal senest 1 måned efter tilmeldingen til AF udarbejde et CV og lægge det i  

 Job- og CV-banken.
Medlemmet skal herefter sikre sig, at oplysningerne i  

 CV'et  

 fortsat er korrekte og fyldestgørende.
Medlemmet skal også sikre sig, at  

 CV'et  

 er tilgængeligt.
 § 22.
 Stk. 3.  

  

 Medlemmet  

 skal også give a-kassen adgang til sit CV.
 Stk. 4.  

  

 Medlemmet  

 kan ikke få dagpenge, så længe medlemmet ikke har givet de oplysninger, som  

 a-kassen har bedt om, jf. stk. 1-3.
 § 23.  

  

 Et  

 medlem, der tilmelder sig AF som ledig, skal give fyldestgørende og korrekte  

 oplysninger om tidligere beskæftigelse, uddannelse, kvalifikationer og øvrige  

 forhold af relevans for formidlingen af arbejde.
Stk. 2.  

  

 Hvis  

 medlemmet ikke senest 1 måned efter tilmeldingen har givet oplysninger efter  

 stk. 1 i et CV i Job- og CV-banken, og dette skyldes medlemmet, kan  

 medlemmet ikke få dagpenge.
Medlemmet kan igen få dagpenge, når medlemmet har  

 givet oplysningerne efter stk. 1 i Job- og CV-banken.
 § 24.  

  

 A-kassen  

 skal undersøge og vurdere et medlems rådighed, hvis der opstår tvivl om  

 rådigheden  

 for arbejdsmarkedet.
 § 28.  

  

 Ved  

 vurderingen efter §§ 24-27 skal a-kassen sikre sig, at medlemmet selv  

 gør  

 en indsats for at komme ud af ledigheden ved at søge arbejde, herunder ved at  

 søge konkrete job på opfordring af AF eller anden aktør, og ved at deltage i  

 kurser og andre tilbud, der øger mulighederne for at få arbejde.
 Stk. 2.  

  

 Hvis  

 a-kassen ved vurderingen finder, at medlemmet står til rådighed, men der dog  

 er  

 tvivl om medlemmets fortsatte tilknytning til arbejdsmarkedet, skal a-kassen  

 give medlemmet en frist på højst 3 måneder til at vise sin tilknytning til  

 arbejdsmarkedet.
Stk. 3.  

  

 Efter  

 fristens udløb skal a-kassen vurdere medlemmets rådighed for arbejdsmarkedet.  

 A-kassen skal træffe afgørelse over for medlemmet, hvis a-kassen finder, at  

 medlemmet ikke står til rådighed for arbejdsmarkedet.
Hvis a-kassen finder,  

 at  

 medlemmet står til rådighed for arbejdsmarkedet, skal a-kassen notere dette  

 med  

 en begrundelse for vurderingen.
 Arbejdsdirektoratets bekendtgørelse nr. 481 af 10.  

 juni 2003 om en a-kasses pligt til at vejlede m.v.:
 § 1.  

  

 En  

 a-kasse skal vejlede egne medlemmer om de rettigheder og pligter, som et  

 medlem  

 har efter lov om arbejdsløshedsforsikring m.v., og om rettigheder og pligter  

 i  

 øvrigt efter arbejdsmarkedslovgivningen.
§ 2.  

  

 Når  

 et medlem bliver ledigt, skal a-kassen informere medlemmet om  

 rådighedsforpligtelsen.
A-kassen skal herunder informere om, at et medlem for  

 at stå til rådighed for arbejdsmarkedet skal 1)  

 	  

 tilmelde sig  

 arbejdsformidlingen (AF), 2)  

 	  

 lægge sit CV ind i  

 AF's Job- og CV-bank; »Jobnet.dk«, 3)  

 	  

 opretholde kontakten  

 til AF, a-kassen og andre aktører gennem hele ledighedsforløbet, 4)  

 	  

 være aktivt arbejdssøgende  

 fra 1. ledighedsdag, herunder under deltagelse i tilbud, 5)  

 	  

 kunne formidles  

 rimeligt arbejde med dags varsel fra 1. ledighedsdag, 6)  

 	  

 deltage i tilbud, der  

 skal bidrage til en hurtig tilbagevenden til arbejdsmarkedet, og 7)  

 	  

 indsende en frigørelsesattest  

 til a-kassen, hvis medlemmet har eller får arbejde på nedsat tid med et  

 opsigelsesvarsel og skal have supplerende dagpenge.
 Stk. 2.  

  

 A-kassen  

 skal informere medlemmet om de særlige frister, der gælder efter stk. 1,  

 nr. 2 og 7.
 Stk. 3.  

  

 A-kassen  

 skal også informere medlemmet om kontaktforløbet, jobformidling og  

 arbejdsmarkedsrettede  

 tilbud samt om mulighederne for selvvalgt uddannelse.
Stk. 4.  

  

 A-kassen  

 skal informere medlemmet om, hvilke konsekvenser det har for retten til  

 dagpenge  

 ikke at stå til rådighed for arbejdsmarkedet.
A-kassen skal herudover  

 informere  

 om selvforskyldt ledighed og de sanktioner, der knytter sig hertil.
 Stk. 5.  

  

 Informationen skal gives skriftligt, f.eks. ved udlevering af fyldestgørende  

 informationsmateriale.
 § 5.  

  

 En  

 a-kasse skal altid give det enkelte medlem individuel og personlig  

 vejledning,  

 hvis medlemmet har særligt behov herfor.
 Stk. 2.  

  

 Vejledningen kan under hensyntagen til et medlems behov gives skriftligt  

 eller  

 ved en personlig samtale.
