Skriftlig fremsættelse (28. oktober  

 1998) Justitsministeren (Frank Jensen):
 Herved tillader jeg mig for Folketinget at  

 fremsætte:
 Forslag til lov for Grønland om hunde og  

 dyreværn.
(Lovforslag nr.
L 68).
 Lovforslaget har til formål at overføre  

 lovgivningskompetencen vedrørende hunde og dyreværn til  

 Grønlands hjemmestyre, således at hjemmestyret overtager det  

 fulde økonomiske, politiske og juridiske ansvar for hunde- og  

 dyreværnsområdet.
Indtil nu har lovgivningskompetencen på disse  

 områder ligget hos rigsmyndighederne.
Lovgivningen på  

 området er imidlertid ikke bragt i anvendelse i Grønland.
Lovforslaget er fremsat på baggrund af, at  

 Grønlands hjemmestyre har ønsket at få overført  

 området.
Landstinget har tilsluttet sig forslaget.
 Idet jeg henviser til lovforslaget og de ledsagende  

 bemærkninger, skal jeg herved anbefale forslaget til det høje  

 Tings velvillige behandling.
