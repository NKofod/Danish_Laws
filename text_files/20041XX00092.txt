Skriftlig fremsættelse (11. november 2004) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 ændring af lov om retsforholdet mellem arbejdsgivere og funktionærer  

 (ophævelse  

 af 18 års grænsen i § 2 b) (Lovforslag nr.
L 91).
 Forslagets formål er at gennemføre dele af Rådets direktiv  

 2000/78/EØF om generelle rammebestemmelser om ligebehandling med hensyn til  

 beskæftigelse og erhverv i dansk ret.
 Det foreslås at ophæve 18 års grænsen i funktionærlovens § 2  

 b, stk. 1.
 Det foreslås, at loven har virkning for afskedigelser, der  

 foretages efter lovens ikrafttrædelse.
 Forslaget forventes ikke at have nogen væsentlige økonomiske  

 konsekvenser for erhvervslivet.
 Lovforslaget træder i kraft dagen efter bekendtgørelsen i  

 Lovtidende.
 Idet jeg i øvrigt henviser til lovforslaget og de ledsagende  

 bemærkninger, skal jeg anbefale lovforslaget til Tingets velvillige  

 behandling.
