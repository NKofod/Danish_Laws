(Til Nyborg kommunalbestyrelse og Fyns  

 amtsråd) 1. Cirkulærets formål og indhold Folketinget har i juni 1984 vedtaget en lov om udbygning af færgefarten  

 over Storebælt, lov nr. 296 af 6. juni 1984. Udbygningen omfatter en  

 udvidelse af færgehavnen i Knudshoved, anlæg af spor og stationsanlæg i  

 Knudshoved, sportilslutning fra sporanlægget i Nyborg til færgehavnen, samt  

 ændringer i det bestående vejnet m.v., indenfor det område som er angivet på  

 kortbilag 1.
 I overensstemmelse med loven og dens bemærkninger udsteder miljøministeren  

 dette cirkulære.
 Cirkulæret udstedes i henhold til § 4 i lov om lands- og  

 regionplanlægning, jfr. miljøministeriets lovbekendtgørelse nr. 735 af 21.  

 december 1982, § 29, stk. 1 i lov om kommuneplanlægning, jfr.  

 miljøministeriets lovbekendtgørelse nr. 734 af 21. december 1982 samt § 9,  

 stk. 6 i lov om by- og landzoner, jfr. miljøministeriets lovbekendtgørelse  

 nr. 5 af 13. januar 1984.
 Cirkulæret har været forhandlet med berørte ministerier og styrelser samt  

 Fyns amtsråd og Nyborg kommunalbestyrelse.
Cirkulærets pkt.
II indeholder de forudsætninger, som skal lægges til  

 grund for regionplanlægningen, pkt.
III indeholder forskrifter for  

 lokalplanudarbejdelse, pkt.
IV forskrifter for administrationen af by- og  

 landzoneloven og pkt.
V omhandler byggesagsadministrationen.
II.
Forudsætninger for regionplanlægningen I medfør af § 4 i lands- og regionplanloven fastsættes herved, at  

 regionplanlægningen skal udføres ud fra den forudsætning, at der inden for  

 det område, der er afmærket på kortbilag 1 skal ske en udbygning af  

 færgefarten, omfattende sporanlæg, udvidelse af færgehavn, retablering af  

 veje m.v.
 Placeringen af udbygningen optages i førstkommende tillæg til  

 regionplanen.
III.
Lokalplanudarbejdelse I medfør af § 29, stk. 1 fastsættes, at kommunalbestyrelsen skal  

 tilvejebringe en lokalplan, som muliggør anlægsarbejdernes gennemførelse som  

 forudsat.
Lokalplanområdet skal som minimum afgrænses som vist på kortbilag  

 2, men kan omfatte et større område.
Lokalplanen skal være tilvejebragt  

 senest 6 måneder efter, at kommunalbestyrelsen er blevet gjort bekendt med  

 det af ekspropriationskommissionen vedtagne projekt for anlægget.
 For område I på kortbilag 2 kan der i lokalplanen kun fastsættes  

 bestemmelse om, at arealet skal anvendes til offentlige formål - driftsareal  

 for DSB, vejanlæg m.v. - i overensstemmelse med anlægslovens bestemmelser  

 samt om arealernes zonestatus.
 For område II på kortbilag 2 skal lokalplanen bl.a. indeholde bestemmelser  

 om anvendelse, bebyggelse, vej- og stiforhold, samt om varetagelse af  

 støjhensyn m.v.
 Lokalplanens bestemmelser om støjforhold skal sikre, at det beregnede  

 konstante udendørs støjniveau, som støjen fra anlægget påfører ny støjfølsom  

 bebyggelse og dennes opholdsarealer, ikke overstiger 55 dB(A) på døgnbasis,  

 med mindre der er tale om erstatningsbyggeri, tilbygninger eller lignende.
 Det skal endvidere fremgå af lokalplanens redegørelse i henhold til § 20 i  

 lov om kommuneplanlægning, at miljøstyrelsen i bemærkningerne til  

 anlægslovforslaget har forudsat, »at der i forbindelse med  

 detailprojekteringen drages omsorg for, at de tilstødende, støjfølsomme  

 områder - omfattende et område for åben og lav boligbebyggelse, et  

 sommerhusområde og en campingplads - beskyttes mod forøget støjbelastning.
 Miljøstyrelsen har således tiltrådt den skitserede linieføring på vilkår:
 - at de dele af nævnte områder, der ikke under nuværende forhold er  

 støjbelastet over LAeq = 55dB(A) heller ikke med den totale fremtidige  

 belastning fra vej- og banetrafik overstiger denne grænseværdi.
- at de dele af nævnte områder, der under nuværende forhold er belastet  

 over 55dB(A), men ikke overstiger 65dB(A), ikke med den fremtidige belastning  

 overstiger 65dB(A).« IV.
Administrationen af §§ 6-8 i lov om by- og landzoner I medfør af § 9, stk. 6 i by- og landzoneloven fastsættes hermed, at  

 zonemyndigheden ikke i henhold til § 9, stk. 1 må meddele tilladelser, som er  

 i strid med cirkulæret.
V.
Byggesagsadministrationen For at undgå unødige samfundsøkonomiske konsekvenser henstilles det at  

 medvirke til at friholde arealerne for bygninger eller anlæg, der vil være  

 til hinder for anlæggets gennemførelse.
Kommunalbestyrelsen kan således  

 nedlægge forbud efter kommuneplanlovens § 17, hvis der indkommer ansøgninger  

 om byggetilladelser eller sker anmeldelse af et byggeri i landzone.
VI.
Afslutning Indtil placeringen er indarbejdet i regionplanen kan planstyrelsen efter  

 forhandling med de berørte myndigheder tillade mindre afvigelser fra  

 landsplandirektivet.
Miljøministeriet, den 18. januar 1985 Christian Christensen / Peter Skov Bilag 1 Bilag 2 Særlig note:
 landsplandirektiv.
