 Ved kgl. resolution af 16. april 1955 har Danmark ratificeret ovennævnte  

 konvention, hvis tekst lyder som følger:
 KONVENTIONEN OM INDFØRELSE AF FORENKLINGER I TILSYNET MED UDVANDRERE OM  

 BORD I SKIBE.
Den internationale Arbejdsorganisations generalkonference, der er blevet  

 sammenkaldt i Geneve af Det internationale Arbejdsbureaus styrelsesråd, og  

 som er trådt sammen til sit 8. møde den 26. maj 1926, og som er blevet enig  

 om vedtagelsen af visse forslag med hensyn til en forenkling af tilsynet med  

 udvandrere om bord i skibe, hvilket spørgsmål er optaget på mødets dagsorden,  

 og som har besluttet, at disse forslag skal tage form af en international  

 konvention, vedtager idag den 5. juni 1926 følgende konvention, som benævnes  

 konventionen om tilsyn med udvandrere af 1926, til medlemsstaternes  

 ratifikation i henhold til bestemmelserne i Den internationale  

 Arbejdsorganisations statut Artikel 1.
 Betydningen af ordene »udvandrerskib« og »udvandrer« i  

 nærværende konventions forstand fastsættes for hvert land af dettes  

 kompetente myndigheder.
 Artikel 2.
 1. Ethvert medlem, der ratificerer nærværende  

 konvention, forpligter sig til under forbehold af nedenstående bestemmelser  

 at tiltræde, at det officielle tilsyn, der har til opgave at sikre  

 udvandreres beskyttelse om bord på et udvandrerskib, ikke skal organiseres  

 ved mere end een regerings mellemkomst.
 2. Denne bestemmelse hindrer ikke, at et lands  

 regering lejlighedsvis på egen bekostning kan lade sine udvandrere ledsage af  

 en repræsentant som iagttager og på den betingelse, at han ikke gør indgreb i  

 den officielle tilsynsførendes forretningsområde.
 Artikel 3.
 Når en officiel tilsynsførende ansættes om bord på et udvandrerskib, skal  

 han som regel udpeges af regeringen i det land, under hvis flag skibet  

 sejler; dog kan denne tilsynsførende udpeges af en anden regering i henhold  

 til overenskomst sluttet mellem flaglandets regering og en eller flere  

 regeringer, hvis statsborgere befordres om bord på skibet.
 Artikel 4.
 1. Fastsættelsen af den tilsynsførendes praktiske  

 kundskaber og hans nødvendige faglige og personlige kvalifikationer overlades  

 til den regering, som skal udpege ham.
 2. Den officielle tilsynsførende må på ingen måde -  

 hverken direkte eller indirekte - være afhængig af rederen eller det selskab,  

 skibet tilhører.
 3. Denne bestemmelse skal dog ikke være til hinder  

 for, at en regering undtagelsesvis, og hvor det er absolut nødvendigt,  

 udpeger skibslægen som officiel tilsynsførende.
 Artikel 5.
 1. Den tilsynsførende skal påse, at de rettigheder  

 respekteres, som tilkommer udvandrerne i henhold til det lands love, under  

 hvis flag skibet sejler, eller andre love, som måtte komme til anvendelse,  

 eller ifølge internationale aftaler eller ifølge transportkontrakten.
 2. Den regering, under hvis flag skibet sejler, skal  

 meddele den tilsynsførende - uden hensyn til hans nationalitet - teksten til  

 de love og administrative forskrifter, der har betydning for udvandrernes  

 stilling, såvel som de internationale aftaler og overenskomster, der gælder  

 om samme emne, og som er blevet meddelt nævnte regering.
 Artikel 6.
Kaptajnens myndighed indskrænkes ikke ved nærværende konvention.
Den  

 tilsynsførende må i intet tilfælde gøre indgreb i kaptajnens autoritet og  

 skal alene drage omsorg for overholdelsen af love, administrative forskrifter  

 og overenskomster, som direkte angår udvandrernes beskyttelse og  

 velbefindende om bord.
 Artikel 7.
1. Inden 8 dage efter skibets ankomst til  

 bestemmelseshavnen skal den officielle tilsynsførende aflægge en rapport til  

 det lands regering, under hvis flag skibet sejler.
Af denne rapport skal  

 nævnte regering sende et eksemplar til de andre interesserede regeringer,  

 hvis de på forhånd har fremsat ønske herom.
 2. En genpart af denne rapport skal af den  

 tilsynsførende tilstilles skibets kaptajn.
 Artikel 8.
 De officielle ratifikationer af nærværende konvention skal på de i Den  

 internationale Arbejdsorganisations statut fastsatte betingelser fremsendes  

 til Det internationale Arbejdsbureaus generaldirektør til indregistrering.
 Artikel 9.
 1. Nærværende konventioner træder i kraft på den dag,  

 da to medlemmer af Den internationale Arbejdsorganisation har ratificeret  

 konventionen, og dette er blevet indregistreret af generaldirektøren.
 2. Den er kun bindende for de medlemmer, hvis  

 ratifikationer er blevet indregistreret af Det internationale Arbejdsbureau.
 3. Derefter træder konventionen i kraft for hvert  

 enkelt medlem på den dag, på hvilken dets ratifikation er blevet  

 indregistreret af Det internationale Arbejdsbureau.
 Artikel 10.
Så snart to medlemmer af Den internationale Arbejdsorganisation har  

 ratificeret konventionen, og dette er blevet indregistreret af Det  

 internationale Arbejdsbureau, skal generaldirektøren for Det internationale  

 Arbejdsbureau udsende meddelelse herom til alle medlemmer af Den  

 internationale Arbejdsorganisation.
Han skal ligeledes udsende meddelelse om  

 indregistreringen af de ratifikationer, som senere tilstilles ham til  

 registrering fra organisationens andre medlemmer.
 Artikel 11.
 Med forbehold af bestemmelserne i artikel 9 skal ethvert medlem, som  

 ratificerer denne konvention, forpligte sig til at lade bestemmelserne i  

 artiklerne 1-7 træde i kraft senest den 1. januar 1928 og træffe sådanne  

 foranstaltninger, som er nødvendige for at gøre disse bestemmelser effektive.
 Artikel 12.
 Ethvert medlem af Den internationale Arbejdsorganisation, som ratificerer  

 denne konvention, forpligter sig til at bringe den i anvendelse i sine  

 kolonier, besiddelser og protektorater i overensstemmelse med artikel 35 i  

 Den internationale Arbejdsorganisations statut.
 Artikel 13.
Ethvert medlem, der har ratificeret denne konvention, kan opsige den efter  

 forløbet af 10 år fra den dag, da konventionen først trådte i kraft, ved  

 afgivelse af en forklaring, der fremsendes til Det internationale  

 Arbejdsbureaus generaldirektør til indregistrering.
En sådan opsigelse får  

 først gyldighed et år efter den dag, på hvilken den er indregistreret af Det  

 internationale Arbejdsbureau.
 Artikel 14.
 Mindst en gang hvert 10. år skal Det internationale Arbejdsbureaus  

 styrelsesråd forelægge generalkonferencen en rapport om gennemførelsen af  

 denne konvention og tage stilling til, hvorvidt der er grund til at optage  

 spørgsmålet om ændringer eller modifikationer af konventionen på konferencens  

 dagsorden.
 Konventionen er for Danmarks vedkommende i henhold til artikel 9, stk. 3  

 trådt i kraft den 18. maj 1955 ved det danske ratifikationsinstrument i Det  

 internationale Arbejdsbureau.
 Udenrigsministeriet, den 5. september  

 1955.
H.C.
Hansen.
