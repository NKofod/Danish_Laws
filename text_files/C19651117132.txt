 I forbindelse med meddelelserne i (bl.a.) RM 19 .3 henledes opmærksomheden  

 på, at Retsmedicinsk Institut i Ugeskrift for læger (nr.28A s A 132, 1964)  

 har udsendt en supplerende meddelelse om udtagelse af blodprøver, der lyder  

 således:
 »På grund af stigende vanskeligheder med fremskaffelse af kapillærrør  

 til forsendelse af blodprøver til alkoholbestemmelse vil det være nødvendigt  

 i vid udstrækning at gå over til at udtage sådanne blodprøver ved  

 venepunktur, efter desinfektion af huden med 1 0/00 sublimatopløsning  

 (jodtinktur, alkohol og æter må ikke anvendes).
 Instituttets pakninger vil derfor fremtidig indeholde engangskanyler og  

 plastrør, indeholdende natriumfluorid.
 Røret fyldes næsten helt og vendes nogle gange efter tillukning af hensyn  

 til fuldstændig opløsning af natriumfluoridet.
 Instituttet vil stadig i det omfang det er muligt, levere æsker med  

 kapillærrør, men det henstilles at disse kun anvendes når omstændighederne  

 ikke gør blodtagning ved venepunktur praktisk mulig.
