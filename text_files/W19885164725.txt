En kommune godkendte ultimo oktober 1987 endeligt byggeregnskab for en  

 boligforbedret ejendom, der inden godkendelsen var blevet overdraget til en  

 andelsboligforening.
I godkendelsen, der blev meddelt primo november 1987 til  

 den tidligere ejer A, som ansøger om offentlig støtte, var medtaget kr.  

 160.836,42 til byggelånsrenter og provision, hvoraf kr. 30.000 skønsmæssigt  

 udgjorde det rentebeløb, der forventedes at påløbe lånet indtil indfrielsen  

 med et indekslån.
Det skønnede beløb var fastsat under forudsætning af, at A  

 optog indekslånet primo november 1987, at A selv havde oplyst den månedlige  

 rentetilskrivning til kr. 30.000 samt at andelshaverne betalte afdrag på  

 indekslånet.
Byggelånet blev imidlertid først indfriet primo december 1987 og  

 ved årsskiftet 87/88 blev A opmærksom på, at de påløbne renter oversteg de  

 godkendte med kr. 94.135,14 bla., fordi den faktiske rentetilskrivning  

 udgjorde kr. 41.000 pr. måned.
Efter henvendelse herom til kommunens  

 rådgiver, der afslog at tage sagen op til fornyet overvejelse, anmodede A  

 medio juni 1988 kommunen om at godkende rentedifferencen som en  

 støtteberettiget udgift, hvilket kommunen afslog u.h.t., at de opstillede  

 forudsætninger fandtes rimelige.
A påklagede herefter afslaget.
Antaget, at  

 afslaget var en selvstændig afgørelse, der kunne påklages.
M.h.t.
 rentedifferencen fandt nævnet, at det måtte påhvile klageren at  

 forelægge et korrekt byggeregnskab, og at klageren selv havde måttet kunne  

 indse, at det medtagne rentebeløb ikke dækkede hele udgiften, hvorfor nævnet  

 stadfæstede kommunens afgørelse.
Sag om boligforbedring for Strandgården, Østergade 8, Allinge Der fremlagdes skrivelse af 10. oktober 1988 fra advokat Per Arnoldus for  

 Allinge Byggekonsortium af 1/4 1986 ApS, skrivelse af 9. november 1988 fra  

 Allinge-Gudhjem kommune og skrivelse af 24. november 1988 fra advokat Per  

 Arnoldus.
 Endvidere fremlagdes følgende bilag:
1. skrivelse af 21. august 1987 fra Håndværkets Byfornyelsesselskab til  

 Allinge Byggekonsortium med anmodning om at fremskynde færdiggørelsen af  

 byggeregnskabet, 2. skrivelse af 5. oktober 1987 fra Håndværkets Byfornyelsesselskab til  

 Allinge-Gudhjem kommune med bemærkninger til byggeregnskabet, der er  

 fremsendt til kommunen den 11. september 1987, med indstilling om godkendelse  

 af en støtteberettiget udgift på ialt 4.761.025,92 kr. med tillæg af  

 byggelånsrenter til byggelånets indfrielse, men med modregning af a conto  

 betalinger fra andelshaverne, 3. skrivelse af 3. november 1987 fra Allinge-Gudhjem kommune til advokat  

 Per Arnoldus med oplysning om, at kommunalbestyrelsen den 21. oktober 1987  

 har godkendt byggeregnskabet og givet endeligt tilsagn om rente- og  

 afdragsbidrag, 4. oversigt over Allinge Byggekonsortiums byggelånskonto hos Sparekassen  

 Bornholm, 5. skrivelse af 16. juni 1988 fra Håndværkets Byfornyelsesselskab til  

 Allinge-Gudhjem kommune med redegørelse over byggeregnskabet.
Det fremgår  

 heraf, at der er påløbet renter og provision på byggelånet på ialt 254.971,56  

 kr., medens der i byggeregnskabet kun er medtaget renter og provision for  

 160.836,42 kr.
Det indstilles, at differencen 94.135,14 kr. godkendes som  

 støtteberettiget udgift, men med fradrag af et rentebeløb svarende til 3  

 ugers byggelånsrenter, da byggekonsortiet ikke har fremskyndet hjemtagelsen  

 af indekslånet.
Rentebeløbet er opgjort til ca. 30.000 kr.
6. skrivelse af 17. juni 1988 fra advokat Per Arnoldus til Allinge-Gudhjem  

 kommune med redegørelse for hjemtagelsen af indekslånet og med anmodning om,  

 at hele det resterende rentebeløb på 94.135,14 kr. godkendes som  

 støtteberettiget udgift, idet det afvises, at der skal fratrækkes beløb  

 svarende til andelshavernes månedlige afdrag på indekslånet, idet der ikke  

 ses at være hjemmel hertil, og idet dette ville betyde, at købesummen for den  

 enkelte andelsbolig blev forøget, da ejendommen er solgt til  

 andelsboligforeningen med overtagelse den 1. september 1987, 7. skrivelse af 6. september 1988 fra Allinge-Gudhjem kommune til advokat  

 Per Arnoldus, hvori det meddeles, at kommunalbestyrelsen den 17. august 1988  

 har vedtaget ikke at imødekomme anmodningen om godkendelse af resten af  

 rentebeløbet som støtteberettiget udgift.
I skrivelsen har kommunen henvist  

 til, at forudsætningen for at man tidligere havde forhøjet renteudgifterne  

 med et beløb på 30.000 kr. var, at indekslånet forventedes optaget primo  

 november 1987, at byggekonsortiet havde oplyst, at der løb ca. 30.000 kr. på  

 i byggelånsrenter om måneden, og at der blev fratrukket et beløb svarende til  

 andelshavernes månedlige afdrag på indekslånet.
Efter kommunes opfattelse var  

 disse forudsætninger ikke opfyldt, idet indekslånet først blev optaget den 3.  

 december 1987, idet der faktisk løb ca. 41.000 kr. på i byggelånsrenter om  

 måneden, og idet der ikke fratrækkes noget beløb, da andelshaverne ikke er  

 blevet opkrævet fuld husleje fra overtagelsesdagen 1. september 1987.
8. ansøgning af 4. december 1986 til Allinge-Gudhjem kommune om tilsagn om  

 rentebidrag til byfornyelsesprojektet, 9. skrivelse af 4. februar 1987 fra Allinge-Gudhjem kommune til Allinge  

 Byggekonsortium af 1/4 1986 ApS, hvori der i medfør af byfornyelseslovens §  

 58, 59 og 62 meddeles tilsagn om kommunal garanti for byggelån og rentebidrag  

 til indekslån på 4.170.000 kr. samt afdragsbidrag til indekslån på 1.770.000  

 kr.
Fristen for afslutningen af byggeriet er fastsat til 1. oktober 1987 med  

 pligt til aflevering af byggeregnskab senest 3 måneder herefter, 10. skrivelse af 28. august 1987 fra Allinge Byggekonsortium af 1/4 1986  

 Aps til Håndværkets Byfornyelsesselskab, hvormed fremsendes byggeregnskab, 11. referat af møde den 14. juni 1988 mellem Allinge Byggekonsortium og  

 Allinge-Gudhjem kommune.
 For Allinge Byggekonsortium mødte advokat John Jørgensen og sammen med ham  

 mødte Kim Kristiansen og Bornbyg ApS ved Søren Jensen som medlemmer af  

 konsortiet.
For Allinge-Gudhjem byråd mødte kommunalbestyrelsesmedlam Bernt Kofoed,  

 kommuneingeniør H.
Møller og landinspektør Poul Kofoed og sammen med dem  

 mødte Håndværkets Byfornyelsesselskab ved sagsbehandler Henrik Zuschlag.
 Formanden redegjorde for de fremlagte bilag.
 Advokat John Jørgensen forelagde herefter nærmere for Allinge  

 Byggekonsortium sagen og nedlagde påstand om, at rentebeløbet 94.135,14 kr.  

 medtages som støtteberettiget udgift, ligesom han fastholdt, at klage til  

 byfornyelsesnævnet var indgivet rettidigt.
 Sagsbehandler Henrik Zuschlag redegjorde for sagen set fra Allinge-Gudhjem  

 kommunes side og gjorde gældende, at sagen er indbragt for sent for  

 byfornyelsesnævnet, idet seksugersfristen beregnes fra kommunes godkendelse  

 den 3. november 1987 (bilag 3). Subsidiært nedlagde han påstand om, at  

 sagsøgerens krav ikke tages til følge.
Søren Jensen forklarede herefter lovlig forberedt, at han, der  

 repræsenterer Bornbyg ApS, ved flere lejligheder har drøftet rentespørgsmålet  

 med Henrik Zuschlag og advokat Per Arnoldus.
Inden byggeriet var færdigt,  

 blev byggeregnskabet krævet fremskyndet, og nogle af de opgivne beløb var  

 derfor skønnede beløb.
Vidnet har formentlig sidst i juni eller begyndelsen  

 af juli 1987 telefonisk meddelt Henrik Zuschlag, at han anslog rentebeløbet  

 til ca. 30.000 kr. månedlig.
Han har også på et senere tidspunkt, formentlig  

 i slutningen af september 1987, efter samtale med Sparekassen meddelt  

 Zuschlag, at det hidtil påløbne rentebeløb udgjorde ca. 70.000 kr.
Vidnet  

 erindrer også, at han har opgivet beløbet helt nøjagtigt, efter at han havde  

 modtaget det fra Sparekassen.
Vidnet har også aftalt med Zuschlag en gang i  

 september 1987, at denne skulle søge rentebeløbet oplyst i Sparekassen.
Fra  

 fremsendelsen af regnskabet den 28. august 1987 og indtil Allinge Gudhjem  

 kommunes afgørelse af 3. november 1987 har der intet været oplyst overfor  

 byggekonsortiet om, hvilke forudsætninger kommunen havde for at yde støtte  

 til ombygningen for såvidt angår det beløb, som man ville yde støtte i  

 forhold til.
I den andelsboligforening, hvortil ejendommen blev overdraget  

 pr. 1. september 1987, er der 6 andelshavere, og 3 af disse var flyttet ind i  

 begyndelsen af august 1987, men da byggeriet endnu ikke var færdiggjort, og  

 byggepladsen henlå i roderi, mente konsortiet ikke, at man ville afkræve de  

 pågældende husleje for tiden indtil overtagelsen.
Dikteret.
Godkendt.
 Advokat John Jørgensen og sagsbehandler Zuschlag procederede herefter  

 sagen.
 Nævnet optog sagen til afgørelse, og parterne aftrådte.
Efter drøftelse af sagen traf byfornyelsesnævnet enstemmigt følgende A F G Ø R E L S E Spørgsmålet om rettidig indbringelse af sagen for byfornyelsesnævnet.
 Allinge-Gudhjem kommune har som begrundelse for påstanden om afvisning  

 gjort gældende, at 6 ugersfristen i byfornyelseslovens § 80 ikke er  

 overholdt, idet fristen bør regnes fra den 3. november 1987, da  

 Allinge-Gudhjem kommunes godkendelse af byggeregnskabet blev meddelt  

 byggekonsortiets advokat.
 Allinge Byggekonsortium har heroverfor anført, at den nævnte meddelelse  

 ikke havde et indhold, som der var anledning til at påklage, idet konsortiet  

 ikke kendte kommunens forudsætninger med hensyn til tidspunktet for  

 prioriteringen og andelshavernes betaling af afdrag på indekslånet, og idet  

 konsortiet ikke var klar over, at ikke alle renter var medtaget i regnskabet.  

 Det gøres endvidere gældende, at sagen ikke er behandlet korrekt, idet  

 konsortiet ikke er gjort bekendt med instillingerne fra byfornyelsesselskabet  

 til kommunen. 6 ugers fristen bør derfor i stedet regnes fra kommunens afslag  

 af 6. september 1988.
Byfornyelsesnævnet finder, at Allinge-Gudhjem kommunes afslag af 6.  

 september 1988 på konsortiets konkrete ansøgning af 17. juni 1988 er en  

 selvstændig afgørelse, som kan påklages.
Da klagefristen herefter er  

 overholdt, tages Allinge-Gudhjem kommunes afvisningspåstand ikke til følge.
 Ansøgningen af 17. juni 1988 og Allinge-Gudhjem kommunes afgørelse af 6.  

 september 1988.
Byggekonsortiet har gjort gældende, at den omhandlede renteudgift i  

 princippet er en støtteberettiget udgift.
Grunden til, at det rette beløb  

 ikke tidligere er oplyst, er at Allinge-Gudhjem kommune eller dennes  

 konsulent Håndværkets Byfornyelsesselskab ikke har underrettet konsortiet om  

 byfornyelsesselskabets indstillinger til AllingeGudhjem kommune, hvorfor  

 konsortiet ikke har haft lejlighed til at kommentere indstillingerne.
Det har  

 ikke været muligt for konsortiet at fremskynde optagelsen af indekslånet mere  

 end sket, idet det fremgår af byfornyelsesselskabets skrivelse af 21. august  

 1987, at kommunen ikke ville give garanti overfor kreditforeningen, før  

 byggeregnskabet var godkendt.
Regnskabet er imidlertid indsendt allerede den  

 28. august 1988, men først godkendt den 3. november 1988. Sagen er derefter  

 forsinket på grund af en fejl, som konsortiet er uden skyld i, men hensyn til  

 angivelsen af størrelsen af købesummen for den pågældende ejendom.
Konsortiet  

 har overfor byfornyelsesselskabet oplyst de renter, der var påløbet på de  

 pågældende tidspunkter, men det kunne forudses, at der ville påløbe ydeligere  

 renter, og konsortiet har da også ved indsendelsen af byggeregnskabet taget  

 forbehold om endelig opgørelse senere.
Byfornyelsesselskabet, som var blevet  

 opfordret til at rette henvendelse om renterne til sparekassen, må bære  

 ansvaret for, at ikke alle renter er medtaget som støtteberettiget udgift.  

 Der har endvidere ikke været mulighed for at pålægge andelshaverne i  

 boligforeningen at betale afdrag på indekslånet, idet ejendommen var solgt  

 til foreningen pr. 1. september 1987. Størrelsen af det godkendte rentebeløb  

 hviler således på et urigtigt grundlag.
Allinge-Gudhjem kommune har gjort gældende, at Allinge Byggekonsortium  

 selv må bære risikoen for rigtigheden af det indleverede byggeregnskab, og at  

 kommunen ikke har pligt til at undersøge, om der var påløbet flere renter end  

 anført i regnskabet.
Kommunen har iøvrigt fulgt forskrifterne i  

 Boligstyrelsens cirkulære nr. 92 af 3. juli 1986 pkt. 4.6 og har ved  

 regnskabsgodkendelsen tillagt det opgjorte rentebeløb renter frem til  

 kommunens godkendelsestidspunkt, samt yderligere renter frem til forventet  

 optagelse af indekslån.
Sidstnævnte renteudgifter blev telefonisk oplyst af  

 byggekonsortiet.
Kommunens opgørelse af renteudgifterne blev ikke anfægtet af  

 byggekonsortiet, da regnskabsgodkendelsen blev fremsendt.
I kommunens  

 bemærkninger til regnskabsgodkendelsen er forudsat et fradrag i  

 byggelånsrenterne for andelshavernes acontoindbetalinger frem til  

 indekslånets optagelse, og dette belv heller ikke anfægtet af  

 byggekonsortiet.
Byfornyelsesnævnet skal udtale, at det har påhvilet Allinge  

 Byggekonsortium at forelægge kommunen et korrekt opgjort byggeregnskab, og at  

 konsortiet selv måtte kunne indse, at det medtagne rentebeløb ikke dækkede  

 hele renteudgiften.
Der ses ikke at være grundlag for at kritisere kommunens  

 revision af regnskabet.
Der findes endvidere ikke at have påhvilet  

 Håndværkets Byfornyelsesselskab som konsulent for kommunen nogen pligt til  

 uopfordret at tilsende konsortiet genpart af sine indstillinger til kommunen,  

 men konsortiet kunne efter modtagelsen af kommunens skrivelse af 3. november  

 1987 om godkendelse af regnskabet med angivelse af de støtteberettigede beløb  

 have anmodet om nærmere oplysninger om opgørelsen af beløbene.
Efter det  

 oplyste er der imidlertid først rejst spørgsmål om rentebeløbet i forbindelse  

 med mødet den 14. juni 1988 og således efter den sædvanlige klagefrist på 6  

 uger.
Uanset at parterne har drøftet rentespørgsmålet den 14. juni 1988  

 findes konsortiet herefter at være afskåret fra at kræve den manglende  

 renteudgift medtaget i byggeregnskabet som støtteberettiget.
 Afgørelsen kan i medfør af byfornyelseslovens § 84 indbringes for  

 boligretten senest 4 uger efter, at underretning om nævnets afgørelse er  

 meddelt parterne.
