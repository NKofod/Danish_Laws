 I henhold til §§ 8 og 8 a i lov nr. 258 af 8. juni 1983 om  

 handelshøjskoler og handelshøjskoleafdelinger som ændret ved § 24 i lov nr.  

 217 af 23. april 1986, fastsættes:
 § 1.  På Handelshøjskolen i Århus afholdes den  

 erhvervsøkonomiske kandidateksamen.
 Stk. 2.  Adgang til uddannelsen er betinget af bestået  

 almen erhvervsøkonomisk eksamen.
Stk. 3.  Varigheden af studiet er normeret til 2 år.  

 Studiet skal afsluttes inden for en periode af 5 år, regnet fra dets  

 påbegyndelse.
Højskolen kan i særlige tilfælde gøre undtagelse fra denne  

 bestemmelse.
§ 1 a.  Uddannelsen til kandidateksamen omfatter en  

 række studieaktiviteter, hvis omfang bestemmes ved 40 studiepoints.
Svarende  

 til mindst 24 studiepoints skal der vælges studieaktiviteter, som bedømmes  

 ved karaktergivende prøver.
Disse studiepoints benævnes i det følgende  

 karakterpoints.
 Stk. 2.  Et studiepoint tildeles for tilfredsstillende  

 tilegnelse af et pensum, der svarer til en studieaktivitet, hvis omfang er 1  

 time ugentlig i 1 semester.
 Stk. 3.  Højskolen fastsætter bestemmelser om, hvorledes  

 en studieaktivitet skal godkendes som pointgivende og om grundlaget for  

 opnåelse af karakterpoints.
 Stk. 4.  Mindst 24 studiepoints og mindst 18  

 karakterpoints skal erhverves ved studieaktiviteter, der hører under den  

 erhvervsøkonomiske faggruppe ved Handelshøjskolen i Århus eller under  

 tilsvarende faggrupper ved andre højere uddannelsesinstitutioner.
Stk. 5.  Af de i stk. 4 nævnte 24 studiepoints,  

 henholdsvis 18 karakterpoints, skal 8 points erhverves for udarbejdelse af en  

 større skriftlig afhandling, hvis emne skal være godkendt af en af højskolen  

 udpeget lærer.
Der kan efter højskolens bestemmelse i tilknytning til  

 afhandlingen foretages mundtlig eksamination af enkelte eller samtlige  

 eksaminander.
For afhandlingen med eventuel mundtlig eksamination gives der  

 een karakter, der ved beregningen af det i § 7 omhandlede  

 karaktergennemsnitlig tillægges karaktervægten 8.
 Stk. 6.  De resterende 16 studiepoints af de i stk. 1  

 nævnte 40 studiepoints kan erhverves ved studieaktiviteter, der hører under  

 andre faggrupper på højere uddannelsesinstitutioner og eventuelt efter  

 højskolens særlige godkendelse under andre institutioner.
§ 2.  Studieprogrammer skal godkendes af højskolen  

 efter nærmere af denne fastsatte bestemmelser.
Et studieprogram skal have  

 mindst det i § 1 a, stk. 1, anførte omfang og skal indeholde oplysning om  

 eventuel linje- eller specialebetegnelse.
 Stk. 2.  Højskolen fastsætter bestemmelser om kravene  

 for de almindelige forekommende linje- og specialebetegnelser og kan i  

 enkelttilfælde godkende særlige linje- og specialebetegnelser.
§ 3.  Den erhvervsøkonomiske kandidateksamen afholdes  

 to gange årligt i juni og januar måned.
Tidspunkterne for de enkelte prøvers  

 afholdelse fastsættes af højskolen.
Indskrivning til eksamen sker til  

 højskolen henholdsvis senest 15. marts og 15. oktober.
Afmelding kan dog  

 finde sted før en af højskolen fastsat afmeldingsfrist.
Stk. 2.  Højskolen er ikke forpligtet til at afholde  

 prøver i studieaktiviteter, der ikke på det tidspunkt, hvor den studerende  

 ønsker at indstille sig til en prøve, er omfattet af højskolens  

 undervisningstilbud.
Den studerende skal dog i de 3 eksamensterminer, der  

 følger umiddelbart efter, at en studieaktivitet er ophørt ved højskolen, have  

 mulighed for at indstille sig til prøve i den pågældende studieaktivitet  

 efter bestemmelserne i § 6.
 § 4.  Censorer beskikkes af Undervisningsministeriet,  

 Direktoratet for de Videregående Uddannelser, og medvirker ved eksamen efter  

 de derom for de højere uddannelsesinstitutioner gældende bestemmelser.
 § 5.  Ved bedømmelsen af karaktergivende prøver  

 anvendes 13-skalaen efter de derom ved de højere uddannelsesinstitutioner  

 gældende bestemmelser.
§ 6.  Hver enkelt prøve kan tages om for sig.
Dog  

 kræves særlig tilladelse fra højskolen til på ny at indstille sig til en  

 prøve, der er bestået.
Stk. 2.  En studerende kan ikke indstille sig til en  

 prøve mere end 3 gange.
Højskolen kan i særlige tilfælde gøre undtagelse fra  

 denne bestemmelse.
 Stk. 3.  Når en studerende på ny bedømmes ved en prøve,  

 er den sidst opnåede karakter gældende.
Stk. 4.  De i stk. 1, 2 og 3, nævnte bestemmelser finder  

 desuden anvendelse for den i § 1 a, stk. 5, nævnte afhandling.
Såfremt en  

 studerende for anden eller tredje gang ønsker at indlevere en sådan  

 afhandling, kan højskolen bestemme, at den studerende skal vælge nyt emne for  

 afhandlingen.
 § 7.  For at bestå eksamen kræves, at det vejede  

 karaktergennemsnit for de karaktergivende prøver er mindst 6,0. Ved  

 beregningen af dette gennemsnit tillægges den enkelte prøve en karaktervægt,  

 som er lig det antal karakterpoints, der erhverves for den tilsvarende  

 studieaktivitet.
 Stk. 2.  På eksamensbeviset anføres:
 § 8.  Eksamensbeviserne udstedes af højskolens rektor.
 § 9.  Højskolen offentliggør i en studievejledning de  

 nærmere bestemmelser, der er truffet i henhold til de i bekendtgørelsen givne  

 bemyndigelser.
 § 10.  Den, der har bestået den erhvervsøkonomiske  

 kandidateksamen, har ret til at betegne sig erhvervøkonomisk kandidat,  

candidatus(a) mercaturae (cand. merc.).
§ 11.  Direktoratet kan efter indstilling fra  

 højskolen fravige bestemmelserne i denne bekendtgørelse som led i  

 studieforsøg.
Samtidig fastsættes forsøgets varighed og rapporteringformen.
 Stk. 2.  Direktoratet kan efter indstilling fra  

 højskolen dispensere fra bekendtgørelsens bestemmelser, når det findes  

 begrundet i usædvanlige forhold.
§ 12.  Klager over højskolens afgørelser efter denne  

 bekendtgørelse indgives til højskolen.
Hvis en klage ikke tages til følge, og  

 klageren fastholder klagen, videresender højskolen klagen - bilagt en  

 udtalelse - til direktoratet.
 Stk. 2.  Fristen for indgivelse af klage er 4 uger fra  

 den dag, afgørelsen er meddelt den pågældende.
 § 13.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 § 14.  Bekendtgørelsen træder i kraft den 1. maj 1987.
 Stk. 2.  Bekendtgørelse nr. 170 af 21. april 1969 om  

 adgang til det almene erhvervsøkonomiske studium og det erhvervsøkonomiske  

 kandidatstudium ved handelshøjskolerne og bekendtgørelse nr. 186 af 27. marts  

 1974 om den erhvervsøkonomiske kandidateksamen på Handelshøjskolen i Århus  

 ophæves.
