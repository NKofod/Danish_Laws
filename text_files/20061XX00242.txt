Skriftlig fremsættelse (31. januar 2007) Kulturministeren  

  

 (Brian Mikkelsen):
 Herved tillader jeg mig for Folketinget at fremsætte:
Forslag til ændring af  

 teaterloven (revision af egnsteaterordningen) (Lovforslag nr.
L 139).
 Lovforslaget indeholder en række ændringer af  

 egnsteaterordningen.
 Ifølge lovforslaget vil refusionsprocenten for statsrefusion  

 af kommunale tilskud til egnsteatre fremover blive fastsat på finansloven,  

 frem  

 for som hidtil at være fastsat i selve teaterloven til 50 pct.
Lovforslaget indeholder endvidere en række foranstaltninger,  

 der skal skabe yderligere kvalitetsforbedringer på området.
Der indføres en  

 række skærpede krav for at teatre kan indgå i ordningen, herunder krav til  

 egenproduktion, kontinuerlig drift og fast scene.
Desuden indføres en ordning med egnsteaterkonsulenter, der  

 skal evaluere egnsteatrene og rådgive dem om kvalitetsudvikling.
I den  

 forbindelse får konsulenterne rådighed over en kvalitetsudviklingspulje.
Som  

 en  

 yderligere kvalitetssikring får egnsteaterkonsulenterne mulighed for på  

 baggrund af deres evalueringer af et egnsteaters kvalitet at indstille til  

 Kunstrådet, at refusionen af kommunale tilskud til det pågældende teater  

 bortfalder.
 Efter lovforslaget vil der fortsat være mulighed for af  

 bevillingen til egnsteatre at yde statstilskud til erstatning for amtslige  

 tilskud, der bortfaldt pr. 1. januar 2007 som følge af amternes nedlæggelse.
 Idet jeg i øvrigt henviser til lovforslaget med  

 bemærkninger, anbefaler jeg forslaget til Tingets velvillige behandling.
