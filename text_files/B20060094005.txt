Bekendtgørelse om visse  

 beskyttelsesforanstaltninger over for højpatogen aviær influenza hos vilde  

 fugle  

¹) I medfør af § 29, § 30,  

 stk. 1 og 3, §§ 33-34, § 37, § 44, stk. 1, § 47, § 67, § 70, stk. 3 og 5, i  

 lov  

 nr. 432 af 9. juni 2004 om hold af dyr som ændret ved lov nr. 105 af 20.  

 februar 2006 og § 39, § 41, § 49, stk. 1, og § 60, stk. 3 og 4, i lov nr. 526  

 af 24. juni 2005 om fødevarer, fastsættes følgende:
Kapitel 1 Anvendelse og definitioner Anvendelsesområde § 1.  

  

 Bekendtgørelsen finder anvendelse ved fund af eller mistanke om højpatogen  

 aviær influenza forårsaget af influenza type A, subtype H5N1, hos vilde  

 fugle.
Definitioner § 2.  

  

 I denne bekendtgørelse forstås ved:
 1)  

 	  

 »Fjerkræ«  

 : Alle fugle,  

 der opdrættes eller holdes i fangenskab med henblik på produktion af kød  

 eller  

 æg til konsum, produktion af andre varer, genopbygning af fuglevildtbestande  

 eller med henblik på avlsprogrammer for produktion af disse kategorier af  

 fugle.
2)  

 	  

 »Andre fugle i fangenskab«  

 : Andre fugle end fjerkræ, som holdes i fangenskab til ethvert andet formål  

 end de i nr. 1 nævnte, herunder med henblik på dyrskuer, konkurrencer,  

 udstillinger, avl eller salg.
Selskabsfugle og fugle bestemt til zoologiske  

 anlæg, cirkus, forlystelsesparker samt fugle i forsøgslaboratorier er ikke  

 omfattet af definitionen.
 3)  

 	  

 »Vilde fugle«: Fritlevende fugle, der ikke holdes  

 på en bedrift som defineret i nr. 4.
4)  

 	  

 »Bedrift«: En landbrugsvirksomhed eller anden  

 virksomhed, herunder rugerier, cirkus, zoologiske anlæg, fuglehandlere,  

 fuglemarkeder, opdræt af fjervildt  

 og  

 volierer, hvor der opdrættes eller holdes fjerkræ eller andre fugle i  

 fangenskab.
Hobbyhold er omfattet af definitionen.
 5)  

 	  

 »Rugeæg«: Æg af fjerkræ bestemt til udrugning.
 6)  

 	  

 »Biproduktforordningen«: Europa-Parlamentets og  

 Rådets forordning (EF) nr. 1774/2002 af 3. oktober 2002 om  

 sundhedsbestemmelser  

 for animalske biprodukter, som ikke er bestemt til konsum.
 7)  

 	  

 »Direktiv 92/65/EØF«: Rådets direktiv 92/65/EØF af 13. juli 1992  

 om dyresundhedsmæssige betingelser for samhandel med og indførsel til  

 Fællesskabet af dyr samt sæd, æg og embryoner, der for så vidt angår disse  

 betingelser ikke er underlagt specifikke fællesskabsbetingelser som omhandlet  

 i  

 bilag A, del I, til direktiv 90/425/EØF.
 8)  

 	  

 »Hygiejneforordning om fødevarehygiejne«:  

 Europa-Parlamentets og Rådets forordning (EF) nr.  

 852/2004 af 29. april 2004 om hygiejnebestemmelser om fødevarerhygiejne.
 9)  

 	  

 »Hygiejneforordning for animalske fødevarer«:  

 Europa-Parlamentets og Rådets forordning (EF) nr. 853/2004 af 29. april 2004  

 om  

 særlige hygiejnebestemmelser for animalske fødevarer.
 10)  

 	  

 »Kontrolforordning for animalske fødevarer«:  

 Europa-Parlamentets og Rådets forordning (EF) nr. 854/2004 af 29. april 2004  

 om  

 særlige bestemmelser for tilrettelæggelsen af den offentlige kontrol af  

 animalske  

 produkter til konsum.
Kapitel 2 Oprettelse af kontrol- og moniteringsområder § 3.  

  

 Fødevarestyrelsen opretter et kontrolområde og et moniteringsområde ved  

 fund af eller mistanke om højpatogen aviær influenza, jf. § 1, i vilde fugle.  

 Kontrolområdet skal have en radius på mindst  

 3 km, og moniteringsområdet skal have en radius på  

 10 km, hvori kontrolområdet er iberegnet, jf. dog § 4,  

 stk. 2.
 Stk. 2.  

  

 Ved oprettelse af  

 områder, jf. stk. 1, tager Fødevarestyrelsen hensyn til geografiske,  

 limnologiske,  

 administrative, økologiske og epizootiologiske faktorer vedrørende aviær  

 influenza og til faciliteter til overvågning.
 Stk. 3.  

  

 Fødevarestyrelsen  

 opretter kontrol- og moniteringsområder, hvis der er mistanke om eller fund  

 af  

 højpatogen aviær influenza, jf. § 1, i vilde fugle i en beskyttelses- eller  

 overvågningszone, jf. bekendtgørelse om beskyttelsesforanstaltninger i  

 forbindelse  

 med fund af højpatogen aviær influenza i fjerkræ. Udfra en risikovurdering  

 kan  

 Fødevarestyrelsen beslutte at udvide kontrol- og moniteringsområdernes  

 radius,  

 så områderne dækker beskyttelses- og overvågningszonerne.
 § 4.  

  

 Uanset bestemmelsen i § 3, stk. 1, kan Fødevarestyrelsen efter en  

 risikovurdering undlade at oprette kontrol- og moniteringsområder.
Stk. 2.  

  

 Fødevarestyrelsen kan  

 efter en risikovurdering ændre kontrolområdets udstrækning, jf. § 3, stk. 1,  

 2.  

 pkt., til et område af tilstrækkelig udstrækning, dog med en radius på  

 1 km, eller oprettet som en  

 1 km  

 bred og mindst  

 3 km  

 lang landstrimmel langs med og grænsende op til  

 å, sø eller farvand.
Moniteringsområdets udformning og udstrækning tilpasses  

 tilsvarende.
Kapitel 3 Foranstaltninger i kontrol- og  

 moniteringsområdet Foranstaltninger i  

 kontrolområdet § 5.  

  

 I kontrolområdet gennemfører fødevareregionen:
 1)  

 	  

 En kortlægning af alle bedrifter og hobbyhold i området.
 2)  

 	  

 Regelmæssige, dokumenterede besøg på alle bedrifter samt en  

 klinisk undersøgelse af fjerkræet, herunder om fornødent udtagning af prøver  

 til laboratorieundersøgelse.
3)  

 	  

 Særlig målrettede besøg på hobbyhold med prioritering af de  

 hobbyhold, som er udsat for alvorlig risiko.
Ved besøgene skal der foretages  

 en  

 klinisk undersøgelse, herunder om fornødent udtagning af prøver til  

 laboratorieundersøgelse.
Forbud i  

 kontrolområdet § 6.  

  

 I kontrolområdet er det forbudt at:
 1)  

 	  

 Fjerne fjerkræ eller andre fugle i fangenskab fra den bedrift,  

 hvor de holdes.
 2)  

 	  

 Samle fjerkræ eller andre fugle i fangenskab på dyrskuer,  

 markeder, udstillinger eller anden samling.
 3)  

 	  

 Transportere fjerkræ og andre fugle i fangenskab gennem området,  

 undtagen transit ad hovedveje eller jernbanelinjer uden aflæsning eller  

 ophold  

 undervejs.
 4)  

 	  

 Afsende rugeæg fra bedrifter i området.
 5)  

 	  

 Afsende fersk kød, hakket kød, tilberedt kød og kødprodukter af  

 fjerkræ med oprindelse i kontrolområdet samt vildtlevende fjervildt nedlagt  

 eller fanget i naturen i kontrolområdet.
 6)  

 	  

 Transportere eller sprede uforarbejdet brugt strøelse eller  

 fjerkrægødning fra bedrifter i området, undtagen i forbindelse med transport  

 med henblik på behandling i overensstemmelse med bestemmelserne i  

 biproduktforordningen.
 7)  

 	  

 Afsende animalske biprodukter af fjerkræ, andre fugle i fangenskab  

 eller vildtlevende fjervildt  

 med  

 oprindelse i kontrolområdet til andre medlemslande eller tredjelande.
 8)  

 	  

 Holde fjerkræ og andre fugle i fangenskab udendørs.
 9)  

 	  

 Jage, herunder regulere, vilde fugle og fjerkræ, og at udsætte og  

 genudsætte vilde fugle og fjerkræ.
 Stk. 2.  

  

 Strudsefugle kan  

 fortsat holdes udendørs, hvis de fodres og vandes indendørs eller under  

 overdækning, der sikrer, at vilde fugle ikke kommer i kontakt med det foder  

 og  

 vand, der er tiltænkt de pågældende strudsefugle.
Stk. 3.  

  

 Opdrættet fjervildt  

 kan fortsat holdes udendørs, hvis det opdrættede fjervildt holdes under net.  

 Nettet må maksimalt have en maskestørrelse på  

 10 cm  

 x  

 10 cm.
Endvidere skal fjervildtet fodres og vandes  

 indendørs eller under overdækning, der sikrer, at vilde fugle ikke kommer i  

 kontakt med det foder og vand, der er tiltænkt det pågældende fjervildtet.
 § 7.  

  

 I kontrolområdet skal der efter fødevareregionens anvisning foretages  

 relevante biosikkerhedsforanstaltninger på bedrifterne og hobbyhold, herunder  

 desinfektion ved indgange til og udgange fra bedriften og anbringelse af  

 fjerkræ i bygninger eller aflukker, hvor direkte og indirekte kontakt med  

 andet  

 fjerkræ og andre fugle i fangenskab kan undgås.
Foranstaltninger i  

 moniteringsområde § 8.  

  

 I moniteringsområdet gennemfører føderegionen en kortlægning af alle  

 bedrifter og hobbyhold i området.
 § 9.  

  

 I moniteringsområdet skal der efter fødevareregionens anvisning foretages  

 relevante biosikkerhedsforanstaltninger på bedrifterne og hobbyhold, herunder  

 desinfektion ved indgange til og udgange fra bedriften og anbringelse af  

 fjerkræ i bygninger eller aflukker, så direkte og indirekte kontakt med andet  

 fjerkræ og andre fugle i fangenskab kan undgås.
Forbud i  

 moniteringsområdet § 10.  

  

 I moniteringsområdet er det forbudt at:
 1)  

 	  

 Flytte fjerkræ eller andre fugle i fangenskab ud af området i de  

 første 15 dage efter områdets oprettelse.
 2)  

 	  

 Samle fjerkræ eller andre fugle i fangenskab på dyrskuer, markeder,  

 udstillinger eller anden samling.
 3)  

 	  

 Holde fjerkræ og andre fugle i fangenskab udendørs.
 4)  

 	  

 Jage, herunder regulere, vilde fugle og fjerkræ samt udsætte og  

 genudsætte vilde fugle og fjerkræ.
 Stk. 2.  

  

 Strudsefugle kan  

 fortsat holdes udendørs, hvis de fodres eller vandes indendørs eller under  

 overdækning, der sikrer, at vilde fugle ikke kommer i kontakt med det foder  

 eller vand, der er tiltænkt de pågældende strudsefugle.
Stk. 3.  

  

 Opdrættet fjervildt  

 kan fortsat holdes udendørs, hvis det opdrættede fjervildt holdes under net.  

 Nettet må maksimalt have en maskestørrelse på  

 10 cm  

 x  

 10 cm.
Endvidere skal fjervildtet fodres eller vandes  

 indendørs eller under overdækning, der sikrer, at vilde fugle ikke kommer i  

 kontakt med det foder eller vand, der er tiltænkt det pågældende fjervildtet.
Kapitel 4 Undtagelser fra restriktioner i kontrol- og  

 moniteringsområder Undtagelser fra  

 forbuddet i kontrol- og moniteringsområderne vedrørende levende fugle og  

 daggamle kyllinger § 11.  

  

 Fødevareregionen kan efter en konkret risikovurdering tillade transport  

 af:
 1)  

 	  

 Fjerkræ til bedrifter, som er under offentligt tilsyn, og som er  

 beliggende i kontrol- og moniteringsområdet.
 2)  

 	  

 Hønniker og slagtekalkuner til bedrifter i Danmark, som er under  

 offentligt tilsyn, og hvor fjerkræet skal forblive mindst 21 dage efter  

 ankomsten.
 3)  

 	  

 Fjerkræ til omgående slagtning på et slagteri i kontrol- eller  

 moniteringsområdet, eller, hvis det ikke er muligt, på et slagteri, der er  

 udpeget af fødevareregionen uden for kontrol- og moniteringsområderne.
 4)  

 	  

 Fjerkræ fra moniteringsområdet til bedrifter i Danmark, som er  

 under offentligt tilsyn.
 5)  

 	  

 Daggamle kyllinger, udklækket på bedrifter, der på  

 indsamlingsdagen lå i kontrolområdet, til bedrifter i Danmark, forudsat at  

 følgende betingelser er opfyldt:
a)  

 	  

 at der træffes relevante biosikkerhedsforanstaltninger under  

 transporten og på bestemmelsesbedriften, b)  

 	  

 at bestemmelsesbedriften sættes under offentligt tilsyn ved  

 ankomst, og c)  

 	  

 at fjerkræet skal forblive på bestemmelsesbedriften i mindst 21  

 dage efter ankomsten.
 6)  

 	  

 Daggamle kyllinger, udklækket af æg, der er indsamlet  

 på bedrifter, som på indsamlingsdagen lå i  

 moniteringsområdet, til bedrifter i Danmark, som er under offentligt tilsyn.
 7)  

 	  

 Daggamle kyllinger, udklækket af æg, der er indsamlet på bedrifter,  

 som på indsamlingsdagen lå uden for kontrol- og monteringsområdet, til en  

 anden  

 bedrift, forudsat at afsendelsesrugeriet med sine logistiske systemer og  

 hygiejniske forhold kan sikre, at æggene ikke har været i kontakt med andre  

 rugeæg eller daggamle kyllinger, som har oprindelse i fjerkræflokke inden for  

 moniteringsområdet og derfor har en anden sundhedsstatus.
Undtagelser fra  

 forbuddet i kontrolområderne vedrørende rugeæg § 12.  

  

 Fødevareregionen kan efter en konkret risikovurdering tillade transport af  

 rugeæg indsamlet på bedrifter, der på indsamlingsdagen lå i kontrolområdet:
 1)  

 	  

 Til et rugeri i Danmark, der er udpeget af fødevareregionen.
 2)  

 	  

 Til et rugeri forudsat:
a)  

 	  

 at fjerkræ på bedriften har været underkastet en serologisk  

 undersøgelse for HPAI H5N1med et negativt resultat, som kan påvise en  

 prævalens  

 på 5% med et konfidensniveau på mindst 95%, og b)  

 	  

 at rugeæggene og emballagen desinficeres inden afsendelsen,  

 æggene kan tilbagespores, rugeæggene transporteres i køretøjer plomberet af  

 fødevareregionen, og der træffes biosikkerhedsforanstaltninger på det  

 udpegede  

 rugeri efter fødevareregionens anvisninger.
 3)  

 	  

 Til en virksomhed, der fremstiller ægprodukter, jf. afsnit X,  

 kapitel II i bilag III til hygiejneforordningen for animalske fødevarer, for  

 at  

 blive håndteret og behandlet i overensstemmelse med kapitel XI i bilag II til  

 hygiejneforordningen om fødevarehygiejne.
 4)  

 	  

 Til bortskaffelse.
 Stk. 2.  

  

 Fødevarestyrelsen kan  

 tillade afsendelse af rugeæg eller SPF-æg indsamlet på bedrifter i  

 kontrolområdet til udpegede laboratorier, institutter eller  

 vaccineproducenter  

 til forskning, diagnosticering eller lægefremstilling.
 Stk. 3.  

  

 Dyresundscertifikater, jf. bekendtgørelse om samhandel inden for Den  

 Europæiske  

 Union med fjerkræ og rugeæg samt indførsel herfra fra tredjelande, der skal  

 ledsage rugeæg, jf. stk.1, nr. 2,  

 og  

 stk. 2, skal indeholde følgende:  

 »Denne sending  

 er i overensstemmelse med de dyresundhedsbestemmelser, der er fastsat i  

 Kommissions beslutning 2006/563/EF«.
Undtagelser fra  

 forbuddet i kontrolområdet vedrørende fersk kød, hakket kød, tilberedt kød,  

 maskinsepareret kød og kødprodukter § 13.  

  

 Fødevareregionen kan efter en konkret risikovurdering tillade afsendelse  

 fra kontrolområdet af:
 1)  

 	  

 Fersk fjerkrækød, herunder kød af opdrættet fjervildt, med oprindelse  

 i eller uden for kontrolområdet, og:
a)  

 	  

 hvis det er produceret i overensstemmelse med bilag II og afsnit  

 II og III i bilag III i hygiejneforordningen for animalske fødevarer, og b)  

 	  

 hvis det er kontrolleret i overensstemmelse med afsnit I-III og afsnit  

 IV, kapitel V og VII i bilag I i kontrolforordningen for animalske fødevarer.
 2)  

 	  

 Hakket kød, tilberedt kød, maskinsepareret kød og kødprodukter  

 indeholdende kød, der er nævnt i nr.1 og fremstillet i henhold til afsnit V  

 og  

 VI i bilag III i hygiejneforordningen for animalske fødevarer.
 3)  

 	  

 Fersk kød, hakket kød og maskinsepareret kød af fjerkræ, herunder  

 kød af opdrættet fjervildt og tilberedt kød og kødprodukter indeholdende  

 sådant  

 kød, som er fremstillet af slagtefjerkræ eller opdrættet fjervildt med  

 oprindelse i eller uden kontrolområdet til den øvrige del af Danmark,  

 forudsat  

 at det pågældende kød:
a)  

 	  

 er blevet identificeret med det nationale mærke, som er  

 foreskrevet i bekendtgørelse om mærkning af fødevarer, og b)  

 	  

 er fremstillet, opskåret, oplagret og transporteret adskilt fra  

 andet fersk kød af fjerkræ eller opdrættet fjervildt, der er bestemt til  

 afsendelse til andre medlemslande eller til eksport til tredjelande, og c)  

 	  

 anvendes på en sådan måde, at det undgås, at det blandes med  

 kødprodukter eller tilberedt kød, der er bestemt til markedsføring i andre  

 medlemslande eller til eksport til tredjelande.
 4)  

 	  

 Fersk kød, hakket kød og maskinsepareret kød af fjerkræ, opdrættet  

 fjervildt og vildtlevende fjervildt fanget eller nedlagt i naturen i området,  

 før  

 kontrolområdet blev oprettet, eller uden for kontrolområdet samt tilberedt  

 kød  

 og kødprodukter indeholdende sådant kød, som er fremstillet på virksomheder i  

 kontrolområdet.
Stk. 2.  

  

 Stk. 1, nr. 1 og 2  

 finder anvendelse ved tilladelse til afsendelse fra virksomheder, der er  

 autoriseret  

 til at markedsføre animalske fødevarer i EU og tredjelande.
Stk. 1, nr.  

 3 finder anvendelse ved tilladelse til  

 afsendelse fra virksomheder, der alene er autoriseret til at markedsføre  

 animalske  

 fødevarer på det danske marked.
Ved tilladelse efter stk. 1, nr. 4, anvender  

 virksomheder, der er autoriseret til at markedsføre animalske fødevarer i EU  

 og  

 tredjelande, det mærke der er foreskrevet i hygiejneforordningen for  

 animalske  

 fødevarer art. 5, mens virksomheder, der alene er autoriseret til at  

 markedsføre animalske fødevarer på det danske marked, anvender det nationale  

 mærke, der er foreskrevet i mærkningsbekendtgørelsen.
Undtagelser fra  

 forbuddet i kontrolområdet vedrørende animalske biprodukter § 14.  

  

 Fødevareregionen kan efter en konkret risikovurdering tillade:
 1)  

 	  

 Afsendelse fra kontrolområdet af animalske biprodukter af fugle,  

 som enten overholder betingelserne i følgende bilag eller dele heraf til  

 biproduktforordningen:
a)  

 	  

 bilag V, b)  

 	  

 kapitel II, del A, kapitel III, del B, kapitel IV, del A, kapitel  

 VI, del A og B, kapitel VII i, del A, kapitel IX, del A og kapitel X, del A i  

 bilag VII, og c)  

 	  

 kapitel II, del B, kapitel III, afsnit II, del A og kapitel VII,  

 del A, punkt A, litra A i bilag VIII eller d)  

 	  

 transporteres under anvendelse af biosikkerhedsforanstaltninger  

 for at undgå spredning af aviær influenzavirus til udpegede  

 forarbejdningsanlæg, der er godkendt i henhold til artikel 12-15, artikel 17  

 eller artikel 18 i biproduktforordningen til bortskaffelse, videre  

 forarbejdning  

 eller anvendelse, der sikrer, at virusset mindst inaktiveres, eller e)  

 	  

 transporteres under anvendelse af biosikkerhedsforanstaltninger  

 for at undgå spredning af aviær influenza til brugere og indsamlingscentre,  

 der  

 er godkendt og registeret i henhold til artikel 23, stk. 4 i  

 biproduktforordningen med henblik på fordring af dyr efter en behandling i  

 henhold til punkt 5, litra a, nr. ii) og iii), i bilag IX til nævnte  

 forordning  

 for at sikre, at aviær influenza-virus er inaktiveret.
 2)  

 	  

 Afsendelse fra kontrolområdet til andre medlemsstater af  

 uforarbejdet fjer og fjerdele i overensstemmelse med kapitel VIII, del A,  

 punkt  

 1, litra a, i bilag VIII til biproduktforordningen fremstillet af fjerkræ  

 eller  

 opdrættet fjervildt.
 3)  

 	  

 Afsendelse fra kontrolområdet af fjer og fjerdele, der er  

 fremstillet af fjerkræ eller vildtlevende fjervildt, og som er blevet  

 behandlet  

 med vanddamp eller på anden måde, der sikrer, at der ikke er patogener  

 tilbage.
 Stk. 2.  

  

 Fødevareregionen sikrer, at produkterne nævnt i  

 stk.1, nr. 2 og 3, ledsages af et handelsdokument som foreskrevet i kapitel X  

 i  

 bilag II til biproduktforordningen, hvoraf det fremgår, at produkter, jf.  

 stk.  

 1, nr. 3, er behandlet med vanddamp eller på anden måde, der sikrer, at der  

 ikke er patogener tilbage.
 Stk. 3.  

  

 Fødevareregionen kan  

 tillade transport eller spredning af uforarbejdet gylle fra fjerkræbedrifter  

 i  

 kontrolområdet, hvis det kommer fra stalde, hvorfra fjerkræet er blevet  

 flyttet  

 i henhold til § 11, nr. 1-3, eller hvor fjerkræ og opdrættet fjervildt er  

 blevet holdt med henblik på produktion af fersk kød i overensstemmelse med §  

 13.
Betingelser § 15.  

  

 Fødevareregionen kan fastsætte vilkår for de i §§ 11-14 nævnte  

 tilladelser.
Kapitel 5 Ophør af foranstaltninger § 16.  

  

 Hvis det bekræftes, at neuraminidasetypen er forskellig fra N1, ophører  

 anvendelsen af foranstaltningerne omhandlet i §§ 5-10.
 § 17.  

  

 Hvis forekomsten hos vilde fugle af højpatogen  

 aviær influenza, jf. § 1, bekræftes, anvendes foranstaltningerne omhandlet i  

 §§  

 5-10, så længe det er nødvendigt under hensyn til geografiske, limnologiske,  

 administrative, økologiske og epizootiologiske faktorer vedrørende aviær  

 influenza.
 Stk. 2.  

  

 Kontrolområdet og  

 moniteringsområdet kan tidligst ophæves henholdsvis 21 dage og 30 dage efter  

 det tidspunkt, hvor de prøver, hvori forekomst af et højpatogen aviær  

 influenza  

 H5N1-virus blev bekræftet, blev indsamlet fra vilde fugle.
 § 18.  

  

 Uanset bestemmelsen i § 17 kan Fødevarestyrelsen  

 efter en  

 risikovurdering og under hensyn  

 til kriterierne i § 3, stk. 2, beslutte at fravige foranstaltninger, jf. § 6,  

 stk. 1, i kontrolområdet og § 10, stk. 1, i moniteringsområdet, også selv om  

 yderligere inficerede vilde fugle skulle være fundet, hvis der er gået mindst  

 21 dage, siden kontrol- og moniteringsområderne oprindeligt blev oprettet, og  

 der ikke har været udbrud eller mistanke om aviær influenza hos fjerkræ og  

 andre fugle i fangenskab i de pågældende områder.
 Stk. 2.  

  

 Uanset § 17 kan Fødevarestyrelsen, når et  

 kontrol- eller moniteringsområde dækker en overvågningszone, jf.  

 bekendtgørelse  

 om beskyttelsesforanstaltninger i forbindelse med fund af  

 højpatogen aviær influenza i fjerkræ, og den  

 pågældende overvågningszone er blevet ophævet, på grundlag af et positivt  

 resultat af en risikovurdering i kontrolområdet suspendere nogle af eller  

 alle  

 foranstaltningerne omhandlet i § 5, stk. 1, og § 6.
 Stk. 3.  

  

 Uanset § 17 kan Fødevarestyrelsen beslutte at  

 ændre kontrolområdet til et moniteringsområde, hvis følgende betingelser er  

 opfyldt:
 1)  

 	  

 Der skal foreligge positive resultater af en risikovurdering, hvor  

 kriterierne i § 3, stk. 2, er taget i betragtning.
 2)  

 	  

 Foranstaltningerne omhandlet i § 5, stk. 1, nr. 1, skal være  

 gennemført fuldt ud.
 3)  

 	  

 Der skal være foretaget mindst ét besøg på hver bedrift, jf. § 5,  

 stk. 1, nr. 2 og 3.
 4)  

 	  

 Alle laboratorieundersøgelser foretaget i henhold til § 5, stk. 1,  

 nr. 3, skal have givet negative resultater.
Stk. 4.  

  

 Hvis Fødevarestyrelsen beslutter at ændre  

 kontrolområdet til et moniteringsområde, jf. stk. 3, kan det pågældende  

 moniteringsområdes udformning og udstrækning ændres, forudsat at  

 moniteringsområdet  

 fortsat har en radius på mindst  

 1 km  

 eller udgør en  

 1 km  

 bred og mindst  

 3 km  

 lang landstrimmel langs med og grænsende op til  

 en å, en sø eller et farvand.
Foranstaltningerne omhandlet i § 5, stk. 2, §  

 6,  

 nr. 9 og § 7 opretholdes indtil udløbet af perioden på 30 dage efter  

 oprettelsen  

 af kontrol- og moniteringsområderne, jf. § 3, stk. 1.
Kapitel 6 Straf og ikrafttræden § 19.  

  

 Med bøde straffes den, der 1)  

 	  

 overtræder § 6 og § 10 eller 2)  

 	  

 tilsidesætter anvisninger eller vilkår fastsat i medfør af § 7, §  

 9 og §§ 11-14, jf. § 15.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 20.  

  

 Bekendtgørelsen træder i kraft den 16. september 2006.
 Stk. 2.  

  

 Samtidig ophæves bekendtgørelse nr. 316 af 19. april 2006 om  

 beskyttelsesforanstaltninger i forbindelse med højpatogen aviær influenza hos  

 vilde fugle.
Fødevarestyrelsen, den 14. september  

 2006 P.S.V.Anders Munk Jensen /Christian Strøyer ¹)  

 Bekendtgørelsen gennemfører Rådets beslutning 2006/563/EF af 11. august 2006  

 om  

 visse beskyttelsesforanstaltninger over for højpatogen aviær influenza af  

 subtype H5N1 hos vilde fugle i Fællesskabet og om ophævelse af beslutning  

 2006/115/EF (EU-Tidende 2006 L 222 s. 11).
