 Bekendtgørelse  

 om ændring af bekendtgørelse om anvendelse  

  

 af elevatorer m.v.
§ 1 I bekendtgørelse nr. 509 af 18. juni 1997 om anvendelse  

 af elevatorer m.v., som ændret ved bekendtgørelse nr. 488 af 20. juni 2002,  

 foretages følgende ændringer:
 1.  


  

 Indledningen  

  

 affattes således:
»I medfør af §§ 39, 41, 46, 73, 74, 76, stk. 3, 78 og 84  

 i lov om arbejdsmiljø samt efter bemyndigelse til lovens § 73, jf.  

 lovbekendtgørelse nr. 268 af 18. marts 2005, fastsættes:« 2.  


  

 § 27  

  

 affattes således:
 »Besigtigelse og afprøvning skal foretages hvert tredje år med  

 højst 36 måneders mellemrum samt efter ombygning og efter flytning jf. dog  

 stk. 2- 4.
 Stk. 2.  

  

 Personførende,  

 tovbårne elevatorer uden hastighedsstyret fangindretning skal besigtiges og  

 afprøves hvert andet år med højst 26 måneders mellemrum samt efter ombygning  

 og  

 efter flytning.
 Stk. 3.  

  

 Personførende  

 byggeelevatorer skal besigtiges og afprøves hvert kalenderår med højst 14  

 måneders mellemrum samt efter ombygning og efter flytning.
 Stk. 4.  

  

 Arbejdstilsynet  

 kan kræve hyppigere besigtigelse og afprøvning, hvor forholdene taler for  

 det.
 Stk. 5.  

  

 Arbejdstilsynets  

 tilsyn og kontrol, herunder på eller i en persons private bolig,  

 fritidsbolig,  

 grund i tilknytning hertil, køretøj, fritidsfartøj eller andre  

 løsøregenstande  

 tilhørende husstanden, føres uden retskendelse.
 Stk. 6.  

  

 Arbejdstilsynets  

 er berettiget til når som helst at foretage uanmeldt kontrol af enhver  

 elevator  

 m.v.
 3.  

  

 Efter  

 § 27 indsættes:
»§ 27 a.  

  

 Arbejdstilsynet fastsætter tidspunktet for besigtigelse og afprøvning og  

 underretter  

 ejeren eller den ansvarlige bruger herom med mindst 14 dages varsel.
Dog kan  

 første besigtigelse og afprøvning efter anmeldelse, jf. § 26, foretages  

 uden forudgående underretning.
 Stk. 2.  

  

 Arbejdstilsynet  

 udsteder attest eller anden dokumentation for besigtigelse og afprøvning med  

 angivelse af gyldighedsperioden.
 § 27 b.  

  

 Ejeren eller den ansvarlige bruger har pligt til for egen regning rettidigt  

 at  

 lade foretage de nødvendige foranstaltninger til besigtigelsen og  

 afprøvningen  

 og stille den fornødne tekniske assistance til rådighed.
Stk. 2.  

  

 Ejeren  

 eller den ansvarlige bruger har ansvaret for, at elevatoren m.v. ikke bruges,  

 hvis der ikke er foretaget den foreskrevne besigtigelse og afprøvning.« 4.  

  

 Efter  

 kapitel 6 indsættes som nyt kapitel:
»Kapitel 6a Gebyrer § 30 a.  

  

 Arbejdstilsynet opkræver gebyr for den tid, der bruges på besigtigelse og  

 afprøvning af elevatorer.
§ 30 b.  

 Gebyret udgør 850 kr. pr. time, baseret på de langsigtede gennemsnitlige  

 omkostninger.
For hver påbegyndte halve time beregnes halv timepris.
 Stk. 2.  

  

 Gebyret  

 reguleres hvert år pr. 1. april med det generelle pris- og lønindeks.
 § 30 c.  

  

 Betales gebyret ikke rettidigt, forrentes gebyret med 1,5 pct. for hver  

 påbegyndt måned fra forfaldsdag.
 Stk. 2.  

  

 Arbejdstilsynet har udpantningsret for det manglende indbetalte gebyr.
Stk. 3.  

  

 Hvis en  

 ansøger trods gentagne påkrav har undladt at betale opkrævning efter denne  

 bekendtgørelse,  

 vil Arbejdstilsynet overdrage inddrivelsen til Told og Skat.« 5.  

  

 I  

  

 § 33, stk. 1,  

  

 litra 1 ændres  

 »§ 27, stk. 1, 2 og 3« til: »§ 27, § 27a og § 27b«.
 6.  

  

 I  

  

 § 33, stk. 2  

  

 ændres »§ 27,  

 stk. 1, 2 og 3« til: »§ 27, § 27a og § 27b«.
§ 2 Denne bekendtgørelse træder i kraft den 1. januar 2006  

 og ophæves automatisk den 1. januar 2011, medmindre andet bestemmes inden  

 denne  

 dato, jf.
Justitsministeriets skrivelse af 28. februar 2002 om en  

 forsøgsordning om anvendelse af automatiske ophørsklausuler i visse  

 bekendtgørelser på miljø- og arbejdsmiljøområdet.
 Stk. 2.  

  

 Den 1.  

 januar 2006 ophæves bekendtgørelse nr. 102 af 13. februar 1995 om gebyr for  

 Arbejdstilsynets  

 besigtigelser og afprøvninger af elevatorer, hejseværker, rulletrapper, rulle  

 fortove og lignende.
