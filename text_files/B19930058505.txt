I medfør af § 2, stk. 1, § 5, stk. 2, § 24 og § 27, stk. 3, i lov nr. 343 af 14. maj 1992 om kød (kødloven) og efter bemyndigelse fra landbrugsministeren fastsættes:
 § 1.  De i medfør af kødloven autoriserede eller  

 godkendte virksomheder skal foretage løbende kontrol for Salmonella i de  

 besætninger, der leverer slagtesvin til virksomheden.
 Stk. 2.  Kontrollen skal foretages ved udtagelse og  

 indsendelse af materiale fra slagtesvin leveret til virksomheden til de i  

 stk. 3 nævnte laboratorier.
 Stk. 3.  De laboratoriemæssige undersøgelser for  

 Salmonella skal foretages på Statens Veterinære Serumlaboratorium eller på et  

 laboratorium, der er godkendt hertil af Veterinærdirektoratet.
 Stk. 4.  Alle resultater af overvågningen skal  

 indberettes til Veterinærdirektoratet og opbevares på laboratoriet i mindst  

 et år.
 Stk. 5.  Alle Salmonella-positive kolonier skal  

 typebestemmes på Statens Veterinære Serumlaboratorium.
 § 2.  Den i § 1 nævnte udtagelse og indsendelse af  

 materiale, foretagelse af laboratorieundersøgelser, registrering og  

 indberetning af resultater skal ske efter Veterinærdirektoratets anvisning.
 § 3.  Ved påvisning af Salmonella ved de i § 1 nævnte  

 undersøgelser skal enhver virksomhed foretage slagtemæssig behandling af svin  

 fra den pågældende leverandørbesætning efter Veterinærdirektoratets  

 anvisning.
 § 4.  Alle udgifter i forbindelse med den kontrol og  

 de undersøgelser, der nævnes i § 1, afholdes af virksomhederne.
 § 5.  Overtrædelse af §§ 1-3 straffes med bøde.
Stk. 2.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
Er overtrædelsen begået af en kommune eller et  

 kommunalt fællesskab, jf. § 60 i lov om kommunernes styrelse, kan der efter  

 samme bestemmelse pålægges kommunen eller det kommunale fællesskab  

 bødeansvar.
 § 6.  Bekendtgørelsen træder i kraft den 17. juli  

 1993.
