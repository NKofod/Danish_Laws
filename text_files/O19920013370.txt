Resumé  


  

 Højesteret tilkendte moderen B forældremyndigheden over datteren D; Faderen  

 A blev af Højesteret tilkendt forældremyndigheden over sønnen C.
A og C var  

 bosiddende i Texas, USA, hvor A ved dom havde fået tilkendt  

 forældremyndigheden  

 over D.
Civilretsdirektoratet (CD) tilsluttede sig statsamtets (S's)  

 afgørelse om afvisning af samkvemsret for A med D dels under henvisning til  

 A's  

 manglende samarbejdsvilje med hensyn til B's samkvem med C dels under  

 henvisning til faren for, at A ville bringe D ud af landet.
Ombudsmanden  

 fandt  

 ikke anledning til at kritisere denne afgørelse.
 Ombudsmanden fandt endvidere ikke holdepunkter for at antage, at  

 S skulle have pålagt A at antage en advokat.
 Sagens dokumenter fandtes ikke at give belæg for at antage, at  

 sagsbehandleren i S under samværsbesøgene i S skulle have taget parti for B.
Ombudsmanden fandt, at S før sin afgørelse burde have afventet  

 A's skriftlige bemærkninger i forbindelse med partshøring over en skrivelse  

 fra  

 B.
CD burde have påtalt dette forhold.
 CD burde have partshørt A over et notat udarbejdet af S i  

 forbindelse med CD's behandling af sagen.
 Ombudsmanden kunne under henvisning til faren for, at A tog D med  

 ud af landet, ikke kritisere, at samværsbesøgene blev gennemført i S. (J. nr.  

 1990-800-63).
Udenlandsk statsborgers samværsret med dansk datter.  

 Partshøring.
Påstået advokatpålæg.
A er israelsk statsborger og  

 har fast bopæl i USA.
Den 15. december 1980 indgik A ægteskab med B, der er  

 dansk statsborger.
Vielsen fandt sted i Det mosaiske Trossamfunds synagoge i  

 København.
A og B har to børn, C, der er født den 22. juli 1982, og D, født  

 den  

 29. november 1984.
I 1980 tog A og B ophold i  

 Texas.
I marts 1988 rejste B til Danmark med børnene.
I april 1988 anlagde B  

 separationssag ved Retten i Y-by.
B nedlagde påstand om, at hun fik  

 forældremyndigheden over begge børn.
A nedlagde påstand om, at  

 forældremyndigheden over begge børn blev tillagt A, subsidiært at A fik  

 forældremyndigheden over C.
Ved dom af 13. oktober 1988  

 fik B forældremyndigheden over D og A forældremyndigheden over C.
Samtidig  

 blev  

 A og B separeret.
Dommen blev stadfæstet ved Østre Landsrets dom af 13.  

 december 1988 og Højesterets dom af 1. maj 1989.
Retten i Y-by afsagde den 26.  

 april 1990 dom, hvorved A og B blev skilt.
Forældremyndigheden over D  

 tildeltes  

 B, mens A fik forældremyndigheden over C.
Den 15. september 1988  

 anlagde A skilsmissesag ved Retten i X-by, Texas.
Retten i X-by tillagde den  

 26. marts  

 1990 A  

 forældremyndigheden over begge børn.
Den 11. maj 1988 indgav A  

 ansøgning til et statsamt om ret til samvær med børnene.
I perioden den 19.  

 maj  

 1988 til den 23. april 1989 havde A ret til personligt samvær med børnene.  

 Besøgene blev gennemført enten på overrabiner H's kontor eller i statsamtets  

 lokaler og betinget af, at A deponerede sit pas i statsamtet eller hos sin  

 danske advokat.
Disse vilkår blev fastsat på grund af B's frygt for, at A  

 skulle føre børnene ud af landet.
De fleste af samværsmøderne  

 blev gennemført under tilstedeværelse af B samt en fuldmægtig fra statsamtet.  

 Sidstnævnte har udarbejdet notater om de samværsmøder, hun har overværet.
Om  

 et  

 samværsmøde den 1. juli 1988 noterede hun bl.a. følgende:
 "...
Sagen er meget tilspidset  

 mellem ægtefællerne.
Manden beskylder hustruen for alverdens ting,  

 kidnapning,  

 manglende vilje til at samarbejde omkring børnene herunder specielt religiøse  

 forhold.
Manden truer hustruen, truer flere gange med, at hun vil komme til  

 at  

 fortryde sine handlinger.
Han vil få sin ret i den sidste ende, det kan hun  

 være sikker på.
Manden bebrejder hustruen at hun ikke har givet ham billeder  

 af  

 børnene.
Dette virker urealistisk, idet manden kommer direkte fra hjemmet og  

 det skulle være mærkeligt om hustruen havde fjernet alle billeder.
Under  

 dette  

 påskud truer manden at tage billeder af børnene, han stiller dem enkeltvis op  

 ad en hvid væg og tager et billede af hver samt et hvor de er sammen.  

 Hustruen  

 bliver meget bange ved dette, idet hun mener manden vil bruge billerne til at  

 få lavet nye pas til børnene for at kunne tage dem med ud af landet.
Hustruen virker panisk angst  

 og denne angst virker efter referentens mening velbegrundet, da hustruen ikke  

 direkte modsætter sig fotograferingen, mener referenten ej heller at kunne  

 gøre  

 det.
Såfremt hustruen havde sagt nej til dette, mener referenten at kunne  

 have  

 grebet ind." Om samværsmøde den 15. august  

 1988 noterede hun bl.a. følgende:
 "...
Manden er, meget vred,  

 stemningen er meget trykkende, hustruen er meget nervøs og ængstelig over,  

 hvad  

 manden kan finde på, idet han truer hende på forskellig vis.
Han udtaler for  

 eksempel at han nok skal få sin vilje om ikke med det gode, så vil han tage  

 andre midler i brug.
Han beskylder hustruen for at have kidnappet børnene,  

 men  

 at han nok skal få sin ret på den ene eller anden måde.
Mødet var meget ubehageligt  

 og må egentlig også være det for børnene, idet manden brugte megen tid på at  

 skælde ud på hustruen." Om samværsmøde den 29. august  

 1988 noteredes følgende:
 "...
Referent overværede mødet  

 mellem faderen og børnene.
Samværet gik godt, børnene viser glæde ved at være  

 sammen med faderen.
Hustruen forlod lokalet under mødet idet (E) har  

 tilskyndet  

 hende dette.
Hustruen var dog meget nervøs, selv om referenten var til stede.  

 Hustruen tog ophold lige uden for døren på en stol.
Faderen ansøger i slutningen  

 af mødet om samvær med børnene alene på grund af jødiske højtid den 12. og  

 13.  

 september.
Han ønsker at få børnene søndag aften den 11. og aflevere dem igen  

 onsdag morgen, idet højtiden slutter kl. 21.00 hvis dette er for sent et  

 tidspunkt at bringe børnene tilbage på.
Manden rykker endvidere for  

 skriftligt  

 afslag på tidligere afslag på samvær med børnene alene.
Referenten lover at  

 fremskynde dette.
 Referenten gjorde manden  

 opmærksom på, at han ikke har besvaret statsamtets henvendelse af 29. juni  

 1988  

 om børnebidrag samt hustrubidrag.
Manden oplyser, at der  

 overhovedet ikke kan være tale om at han vil betale bidrag og han vil ej  

 heller  

 udfylde øk-skema, som er tilsendt hans advokat.
Han gjorde endnu engang  

 opmærksom på, at hustruen har kidnappet børnene fra ham i USA, hvorfor der  

 ikke  

 kan blive tale om noget bidrag fra ham.
Han vil overveje sagen, når dom er  

 afsagt." Mens separationssagen  

 verserede, anmodede A om, at samværsbesøgene blev af længere varighed end  

 nogle  

 timers samvær, samt at A kunne være alene med børnene.
Statsamtet afslog  

 disse  

 anmodninger, bl.a. ved skrivelse af 1. september 1988, hvori det blev  

 bestemt,  

 at "(A's) ret til samvær skal udøves som hidtil, indtil endelig dom  

 foreligger." Ved denne afgørelse lagde statsamtet bl.a. vægt på  

 "det  

 under sagens forløb passerede herunder navnlig under samværsmøderne i  

 statsamtet." Om samværsmøde den 5.  

 september 1988 anførte fuldmægtigen følgende:
 "Hustruen ønsker ved  

 mødets start ikke at forlade lokalet, som hun ellers har gjort ved de sidste  

 samværsmøder efter råd fra (E). Hustruen oplyser, at manden ved møde i  

 stueetagen inden referenten kom til stede udtalte til børnene, at de snart  

 skal  

 med til Texas.
Da referenten kom til stede  

 og fulgte ægtefællerne og børnene til mødeværelset var stemningen mellem  

 ægtefællerne meget ophidset.
De skændes højlydt og råber hen over hovedet på  

 børnene, manden råber meget højt og beskylder hustruen for alverdens ting.
Referenten bliver nødt til at  

 bede hustruen forlade lokalet, idet samværsmødet ellers må afbrydes.
Dette  

 protesterer manden voldsomt imod og situationen kan meget vel udvikle sig til  

 korporlig strid om børnene, såfremt hustruen prøver at gå med dem.
Hustruen  

 og  

 manden kan slet ikke være i lokalet samtidig, hustruen accepterer at forlade  

 lokalet.
Situationen var meget belastende for børnene.
Såfremt samvær  

 fremover  

 udarter sig således må det ophæves af hensyn til børnene.
 Hustruen oplyste inden hun  

 forlader lokalet at hun ikke ønsker flere samværsmøder fastsat før dom er  

 afsagt, idet hun mener manden påvirker og forvirrer børnene med sin snak om  

 Texas o.s.v.
Manden udtalte i referentens  

 nærværelse, at hustruen skal være forsigtig, hun bliver snart  

 "berømt", vil komme i aviser og lignende.
Hustruen bliver meget  

 opskræmt over dette, ved ikke hvad manden mener.
Manden oplyser dog at alt  

 hvad  

 han vil foretage sig er lovlige ting.
Da manden, børnene og  

 referenten er alene undersøger manden (C) for rifter og skrammer.
Han finder  

 en  

 meget lille overfladisk rift, som efter krads fra en negl. (C) er ikke særlig  

 interesseret i at svare, men udtaler at det er hustruen der er kommet til at  

 kradse ham.
Efter mødet kommer hustruen tilstede for at hente børnene.  

 Referenten spørger hustruen hvordan (C) har fået den lille rift som har  

 ophidset manden så meget.
Hustruen siger det er (D) der har haft lange negle  

 og  

 er kommet til at kradse ham under leg.
Hustruen har nu klippet neglene. (D)  

 har  

 ligeledes en lille rift som hustruen siger (C) har påført hende.
Manden spørger hvad han kan  

 gøre ved dette.
Referenten oplyser ham at det er socialforvaltningen, som har  

 tilsyn med børns levevis, men at ingen formentlig vil reagere på så lille og  

 overfladisk rift.
Dette synes manden er for galt, idet dette ikke er første  

 gang hustruen har kradset børnene." I en erklæring af 8.  

 september 1988 til brug for forældremyndighedssagen konkluderede cand.psych.  

 E  

 følgende om B's og A's egnethed som forældre:
"Begge forældre kunne  

 udøve forældremyndigheden.
Dog er (C's) tilknytning til faderen stærk og  

 uafviselig. (C) giver udtryk for vrede overfor moderen og provokerer hende  

 synligt. (D) viser nogenlunde samme tilknytning til mor som til far.
Hun  

 provokerer ikke moderen i samme grad som (C) gør, hvorfor konflikterne  

 (naturlige) mellem Mor og (D) har et mere almindeligt præg.
Moderens forklaringer om, at  

 faderen ikke har beskæftiget sig seriøst med børnene, synes ikke at være i  

 overensstemmelse med de faktiske forhold, idet der er en endog stærk  

 tilknytning, indlevelsesevne og forståelse dem i mellem.
Sådanne bånd knyttes  

 ikke af ingenting.
Da faderen viser den største  

 modenhed og indsigt i børnene ville børnene være velplacerede hos ham.
Dertil  

 kan indvendes, at moderen ville have uendelig svært ved at leve med denne  

 løsning, hvorfor den gode og bæredygtige tilknytning mor og datter i mellem  

 kunne pege mod, at hun får forældremyndigheden over (D).
Yderligere må vægtes de  

 vanskelige samværsmuligheder, således at den mindst dårlige løsning for  

 børnene  

 må blive en separation til fordel for (C's) uafviselige behov for sin far og  

 (D's) tilhørsforhold til moderen.
Børnene har hver især mere brug for den  

 rigtige voksne end for hinanden.
Det er ligeledes vigtigt, at børnene bevarer  

 kontakt med hinanden og med den forældre, hos hvem de ikke bor.
Børnene har  

 brug for at vide, at de har 2 forældre." Den 30. november 1988  

 henvendte en af A's bekendte sig på A's vegne telefonisk til statsamtet med  

 anmodning om, at A fik samværsret med børnene i førstkommende weekend efter  

 den  

 2. december 1988, hvor A ville komme til landet.
 I skrivelse af 2. december  

 1988 meddelte statsamtet A, at han kunne få samværsret søndag den 4. december  

 1988 fra kl. 9.30 til kl. 18.00 på betingelse af, at han deponerede sit pas  

 hos  

 sin advokat.
Den 2. december 1988 ringede  

 A til fuldmægtigen i statsamtet.
Ifølge dennes notat om samtalen forløb  

 samtalen på følgende måde:
 "...
 Manden ringer.
Han er meget vred over at  

 skulle betale (F) for arbejde vedrørende samværssagen.
Hans ven har bedt  

 statsamtet om at træffe afgørelse uden om advokaten for at spare penge til  

 advokat.
Dette er også rigtigt.
Vennen  

 spurgte, om dette kunne lade sig gøre.
Til dette svarede referenten, at når  

 (F)  

 var advokat også i samværssagen, kan statsamtet ikke skiftevis arbejde sammen  

 med og uden om advokaten.
Manden må gøre advokaten klart, at han fremover kun  

 skal repræsentere ham i ægteskabssagen.
Både advokaten selv samt hustruens  

 advokat, (G), har klart tilkendegivet over for referenten, at manden er  

 repræsenteret ved (F) i samværssagen. (G) og (F) har da også drøftet sagen  

 løbende og så sent som torsdag aften drøftet den konkrete aftale om samvær  

 søndag 04.12.
..." I skrivelse af 15. december  

 1988 meddelte statsamtet advokat F, at A havde meddelt, at han ikke længere  

 repræsenterede ham i "den for statsamtet verserende samværssag, men  

 fremover kun i ægteskabssagen." Ved skrivelse af 13. februar  

 1989 anmodede advokat F statsamtet om aktindsigt i "samtlige notater,  

 herunder telefonnotater under samværssagen". Vedlagt skrivelsen var en  

 fuldmagt underskrevet af A om at modtage de nævnte akter.
 Anmodningen blev imødekommet  

 af statsamtet, der med skrivelse af 17. februar 1989 sendte advokat F de  

 ønskede akter.
 Efter Højesterets dom den 1.  

 maj 1989 fik A udleveret C.
 Den 8. maj 1989 ansøgte en  

 ansat ved den amerikanske ambassade i København telefonisk statsamtet på A's  

 vegne om, at A fik samværsret i en uge med D med henblik på, at han kunne  

 besøge sine forældre i Israel med begge børn.
Denne anmodning blev forelagt  

 B, som i skrivelse af 10. maj 1989 modsatte sig, at D kom på besøg en uge.
B  

 mente, at det ville være skadeligt for D, at hun pludselig skulle bo hos sin  

 far og C nu.
Både D og C trængte efter hendes opfattelse til at få  

 begivenhederne lidt på afstand.
Hun sluttede sit indlæg af på denne måde:
 "...
Det, jeg gerne ville opnå ved  

 et evt. møde imellem os var et løfte fra begge sider (og jeg afgiver villigt  

 mit nu med det samme) om, at vi kunne ringe og skrive til modpartens barn  

 ((A)  

 til (D) og jeg til (C)) uden nogen form for censur eller anden indblanding  

 fra  

 den voksnes side.
Ligeledes ville jeg også foreslå, at vi sender fotos af  

 børnene og i korte træk fortæller om deres liv og dagligdag, børnehave, skole  

 osv., f.eks. en gang pr. måned eller hver anden måned.
Jeg erklærer mig  

 villig  

 til at gøre dette, og ønsker at høre, om (A) er parat til at gøre det samme  

 for  

 (C's) vedkommende." I skrivelse af 11. maj 1989  

 gentog A den mundtlige samværsanmodning fra den amerikanske ambassade.  

 Samtidig  

 bad A om en samværsresolution gældende for en længere periode vedrørende D.  

 Denne resolution skulle gælde halvdelen af ferien, jødiske helligdage og  

 weekends.
I skrivelse af 17. maj 1989  

 tilbød statsamtet A og B børne- og familiesagkyndig rådgivning med henblik på  

 en løsning af konflikten vedrørende samværsret.
Første møde blev fastsat til  

 den 23. maj 1989.
I skrivelse af 22. maj 1989  

 afslog A rådgivningstilbudet samt fastholdt sin anmodning om samvær med D.  

 Endvidere oplyste A, at B var velkommen til at være sammen med C, hun kunne  

 blot ringe eller skrive herom.
På dette tidspunkt opholdt A sig i Danmark.
B deltog den 23. maj 1989 i  

 rådgivningsmøde i statsamtet.
Hun foreslog, at børnene skulle være sammen 1½  

 måned årligt, og at samværet skulle foregå her i landet med 3 ugers samvær  

 hos  

 B og 3 ugers samvær hos A.
Det var en forudsætning for samværet, at A's pas  

 blev deponeret som hidtil.
Endvidere skulle det være en betingelse, at A  

 medbragte C til Danmark til samvær med B, før end A kunne få samvær med D.
 Med skrivelse af 24. maj 1989  

 sendte statsamtet A en kopi af B's skrivelse af 10. maj 1989 samt af et  

 referat  

 af mødet den 23. maj 1989, idet A blev anmodet om skriftlige bemærkninger  

 hertil.
I skrivelse af 26. maj 1989  

 afslog statsamtet A's ansøgning om 1 uges samværsret med henblik på et besøg  

 i  

 Israel.
Som begrundelse for afgørelsen henviste statsamtet til følgende:
 "...
Deres tidligere hustru har i  

 skrivelse af 10. maj 1989 begrundet sin indstilling til Deres aktuelle  

 ansøgning om samvær med (D) med, at (D) en gang har taget afsked med Dem og  

 (C). Hun har i tiden herefter vist tegn på forvirring og utryghed med den  

 hele  

 situation. (D) er nu faldet til ro og har tilsyneladende affundet sig med, at  

 De og (C) nu er i USA og at hun vil gense begge på et senere tidspunkt.
Deres  

 tidligere ægtefælle har under henvisning hertil ment at det er bedst for (D)  

 ikke for tiden at se Dem og (C). Deres tidligere ægtefælle har i god tro  

 oplyst  

 (D) om Deres afrejse, idet De umiddelbart efter Højesteretsdommen angiveligt  

 overfor hende har oplyst, at De hurtigst muligt ville forlade landet.
De har  

 ikke ønsket at oplyse hende om tidspunktet.
 (En) psykolog har under mødet  

 den 23. maj 1989 erklæret sig enig i betragtningen om, at det under hensyn  

 til  

 de foreliggende omstændigheder vil være bedst for (D) at det ansøgte  

 feriesamvær ikke fastsættes.
..." I skrivelse af 31. maj 1989  

 til statsamtet tilkendegav A, at han fandt en langsigtet samværsordning  

 ønskelig.
Samtidig kritiserede A, at statsamtet havde afslået hans anmodning  

 om  

 samvær med D og anførte, at afgørelsen byggede på "fabrikerede  

 løgne"  

 fra B.
Forinden havde A i en  

 skrivelse, som jeg modtog den 27. maj 1989, klaget over, at statsamtet havde  

 afslået at give ham samværsret med D samt over sagsbehandlingen i den  

 forbindelse.
Denne skrivelse samt bilag, jeg modtog nogle dage senere, bl.a.  

 statsamtets skrivelse af 26. maj 1992, oversendte jeg til  

 Civilretsdirektoratet  

 til videre foranstaltning.
I en skrivelse af 11.juni  

 1989 fremsatte B bemærkninger til spørgsmålet om en permanent langsigtet  

 samværsordning.
Samtidig kommenterede hun A's indlæg af 31. maj 1989. Hun  

 bestred, at hun skulle have afgivet urigtige oplysninger, tværtimod havde A  

 på  

 en række punkter fremstillet begivenhederne ukorrekt.
Hun fandt, at A havde  

 udvist en sådan modvilje mod at etablere en mundtlig kommunikation mellem  

 børnene og mellem hende og C, at der ikke for tiden burde fastsættes  

 samværsordning.  

 I hvert fald burde samvær kun finde sted i Danmark og kun mod pasdeponering.
I skrivelse af 1. september  

 1989 ansøgte A statsamtet om samvær med D i perioden 6. oktober 1989 til 12.  

 oktober 1989, mens A opholdt sig i Danmark.
Samtidig erindrede A om sin  

 henvendelse af 31. maj 1989.
Denne skrivelse blev forelagt  

 B til udtalelse, og hun fremsatte sine bemærkninger hertil i en skrivelse af  

 12. september 1989. Hun modsatte sig fortsat samvær mellem A og D.
Bl.a.  

 henviste hun til, at hun talrige gange forgæves havde forsøgt at komme i  

 telefonisk kontakt med C, samt til, at det ikke af A's henvendelse til  

 statsamtet fremgik, om C fulgte med A under hans rejse til Danmark.  

 Betingelsen  

 for, at A fik samvær med D, måtte være, at hun fik samvær med C, samt at C og  

 D  

 kunne være sammen.
Denne skrivelse blev forelagt  

 A, og en medarbejder ved den amerikanske ambassade meddelte telefonisk den  

 23.  

 september 1989, at A ikke ville svare yderligere på B's forespørgsel om  

 samvær  

 med C.
A havde talrige gange fortalt statsamtet, at B blot kunne henvende sig  

 og aftale besøg.
Denne besked blev forelagt B  

 telefonisk.
B fastholdt på denne baggrund sin modstand mod, at A fik samvær  

 med  

 D.
Hun uddybede sin opfattelse i en skrivelse af 26. september 1990. Bl.a.  

 henviste hun til, at A flere gange havde truet med, at hun ville blive  

 arresteret for bortførsel, hvis hun tog til USA, og at hun derfor under ingen  

 omstændigheder ville gennemføre samvær med C dér.
B's skrivelse af 26.  

 september 1990 blev sendt A til udtalelse.
A meddelte i skrivelse af 5.  

 oktober  

 1989, at tilbudet om, at B kunne have samvær med C, når hun bad om det, stod  

 ved magt.
Hun skulle blot oplyse, hvornår hun kom.
Statsamtet afslog i skrivelse  

 af 10. oktober  

 1989 A  

 's  

 anmodning om samvær med D.
Statsamtet henviste til følgende:
 "...
Deres fraseparerede hustru  

 udtalte da over for statsamtet, at hun modsætter sig Deres ansøgning om  

 samvær  

 med (D), medmindre hun samtidig kan få samvær med (C). Dette begrundede hun  

 med, at De gentagne gange både før og efter højesteretsdommens afsigelse har  

 truet hende med at ville tage (D) med ud af landet.
De skal angiveligt også  

 have udtalt dette over for børnene.
Deres fraseparerede hustru mener således,  

 at den eneste sikkerhed mod, at dette sker, er, at begge forældre har samvær  

 på  

 samme tidspunkt med det barn, som den anden forælder har forældremyndigheden  

 over.
 Statsamtet har ved afgørelsen  

 lagt vægt på disse forhold og har således, også under hensyn til Deres  

 manglende samarbejdsvilje med hensyn til Deres fraseparerede hustrus ønske om  

 samvær med (C) her i landet (som tidligere lovet af Dem), ikke fundet at  

 kunne  

 bortse fra, at der er risiko for, at De kunne gøre alvor af Deres trusler om  

 at  

 bringe (D) ud af landet.
..." Med skrivelse af 31. oktober  

 1989 oversendte jeg en klage fra A over statsamtets ovennævnte afgørelse til  

 Civilretsdirektoratet, samt over, at direktoratet ikke havde etableret en  

 langsigtet samværsordning for A med D.
 I en skrivelse af 26.  

 november 1989 til Civilretsdirektoratet påpegede B, at A var udeblevet fra  

 mødet  

 den 23. september 1989, og at A desuden i det hele havde vist sig uvillig til  

 at medvirke til, at der blev etableret en generel samværsordning, der kunne  

 omfatte begge børn.
Statsamtet meddelte i  

 skrivelse af 1. februar 1990 Civilretsdirektoratet, at amtet henholdt sig til  

 afgørelserne af 26. maj 1989 og 10. oktober 1989. Samtidig vedlagde  

 statsamtet  

 et notat ligeledes af 1. februar 1990 udarbejdet af fuldmægtigen om  

 statsamtets  

 sagsbehandling.
Hun anførte bl.a.:
 "...
 De notater, klageren hævder  

 ikke at være bekendt med inden retssagen, var efter begæring tilsendt hans  

 advokat, og klageren kan ikke have undgået at se, at der blev taget notater.
 Klageren er vejledt om  

 reglerne om samvær.
 Spørgsmålet om det enkelte  

 lands preference for egne statsborgere er nævnt perifert i forbindelse med  

 diskussion af international ret, anerkendelse af domme og afgørelser etc.
Jeg talte ikke med (C)  

 overhovedet ved samværet i statsamtet den 5. september 1988, ejheller om  

 riften.
Jeg var af min overreferent blevet pålagt alene at være til stede for  

 at overvåge, at alt forløb roligt, og for at forebygge bortførelsesrisiko.  

 Jeg  

 sagde ved dette og øvrige samværsmøder så vidt muligt intet.
På grund af den  

 ophidsede stemning i lokalet forklarede jeg hustruen, da hun oprevet kom ind  

 ved samværets ophør, hvad det drejede sig om.
Hustruen svarede, at (D) var  

 kommet til at rive (C) med sine negle, da børnene tumlede.
Hustruen havde nu  

 klippet (D's) negle, så dette ikke gentog sig.
Det bemærkes, at klageren  

 jævnligt under samtaler og møder truede hustruen med, at hun skulle holde øje  

 med aviserne; snart ville hun blive berømt og hun og børnene være på forsiden  

 af landets aviser.
Han nægtede dog på forehold at redegøre for meningen  

 hermed.
 Samtlige samtaler foregik på  

 engelsk, dog blev enkelte ord sagt på dansk i forbindelse med, at (D) ind  

 imellem havde glemt nogle engelske ord.
Det har hele tiden indtil  

 højesteretssagens afslutning været svært at opfatte, om klageren var  

 repræsenteret af advokat (F) eller ej; ofte skrev eller henvendte de sig  

 begge  

 på samme tid.
Jeg har - særligt da klageren er udenlandsk statsborger -  

 vejledt  

 ham om at søge sin advokats råd.
 .....
Det har været overordentlig  

 vanskeligt at kommunikere med klageren, der selvfølgelig, ikke har haft  

 kendskab til dansk lovgivning og praksis, og som har haft vanskeligt ved at  

 acceptere den tid, høring af modparten, overvejelse af sagen og sagens  

 ekspedition i det hele må tage.
Han har ejheller forstået, at statsamtet  

 træffer sin afgørelse skriftligt og ikke mundtligt, og at der ikke gives  

 mundtlige forhåndstilsagn om afgørelsens indhold.
Endelig har det naturligvis  

 besværliggjort den mundtlige kommunikation, at den i vidt omfang har foregået  

 på engelsk og/eller gennem trediemand (ven af manden eller  

 ambassadefunktionær). Som eksempel kan nævnes, at når klageren giver udtryk  

 for, at jeg ikke tror ham, har jeg meget muligt oversat direkte fra dansk:  

 "Det kan jeg da ikke tro!", hvilket ikke er udtryk for en  

 "afgørelse" om et udsagns sandhed." Civilretsdirektoratet  

 meddelte A i skrivelse af 23. april 1990, at direktoratet ikke fandt grundlag  

 for at kritisere statsamtets afgørelse, der blev stadfæstet med de meddelte  

 begrundelser.
Direktoratet fandt heller ikke grundlag for at kritisere  

 statsamtets sagsbehandling og henviste herved til fuldmægtigens notat af 1.  

 februar 1990. Samtidig anmodede direktoratet statsamtet om at fortsætte  

 behandlingen af A's ansøgning af 11. maj 1989 om en løbende samværsordning  

 med  

 D.
I klagen til mig fastholdt A  

 sin kritik af statsamtets behandling af sagen.
A påpegede, at sagsbehandleren  

 har handlet ensidigt til fordel for B's interesser, pålagt A at lade sig  

 repræsentere ved advokat under samværssagen samt undladt at forelægge A de  

 notater, der blev udfærdiget under samværsbesøgene i statsamtet.
A har videre  

 anført, at samværsbesøgene i perioden maj 1988 til april 1989 blev gennemført  

 på en for A sårende og unødigt restriktiv måde.
A klagede desuden over, at  

 direktoratet ikke underkendte afslagene på A's ansøgning om fastsættelse af  

 samvær med D.
 Civilretsdirektoratet  

 meddelte mig i skrivelse af 31. juli 1990, at direktoratet fortsat ikke fandt  

 grundlag for kritik af statsamtets sagsbehandling.
 I en skrivelse til A udtalte  

 jeg herefter følgende:
 "1)  

 Afgørelserne om, at  

 De ikke kunne have samvær med (D).
 Statsamtets afgørelser af 26.  

 maj 1989 og 11. oktober 1989 blev truffet i henhold til myndighedslovens §  

 24,  

 der har følgende indhold:
 "  

  

 § 24.  

  

 Statsamtet træffer efter anmodning afgørelse om omfanget og  

 udøvelsen af samværsretten og kan fastsætte de nødvendige bestemmelser i  

 forbindelse hermed.
Stk. 2.  

  

 Statsamtet kan afslå at fastsætte samværsret og kan ændre  

 eller ophæve en afgørelse eller aftale om samværsret, hvis hensynet til, hvad  

 der er bedst for barnet, taler derfor.
Ved afgørelsen tages navnlig hensyn  

 til  

 den pågældendes hidtidige forbindelse med barnet." Som det ses, beror afgørelser  

 om samværsret på en skønsmæssigt præget vurdering.
Sådanne afgørelser kan jeg  

 efter de regler, der gælder for min virksomhed, ikke kritisere, medmindre der  

 foreligger særlige omstændigheder.
 Jeg har ikke ved min  

 gennemgang af sagen fundet grundlag for at kritisere afgørelserne om at nægte  

 Dem samvær med (D) i maj 1989 og oktober 1989.
 Jeg har herved ligesom  

 statsamtet og direktoratet lagt vægt på Deres manglende medvirken til at  

 etablere en samværsordning mellem børnene og mellem (C) og (B).
 2)  

 Pålæg om at lade Dem  

 repræsentere ved advokat.
Af sagens oplysninger  

 fremgår, at (fuldmægtigen) den 2. december 1988 under en telefonsamtale med  

 Dem  

 tilkendegav, at det var mest hensigtsmæssigt, om De lod advokat (F) varetage  

 Deres interesser såvel i separationssagen som i samværssagen.
Af notatet ses,  

 at (fuldmægtigen) under samtalen bad Dem gøre det klart for advokat (F), at  

 De  

 ikke ønskede hans medvirken i samværssagen.
I skrivelse af 15. december 1988  

 gav statsamtet desuden advokat (F) besked om, at statsamtet fremover ville  

 forhandle direkte med Dem om samværsspørgsmål.
 Herefter finder jeg ikke  

 holdepunkter for at antage, at statsamtet skulle have pålagt Dem at antage  

 advokat i samværssagen, og har derfor ikke grundlag for kritik af statsamtet  

 for så vidt angår denne del af Deres klage.
 3)  

 Amtsfuldmægtigens optræden  

 under sagen.
De har givet udtryk for, at  

 (fuldmægtigen) under sagen har optrådt partisk til fordel for Deres tidligere  

 hustru.
Bl.a. har dette givet sig udtryk i notaterne fra samværsbesøgene i  

 statsamtet.
Ved bedømmelsen af dette  

 klagepunkt finder jeg, at det bør tages i betragtning, at Deres og (B's) sag  

 har været usædvanlig følelsesmæssigt belastende både for Dem og hende,  

 hvilket  

 har givet sig udslag i hyppige og følelsesladede indlæg fra begge parter.  

 Allerede af den grund har sagen været meget vanskelig at håndtere for  

 statsamtet.
En yderligere komplikation har været, at kommunikationen har  

 været  

 ført både på dansk og engelsk.
Når man ikke selv har  

 overværet de refererede møder og episoder, er det for så vidt ikke muligt at  

 konstatere, hvor dækkende og korrekte notaterne har været.
Notaternes indhold  

 og sprog giver imidlertid indtryk både af smidighed og en bestræbelse på, at  

 de  

 gjorte iagttagelser er blevet gengivet så neutralt og korrekt, som det under  

 de  

 givne meget besværlige forhold var muligt.
 Det er naturligvis uheldigt  

 og beklageligt, at De har fået det indtryk, at (fuldmægtigen) tog parti for  

 (B), men jeg finder som anført ikke, at sagens dokumenter giver belæg for  

 denne  

 opfattelse.
 4)  

 Partshøring forud for  

 statsamtets afgørelse af 26. maj 1989.
Ifølge forvaltningslovens §  

 19, stk. 1, må en myndighed ikke træffe afgørelse, før myndigheden forinden  

 har  

 gjort parten eller parterne bekendt med oplysninger vedrørende sagens  

 faktiske  

 omstændigheder og givet dem lejlighed til at udtale sig herom.
Det gælder dog  

 kun, hvis oplysningerne er til ugunst for den pågældende part og er af  

 væsentlig betydning for sagens afgørelse.
Statsamtet sendte i  

 overensstemmelse med denne bestemmelse med skrivelse af 24. maj 1989 (B's)  

 skrivelse af 10. maj 1989 samt referatet af mødet den 23. maj 1989 og bad om  

 Deres skriftlige bemærkninger.
Den 26. maj 1989 traf statsamtet afgørelse i  

 sagen og lagde herved afgørende vægt på (B's) bemærkninger i skrivelsen af  

 10.  

 maj 1989.
 Efter min mening burde  

 statsamtet have afventet Deres skriftlige bemærkninger, inden denne afgørelse  

 blev truffet.
 Civilretsdirektoratet burde  

 efter min mening have påtalt ovennævnte forhold.
 Jeg har gjort statsamtet og  

 Civilretsdirektoratet bekendt med min opfattelse.
 I klagen til mig har De gjort  

 gældende, at statsamtets notater burde være forelagt Dem inden afgørelsen.
Hertil bemærkes, at Deres  

 advokat den 13. februar 1989 med fuldmagt fra Dem søgte om og fik aktindsigt  

 i  

 de nævnte notater.
På denne baggrund finder jeg ikke at kunne give Dem  

 medhold  

 i, at De ikke fik lejlighed til at gennemgå notaterne og fremsætte  

 kommentarer  

 hertil.
 5) Partshøring forud for Civilretsdirektoratets afgørelse af 23. april  

 1990.
 I forbindelse med  

 Civilretsdirektoratets undersøgelse af Deres klage over statsamtets  

 sagsbehandling modtog direktoratet et notat af 1. februar 1990 fra  

 (fuldmægtigen).
 Dette notat ses ikke at være  

 sendt Dem til udtalelse, inden direktoratet traf afgørelse i skrivelse af 23.  

 april 1990.
 Dette forhold må anses for at  

 være i strid med den under 4) omtalte bestemmelse i § 19, stk. 1, i  

 forvaltningsloven.
 Jeg har gjort  

 Civilretsdirektoratet bekendt med min opfattelse.
 6)  

 Gennemførelse af  

 samværsbesøg i statsamtet.
 Jeg finder det for så vidt  

 forståeligt, at De har fundet det stødende og uværdigt, at Deres samværsbesøg  

 med (D) og (C) blev gennemført i statsamtet under overværelse bl.a. af en  

 medarbejder fra statsamtet.
