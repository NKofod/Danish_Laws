1. Indledning I forbindelse med jordbrugskommissionernes behandling af sager om  

 fortrinsstilling til suppleringsjord efter reglerne i §§ 13 og 18 i  

 landbrugsloven (lovbekendtgørelse nr. 769 af 24. august 1994) har der vist  

 sig behov for en ændring af reglerne i § 5 i bekendtgørelse af  

 forretningsorden for de regionale jordbrugskommissioner ved behandling af  

 sager efter landbrugsloven (bekendtgørelse nr. 806 af 15. december 1989) og i  

 § 44 i landbrugslovscirkulæret (cirkulære nr. 114 af 11. juli 1995).
Der har også vist sig behov for en ændring af det nuværende  

 erklæringsskema (naboerklæring), således at der bliver bedre muligheder for at tage hensyn til den usikkerhed, der kan være omkring grundlaget for  

 pristilbud og prisfastsættelse, og at sikre, at et seriøst fremsat pristilbud kan danne grundlag for  

 fortrinsstilling, således at parterne kan indlede forhandlinger om den  

 endelige pris.
 Formålet med denne vejledning er at beskrive retningslinier for  

 administrationen af reglerne om fortrinsstilling til suppleringsjord,  

 herunder især kravet om sædvanlig handelspris.
 Afsnit 2 indeholder en generel omtale af de omhandlede regler i  

 landbrugsloven (lovens § 13, stk. 3, nr. 4).
 Afsnit 3 omhandler de nye regler, hvorefter den primære ansøger kan  

 indhente naboerklæringer som et alternativ til annoncering om ønsker om  

 suppleringsjord (cirkulærets § 44, stk. 5).
 Afsnit 4 og 5 beskriver ændringer af naboerklæringsskema og indholdet af  

 kravet om sædvanlig handelspris.
 Afsnit 6-9 omhandler jordbrugskommissionens behandling af sagen, herunder  

 de nye regler om vetoret ved afgørelse af, om en tilbudt pris giver grundlag  

 for en fortrinsstilling.
2. Generelt om reglerne (lovens § 13, stk. 3, nr. 4) Ved ændringen af landbrugsloven i 1994 blev det præciseret i lovens § 13,  

 stk. 3, nr. 4, at det er en forudsætning for at opnå fortrinsstilling til  

 suppleringsjord, at den pågældende vil erhverve jorden til en pris, der  

 svarer til sædvanlig handelspris for landbrugsjord af tilsvarende bonitet i  

 området.
Hvis parterne ikke kan blive enige, skal prisen fastsættes af  

 jordbrugskommissionen.
Kommissionen kan også bestemme størrelsen og den  

 nærmere afgrænsning af det areal, hvortil der er fortrinsstilling.
 Ved lovændringen blev det tilkendegivet, at naboer, der ønsker at gøre  

 fortrinsstilling gældende - i overensstemmelse med gældende praksis - selv  

 skal komme med et bud på, hvor meget de vil betale.
Hvis jordbrugskommissionen skønner, at den tilbudte pris ligger inden for  

 det prisinterval, hvor sædvanlig handelspris må antages at ligge, vil naboen  

 have fortrinsstilling, hvis de øvrige betingelser herfor er opfyldt.
Hvis den  

 tilbudte pris er for lav, vil naboen få afslag på sin ansøgning om  

 fortrinsstilling.
Udtrykket »nabo« anvendes her om enhver ejer af en  

 landbrugsejendom, der opfylder afstandsgrænsen på 1 km.
Det er således ikke  

 et krav, at ejendommen skal grænse op til suppleringsjorderne.
 Udtrykket »den primære ansøger« eller »den primære  

 køber« anvendes - ligesom i § 44, stk. 1, i landbrugslovscirkulæret - om  

 den, der har indgivet den ansøgning om erhvervelse af suppleringsjord eller  

 ejendom nr. 2 eller 3, som har givet anledning til, at det skal undersøges,  

 om der er tale om fortrinsstilling.
3. Undersøgelse af ønsker om suppleringsjord  

 (cirkulærets § 44, stk. 5) Samtidig med udarbejdelsen af denne vejledning er der sket en ændring af  

 reglerne i § 44, stk. 5, i landbrugslovscirkulæret*).
Efter den nye bestemmelse i § 44, stk. 5, kan den primære ansøger frit  

 vælge, om undersøgelse af ønsker om suppleringsjord skal ske ved, Fremgangsmåden ved annoncering om ønsker om suppleringsjord er uændret i  

 forhold til de hidtil gældende regler.
Ved denne fremgangsmåde kan den primære ansøger på forhånd søge afklaret,  

 om der er naboer, der ønsker at gøre fortrinsstilling gældende.
Ansøgeren kan  

 således f.eks. dokumentere, at der ikke er fortrinsberettigede naboer, der  

 ønsker suppleringsjord.
I andre tilfælde, hvor en nabo ønsker  

 suppleringsjord, kan parterne optage forhandlinger og træffe aftale om køb af  

 jord, allerede inden ansøgningen fremsendes til jordbrugskommissionen.
Hvis ansøgeren vælger at indhente naboerklæringer, skal ansøgningen ved  

 fremsendelsen til jordbrugskommissionen vedlægges naboerklæring fra samtlige  

 ejere af nærliggende landbrugsejendomme inden for 1 km, jf. lovens § 13, stk.  

 3, nr. 2. Afstanden skal regnes ad den vej, der påtænkes benyttet.
Der skal  

 således også vedlægges naboerklæring fra ejere, der kan opfylde  

 afstandsreglen på 1 km ved anlæg af en ny adgangsvej til suppleringsjorderne,  

 f.eks. en ny markvej over anden mands ejendom, og fra ejere af  

 landbrugsejendomme uden bygninger.
 Naboerklæringen skal afgives på det af Strukturdirektoratet foreskrevne  

 erklæringsskema, jf. afsnit 4.
Ansøgningen skal samtidig vedlægges et oversigtskort, hvor der er  

 indtegnet de landbrugsejendomme, hvis ejere ønsker at købe suppleringsjord.  

 Desuden skal angives beliggenheden af bygningerne på de landbrugsejendomme,  

 hvis ejere ikke er interesseret i suppleringsjord, eller hvorfra der ikke er  

 indhentet naboerklæring, jf. nedenfor.
Landbrugsejendomme uden bygninger skal  

 også angives på kortet, og der skal redegøres for ønske om suppleringsjord.
Hvis en erklæring ikke kan fremskaffes, eller det er åbenbart, at en  

 ejendom ikke vil kunne få tillagt suppleringsjord efter reglerne i § 13, kan  

 ansøgeren i stedet vedlægge en redegørelse for forholdene.
Det vil f.eks.  

 ikke være nødvendigt at indhente naboerklæringer fra ejere af ejendomme, der  

 ligger på den modsatte side af en stærkt trafikeret vej, eller fra naboer,  

 der ejer mere end 70 ha (efter fradrag af fredskovsarealer og arealer, der er  

 helt uden dyrkningsmæssig værdi). Der skal redegøres for hver enkelt ejendom,  

 hvor der ikke er indhentet naboerklæring, og ejendommens matrikulære  

 betegnelse skal oplyses.
Hvis den primære ansøger mener at kunne dokumentere over for  

 jordbrugskommissionen, at han selv har behov for jorden for at skabe harmoni  

 i bedriften mellem besætning og jordtilliggende, bør dette også oplyses i  

 forbindelse med indhentelse af naboerklæring, således at det klart fremgår af  

 sagen, på hvilket grundlag naboerklæringerne er afgivet.
Det gælder f.eks.  

 naboer, der har frafaldet ønske om fortrinsstilling, fordi de ikke har behov  

 for jord efter harmonireglerne.
Ansøgeren har ansvaret for, at der er tilvejebragt den nødvendige  

 dokumentation i forhold til reglerne om fortrinsstilling.  

 Jordbrugskommissionen skal ved sin afgørelse sørge for, at sagen er  

 tilstrækkeligt oplyst.
Hvis jordbrugskommissionen ikke anser sagen for fuldt  

 oplyst, kan kommissionen kræve yderligere oplysninger, eventuelt at der  

 foretages annoncering.
-------------------------- 4. Nyt erklæringsskema (naboerklæring) I forbindelse med udarbejdelsen af denne vejledning har der - som ovenfor  

 anført - også vist sig behov for en ændring af det nuværende erklæringsskema.
 Det præciseres i det nye erklæringsskema*), at der ved pristilbudet  

 (normalt pr. ha) som minimum skal være taget hensyn til de forhold, der  

 umiddelbart fremgår af forholdene i marken.
 Det gælder typisk prisfaktorer som f.eks. jordernes bonitet, beliggenhed,  

 afvandings- og dræningstilstand samt jagt- og fiskerirettigheder.
Pristilbudet behøver derimod ikke at omfatte andre prisfaktorer som f.eks.  

 værdien af mælkekvote, sukkerkvote, råstofforekomster eller andre særlige  

 værdier, der kan være af mere skjult karakter.
Pristilbudet behøver heller  

 ikke omfatte den værdiforringelse af restejendommen, der vil være en følge af  

 fraskillelse af arealer fra ejendommen.
Det skal dog altid oplyses, i hvilket  

 omfang den tilbudte pris omfatter disse ting, jf. afsnit 5 og 7.
 Hvis pristilbudet i øvrigt bygger på særlige forudsætninger, bør dette  

 oplyses.
 I forhandlingerne mellem parterne vil der derimod skulle tages hensyn til  

 alle de prisfaktorer, der indgår ved fastsættelsen af den endelige  

 handelspris, herunder de nærmere handelsvilkår, overtagelsestidspunkt m.v.,  

 jf. afsnit 5 og 9.
 Den tilbudte pris skal anføres eksklusive omkostninger til udstykning,  

 skøde m.v., idet disse omkostninger forudsættes afholdt af parterne (sælger  

 og køber) i overensstemmelse med sædvanlig praksis i det pågældende område.
Skemaet indeholder også en ny rubrik, hvor en nabo kan oplyse, at han ikke  

 ønsker suppleringsjord, jf. afsnit 2 om fremgangsmåden, hvor ansøgeren  

 indhenter naboerklæringer.
Erklæringen er bindende og danner grundlag for  

 jordbrugskommissionens afgørelse om fortrinsstilling.
5. Kravet om sædvanlig handelspris Efter § 13, stk. 3, nr. 4, i landbrugsloven er det en forudsætning for at  

 opnå fortrinsstilling til suppleringsjord, at den pågældende »vil  

 erhverve jorden til en pris, der svarer til sædvanlig handelspris for  

 landbrugsjord af tilsvarende bonitet i området«.
 Reglerne er uddybet i § 44, stk. 5, i landbrugslovscirkulæret, hvorefter  

 naboer, der ønsker fortrinsstilling til suppleringsjord, skal afgive  

 oplysninger og tilbud om køb med prisangivelse på et særligt erklæringsskema  

 (naboerklæring).
 På naboerklæringen skal bl.a. gives oplysninger om arealets størrelse og  

 beliggenhed samt om tilbudt pris pr. ha (eksklusive omkostninger til  

 udstykning, skøde m.v.), jf. afsnit 4.
Tilbudet er bindende i 6 måneder.
Dette indebærer, at en nabo, der har  

 opnået fortrinsstilling til suppleringsjord, må indlede forhandlinger om det  

 ønskede areal med den primære ansøger på grundlag af pristilbudet.
Naboen kan  

 således ikke fremkomme med et lavere pristilbud.
Der er derimod ikke noget  

 til hinder for, at parterne bliver enige om en højere pris.
Parterne kan også træffe aftale om, at en fortrinsstillet nabo erhverver  

 et andet areal, hvor prisen aftales på grundlag af dette areals beliggenhed,  

 bonitet m.v.
Hvis jordbrugskommissionen træffer afgørelse, der ændrer  

 størrelsen og/eller afgrænsningen af det areal, som naboen har fremsat ønske  

 om, kan der ligeledes blive tale om et andet prisgrundlag, jf. afsnit 9.
 De nævnte regler om pristilbud for et nærmere angivet areal har baggrund  

 i, at der normalt er truffet aftale om erhvervelse af ejendommen (eller en  

 del af jorderne) mellem sælger og den primære køber, når der i forbindelse  

 med behandlingen af ansøgningen skal foretages undersøgelse af, om ejere af  

 nærliggende landbrugsejendomme ønsker suppleringsjord.
Det er en betingelse for fortrinsstilling, at den tilbudte pris ligger  

 inden for det prisinterval, hvor sædvanlig handelspris må antages at  

 ligge.
Hvis jordbrugskommissionen finder, at dette ikke er tilfældet, og  

 at pristilbudet således ikke kan danne et seriøst grundlag for forhandlinger  

 mellem parterne, vil der ikke blive taget hensyn til ønsket om  

 suppleringsjord, jf. naboerklæringsskemaet.
 En nabo, der ønsker fortrinsstilling, skal derfor fremkomme med et  

pristilbud af en sådan størrelse, at det som udgangspunkt efter  

 kommissionens vurdering må kunne forventes, at parterne efter forhandling  

 selv vil kunne blive enige om den endelige pris.
------------------- Det er ikke tilstrækkeligt, at en tilbudsgiver oplyser at ville betale  

 sædvanlig handelspris i stedet for at angive et bestemt beløb på skemaet.
Begrebet »sædvanlig handelspris« omfatter også en eventuel  

 herlighedsværdi, i det omfang der er tale om en herlighedsværdi af generel  

 karakter.
Da der kan være en vis usikkerhed forbundet med vurderingen heraf,  

 må dette indgå ved jordbrugskommissionens vurdering af et pristilbud.  

 Tilsvarende gælder forventningsværdi, der er begrundet i, at jorderne på  

 længere sigt forventes at kunne afhændes til bymæssige formål og lignende.
Som udgangspunkt gælder, at prisen bør være nogenlunde den samme for den  

 primære ansøger og for en fortrinsstillet nabo.
Dette gælder dog ikke i  

 situationer, hvor den primære køber har budt en pris, der ligger over  

 sædvanlig handelspris.
Det forhold, at jorden er handlet til en pris, der  

 ligger over sædvanlig handelspris, medfører således ikke i sig selv, at en  

 nabo, der ønsker at gøre fortrinsstilling gældende, også skal betale denne  

 pris.
I områder, hvor der er særlig stærk efterspørgsel efter suppleringsjord,  

 f.eks. fordi flere ejere af nærliggende landbrugsejendomme med relativt stor  

 husdyrproduktion mangler jord for at kunne opfylde harmonikravet eller  

 arealkravet, vil dette kunne medføre, at den sædvanlige handelspris for jord  

 inden for dette område vil være højere, end hvis der ikke var husdyrbrug, der  

 var »i klemme« i forhold til disse regler.
Hvis en landmand uden  

 animalsk produktion ønsker at gøre fortrinsstilling gældende i et sådant  

 område, må han derfor være indstillet på et højere prisniveau, selvom prisen  

 ikke kan forrentes ved et planteavlsbrug.
I tilfælde, hvor et areal ønskes afhændet sammen med en mælkekvote til en  

 anden mælkeproducent (den primære køber), må en nabo, der ønsker  

 fortrinsstilling til suppleringsjord, være opmærksom på, at  

 fortrinsstillingen ikke omfatter selve mælkekvoten.
Hvis naboen ikke  

 overtager arealet med mælkekvote, må han være indstillet på at betale en  

 sådan pris for jorden, at ejeren (sælgeren eller den primære køber) i  

 princippet ikke bliver stillet ringere ved, at mælkekvoten ved ophør af  

 mælkeproduktionen tilfalder Mælkeudvalget.
Godtgørelsen fra Mælkeudvalget ved  

 ophør er i almindelighed mindre end den pris, der kan opnås, hvis mælkekvoten  

 overdrages sammen med jorderne.
 I forhandlingerne mellem parterne må der - som nævnt i afsnit 4 - tages  

 hensyn til alle de prisfaktorer, der normalt indgår ved fastsættelsen af den  

 endelige handelspris.
Der kan således være tale om en merværdi, der ikke umiddelbart fremgår af  

 forholdene i marken.
Der kan f.eks. være tale om en højere pris end det  

 oprindelige pristilbud, fordi en overdragelse af jorderne efter  

 fortrinsreglerne vil medføre en værdiforringelse af restejendommen, inklusive  

 bygninger og driftsmidler.
 Spørgsmålet om, hvorvidt et areal er berettiget til arealstøtte  

 (ha-støtte) eller ej, kan ligeledes påvirke den endelige handelspris i op-  

 eller nedadgående retning, afhængig af, hvad der måtte have været  

 udgangspunktet for det fremsatte pristilbud.
Der er ikke noget til hinder for, at parterne ved forhandling kan komme  

 frem til en pris, der ligger over sædvanlig handelspris.
Det kan f.eks. være  

 tilfældet, hvis jorderne er af ganske særlig betydning for naboens bedrift,  

 f.eks. fordi de ligger i umiddelbar nærhed af ejendommens bygninger, eller  

 fordi de er nødvendige til opfyldelse af arealkravet, jf. bekendtgørelse nr.  

 1147 af 9. december 1994 om husdyrhold og arealkrav for landbrugsejendomme.
6. Oversigt over sagsgangen hos jordbrugskommissionen Afgørelse om pristilbud beror på et skøn, der udøves af  

 jordbrugskommissionen på grundlag af de retningslinier, der omtales nedenfor  

 i afsnit 7-9. Kommissionens sekretariat kan alene forberede sagerne, idet  

 sager om fortrinsstilling må anses som en sagsgruppe, hvor afgørelsen ikke  

 kan træffes af sekretariatet, jf. § 4 i bekendtgørelse nr. 901 af 11. oktober  

 1996 af forretningsorden for de regionale jordbrugskommissioner ved  

 behandling af sager efter landbrugsloven.
 I en sag om fortrinsstilling til suppleringsjord kan  

 jordbrugskommissionens behandling opdeles i 2 (evt. 3) faser:
 Efter at der er foretaget undersøgelse af ønsker om suppleringsjord,  

 træffer jordbrugskommissionen på baggrund af de indkomne oplysninger og  

 tilbud om køb af jord afgørelse om, hvorvidt de pågældende naboer er  

 berettigede til fortrinsstilling, herunder om den tilbudte pris giver  

 grundlag for fortrinsstilling, jf. nedenfor afsnit 7 og 8.
Hvis betingelserne for fortrinsstilling er opfyldt, vil den primære  

 ansøger få afslag på sin ansøgning om sammenlægning eller erhvervelse.  

 Parterne må herefter selv finde en løsning, hvor de bliver enige om  

 handelsvilkårene.
Den primære ansøger kan dog også vælge at frafalde handelen  

 eller afhænde ejendommen eller arealet til en helt tredje person.  

 Fortrinsstilling til suppleringsjord bortfalder endvidere, hvis den primære  

 ansøger ikke længere overskrider arealgrænsen på 70 ha, f.eks. ved frasalg af  

 andre jorder, jf. § 44, stk. 6, i landbrugslovscirkulæret.
 Hvis parterne ikke kan blive enige om den endelige pris, skal  

 jordbrugskommissionen fastsætte den pris, der skal være afgørende for, om  

 fortrinsstillingen bevares, jf. nedenfor afsnit 9.
 Hvis den primære ansøger klager, fordi han finder, at en nabo har fået  

 godkendt fortrinsstilling på grundlag af et for lavt pristilbud (fase A), vil  

 dette kunne føre til, at jordbrugskommissionen må genoptage sagen til fornyet  

 vurdering, og eventuelt at kommissionen må fastsætte den konkrete pris, der  

 skal være afgørende for fortrinsstillingen (fase B). Ved fastsættelsen af den  

 konkrete pris kan der ikke nedlægges veto.
7. Afgørelse af, om en tilbudt pris giver grundlag for  

 fortrinsstilling Ved vurderingen af, om en nabo, der har fremsat ønske om suppleringsjord,  

 opfylder betingelserne for fortrinsstilling, skal jordbrugskommissionen sørge  

 for, at sagen er tilstrækkelig oplyst, inden kommissionen træffer afgørelse i  

 sagen.
Hvis pristilbudet giver anledning til tvivl, bør jordbrugskommissionen  

 derfor kontakte parterne for at få afklaret disse spørgsmål.
Hvis en naboerklæring ikke indeholder tilstrækkelige oplysninger, f.eks.  

 om pristilbud, arealets størrelse og beliggenhed, eventuel vejadgang m.v.,  

 skal kommissionen anmode den pågældende om at fremsende de nødvendige  

 oplysninger inden en frist, f.eks. 1-2 uger, afhængig af forholdene i den  

 konkrete situation.
Dette gælder også, hvis en tilbudsgiver alene har oplyst  

 at ville betale sædvanlig handelspris i stedet for at angive et bestemt beløb  

 på skemaet.
 Som nævnt under afsnit 6 skal jordbrugskommissionen træffe afgørelse om,  

 hvorvidt det ved naboerklæringen fremsatte tilbud om køb af suppleringsjord  

 giver grundlag for fortrinsstilling, jf. cirkulærets § 44, stk. 5.
I forbindelse hermed skal jordbrugskommissionen vurdere, om det fremsatte  

 pristilbud ligger inden for det prisinterval, hvor sædvanlig handelspris må  

 antages at ligge.
Jordbrugskommissionen må i denne forbindelse tage hensyn  

 til, hvilke prisfaktorer naboen har taget i betragtning ved sit pristilbud.
Udtrykket »sædvanlig handelspris« er således ikke et entydigt  

 begreb.
Jordbrugskommissionens vurdering skal ske ud fra, om den tilbudte  

 pris ligger inden for et prisinterval, hvor sædvanlig handelspris skønnes at  

 ligge.
Bredden af et sådant interval må bero på et konkret skøn i hver enkelt  

 sag.
Det må indgå i vurderingen, at et pristilbud normalt vil bygge på et  

 usikkert oplysningsgrundlag, idet oplysninger om, hvilke rettigheder og  

 byrder, der følger jorderne, ofte først vil blive afklaret i forbindelse med  

 forhandlinger mellem parterne.
Der er således tale om en vurdering af, om den  

 tilbudte pris er af en sådan størrelse, at det som udgangspunkt må kunne  

 forventes, at parterne efter forhandling selv vil kunne blive enige om den  

 endelige pris.
Jordbrugskommissionen bør ved sin afgørelse alene tage stilling til, om  

 den tilbudte pris giver grundlag for fortrinsstilling.
En fastsættelse af en  

 bestemt pris, f.eks. pr. ha, må normalt først ske, hvis det viser sig, at  

 parterne ikke kan blive enige om prisen, jf. afsnit 9.
Der kan ikke fastsættes en generel regel for, hvor meget et afgivet  

 pristilbud må afvige fra jordbrugskommissionens vurdering af prisniveauet, da  

 der i den konkrete situation kan være flere faktorer, der har indflydelse på  

 »sædvanlig handelspris«.
Selvom der vil være enkelte tilfælde, hvor  

 den »rigtige« pris vil være så indlysende, at jordbrugskommissionen  

 kun bør acceptere pristilbud, der afviger ubetydeligt herfra, vil der dog i  

 de fleste tilfælde være så mange usikre faktorer, der har indflydelse på  

 prisen, at en større afvigelse bør accepteres.
Derfor bør prisintervallet for  

 »sædvanlig handelspris« være af en sådan bredde, at et seriøst  

 fremsat pristilbud kan godkendes som grundlag for parternes forhandlinger om  

 den endelige pris.
Som baggrund for den ovennævnte vurdering af pristilbudet kan  

 jordbrugskommissionen bl.a. anvende oplysninger om sammenlignelige  

 ejendomshandler, der i den senere tid er sket inden for det pågældende  

 område.
Jordbrugskommissionen kan også anmode andre, f.eks.  

 landbrugskonsulenter eller ejendomshandlere, om oplysninger om handelspris  

 for landbrugsjord, som de er bekendt med inden for deres lokalområde.
 Afgørelsen af, om et pristilbud giver grundlag for fortrinsstilling, beror  

 som nævnt under afsnit 6 på et skøn, der udøves af jordbrugskommissionen.
 Hvis jordbrugskommissionen på et utilstrækkeligt grundlag godkender  

 pristilbud, der er lavere end »sædvanlig handelspris«, vil dette  

 kunne føre til flere sager, hvor parterne ved de efterfølgende forhandlinger  

 ikke kan blive enige om den endelige pris, og hvor jordbrugskommissionen skal  

 fastsætte den pris, der er afgørende for, om der er grundlag for  

 fortrinsstilling, jf. nedenfor afsnit 9.
 I situationer, hvor en nabo tilbyder et bestemt beløb for arealet, fordi  

 han anser det for sædvanlig handelspris, men oplyser, at han er villig til at  

 betale det beløb, som jordbrugskommissionen måtte fastsætte, skal  

 jordbrugskommissionen lægge det fremsatte pristilbud til grund ved sin  

 afgørelse af, om der kan blive tale om fortrinsstilling.
Det er som udgangspunkt ikke jordbrugskommissionens opgave at vejlede  

 naboer, der ønsker suppleringsjord, om hvad handelsprisen skal være for et  

 bestemt areal.
Der vil således kunne opstå problemer med habilitetsreglerne,  

 når der skal træffes afgørelse på et mere fyldestgørende grundlag, idet en  

 sådan forhåndstilkendegivelse kan tænkes at stille sig hindrende for  

 kommissionens eller medlemmets frie vurdering af sagen på et senere  

 tidspunkt.
8. Vetoret ved afgørelse af fortrinsstilling Efter reglerne i § 30a, stk. 2, i landbrugsloven kan jordbrugskommissionen  

 ikke meddele tilladelse, når et medlem modsætter sig dette.
 Bekendtgørelsen om forretningsorden for de regionale jordbrugskommissioner  

 ved behandling af sager efter landbrugsloven er blevet suppleret med en ny  

 bestemmelse i § 5, stk. 2, om brug af vetoret i forbindelse med sager om  

 fortrinsstilling, jf. bekendtgørelse nr. 901 af 11. oktober 1996.
 Det fremgår af den nye bestemmelse, at hvis to medlemmer af kommissionen  

 ønsker at meddele en tilladelse efter lovens § 13 eller § 18 i situationer,  

 hvor der er fremkommet ønsker om fortrinsstilling til suppleringsjord, jf. §  

 13, stk. 3-5, og § 18, stk. 6-7, kan det sidste medlem modsætte sig dette,  

 når den pågældende finder, at et fremsat pristilbud giver grundlag for  

 forhandling mellem parterne om køb af jorderne til sædvanlig handelspris.
 En afgørelse, der træffes efter ovennævnte vetoregel skal være ledsaget af  

 en redegørelse for de enkelte medlemmers standpunkter og en præcisering af,  

 at det ansøgte således ikke imødekommes, jf. bekendtgørelsens § 5, stk. 3.
 I situationer, hvor der er flere naboer, der ønsker fortrinsstilling, må  

 jordbrugskommissionen tage stilling til spørgsmålet om fortrinsstilling for  

 hver enkelt nabo på baggrund af forannævnte princip.
 Vetoretten kan derimod ikke anvendes i situationer, hvor parterne ikke kan  

 blive enige om prisen, og hvor jordbrugskommissionen skal fastsætte den pris,  

 der er afgørende for at bevare fortrinsstillingen, jf. afsnit 9.
9. Fastsættelse af den pris, der er afgørende for at  

 bevare fortrinsstillingen Hvis parterne ikke kan blive enige om pris og handelsvilkår for  

 suppleringsjorden, skal jordbrugskommissionen fastsætte den pris, der skal  

 være afgørende for, om der er fortrinsstilling, jf. cirkulærets § 44, stk.  

 10.
Ved forhandlingerne mellem parterne kan der - som nævnt under afsnit 5 -  

 indgå en række prisfaktorer, der kan medføre, at den endelige pris vil kunne  

 være betydeligt større end det første pristilbud.
Dette kan f.eks. være  

 tilfældet, hvis overdragelse af jorderne til en fortrinsstillet nabo vil  

 medføre en værdiforringelse af restejendommen.
Jordbrugskommissionen må  

 derfor tage hensyn til alle de prisfaktorer, der indgår i begrebet  

 »sædvanlig handelspris«, ved fastsættelsen af den pris, der skal  

 være afgørende for, om naboen kan beholde sin fortrinsstilling, jf. afsnit 5.
Fastsættelse af den endelige pris beror på et skøn, der udøves af  

 jordbrugskommissionen.
Hvis kommissionen ikke kan blive enig om prisen, må  

 afgørelsen træffes af et flertal, da der ikke kan nedlægges veto i denne  

 situation.
Hvis naboen vil betale den pris, der fastsættes af jordbrugskommissionen,  

 bevarer han sin fortrinsstilling til suppleringsjorden.
Parterne må derefter  

 selv forhandle sig til enighed om de øvrige handelsvilkår.  

 Jordbrugskommissionen kan dog underkende krav, der må betragtes som  

 unødvendigt strenge eller ligefrem chikanøse.
Hvis parterne ikke kan blive enige om størrelsen og afgrænsningen af det  

 areal, hvortil der er fortrinsstilling, kan jordbrugskommissionen også træffe  

 afgørelse herom, jf. § 44, stk. 10, i landbrugslovscirkulæret.
I denne  

 situation kan der blive tale om, at parterne selv må blive enige om prisen på  

 baggrund af den ændrede beliggenhed, jordbonitet m.m.
Der kan også være tale  

 om, at jordbrugskommissionen træffer afgørelse om den pris, der skal være  

 afgørende for, om naboen kan bevare sin fortrinsstilling.
 Hvis parterne ikke kan blive enige om, hvem der skal afholde udgifter til  

 udstykning, skøde m.v., eller hvorledes disse omkostninger eventuelt skal  

 fordeles mellem parterne, kan jordbrugskommissionen også træffe afgørelse  

 herom.
Strukturdirektoratet, den 11. oktober  

 1996 B.
Ekner / Chr.
Jørgensen Bilag 1 Landbrugs- og Fiskeriministeriets cirkulære nr. 155 af 11. oktober  

 1996 Cirkulære om ændring af cirkulære om lov om landbrugsejendomme § 1 I Landbrugs- og Fiskeriministeriets cirkulære nr. 114 af 11. juli 1995 om  

 lov om landbrugsejendomme foretages følgende ændringer:
 1. § 44, stk. 5, affattes således:
»Stk. 5.  Undersøgelse af, om ejere af nærliggende  

 landbrugsejendomme, der opfylder betingelserne i lovens § 13, stk. 3-5,  

 ønsker fortrinsstilling til suppleringsjord, skal ske ved, at  

 jordbrugskommissionen på ansøgerens bekostning foretager offentlig  

 bekendtgørelse i lokale aviser, eller ved at ansøgeren overfor  

 jordbrugskommissionen dokumenterer, at der er indhentet fornødne erklæringer  

 fra naboer, der vil kunne gøre fortrinsstilling gældende.
Ejere, der ønsker  

 fortrinsstilling, skal afgive oplysninger og tilbud om køb af suppleringsjord  

 på et særligt skema (naboerklæring). Pristilbudet skal kunne danne grundlag  

 for forhandling mellem parterne om køb af jorderne til sædvanlig handelspris  

 for landbrugsjord af tilsvarende bonitet i området.
Erklæringsskemaet skal  

 også anvendes, hvis ansøgeren ønsker at dokumentere, at naboer ikke ønsker  

 suppleringsjord.
Ved annoncering om suppleringsjord skal naboerklæring om  

 fortrinsstilling være modtaget hos jordbrugskommissionen senest 4 uger efter  

 annonceringstidspunktet.
Jordbrugskommissionen afgør ud fra de afgivne  

 oplysninger, om de pågældende er berettigede til en fortrinsstilling, jf.  

 vejledning nr. 156 af 11. oktober 1996 om reglerne om fortrinsstilling til  

 suppleringsjord«.
 2. § 44, stk. 7, affattes således:
» Stk. 7.  Ved sager om jordfordeling, der  

 behandles efter reglerne i lov om jordfordeling mellem landejendomme  

 (lovbekendtgørelse nr. 318 af 25. april 1996) skal det i forbindelse med  

 jordfordelingsplanlægningen undersøges ved annoncering i lokale aviser, om  

 ejere af landbrugsejendomme, der opfylder betingelserne i lovens § 13, stk.  

 3-5, ønsker at gøre fortrinsstilling gældende til suppleringsjord.
Ejere, der  

 ønsker fortrinsstilling til suppleringsjord, skal skriftligt fremsætte ønske  

 herom. Ønsket skal være modtaget hos planlæggeren af jordfordelingen senest 4  

 uger efter annonceringstidspunktet.
Bestemmelsen gælder såvel for ejere af  

 landbrugsejendomme inden for planområdet som uden for planområdet.« § 2 Cirkulæret træder i kraft den 1. november 1996.
