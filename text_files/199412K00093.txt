Nr LSF 93 Forslag til Lov om ændring af lov om støtte til danske investeringer i  

 Østlandene Fremsat af udenrigsministeren (Niels Helveg Petersen) den 30. november 1994 Vedtaget ved tredjebehandling den 16. december 1994 Lov nr. 1137 af 21/12/1994 § 1 I lov nr. 828 af 19. december 1989 om støtte til danske investeringer i  

 Østlandene foretages følgende ændring:
I § 3, stk. 1, ændres »1 mia. kr.« til: »2 mia.  

 kr.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov nr. 828 af 19. december 1989 om støtte til danske investeringer i  

 Østlandene foretages følgende ændring:
 1) I § 3, stk. 1, ændres »1 mia. kr.« til: »2 mia.  

 kr.«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget I medfør af lov nr. 828 af 19. december 1989 om støtte til danske  

 investeringer i Østlandene kan udenrigsministeren inden for en beløbsramme af  

 1 mia. kr. give garanti til danske virksomheder mod tab, der alene skyldes  

 politiske forhold i forbindelse med direkte nyinvesteringer og hermed  

 ligestillede lån.
 Beløbsrammen er pr. 1. oktober 1994 udnyttet som følger:
I 1994 er der alene modtaget ansøgninger om investeringsgaranti for et  

 samlet beløb af 444.291.030 kr.
Det forventes, at den konstaterede tendens  

 til en betydelig vækst i antallet af ansøgninger og størrelsen af disse vil  

 fortsætte, og en væsentlig forhøjelse af rammen vil derfor være nødvendig for  

 at kunne bevare den interesse, som dansk erhvervsliv har for investeringer i  

 Østlandene, og for fortsat at have tilstrækkelige muligheder for gennem  

 investeringsgarantistillelse at støtte Østlandenes bestræbelser på fremme af  

 deres industrialiseringsproces og øvrige økonomiske og samfundsmæssige  

 udvikling.
 Det er vurderingen, at den hidtidige ordning har fungeret  

 tilfredsstillende og bidraget til at fremme danske virksomheders muligheder  

 for at investere i Østlandene og dermed medvirke til en positiv  

 markedsøkonomisk udvikling i disse lande.
 Det er derfor ønskeligt, at beløbsrammen forhøjes fra 1 mia. kr. til 2  

 mia. kr., således at der også fremover er mulighed for at imødekomme  

 anmodninger om garantistillelse.
 Omkostningerne ved investeringsgarantiordningen forudsættes dækket af de  

 opkrævede risikopræmier, der indgår i en fond.
 Der er i perioden 1991 til 1.10.1994 indbetalt 2.738.574 kr. til  

 garantifonden.
 Såfremt der opstår tab, som er større end de midler, som fonden besidder,  

 skal erstatningsbeløbet forelægges Finansudvalget.
Det er vanskeligt at vurdere de økonomiske omkostninger, der kan være  

 forbundet med investeringsgarantiordningen.
Under den nuværende ordning, der  

 har været i kraft siden 20. december 1989, er der pr. 1. oktober 1994 ikke  

 udbetalt erstatning.
Udviklingen i Østlandene siden lovens vedtagelse i 1989 har medført, at de  

 oprindeligt anførte betegnelser på de af loven omfattede lande i visse  

 tilfælde er ændret.
Lovens geografiske anvendelsesområde er imidlertid  

 identisk med det tidligere, som nu omfatter Estland, Letland, Litauen, Polen,  

 Den tjekkiske Republik, Den slovakiske Republik, Ungarn, Rusland,  

 Hviderusland, Ukraine og øvrige SNG-republikker, Rumænien, Bulgarien,  

 Albanien samt de af Danmark anerkendte stater på det tidligere jugoslaviske  

 område.
 De i loven omhandlede investerings- og garantiordninger skal dog alene  

 benyttes i de lande, hvor der reelt er tale om en politisk og økonomisk  

 reformproces.
 Det foreslås, at loven træder i kraft dagen efter bekendtgørelsen i  

 Lovtidende.
