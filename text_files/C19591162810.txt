 Justitsministeriet har intet at indvende imod, at de af Alliance  

 Internationale de Tourisme udstedte kreditberve af vedkommende  

 politimyndighed antages som hel eller delvis fyldestgørelse af de krav om  

 sikkerhed for betaling af bøde, som politiet i medfør af færdselslovens § 69,  

 stk. 3, stiller over for udenlandske motorførere i anledning af overtrædelser  

 af dansk færdselslovgivning.
 Kreditbrevet kan ikke benyttes som sikkerhed for erstatningsansvar, som  

 vedkommende fører måtte have pådraget sig her i landet.
 Ved modtagelse af et kreditbrev som sikkerhed bedes det påset, at brevet  

 er underskrevet af den pågældende motorfører, og at dets gyldighedsperiode  

 ikke er udløbet.
Når straffesagen er endelig afgjort, vil kreditbrevet, bilagt en udskrift  

 af den i sagen trufne afgørelse, kunne indsendes til den danske  

 motororganisation, der er anført på kreditbrevet, og som indestår for  

 betaling af kreditbrevets pålydende beløb.
Beløbet vil herefter blive  

 afkrævet den pågældende motorfører af motororganisationen i hans hjemland.
 Opmærksomheden henledes på, at den udenlandske motorfører i hvert enkelt  

 tilfælde skal opgive en her i landet boende person, som skal kunne modtage  

 søgsmål på hans vegne, jfr. herved færdselslovens § 69, stk. 3, sammenholdt  

 med retsplejelovens § 934, stk. 2. Det vil kunne være tilstrækkeligt, at der  

 henvises til en forening, sammenslutning eller lignende.
 P.M.V.
