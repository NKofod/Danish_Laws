 I medfør af § 2, stk. 4, § 4, stk. 5 og § 7, stk. 4 i lov nr. 456 af 30.  

 juni 1993 om tilskud til iværksættere fastsættes:
Tilskudsberettigede rådgivnings- og  

 uddannelsesaktiviteter og Tilskudsberettigede rådgivnings- og uddannelsesaktiviteter § 1.  Der kan ydes tilskud til rådgivnings- og  

 uddannelsesaktiviteter med op til 70% af afholdte udgifter indenfor en ramme  

 på ialt 30.000 kr. og indenfor 2 år efter meddelelse om godkendelse af  

 forretningsplanen.
 Stk. 2.  Tilskud på indtil 3.000 kr. kan dog ydes som  

 100% finansiering i forbindelse med udarbejdelse af forretningsplan.
 § 2.  Følgende former for rådgivning er  

 tilskudsberettigede:
 § 3.  Følgende uddannelsesaktiviteter er  

 tilskudsberettigede:
 § 4.  Følgende omkostninger er ikke  

 tilskudsberettigede:
Udbetaling af tilskud § 5.  For så vidt angår udbetaling af tilskud til  

 udarbejdelse af forretningsplanen, fremsender etableringsvejlederen faktura  

 til Erhvervsfremme Styrelsen på baggrund af forbrugt tid, maksimalt 3.000 kr.  

 excl. moms.
 Stk. 2.  Fakturaen betales direkte af Erhvervsfremme  

 Styrelsen til etableringsvejlederen.
 § 6.  For så vidt angår udbetaling af tilskud til den  

 øvrige rådgivning og uddannelse, fremsender iværksætteren kopi af kvittering  

 for betalt rådgivning eller uddannelse, hvorefter Erhvervsfremme Styrelsen  

 betaler iværksætteren 70% af de afholdte udgifter.
Godkendelse af forretningsplanen Betingelser for at få godkendt forretningsplanen § 7.  Iværksættere, der ønsker tilskud i henhold til §  

 1, skal have godkendt en forretningsplan for virksomheden.
 Stk. 2.  Det er en betingelse for at få godkendt  

 forretningsplanen, at den nyetablerede virksomhed vil udgøre iværksætterens  

 hovedbeskæftigelse.
 Stk. 3.  I tilfælde, hvor flere personer starter  

 virksomhed sammen, kan op til 3 personer fra samme virksomhed få adgang til  

 hver et iværksætterklippekort.
 § 8.  Dagpengemodtagere, der ønsker at opnå  

 etableringsydelse i henhold til lov nr. 434 af 30. juni 1993 om en aktiv  

 arbejdsmarkedspolitik, skal have godkendt en forretningsplan for virksomheden  

 i henhold til nærværende bekendtgørelses bestemmelser.
 § 9.  Det er en betingelse, at der er tale om  

 etablering af ny lovlig virksomhed.
 Stk. 2.  Følgende erhverv er ikke omfattet af ordningen:
 Stk. 3.  Med henblik på at sikre at der er tale om reel  

 etablering af selvstændige nye driftsenheder er følgende virksomheder ikke  

 omfattet:
Ansøgningsprocedure § 10.  Iværksætteren udfylder et ansøgningsskema  

 indeholdende en forretningsplan.
 Stk. 2.  Forretningsplanen danner udgangspunkt for en  

 eller flere samtaler mellem iværksætteren og etableringsvejlederen, der  

 rådgiver iværksætteren omkring udarbejdelse af forretningsplanen.
 Stk. 3.  Etableringsvejlederen sender med en indstilling  

 forretningsplanen til Erhvervsfremme Styrelsen.
 Stk. 4.  Erhvervsfremme Styrelsen godkender eller afslår  

 forretningsplanen og fremsender tilsagn eller afslag til ansøger med  

 oplysning om iværksætterens mulighed for at indbringe sagen for det i  

 forbindelse med loven etablerede klagenævn.
 Stk. 5.  Erhvervsfremme Styrelsens afgørelse bør  

 foreligge senest 4 uger efter modtagelsen af ansøgningen fra  

 etableringsvejlederen.
Krav til forretningsplanen § 11.  Forretningsplanen skal sandsynliggøre, at  

 virksomheden er levedygtig.
§ 12.  Forretningsplanen skal som et minimum indeholde Etableringsvejlederens indstilling § 13.  Etableringsvejlederen indstiller  

 forretningsplanen til godkendelse hos Erhvervsfremme Styrelsen, når der er  

 rimelige udsigter til, at den påtænkte etablering vil føre til en levedygtig  

 virksomhed.
 Stk. 2.  Vil etableringen efter etableringsvejlederens  

 opfattelse ikke føre til en levedygtig virksomhed, indstiller  

 etableringsvejlederen, at forretningsplanen afslås.
 Stk. 3.  Vurderingen af virksomhedens forretningsplan og  

 overlevelsesmuligheder baseres på en vurdering af forretningskoncept,  

 herunder virksomhedens konkurrenceevne, markedsmuligheder og iværksætterens  

 personlige kvalifikationer, samt en grundig gennemgang af de i  

 forretningsplanen opstillede punkter.
 Stk. 4.  Forretningsplanen kan ikke godkendes, hvis  

 etablering af virksomheden giver anledning til en åbenlys  

 konkurrenceforvridning.
Godkendelse af etableringsvejleder og  

 vilkår herfor Godkendelse af etableringsvejledere § 14.  Erhvervsfremme Styrelsen udpeger  

 etableringsvejlederne, der skal rådgive iværksættere om udarbejdelse af  

 forretningsplanen og indstille godkendelse eller afslag af forretningsplanen  

 til Styrelsen.
 Stk. 2.  Der tilstræbes en tilstrækkelig geografisk  

 dækning under hensyn til antallet af iværksættere.
 § 15.  Såvel private rådgivere (revisorer, advokater,  

 managementkonsulenter o.a.) som offentlige rådgivere (erhvervschefer,  

 erhvervskonsulenter o.a.) kan komme i betragning, og der tilstræbes en  

 balanceret spredning af godkendelser pr. region og på ovennævnte  

 erhvervsgrupper.
Etableringsvejledernes kvalifikationer § 16.  Etableringsvejlederen skal have en bred  

 forretningsmæssig erfaring erhvervet ved helhedsrådgivning af iværksættere og  

 mindre virksomheder.
 Stk. 2.  Ved helhedsrådgivning forstås en rådgivning som  

 kombinerer alle centrale aspekter i et typisk forretningskoncept, herunder de  

 økonomiske, administrative og markedsmæssige.
 Stk. 3.  Etableringsvejlederen skal have virket som  

 rådgiver for iværksættere og mindre virksomheder i mindst 3 år, heraf 1 år i  

 det lokalområde, hvori iværksætteren ønsker at etablere sin virksomhed.
 Stk. 4.  Etableringsvejlederen skal udføre  

 virksomhedsrådgivning professionelt som hovedbeskæftigelse.
 Stk. 5.  Der forventes en økonomisk, juridisk eller  

 anden relevant teoretisk uddannelse, omend vægten i udvælgelsen lægges på den  

 praktiske erfaringsbaggrund.
Vilkår knyttet til godkendelse som etableringsvejleder § 17.  Godkendelsen er personlig, og  

 vejledningsopgaven over for iværksætteren kan ikke overdrages til andre.
 Stk. 2.  Etableringsvejlederen eller det firma, hvori  

 denne er ansat eller har økonomiske interesser, kan ikke deltage i den  

 efterfølgende klippekortrådgivning eller -uddannelse, hverken over for den  

 iværksætter, som vejlederen selv har rådgivet, eller over for andre  

 iværksættere.
 Stk. 3.  Etableringsvejlederen er forpligtet til at  

 rapportere skriftligt til Erhvervsfremme Styrelsen eller Styrelsens regionale  

 koordinator (TIC) i et omfang og en form som fastsættes nærmere.
 Stk. 4.  Etableringsvejlederen er forpligtet til at  

 deltage i et introduktionskursus.
 Stk. 5.  Etableringsvejlederen skal desuden være  

 indstillet på at deltage i efterfølgende opfølgningskurser, seminarer og  

 møder, som tilsigter at styrke erfaringsgrundlaget.
 Stk. 6.  Etableringsvejlederen skal acceptere en af  

 Styrelsen nærmere fastsat maksimal timetakst.
 Stk. 7.  Etableringsvejlederen skal iagttage  

 tavshedspligt og i øvrigt følge almindelige konsulentetiske regler.
 § 18.  Godkendelsen som etableringsvejleder gives for  

 1 år, men kan inddrages forinden i tilfælde af misligholdelse eller åbenlys  

 mangelfuld rådgivning.
Ikrafttrædelse § 19.  Bekendtgørelsen træder i kraft den 1. januar  

 1994. Kapitel 3 træder dog i kraft den 1. december 1993.
