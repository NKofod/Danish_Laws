Finansministeriet har den 26. februar 1990 indgået vedlagte overenskomst  

 med Kvindeligt Arbejderforbund i Danmark vedrørende løn- og arbejdsvilkår for  

 ansatte ved Statens Filmcentrals Jyllandskontor, der beskæftiges med  

 filmeftersyn.
Overenskomsten afløser overenskomst af 13. juli 1988.
 Ændringer i forhold til den hidtidige overenskomst er markeret med streger  

 i margenen.
Bemærkninger til de enkelte bestemmelser Til § 4. Pension 1. Aftalen mellem Finansministeriet og Statsansattes  

 Kartel, Overenskomstsektionen, om pensionsordning vil blive optrykt i et  

 særskilt cirkulære.
Til § 10. Graviditet, barsel og adoption 2. Aftalen mellem Finansministeriet og  

 Centralorganisationernes Fællesudvalg om fravær fra tjenesten i forbindelse  

 med graviditet, barsel og adoption er optrykt i et særskilt cirkulære af 7.  

 september 1989, APD nr. 064/89.
Til § 11. Opsigelse 3. I forbindelse med afskedigelse følges reglerne i  

 hovedaftalen mellem Finansministeriet og Statsansattes Kartel,  

 Overenskomstsektionen.
Afskedigelsesreglerne med tilhørende bemærkninger  

 findes i aftalens § 8, jf. i øvrigt aftalens bilag 2.
 Aftalen er optrykt i Finansministeriets cirkulære af 20. juni 1988 (LP.nr.  

 066/88).
Til § 12. Ferie 4. De ændrede regler om særlig feriegodtgørelse har  

 virkning fra ferieåret 1990/91 (optjeningsåret 1989). For ferieåret 1989/90  

 er reglerne i den oprindelige overenskomst om særlig feriegodtgørelse fortsat  

 gældende.
 Eventuelle tvivlsspørgsmål vedrørende overenskomsten forelægges for  

 Finansministeriet.
 Cirkulæret har virkning fra 1. april 1989. Samtidig ophæves cirkulære af  

 13. juli 1988 (LP.nr. 83/88) om overenskomst for ansatte ved Statens  

 Filmcentrals Jyllandskontor.
Finansministeriet, Administrations- og Personaledepartementet,den 19. marts 1990 P.M.V.
 E.B.
Carsten Holm OVERENSKOMST FOR ANSATTE VED STATENS FILMCENTRALS JYLLANDSKONTOR, DER BESKÆFTIGES MED  

 FILMEFTERSYN Løn § 1.  Lønnen for fuldtidsbeskæftigede (38 timer  

 ugentlig og fra 1 september 1990: 37 timer ugentlig) udgør pr. 1. marts 1989 13.409,44 kr. pr. måned og pr. 1. marts 1990 13.507,33 kr. pr. måned.
 Stk. 2.  Ved ansættelse på deltid sker aflønning med en  

 timeløn, der udgør 1/1976 (fra 1. september 1990, 1/1924) af årslønnen.  

 Årslønnen udgør 12 x den til enhver tid gældende månedsløn.
Særlig lønregulering § 2.  Grundlønnen i henhold til § 1 reguleres pr. 1.  

 april 1990 i overensstemmelse med den eventuelle gennemsnitlige beløbsmæssige  

 forhøjelse af lønnen til tjenestemænd på skalatrin 8-13 (stedtillægssats IV),  

 som følger af § 14, stk. 2, i aftale af 22. juni 1989 mellem  

 Finansministeriet og Tjenestemændenes Centralorganisationer om justering af  

 tjenestemandslønninger m.v. fra 1. april 1989.
Anciennitetstillæg § 3.  Der ydes anciennitetstillæg efter følgende  

 regler:
 Ved ansættelse på deltid udbetales anciennitetstillægget med 1/1976 (pr.  

 1. september 1990 1/1924) af ovenstående pr. time.
Pension § 4.  Der indbetales med virkning fra 1. april 1990  

 pensionsbidrag i overensstemmelse med den pensionsordning, der aftales mellem  

 Finansministeriet og Statsansattes Kartel.
Lønberegning/lønfradrag § 5.  Medarbejderne følger de for tjenestemænd  

 fastsatte regler om lønberegning/lønfradrag, for tiden cirkulære af 24. maj  

 1985 om lønberegning/lønfradrag for tjenestemænd.
Lønudbetaling § 6.  De ansatte efter nærværende overenskomst anses,  

 uanset beskæftigelsesgraden, for at være månedslønnede.
Lønnen betales  

 månedsvis bagud, og beregnes ud fra en beskæftigelsesgrad (B), der opgøres  

 som følger:
Ved ansættelsen anses de ansatte som månedslønnede.
Månedslønnen beregnes  

 herefter som 1/12 x B x årslønnen.
 Som følge af arbejdstidsnedsættelsen pr. 1. september 1990 ændres  

 divisoren i beskæftigelsesbrøken til 1676.
Overarbejde § 7.  Ved overarbejde forstås arbejde ud over 38 timer  

 ugentlig (fra 1. september 1990: 37 timer ugentlig).
 For eventuel beordret overarbejde betales 1/1976 af årslønnen (fra 1.  

 september 1990 1/1924) plus et tillæg på 50% heraf.
 Herudover ydes for overarbejde i tiden kl. 17.00 - 06.00 samt lørdage,  

 søn- og helligdage natpenge m.v. efter de for statens tjenestemænd gældende  

 regler.
 For hver 38 timers tjeneste i tidsrummet 17.00 - 06.00 ydes 21/2 timers  

 frihed (fra 1. september 1990 2 timers frihed for hver 37 timers tjeneste)  

 efter de for statens tjenestemænd gældende regler.
Søgnehelligdage § 8.  Der ydes den for den ansatte sædvanlige løn på  

 søgnehelligdage.
Sygdom § 9.  Ved sygdom gælder reglerne i dagpengeloven, jf.  

 lovbekendtgørelse nr. 205 af 28. marts 1989 med senere ændringer, jf. dog  

 stk. 2 og 3.
 Stk. 2.  Når en arbejder har været ansat ved  

 institutionen i et uafbrudt tidsrum af 52 uger, oppebærer pågældende under  

 sygdom fuld løn i op til 120 dage inden for de sidste 12 måneder.
 Under sygdom som følge af tilskadekomst i tjenesten gælder ovennævnte  

 bestemmelse uden hensyn til varigheden af den pågældendes beskæftigelse.
Opsigelse på grund af sygdom kan for ansatte, som er berettiget til mere  

 end 4 ugers opsigelsesvarsel ske med et forkortet opsigelsesvarsel, såfremt  

 den ansatte inden for et tidsrum af 12 på hinanden følgende måneder har været  

 fraværende på grund af sygdom i alt 120 kalenderdage.
Opsigelsens gyldighed  

 er betinget af, at den sker i umiddelbar tilknytning til udløbet af de 120  

 dage, og mens den pågældende endnu er syg, hvorimod gyldigheden ikke berøres  

 af, at medarbejderen er vendt tilbage til arbejdet, efter at opsigelse er  

 sket.
Det forkortede opsigelsesvarsel udgør 4 uger.
 Stk. 3.  Ansatte, som ved nærværende overenskomsts  

 ikrafttræden er omfattet af en gunstigere sygelønsordning, opretholder denne  

 som en personlig ordning.
Graviditet, barsel og adoption § 10.  Medarbejderne er omfattet af aftalen mellem  

 Finansministeriet og Centralorganisationernes Fællesudvalg om fravær fra  

 tjeneste i forbindelse med graviditet, barsel og adoption.
Medarbejdere, der  

 ikke har været ansat ved institutionen i et uafbrudt tidsrum af 52 uger og  

 derfor ikke har ret til fuld løn under sygdom efter § 9, stk. 2, er i  

 karensperioden i aftalens § 1, stk. 2, omfattet af funktionærlovens § 7 under  

 barsel.
Opsigelse § 11.  Der gælder nedenstående opsigelsesvarsler:
 Stk. 2.  I henseende til optjening af  

 beskæftigelsesanciennitet bortses fra afbrydelse af arbejdet hidrørende fra  

 maskinstandsning, materialemangel, arbejdsmangel eller lignende, såfremt den  

 ansatte genoptager arbejdet, når dette tilbydes.
 Ved ledighedsperiode på over 14 dage grundet arbejdsmangel tæller kun de  

 første 14 dage med i anciennitetsberegningen.
Ansatte, som opsiges, eller som afbrydes i arbejdet (jf. ovenfor), men  

 genoptager arbejdet, når dette tilbydes dem inden for et tidsrum af 1 år,  

 genindtræder i tidligere ved institutionen opnået anciennitet.
Såfremt den  

 pågældende dokumenterer ikke at have haft arbejde i fraværstiden inden for et  

 tidsrum af indtil 2 år, ændres ovenstående »1 år« til »2  

 år«.
 Stk. 3.  Opsigelsesvarsel bortfalder:
 a)Ved antagelse til et bestemt stykke arbejde, hvis varighed højst  

 andrager 14 dage.
 b)Ved arbejdsledighed som følge af andre ansattes arbejdsstandsning.
 c)Ved indtræden af maskinstandsning, materialemangel og anden force  

 majeure, som standser driften helt eller delvis.
Ferie § 12.  De ansatte er omfattet af ferieloven.
 Stk. 2.  Ansatte, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
 Stk. 3.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af:
1)den ansattes egetbidrag til ATP og 2)den ansattes bidrag til AUD.
 Stk. 4.  I det beløb, der beregnes efter stk. 3.  

 fradrages:
1)den ansattes eget pensionsbidrag, 2)udbetalt særlig feriegodtgørelse.
 Stk. 5.  Den særlige feriegodtgørelse udgør 1 1/2% af  

 beregningsgrundlaget efter stk. 3 og 4.
Arbejdstøj § 13.  Der ydes arbejdstøj efter de ved institutionen  

 hidtil gældende regler.
Hovedaftale § 14.  Den mellem Finansministeriet og Statsansattes  

 Kartel, Overenskomstsektionen, vedtagne hovedaftale finder tilsvarende  

 anvendelse på nærværende overenskomstområde med de fornødne tilpasninger.
Tillidsrepræsentant § 15.  Vedrørende tillidsrepræsentanter gælder den som  

 bilag 1 til nærværende overenskomst vedhæftede aftale.
Ikrafttræden og opsigelse § 16.  Nærværende overenskomst træder - hvor intet  

 andet er anført - i kraft den 1. marts 1989 og er gældende, indtil den af en  

 af parterne skriftligt opsiges med 3 måneders varsel til ophør en 1. marts,  

 dog tidligst 1. marts 1991.
København, den 26. februar 1990 Kvindeligt Arbejderforbund  

 Finansministeriet i Danmark P.M.V.
 Ellen Høegh E.B.
Niels Paludan Bilag 1.
AFTALE mellem Finansministeriet og Kvindeligt Arbejderforbund i Danmark om tillidsrepræsentanter Hvor vælges tillidsrepræsentant § 1.  I enhver virksomhed eller - for større  

 virksomheders vedkommende - enhver afdeling af denne udvælger de der  

 beskæftigede arbejdere af deres midte en arbejder til at være  

 tillidsrepræsentant over for ledelsen eller dennes repræsentant.
 I virksomheder eller fabriksafdelinger med seks arbejdere eller derunder  

 vælges dog ingen tillidsrepræsentant, medmindre begge parter ønsker det.
Hvem kan vælges til tillidsrepræsentant § 2.  Tillidsrepræsentanten skal vælges blandt de  

 anerkendt dygtige arbejdere, der har arbejdet mindst 1 år på det pågældende  

 arbejdssted: hvor sådanne ikke findes i et antal af mindst fem, suppleres  

 dette blandt de arbejdere, der har arbejdet der længst.
Valg af tillidsrepræsentant § 3.  Valget af tillidsrepræsentant skal finde sted på  

 en sådan måde, at alle arbejdere, som er beskæftiget i virksomheden eller  

 afdelingen på valgtidspunktet, sikres mulighed for at kunne deltage i valget,  

 der kun er gyldigt, når flere end en trediedel af de der beskæftigede arbejdere har stemt for  

 vedkommende.
 Stk. 2.  Valget er i øvrigt ikke gyldigt, før det er  

 blevet godkendt af Kvindeligt Arbejderforbund i Danmarks hovedbestyrelse og  

 meddelt ledelsen for den pågældende virksomhed, der dog er berettiget til at  

 gøre indsigelse mod valget over for forbundets hovedbestyrelse.
Stk. 3.  Kvindeligt Arbejderforbund i Danmark giver  

 tilsagn om, at arbejdere, der vælges til tillidsrepræsentanter, og som ikke  

 forud for valget har gennemgået et kursus for tillidsrepræsentanter, hurtigst  

 muligt, efter at valget har fundet sted, gennemgår en sådan uddannelse.
Til  

 deltagelse i et af Kvindeligt Arbejderforbund i Danmark arrangeret  

 tillidsrepræsentantkursus kan der tilstås en tillidsrepræsentant frihed med  

 løn i henhold til cirkulæreskrivelse nr. 113 af 23. juni 1971 fra ministeriet  

 for statens lønnings- og pensionsvæsen.
Fællestillidsrepræsentant § 4.  På virksomheder, hvor der er tre eller flere  

 tillidsrepræsentanter, er parterne enige om, at det kan være  

 formålstjenstligt, at tillidsrepræsentanterne af deres midte vælger en  

 fællestillidsrepræsentant, der i fælles spørgsmål, f.eks. lægning af  

 arbejdstiden, hygiejne, marketenderi, fridage o.l. kan være samtlige  

 arbejderes tillidsrepræsentant over for arbejdsgiveren eller dennes  

 repræsentant.
Meddelelse om valg af fællestillidsrepræsentant skal straks  

 bringes til arbejdsgiverens kundskab.
Stk. 2.  Fællestillidsrepræsentanten kan under ingen  

 omstændigheder blande sig i spørgsmål vedrørende de enkelte tillidsrepræsentanters normale funktioner inden for deres respektive  

 afdelinger, medmindre virksomhedsledelsen og de berørte tillidsrepræsentanter  

 bliver enige om noget andet.
Stedfortræder for tillidsrepræsentant § 5.  Hvor en tillidsrepræsentant er fraværende på  

 grund af sygdom, ferie, deltagelse i kursus eller lignende, kan der efter  

 aftale med arbejdsgiveren udpeges en stedfortræder for tillidsrepræsentanten.  

 En således udpeget stedfortræder har i den periode, hvori han/hun fungerer,  

 den samme beskyttelse som den valgte tillidsrepræsentant, såfremt han/hun  

 opfylder betingelserne for at blive valgt til tillidsrepræsentant i henhold  

 til § 2.
Samarbejde § 6.  Det er tillidsrepræsentantens - såvel som  

 arbejdsgiverens og dennes repræsentants - pligt at gøre sit bedste for at  

 vedligeholde og fremme et godt samarbejde på arbejdsstedet.
Klager og henstillinger § 7.  Når en eller flere af tillidsrepræsentantens  

 kammerater ønsker det, kan han/hun forebringe deres klager eller  

 henstillinger for ledelsen, dog kun såfremt sagen ikke bliver ordnet  

 tilfredsstillende ved dennes repræsentant på arbejdsstedet.
 Føler han/hun sig ikke tilfredsstillet ved ledelsens afgørelse, står det  

 ham/hende frit for at anmode sin organisation om at tage sig af sagen: men  

 det er hans/hendes og hans/hendes arbejdskammeraters pligt at fortsætte  

 arbejdet uforstyrret, indtil anden bestemmelse træffes af Kvindeligt  

 Arbejderforbund i Danmarks hovedbestyrelse.
Talsmand § 8.  På virksomheder med holddriftsarbejde kan  

 tillidsrepræsentanten på de skift, hvor han/hun ikke arbejder, og som  

 omfatter mindst 5 arbejdere, udpege en talsmand til på sine vegne at søge  

 eventuelle uoverensstemmelser oplyst og ordnet eller, såfremt  

 omstændighederne stiller sig hindrende for en ordning, bringe sagen videre  

 til tillidsrepræsentanten.
Funktion i arbejdstiden § 9.  Tillidsrepræsentantens udførelse af de ham/hende  

 påhvilende hverv skal ske på en sådan måde, at de er til mindst mulig gene  

 for hans/hendes produktive arbejde.
 Stk. 2.  Dersom det er nødvendigt, at han/hun for at  

 opfylde sine forpligtelser som tillidsrepræsentant på virksomheden må forlade  

 sit arbejde i arbejdstiden, skal han/hun forud herfor træffe aftale med  

 arbejdsgiveren eller dennes repræsentant.
Aflønning § 10.  Hvis aftale i henhold til § 9, stk. 2, er  

 truffet, eller hvis der på ledelsens foranledning i øvrigt lægges beslag på  

 tillidsrepræsentanten i arbejdstiden i spørgsmål, som angår virksomheden og  

 arbejderne, skal han/hun for den tid, der medgår hertil, aflønnes med sin  

 sædvanlige løn, jf. §§ 1, 2 og 3 i overenskomsten af 1989.
 Stk. 2.  En fællestillidsrepræsentant aflønnes på  

 tilsvarende måde for de opgaver, som varetages i henhold til § 4.
Klubformand § 11.  Hvis arbejdere på en virksomhed, henholdsvis en  

 afdeling heraf, slutter sig sammen i en faglig klub eller lignende, skal  

 tillidsrepræsentanten være formand.
Afskedigelse af tillidsrepræsentant § 12.  En tillidsrepræsentants afskedigelse skal  

 begrundes i tvingende årsager, og ledelsen har pligt til at give ham/hende et  

 opsigelsesvarsel på i alt 4 måneder.
Såfremt en tillidsrepræsentant har  

 fungeret som sådan i en sammenhængende periode på mindst 5 år, har  

 vedkommende dog krav på 6 måneders varsel.
 Stk. 2.  Er afskedigelsen begrundet i arbejdsmangel  

 eller alvorlige forseelser, bortfalder varselspligten i henhold til denne  

 paragrafs stk. 1.
Afskedigelsesprocedure § 13.  Med hensyn til fremgangsmåde ved afsked gælder  

 reglerne i hovedaftalen mellem Finansministeriet og Statsansattes Kartel,  

 Overenskomstsektionen, APD.nr. 066/88).
Sikkerhedsrepræsentanter § 14.  For sikkerhedsrepræsentanter gælder samme  

 valg-, aflønnings- og afskedigelsesregler som for tillidsrepræsentanter.
Ikrafttræden § 15.  Aftalen har virkning fra underskrivelsen og kan  

 af parterne kun opsiges med 3 måneders varsel i forbindelse med opsigelse af  

 overenskomsten.
København, den 26. februar 1990 Kvindeligt Arbejderforbund  

 Finansministeriet i Danmark P.M.V.
 E.B.
