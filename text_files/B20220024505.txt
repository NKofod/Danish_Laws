Bekendtgørelse om ændring af bekendtgørelse om reklame mv. for medicinsk udstyr § 1 I bekendtgørelse nr. 848 af 29. april 2021 om reklame mv. for medicinsk udstyr foretages følgende ændringer:
 1. I § 6, stk. 1, nr. 2, indsættes efter »jf. dog«: »stk. 3,«.
 2. I § 6 indsættes som stk. 3 og 4:
»Stk. 3. Lægemiddelstyrelsen kan i ekstraordinære tilfælde tillade omtale af alvorlige sygdomme, jf. stk. 1, nr. 2, såfremt særlige sundhedshensyn taler herfor.
Lægemiddelstyrelsen kan ikke tillade omtale af alvorlige sygdomme, jf. stk. 1, nr. 2, ved reklame i fjernsyn, film, video eller lignende.
Stk. 4. Lægemiddelstyrelsen kan ved tilladelse til omtale af alvorlige sygdomme, jf. stk. 3, fastsætte nærmere vilkår for sådanne reklamer.« 3. I § 9, stk. 1, ændres »§ 16« til: »§ 17«.
 4. § 22, stk. 1, affattes således:
 »§ 22. Med bøde straffes den, der:
1) overtræder § 2, § 3, § 4, § 5, § 6, stk. 1 eller 2, § 9, stk. 1, § 10, § 11, stk. 2 eller 3, § 12, § 13, stk. 2 eller 4, § 14, stk. 1 eller 2, § 15, § 16, § 17, stk. 2, § 18 eller § 21, 2) undlader at udlevere oplysninger efter § 3, § 11, stk. 1, eller § 13, stk. 2-4, eller 3) overtræder vilkår fastsat efter § 6, stk. 4.« § 2 Bekendtgørelsen træder i kraft den 24. februar 2022.
