 Cirkulæret indeholder:
I.
Institutioner og uddannelser under den koordinerede tilmelding.
II.
Baggrund for og administration af den koordinerede tilmelding.
III.
Ansøgernes indsendelse af ansøgningsskemaer og  

 prioriteringsskemaer.
IV.
Procedure for den koordinerede tilmelding.
V.
Svar til ansøgerne.
VI.
Optagelse på ledige pladser.
VII.
Godkendelse af erhvervsarbejde m.v.
I.
Institutioner og uddannelser under den koordinerede tilmelding.
 § 1. Følgende institutioner og uddannelser er omfattet af den  

 koordinerede tilmelding (i det følgende forkortet til KOT):
 Universiteterne (bortset fra den erhvervssproglige  

 korrespondentuddannelse, 1 sprog, det erhvervsøkonomiske diplomstudium og den  

 erhvervssproglige diplomuddannelse ved Odense Universitet).
Universitetscentrene (bortset fra det erhvervsøkonomiske diplomstudium  

 samt adgangseksamen ved Aalborg Universitetscenter) Danmarks Tekniske Højskole.
 Danmarks Ingeniørakademi.
 Teknika.
Den Kgl.
Veterinær- og Landbohøjskole.
 Tandlægehøjskolerne : tandlægeuddannelsen.
 Danmarks Farmaceutiske Højskole.
 Handelshøjskolerne og handelshøjskoleafdelingerne bortset fra den  

 erhvervssproglige korrespondentuddannelse, 1 sprogstudium-, den  

 erhvervssproglige diplomuddannelse.
 Danmarks Journalisthøjskole.
 Danmarks Jordemoderskole.
 De sociale Højskoler.
 Folkeskolelærerseminarierne.
 Børnehave- og fritidspædagogseminarierne.
 Husholdningsseminarierne.
 De socialpædagogiske seminarier.
 Danmarks Biblioteksskole.
 Arkitektskolerne.
 Ergoterapeut- og fysioterapeutskolerne.
 Sygeplejeskolerne , bortset fra skolerne i Nordjylland, Ringkøbing og  

 Viborg amt.
 Radiografskolerne.
 Stk. 2. Danmarks Biblioteksskole og arkitektskolerne er omfattet af  

 cirkulæret efter aftale med Ministeriet for Kulturelle Anliggender.
Stk. 3. De bestemmelser om KOT, som henvender sig til ansøgerne, er for  

 hovedparten af uddannelsernes vedkommende indeholdt i bekendtgørelserne om  

 optagelse ved de enkelte uddannelser.
Det gælder således reglerne om at  

 indsende ansøgninger til flere uddannelser, om at indsende  

 prioriteringsskema, om at få forhåndsgodkendt erhvervsarbejde og om at blive  

 optaget på ledige pladser efter 28. juli.
I cirkulæret er derfor kun  

 hovedlinierne for disse regler angivet.
II.
Baggrund for og administration af KOT.
§ 2. KOT skal sikre, at ansøgerne til de uddannelser, der er nævnt i § 1, optages ved den højest prioriterede uddannelse, de pågældende kan  

 optages ved.
Samtidig sikres det, at en ansøger ikke optager mere end een  

 optagelsesplads.
Stk. 2. Tilmelding og optagelse sker ved den enkelte institution, o g koordineringen foretages ved hjælp af databehandling.
§ 3. Tilmeldingssekretariatet ved Københavns Universitet varetager  

 koordineringen af optagelserne.
Tilmeldingssekretariatet varetager endvidere  

 efter aftale mellem Undervisningsministeriet og Københavns Universitet en  

 række administrative og tekniske opgaver og vejledningsopgaver i forbindelse  

 med ansøgnings- og optagelsesproceduren.
Stk. 2. Klager over Tilmeldingssekretariatets afgørelser indgives ti l Undervisningsministeriet, Direktoratet for de Videregående Uddannelser  

 senest 4 uger efter, at afgørelsen er meddelt den pågældende III.
Ansøgernes indsendelse af ansøgningsskemaer og  

  prioriteringsskemaer.
§ 4. Ansøgere skal indsende et ansøgningsskema til hver af de  

 institutioner/den institution, hvor optagelse søges.
Ansøgningsskemaet skal  

 være institutionen i hænde inden  1. juli  kl. 12.00.  

  Ansøgningsfristen er dog  1. juni kl. 12.00  ved Danmarks  

 Journalisthøjskole og ved de sygeplejeskoler, der er omfattet af KOT.
Søges  

 der optagelse ved flere optagelsesområder på samme institution eller ved  

 flere institutioner under KOT, skal der angives en prioritering af ønskerne  

 på ansøgningsskemaet.
Den enkelte ansøger kan søge optagelse ved indtil 8  

 forskellige optagelsesområder, heraf dog højst 3 folkeskolelærerseminarier, 3  

 børnehaveseminarier, 3 fritidspædagogseminarier, 3 socialpædagogiske  

 seminarier og 3 af de sygeplejeskoler, der er omfattet af KOT.
Stk. 2. Sammen med ansøgningsskemaet indsendes et særskilt  

prioriteringsskema  til den højest prioriterede  

 uddannelsesinstitution.
Prioriteringsskemaet skal indsendes, selv om  

 ansøgeren kun søger optagelse ved een uddannelsesinstitution/eet  

 optagelsesområde.
Prioriteringsskemaet skal indeholde de samme oplysninger om  

 rækkefølgen af de ønskede optagelsesområder som dem, der er angivet på  

 ansøgningsskemaet.
Stk. 3. Ved uddannelserne på universiteterne, universitetscentrene,  

 Danmarks Tekniske Højskole, Danmarks Ingeniørakademi, Den Kgl.
Veterinær- og  

 Landbohøjskole, tandlægehøjskolerne, Danmarks Farmaceutiske Højskole,  

 handelshøjskolerne og handelshøjskoleafdelingerne kan ansøgere, der ikke er  

 blevet optaget på deres først prioriterede optagelsesområde, få tilsagn om at  

 blive optaget ved dette optagelsesområde det følgende optagelsesår.
Særskilt  

 ansøgning om tilsagn om optagelse indsendes sammen med ansøgningsskema og  

 prioriteringsskema til det højst prioriterede optagelsesområde.
 Stk. 4. Ansøgningsskemahæfter med ansøgnings- og prioriteringsskemaer  

 (samt ansøgningsskema om tilsagn om optagelse) udsendes til afgangsklasserne  

 på gymnasieskoler, studenterkurser, hf-kurser og handelsskoler med højere  

 handelseksamen og udleveres i øvrigt af uddannelsesinstitutionerne under KOT  

 og af arbejdsformidlingskontorerne.
IV.
Procedure for den koordinerede tilmelding.
§ 5. Tilmeldingssekretariatet meddeler hvert år inden 1. juni fristerne  

 m.v. for de enkelte led i optagelsesproceduren til institutioner under KOT.
I  

 meddelelsen skal være angivet frist for:
 1. indberetning om optagne, jf. § 7, stk.1.
 1. tilbagemelding fra Tilmeldingssekretariatet, jf. §  

 8, stk. 1.
 2. indberetning om optagne, jf. § 8, stk. 2.
 2. tilbagemelding fra Tilmeldingssekretariatet, jf. §  

 8, stk. 3.
 3. indberetning om optagne, jf. § 8, stk. 4.
 3. tilbagemelding fra Tilmeldingssekretariatet, jf. §  

 8, stk. 5.
 4. indberetning om optagne, jf. § 9, stk. 2.
 § 6. De institutioner, som efter § 1 er omfattet af KOT, indsender  

 umiddelbart efter den 1. juli alle modtagne prioriteringsskemaer (og  

 ansøgninger om tilsagn til optagelse ) (antal angives) til  

 Tilmeldingssekretariatet.
Stk. 2. Er der ikke indsendt prioriteringsskema sammen med ansøgningen  

 til den højest prioriterede institution, overfører denne institution selv  

 ansøgningsskemaets prioriteringsliste til et prioriteringsskema, hvoraf  

 ansøgerens CPR-nummer fremgår.
Det skal fremgå, at det er institutionen, der  

 har udfyldt prioriteringsskemaet.
 Stk. 3. Modtager en institution, som ansøgeren ikke har prioriteret  

 højest, fejlagtigt et prioriteringsskema (eller ansøgning om tilsagn til  

 optagelse) indsendes skemaet alligevel til Tilmeldingsskretariatet, men  

 adskilt fra de øvrige prioriteringsskemaer m.v.
 Stk. 4. Hvis en institution skal modtage ansøgninger på flere  

 institutioners vegne, samles prioriteringsskemaerne (og ansøgningerne om  

 tilsagn til optagelse) og indsendes af den modtagende institution.
 Stk. 5. Større institutioner kan efter aftale med  

 Tilmeldingssekretariatet indsende prioriteringsskemaer m.v. i flere omgange.
 § 7. Efter 1. juli skal hver institution for hvert optagelsesområde m.v.  

 indsende en liste (1. indberetning) over de ansøgere, der kan optages ved  

 institutionen til Tilmeldingssekretariatet, jf. dog stk. 3. Listen skal kun  

 indeholde ansøgernes CPR-numre, og listerne ordnes efter disse CPR-numre.
 Stk. 2. Hvis en institution modtager ansøgninger på flere institutioners  

 vegne, eller hvis en institution optager ansøgere til flere  

 optagelsesområder, indberettes kun optagelse af en ansøger ved højest  

 prioriterede optagelsesområde, som ansøgeren kan optages på.
Stk. 3. ansøgere, der ikke pr. 1. juli har en endelig eksamenskvotient  

 (p.g.a. sygeeksamen m.v.), medtages  ikke på listen over optagne.
Sådanne  

 ansøgere behandles efter reglerne i § 10.
 § 8. Tilmeldingssekretariatet meddeler herefter (1. tilbagemelding) - på  

 3 edb-udskrevne lister - hver institution:
Stk. 2. Institutionerne indberetter herefter (2. indberetning) til  

 Tilmeldingssekretariatet, hvilke ansøgere der kan optages i stedet for dem,  

 der er nævnt i stk. 1., litra b.
Indberetningen sker i form af en supplerende  

 liste med ansøgerne i CPR-nummerorden.
 Stk. 3. Tilmeldingssekretariatet meddeler herefter (2. tilbagemelding)  

 den enkelte institution hvem der kan optages, og hvem der er slettet på samme  

 måde som efter stk. 1.
 Stk. 4. Institutionerne indberetter herefter (3. indberetning), hvilke  

 ansøgere der kan optages i stedet for dem, der blev slettet efter anden  

 runde, jf. stk. 3. Indberetning sker på samme måde som 2. indberetning.
 Stk. 5. Tilmeldingssekretariatet meddeler herefter (3. tilbagemelding)  

 den enkelte institution, hvem der kan optages (alle optagne, der ikke er  

 slettet i denne eller tidligere edbkørsler), og hvem der er slettet.
 Stk. 6. Efter særlig aftale med Tilmeldingssekretariatet kan proceduren,  

 der er beskrevet i stk. 1-5, fraviges.
V.
Svar til ansøgerne.
 § 9. Senest 28. juli  skal institutionerne give meddelelse til de  

 ansøgere, der kan optages ved institutionen (herunder også de ansøgere, der  

 kan optages på de pladser, der er blevet ledige som følge af  

 Tilmeldingssekretariatets 3. tilbagemelding om ansøgere, der er optaget på en  

 højere prioritet, jf. § 8, stk. 5, og stk. 1, litra b). Institutionerne giver  

 ligeledes meddelelse til de ansøgere, der på visse betingelser har opnået  

 tilsagn om optagelse det følgende år.
 Stk. 2. Tilmeldingssekretariatet skal have indberetning (4. indberetning)  

 om de ansøgere, der nu er optaget som følge af 3. tilbagemelding om ansøgere,  

 der er optaget på en højere prioritet.
 Stk. 3. Hvis en ansøger får svar om optagelse fra flere institutioner,  

 betragtes ansøgeren som optaget ved den højest prioriterede institution.
Stk. 4. De ansøgere, der ikke kunne optages ved nogen af de søgte  

 optagelsesområder, får meddelelse herom  senest den 28. juli  fra  

 Tilmeldingssekretariatet.
Samtidig med denne meddelelse vedlægges en oversigt  

 over ledige pladser, sådan at de afviste ansøgere (og andre interesserede)  

 kan søge optagelse på de uddannelser, hvor der ikke blev adgangsbegrænsning.
§ 10. Ansøgere, der skal til sygeeksamen eller som af anden gyldig grund  

 ikke på ansøgningstidspunktet havde en endelig optagelseskvotient, skal  

 indsende eksamensbeviset til den eller de søgte institutioner, så snart det  

 foreligger.
Institutionen skal herefter indberette til  

 Tilmeldingssekretariatet, om den pågældendes optagelseskvotient/points (evt.  

 alder) blev tilstrækkelig til optagelse på det søgte optagelsesområde, som  

 den pågældende kan optages ved.
Den højest prioriterede  

 uddannelsesinstitution har ansvar for behandling af sådanne ansøgninger.
 Stk. 2. De ansøgere, der er nævnt i stk. 1, kan optages uden for de  

 fastsatte optagelsestal.
 Stk. 3. Bestemmelserne i stk. 1 og stk. 2, gælder ikke Danmarks  

 Journalisthøjskole, husholdningsseminarierne, sygeplejeskolerne og  

 radiografskolerne.
VI.
Optagelse på ledige pladser.
§ 11. Optagelsespladser, der er ledige pr. 28. juli, kan søges indtil 15.  

 august uanset ansøgningsfrister.
Institutionerne er berettiget til at lukke  

 for yderligere optagelse efter 15. august.
Stk. 2. Ansøgerne optages i den rækkefølge, ansøgningerne modtages.
Dog  

 betragtes alle ansøgninger, der er modtaget senest 8. august, som modtaget  

 samme dag.
 Stk. 3. Kan ikke alle ansøgere optages, og er ansøgningerne indkommet  

 samme dag, optages en ældre ansøger før en yngre.
 Stk. 4. Fra 15. august - 1. september kan institutionerne optage ansøgere  

 på ledige pladser, hvis det er foreneligt med den planlagte undervisning m.v.
 Stk. 5. Efter 1. september bør institutionerne kun optage ansøgere på  

 ledige pladser, hvis det skønnes, at ansøgeren kan følge undervisningsplanen  

 inden for normale tidsrammer.
Stk. 6. Institutionerne skal umiddelbart efter 1. september til  

 Tilmeldingssekretariatet indberette, hvilke ansøgere der er optaget på ledige  

 pladser.
Optages der ansøgere efter 1. september, jf. stk. 5, skal der også  

 indberettes om disse optagelser.
 Stk. 7. Bestemmelserne i stk. 2 - 5 gælder ikke for sygeplejeskolerne og  

 radiografskolerne.
VII.
Godkendelse af erhvervsarbejde m.v.
 § 12. Alment erhvervsarbejde og eventuelt højskoleophold m.v. godkendes  

 på Københavns, Aarhus og Odense universiteter, på Aalborg Universitetscenter  

 og - i forbindelse med studierelevant erhvervsarbejde til  

 ingeniøruddannelserne - på Københavns Teknikum.
 Stk. 2. Studierelevant erhvervsarbejde til jordemoderuddannelsen,  

 folkeskolelæreruddannelsen, socialpædagoguddannelsen og børnehave~ og  

 fritidspædagoguddannelsen godkendes på Københavns, Aarhus og Odense  

 universiteter og på Aalborg Universitetscenter.
 Stk. 3. Studierelevant erhvervsarbejde til ingeniøruddannelserne  

 godkendes på Københavns Teknikum og Aalborg Universitetscenter.
 Stk. 4. Erhvervsarbejde m.v. godkendes på en godkendelsesattest, der  

 udstedes i mindst 5 eksemplarer, hvoraf godekendelsesstedet beholder eet.  

 Godkendelsesattesten skal også omfatte eventuelt tidligere godkendt  

 erhvervsarbejde og eventuelt højskoleophold m.v.
 Stk. 5. Reglerne om bl.a. arbejdets omfang, dokumentationskravet og  

 frister for godkendelse af erhvervsarbejde m.v. fremgår af  

 optagelsesbekendtgørelserne.
Stk. 6. Godkendelsesstederne afgiver svar på rettidige anmodninger o m godkendelse af erhvervsarbejde m.v. senest 22. juni.
 § 13. Cirkulære af 1. juli 1983 om den koordinerede tilmelding ved  

 optagelse til visse videregående uddannelser ophæves.
 Undervisningsministeriet, den 1. juni  

 1987.
 P.m.v.
 e.b.
