Beretning afgivet af Transport-, Bygnings- og Boligudvalget den 27. september 2018 Beretning over Forslag til folketingsbeslutning om stop for udbud af togdrift i Danmark [af Henning Hyllested (EL) og Søren Søndergaard (EL)]:
1. Udvalgsarbejdet Beslutningsforslaget blev fremsat den 23. marts 2018 og var til 1. behandling den 16. maj 2018. Beslutningsforslaget blev efter 1. behandling henvist til behandling i Transport-, Bygnings- og Boligudvalget.
Møder Udvalget har behandlet beslutningsforslaget i 1 møde.
2. Politiske bemærkninger Et mindretal i udvalget (EL og ALT) mener, at den primære del af jernbanedriften i Danmark skal drives af DSB.
Mindretallet opfordrer derfor ministeren til, at der ikke sker flere udbud af togdriften på de strækninger, hvor DSB i dag står for driften, herunder også S-togsdriften.
Mindretallet konstaterer, at opdelingen af togdrift og drift af jernbaneinfrastrukturen mellem henholdsvis DSB og Banedanmark ikke har fungeret optimalt.
Mindretallet opfordrer derfor regeringen til at undersøge mulighederne for at samle DSB og Banedanmark i et statsligt selskab med henblik på at tilrettelægge en proces, som skal munde ud i en samling af de to selskaber.
 P.u.v.
