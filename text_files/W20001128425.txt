Nyt fra Ankestyrelsen - kortvarige skadelige  

 påvirkninger - af fuldmægtig Frank Bøgh Madsen Bestemmelsens baggrund I 1916 blev ulykkesforsikringsloven udvidet med et nyt  

 arbejdsskadebegreb som supplement til ulykkestilfælde: »skadelige påvirkninger ved arbejdet af  

 højst nogle få dages varighed«.
I  

 årene før var der blevet anmeldt et stigende antal  

 tilfælde med forfrysninger, vabler og seneskedehindebetændelser  

 m.v., der ikke var opstået pludseligt.
I 1916 blev der mulighed for at  

 anerkende visse af de anmeldte tilfælde, såfremt der var en  

 rimelig sandsynlighed for at skaden kunne henføres til arbejdets  

 forhold.1) Dette arbejdsskadebegreb blev senere betegnet »kortvarig skadelig påvirkning«, og praksis på området udviklede sig  

 gennem de følgende årtier.
En øvre tidsgrænse  

 udviklede sig således til 5 dage2)  

  og blev senere lovfæstet ved lov om forsikring mod følger  

 af arbejdsskade, der trådte i kraft den 1. januar 1993. De anmeldte  

 tilfælde med vabler og forfrysninger blev færre, mens antallet af  

 fysiske belastninger, der førte til muskelskader blev flere.
Sager om  

 seneskedehindebetændelse blev senere optaget på  

 erhvervssygdomsbekendtgørelsen.3) Gennem årene har der ikke været særligt  

 mange ankesager om kortvarig skadelig påvirkning, hvor  

 påvirkningen har haft en relevant tidsmæssig varighed.4)  Med et så beskedent antal  

 ankesager med meget forskellige påvirkninger og varighed har det  

 været vanskeligt at samle ankesager til præcisering af  

 Ankestyrelsens praksis om kortvarige skadelige påvirkninger. 5)  I løbet af 1990'erne  har der  

 imidlertid verseret en række retssager, hvor domstolene har  

 præciseret praksis om kortvarig skadelig påvirkning.6) Ankestyrelsens undersøgelse Der er gennemgået 31 afgjorte ankesager, hvoraf 12  

 var blevet anerkendt.
Sagerne var fra perioden 1968 til 1999 og  

 påvirkningerne havde varet fra 25 minutter til 5 dage.  

 Undersøgelsen blev hovedsagelig afgrænset til fysiske  

 påvirkninger, da det ikke var muligt at finde særligt mange sager  

 om psykiske belastningsreaktioner udviklet inden for kortere tidsrum.7) Den tidsmæssige afgrænsning Det er gjort gældende, at der i praksis er udviklet  

 en tidsmæssig nedre grænse på 3-4 timers udsættelse,  

 således at skader opstået ved kortere udsættelser vil blive  

 afvist.
Der er herved henvist til, at der ikke i loven er nævnt noget  

 om en mindste udsættelse i tid, hvorfor denne afgrænsning  

 efterlader et tidsmæssigt »hul« i forhold til ulykkesbegrebet, hvor der ikke er  

 mulighed for at få anerkendt skader som følge af arbejdet.
I en artikel skrevet af højesteretsdommer  

 Jørgen Nørgaard i anledning af en Højesteretsdom fra  

 19938)  er det anført, at »Efter formuleringen af § 9, nr. 2, forekommer det  

 givet, at en påvirkning skal have haft en vis varighed, for at  

 § 9, nr. 2, kan anvendes.
Kravet om en vis tidsmæssig  

 udstrækning følger også af reglens forarbejder...« I Friis og Behns kommenterede  

 arbejdsskadeforsikringslov, 1. udgave fra 1984, side 130 »... nævnes det, at Sikringsstyrelsen  

 (Arbejdsskadestyrelsen) har anerkendt skader som følge af  

 påvirkninger af en varighed ned til 3-4 timer.« Ifølge højesteretsdommer Nørgaard  

 havde Højesteret antaget, at løftene i sagen havde varet under  

 en time.
Dermed var det allerede som følge af den ringe  

 tidsmæssige udstrækning udelukket, at § 9, nr. 2 kunne finde  

 anvendelse.
Ankestyrelsens undersøgelse viser, at der efter  

 administrativ praksis gælder et udgangspunkt om, at fysiske  

 påvirkninger vil kunne anerkendes som skadelige, når  

 udsættelsen har varet i mindst 3-4 timer.
Dette modificeres dog af, at  

 der efter praksis gælder et princip om, at jo mere belastende, uvant og  

 usædvanlig en påvirkning har været i forhold til sikredes  

 almindelige arbejde, jo kortere varende påvirkninger kan anerkendes som  

 skadelige.
Eksempel på anerkendelse af en påvirkning  

 på 2 timer Et eksempel på, at man i en konkret sag er  

 gået under udgangspunktet på mindst 3-4 timers fysisk  

 påvirkning er en sag, trykt i SM U-1-92, sag nr. 1:
En rengøringsassistent havde siden 1986 benyttet en  

 moppepresse, hvor hun til daglig foretog 70 pres med gulvmoppen og i  

 weekenderne dobbelt så mange.
I 1990 deltog hun i en demonstration af  

 en ny moppepresse, hvor hun trykkede 70 gange med højre hånd  

 på kun 2 timer.
Sikrede havde gennemført målinger af 4  

 kombinationer af forskellige pressetyper, men hun måtte opgive p.g.a.  

 armsmerter ved 5. forsøg.
Ankestyrelsen ændrede Arbejdsskadestyrelsens  

 afgørelse til anerkendelse.
Der blev lagt vægt på, at  

 lidelsen måtte anses for opstået som følge af de helt  

 særlige ekstraordinære belastninger, som sikrede havde  

 været udsat for ved demonstrationen.
Der var desuden klar  

 sammenhæng mellem den særlige arbejdssituation og de  

 opståede armsmerter, hvor sikrede efterfølgende fik stillet  

 diagnosen tennisalbue.
Medicinsk vurdering I vurderingen af om en påvirkning kan anses for  

 skadelig indgår tillige en lægefaglig vurdering.
Dette vil typisk  

 involvere en vurdering af diagnosen sammenholdt med symptomernes  

 opståen og udvikling samt lægefaglige erfaringer om under hvilke  

 påvirkninger (f.eks. kraftbetonet i modsætning til statisk  

 arbejde) bestemte lidelser (f.eks. tennisalbue og  

 seneskedehindebetændelse) kan opstå.
Den konkrete diagnose i sagen kan tale for anerkendelse,  

 selv ved kortere påvirkninger end 3-4 timer, såfremt lidelsen  

 efter lægefaglig erfaring med stor sandsynlighed kan opstå  

 på kortere tid.
Dette gælder særligt skader ved forfrysning  

 som følge af udsættelse for frost.
Ved sikre forfrysningsskader  

 vil der således efter praksis kunne anerkendes skadelige  

 påvirkninger af væsentligt kortere varighed end 3-4 timer.
Forudbestående lidelser udelukker ikke i sig selv,  

 at der kan ske anerkendelse af et tilfælde som kortvarig skadelig  

 påvirkning.
Der kan således ske anerkendelse af en  

 forværring af den forudbestående lidelse.
Dette sker ved, at der  

 tages forbehold for den forudbestående lidelse, som eventuelt kan  

 føre til fradrag ved fastsættelsen af erstatningen.
Lægelige oplysninger kan dog også konkret tale  

 imod anerkendelse.
Hvis symptomerne på en skade f.eks. først er  

 opstået længe efter den anmeldte påvirkning, så taler  

 det imod årsagssammenhæng mellem påvirkningen og  

 skaden.
Sagsoplysning Selv om det er forskelligt fra sag til sag, hvad der  

 kræves for at en sag kan anses for rimeligt og forsvarligt oplyst,  

 så synes følgende at være et typisk minimum:
1) En detaljeret beskrivelse af den anmeldte  

 påvirkning, herunder a) Hvor lang tid påvirkningen varede og om der var  

 pauser i perioden.
 b) Hvis sikrede har fået en ny arbejdsfunktion, en  

 ny maskine eller lignende, så en beskrivelse af, hvorledes dette er en  

 ændring i forhold til belastningerne inden for det sædvanlige  

 arbejdsområde.
 c) Hvis sikredes arbejde er øget i tempo eller  

 omfang, så en beskrivelse af grunden til dette og en beskrivelse af,  

 hvorledes arbejdet blev mere belastende.
 d) Hvis den særlige påvirkning skyldes  

 særlige og usædvanlige forhold ved arbejdet (akavethed f.eks.),  

 så en beskrivelse af arten og omfanget af disse forhold.
 2) En beskrivelse af sikredes sædvanlige  

 arbejdsområde, herunder om sikrede tidligere har været udsat for  

 de samme påvirkninger, som nu er anmeldt som skadelige.
 3) En lægelig afklaring af diagnose med oplysninger  

 om hvornår sikrede fik symptomer.
Begrundelser I en del af sagerne fra undersøgelsen har  

 Arbejdsskadestyrelsen benyttet en standardbegrundelse om, at »arbejdet ikke var belastende ud over, hvad De må  

 forvente inden for Deres arbejdsområde.«  

 Ankestyrelsen har anvendt en lignende begrundelse i enkelte  

 afgørelser, og har i andre afgørelser benyttet en begrundelse  

 om at arbejdet »ikke var ekstraordinært  

 belastende i forhold til, hvad De normalt må være forberedt  

 på inden for Deres arbejdsområde.« Det synes mere hensigtsmæssigt at begrunde  

 afgørelserne med en beskrivelse af det faktum, der er lagt til grund,  

 herunder hvor længe påvirkningen har varet og hvilke elementer  

 der er lagt vægt på ved vurderingen af påvirkningens  

 karakter og belastning.
Dette kan herefter sammenholdes med sikredes vante  

 arbejdsområde, og styrelsens vurdering af, om påvirkningen  

 må anses for at være ekstraordinær og usædvanlig i  

 forhold til dette.
Formuleringer fra ulykkessagerne om forventelighed  

 bør således ikke benyttes i sager om kortvarige skadelige  

 påvirkninger, da der er tale om andre kriterier for anerkendelse.
 1)  Anerkendelse af  

 ulykkestilfælde var blevet indført ved ulykkesforsikringsloven  

 af 7. januar 1898. Erhvervssygdomme blev først indført som  

 arbejdsskadebegreb i 1933.
2) 3) 4) 5) 6) 7) 8) 
Højesterets dom er trykt i Ugeskrift for Retsvæsen  

 1993, side 226. Jørgen Nørgaards artikel om dommen er trykt i  

 Ugeskrift for Retsvæsen 1993, Afdeling B, side 220, særligt side  

 223.
 Af senere sager fra domstolene kan bl.a. nævnes:
a) Ved en tilkendegivelse fra juni 1994 gav Østre  

 Landsret Ankestyrelsen medhold i, at der ikke var beskrevet en kortvarig  

 skadelig påvirkning, da sikrede i under 1/2 time bar  

 tørklosetter fra 2. sal og ned i gården.
Sagsøger  

 hævede derfor sagen. (DSA, j. nr.: 11869-89).
b) Østre Landsret frifandt Ankestyrelsen ved en dom  

 af 16. oktober 1997. Det blev lagt til grund, at sikrede efter at han i knap  

 en time havde arbejdet med en ny arbejdsproces med modtagelse og  

 ophængning af forskellige typer skinkebove fik et smæld i venstre  

 hånd.
Der blev henvist til Højesterets dom fra 1993 og at den  

 arbejdsmæssige påvirkning havde haft en så ringe  

 tidsmæssig udstrækning, at lovens § 9, nr. 2, allerede af  

 den grund ikke kunne anvendes vedrørende påvirkningen. (DSA, j.  

 nr.: 101339-91).
c) Ved dom trykt i Ugeskrift for Retsvæsen 1999, side 1025 har  

 Højesteret tiltrådt, at der ikke var dokumenteret en kortvarig  

 skadelig påvirkning, allerede fordi påvirkningen ikke oversteg 45  

 minutter.
Sikrede havde fastholdt en selvdestruktiv elev sammen med en  

 kollega først i 5-10 minutter, og efter en pause på 10-15  

 minutter fastholdt ham igen i ca. 15 minutter.
Sikrede fik  

 efterfølgende smerter i underarmen.
