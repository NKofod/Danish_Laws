Formålet med registeret er at bidrage til evaluering af den samlede vaginalcytologiske undersøgelsesaktivitet, omfattende almen praksis, speciallægepraksis og amtets sygehuse, at identificere de kvinder, der er indgået i den løbende profylakse efter de retningslinier, der på forhånd er fastlagt ved udsendelse af rekommandationer til amtets praktiserende læger og sygehuse, at identificere de kvinder, der ikke er indgået i nogen profylakse med henblik på muligheden for, at invitere disse til at deltage i den forebyggende undersøgelsesaktivitet.
Endvidere har registeret til formål at registrere samtlige i amtet diagnosticerede forstadier til og egentlige livmoderhalskræfttilfælde, hvad enten disse er fundet ved den cytologiske undersøgelsesaktivitet eller ej, for derigennem at evaluere undersøgelsesaktivitetens effekt på den sygelighed, aktiviteten er rettet imod, samt at registrere de i amtet bosatte kvinder, der er døde af livmoderhalskræft for nøje, at kunne følge udviklingen i den dødelighed, det er undersøgelsesaktivitetens formål at nedbringe.
Personkreds: Registeret må kun indeholde oplysninger om kvinder, der indgår i den vaginalcytologiske undersøgelsesaktivitet, eller som har bopæl i amtskommunen.
 Ikrafttrædelsesdato: 14/02/1995. Erstatter tidligere forskrifter.
