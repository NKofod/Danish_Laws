Landsskatteretskendelse af 19. september 2002 vedr.  

 Pensionsafkastning  realiserede og urealiserede kursgevinster As klage for indkomståret 2000 skyldes, at Told- og  

 Skattestyrelsen har anset ham for skattepligtig til Danmark af den del af det  

 afkast, der løbende tilskrives to af hans pensionsordninger, og som stammer  

 fra  

 kapitalgevinster, samt at Danmark ikke er anset for at have givet afkald på  

 beskatningsretten.
Klagen vedrører opgørelsen af klagerens pensionsafkastskat  

 på følgende punkter:
Pensionsafkastbeskatning Kapitalpensionsordning 1.702,01 kr.
Ratepensionsordning 32.719,16 kr.
Det fremgår af sagen, at klageren i hele indkomståret 2000 har  

 været bosiddende og skattemæssigt hjemmehørende i Frankrig.
Han har som  

 indehaver af en kapitalpensionskonto, en ratepensionskonto og en  

 selvpensionskonto for indkomståret 2000 svaret pensionsafkastbeskatning  

 heraf,  

 og har derfor under hensyn til den dansk-franske  

 dobbeltbeskatningsoverenskomst  

 anmodet om tilbagebetaling af den opkrævede pensionsafkastbeskatning.
Told- og Skattestyrelsen har nedsat klagerens  

 pensionsafkastbeskatning således, at han alene er anset for pligtig til at  

 betale pensionsafkastskat af sin kapitalpensionsordning og sin  

 ratepensionsordning med henholdsvis 1.702,01 kr. og  

    

  

 32.719,16 kr.
Som begrundelse har Told- og  

 Skattestyrelsen henvist til pensionsafkastbeskatningslovens § 27, stk. 1, og  

 bl.a. anført, at klagerens advokat på klagerens vegne har accepteret  

 styrelsens  

 forslag til ændring af opgørelsen af pensionsafkastskatten, hvorefter  

 styrelsen  

 i henhold til § 15, stk. 5, i bekendtgørelse nr. 974 af 30. oktober 2001 om  

 sagsudlægning, er bemyndiget til at træffe afgørelse i 1. instans.
Ved anvendelsen af dobbeltbeskatningsoverenskomsten af 8.  

 februar 1957 lægges det til grund, at fortjeneste ved afståelse af  

 formuegenstande ikke er omfattet af overenskomsten, hvorfor fortjeneste kan  

 beskattes i begge lande efter interne regler, hvilket forudsætningsvis er  

 lagt  

 til grund i TfS 1984.422 samt Ligningsvejledningen 2000, afsnit D.E.
Danmark  

 har udnyttet den tildelte beskatningsret, og en eventuel dobbeltbeskatning  

 kan  

 på klagerens foranledning søges afbødet ved forhandlinger mellem landenes  

 kompetente myndigheder, jf. dobbeltbeskatningsoverenskomstens art 25, stk. 2.
 Det beløb, der kan kræves tilbagebetalt fremkommer ved at  

 omberegne den danske pensionsafkastskat under hensyn til, hvad Frankrig har  

 beskatningsretten til efter overenskomsten.
Klageren har nedlagt påstand om, at der ikke skal betales  

 pensionsafkastskat af pensionsordningerne.
Som begrundelse har klageren bl.a.  

 anført, at han er hjemmehørende i Frankrig.
Af  

 dobbeltbeskatningsoverenskomstens art. 18 fremgår, at indtægter, som  

 ikke er  

 omtalt i de forudgående artikler beskattes alene i den stat, hvor den til  

 indkomsten berettigede har sit skatteretslige domicil.  

 Pensionsafkastskatten  

 skal henføres hertil.
Som begrænset skattepligtig skal man efter  

 kildeskatteloven kun betale indkomstskat af følgende indtægter: lønindkomst,  

 arbejdsudleje, bestyrelseshonorarer, pensioner (er fritaget ifølge  

 dobbeltbeskatningsoverenskomsten), visse konsulenthonorarer,  

 erhvervsvirksomhed  

 i Danmark, fast ejendom i Danmark, udbytte fra danske selskaber (er fritaget  

 ifølge dobbeltbeskatningsoverenskomsten), renteindtægter (er fritaget ifølge  

 dobbeltbeskatningsoverenskomsten), royalty fra Danmark, og A-indkomst ved  

 arbejde på danske skibe.
Kapitalindkomster er således ikke omfattet af  

 beskatningen efter kildeskatteloven.
At kapitalgevinster ikke er omfattet af pensionsafkastskatten  

 stemmer med skatteministerens udtalelser til Berlingske Tidende den 21.  

 november 1999, samt skatteministerens svar til Skatteudvalget på spørgsmål  

 nr.  

 84 af 2. januar 2001, hvoraf det fremgår, at når en person, som er  

 bosiddende  

 i en fremmed stat, opnår fortjeneste ved afståelse af aktier i danske  

 selskaber, beskatter Danmark ikke fortjenesten. Endvidere har klageren i relation til styrelsens udtalelse bl.a.  

 anført, at pensionsafkastbeskatningsloven er i strid med  

 dobbeltbeskatningsoverenskomsten.
Dette er helt klart tilfældet med  

 beskatning  

 af renter og udbytter samt kursgevinster (realiserede som urealiserede) på  

 værdipapirer, der henligger i individuelle pensionsopsparingsdepoter, som  

 danskere bosiddende i Frankrig har oprettet hos danske pensionsinstitutter.  

 Ordet kursgevinster er ikke nævnt i art. 8, men det må som anført være  

 omfattet  

 af art. 18. Dette bekræftes yderligere af vejledningen til gennemførelse af  

 dobbeltbeskatningsoverenskomsten, hvor det anføres, at hovedreglen er, at  

 beskatningsretten tilkommer det land, hvor den pågældende skatteyder har  

 bopæl  

 eller hjemsted, samt at kildelandet, hvis der ikke er fastsat andet, derfor  

 skal give afkald på sin beskatningsret.
 TfS 1984.422 adskiller sig fra denne sag, idet skatteyderen i  

 nævnte sag havde bevaret skattepligten til Danmark.
Ved sagens behandling for Landsskatteretten har styrelsen bl.a.  

 udtalt, at det afkast, der løbende tilskrives en pensionsordning i relation  

 til  

 en dobbeltbeskatningsoverenskomst kan bestå af såvel renter, udbytter,  

 kapitalgevinster og anden indkomst.
Udtalelserne i artiklen i Berlingske  

 Tidende gælder udelukkende for dobbeltbeskatningsoverenskomster, hvor  

 bopælslandet er tildelt beskatningsretten til samtlige de for  

 pensionsafkastbeskatningsloven  

 relevante indkomster (renter, udbytter, kapitalgevinster og anden indkomst).  

 Da  

 kapitalgevinster ikke er omfattet af overenskomsten er udtalelserne i  

 artiklen  

 ikke dækkende for klagerens forhold.
Skatteministerens svar på  

 Skatteudvalgets  

 spørgsmål vedrører alene frie midler, men gælder ikke for afståelse af  

 aktier,  

 der indestår i en pensionsordning i et pengeinstitut, jf. den nugældende  

 pensionsafkastbeskatningslovs § 2, stk. 1, nr. 6, hvoraf det fremgår, at  

 gevinst og tab opgøres efter lagerprincippet.
Det fremgår af  

 pensionsafkastbeskatningslovens § 21, stk. 1, at der opkræves skat af  

 samtlige  

 pensionsordninger, der indestår i et pengeinstitut, uanset hvor  

 pensionskunden  

 er bosiddende.
 Landsskatteretten skal  

 udtale:
Efter den dagældende pensionsafkastbeskatningslovs § 8, stk. 1,  

 lovbekendtgørelse nr. 638 af 2.8.1999, skal der betales en skat af  

 formueafkastet af aktier, anparter m.v.
Skattepligten påhviler ifølge den  

 dagældende pensionsafkastbeskatningslovs § 1, stk. 2,  

    

  

 indehavere af pensionsopsparingskonti efter  

 pensionsbeskatningslovens §§ 12 eller 13, rateopsparingskonti efter  

 pensionsbeskatningslovens § 11 A, selvpensioneringskonti efter  

 pensionsbeskatningslovens § 51 og lignende skattebegunstigede  

 selvpensioneringskonti, der er oprettet før den 2. juni 1998, indekskonti  

 efter  

 pensionsbeskatningslovens § 15 og konti efter pensionsbeskatningslovens § 42.  

 Danmark har således intern hjemmel til at beskatte de omhandlede indkomster,  

 ligesom skattepligten til Danmark følger af bestemmelsen.
Af art. 8 i dobbeltbeskatningsoverenskomsten mellem Danmark og  

 Frankrig, bekendtgørelse nr. 36 af 27. juni 1958, fremgår det, at indtægter  

 af  

 værdipapirer og indtægter der kan sidestilles hermed (udbytte af aktier,  

 stifterandele, gælds- og kommanditistbeviser og obligationer) kun er  

 skattepligtige i den stat, hvor den til indkomsten berettigede har  

 skattemæssigt hjemsted.
Af art. 18 fremgår det, at indtægter, som ikke er  

 omtalt i de forudgående artikler alene beskattes i den stat, hvor den til  

 indkomsten  

 berettigede har sit skatteretslige domicil.
Af TfS 1984.422 fremgår det dog, at der er enighed mellem de  

 danske og de franske myndigheder om, at kapitalgevinster ikke er omfattet af  

 overenskomsten.
Allerede derfor er Danmark ikke som følge af  

 dobbeltbeskatningsoverenskomsten  

 afskåret fra at udnytte beskatningsretten til den omhandlede indkomst.
Den påklagede afgørelse stadfæstes derfor.
Det af klageren  

 anførte, herunder henvisningerne til artiklen i avisen og skatteministerens  

 svar til skatteudvalget, findes ikke at kunne føre til et andet resultat.
