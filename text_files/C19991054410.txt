 Om tilladelser til kørsel i Danmark med  

 køretøjer registreret på grænsenummerplader og  

 visse køretøjer registreret i udlandet.
 Skatteministeriet har med virkning pr. den  

 31. december 1992 ophævet bekendtgørelse nr. 643 af 20. oktober  

 1988 om midlertidig told- og afgiftsfri indførsel og benyttelse af  

 personmotorkøretøjer mv.
 En del af de regler som hidtil har været  

 administreret af toldvæsenet vil med virkning fra den 31. december 1992  

 blive indarbejdet i registreringsbekendtgørelsen og administrationen  

 overladt til Rigspolitiet, Centralregisteret for  

 Motorkøretøjer.
 Rigspolitiet bemyndiger fra samme dato  

 politidirektøren og politimestrene til at meddele tilladelser i  

 følgende tilfælde:
A.
Biler på danske grænsenummerplader.
 Politiet kan efter ansøgning tillade, at  

 udlændinge indfører og benytter motorkøretøjer,  

 der er midlertidigt registreret på danske grænsenummerplader.  

 Tilladelsen kan højst gives for et tidsrum af i alt 5 uger inden for  

 den periode, tilladelsen for kørsel i udlandet er  

 gældende (normalt maximalt 1 år).
 Ved udlændinge forstås personer, der efter  

 registreringsbekendtgørelsens § 105, stk. 1, ikke har bopæl her  

 i landet.
 Der kan ikke gives tilladelse, når  

 registreringsattesten er forsynet med påtegninger: "Kørsel i DK  

 ikke tilladt".
Tilladelser påføres på bagsiden af  

 køretøjets registreringsattest og skal have følgende  

 ordlyd: Tilladelse til midlertidig kørsel i Danmark fra ... til .... =  

 ... dage.
Tilladelsen forsynes med dato, stempel og underskrift.
Ansøgningsblanketter vil blive fremsendt efter  

 årsskiftet.
I den mellemliggende periode kan politiet evt. rekvirere  

 ansøgningsblanketter fra Told- og Skatteregionen (blanket Ø  

 184).
 Evt. ansøgningsblanket samt fotokopi af  

 registreringsattestens for- og bagside med påført tilladelse  

 indsendes dagligt til Centralregisteret (Motorkontoret i Rødovre,  

 Korsdalsvej 111, 2710 Rødovre).
B.
Havari og transitkørsel.
 Politiet kan, evt. på nedennævnte  

 vilkår, give personer, der har bopæl her i landet, tilladelse til  

 at benytte udenlandske køretøjer, der er lovligt registreret i  

 udlandet og ansvarsforsikret til kørsel her i landet, i  

 følgende tilfælde:
 1)	Når en persons eget køretøj er  

 havareret i forbindelse med kørsel, uden for landet, kan der benyttes  

 et køretøj. der i henhold til en forsikringsaftale er stillet  

 til rådighed for vedkommende.
 Tilladelse gives til direkte kørsel fra  

 grænsen til bopælen og videre til afleveringsstedet.
 2)	Når et køretøj føres i  

 transit direkte fra indførselsstedet til udførselsstedet.
 Tilladelse skal gives på følgende  

 betingelser:
 -	at køretøjet udelukkende anvendes til  

 direkte kørsel mellem det angivne indkørsels- og  

 udkørselssted i Danmark.
 -	at kørslen afvikles inden for 24  

 timer.
 Tilladelsen skal udfærdiges skriftligt og skal  

 medbringes under kørslen.
C.
Klageadgang mv.
 Bestemmelserne bør i overgangsperioden  

 administreres lempeligt.
 Afslag skal begrundes og kan påklages til  

 Rigspolitiet, Centralregisteret for Motorkøretøjer.
 Kopi af de blanketter toldvæsenet hidtil har anvendt  

 vedlægges til orientering. (Red: Ikke taget med her).
