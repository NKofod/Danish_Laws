1. Lovgivning Denne vejledning omfatter variationer for lægemidler, som udelukkende er  

 nationalt godkendt ved en markedsføringstilladelse udstedt af  

 Sundhedsstyrelsen, jf. § 19 i bekendtgørelse om markedsføringstilladelse til  

 lægemidler, nr. 165 af 13. marts 1995. Ifølge § 19 skal enhver ændring i en  

 udstedt markedsføringstilladelse forelægges ved ansøgning til  

 Sundhedsstyrelsen.
Vejledningen omfatter ikke variationer for lægemidler, som er omfattet af  

 Kommissionens forordninger nr. 541/95 og 542/95, jf. bekendtgørelsens § 1  

 stk. 3. Det vil sige lægemidler godkendt i henhold til forordning 2309/93  

 eller lægemidler godkendt efter den gensidige anerkendelsesprocedure eller  

 concertationproceduren samt lægemidler, for hvilke Kommissionen efter en  

 Arbitration procedure eller efter henvisning til Kommissionsbeslutning p.g.a.  

 Afvigende nationale beslutninger eller i Sager af særlig interesse for EU.  

 Gebyrer for variationer for lægemidler godkendt efter ovennævnte EU  

 procedurer (bortset fra lægemidler, der er godkendt efter den centrale  

 procedure) beregnes dog efter samme principper som beskrevet i afsnit 3.  

 Sundhedsstyrelsen har valgt at lade de samme principper, som kommer til  

 udtryk i Kommissionsforordningerne nævnt ovenfor, gælde for variationer for  

 udelukkende nationalt godkendte lægemidler.
Variationer inddeles herefter i  

 variationer af mindre karakter, type I, og variationer af større karakter,  

 type II.
En beskrivelse af type I variationer er angivet i Bilag I.
Type II  

 variationer defineres som ændringer, der hverken er type I variationer, jf.  

 Bilag I, eller nye ansøgninger, jf.
Bilag 2. Behandlingstiden er maksimalt 30  

 henholdsvis 90 dage for de to typer.
Vejledningen gælder ej heller for  

 naturlægemidler og vitamin/mineralpræparater godkendt i henhold til  

 Sundhedsministeriets bekendtgørelser nr. 790 og 791 af 21. september 1992.
 Gebyr for ansøgning om variationer er fastsat i Sundhedsministeriets  

 bekendtgørelse om afgifter for lægemidler og lægemiddelvirksomheder.
2. Ansøgningen En ansøgning om variation i en udstedt markedsføringstilladelse skal  

 udgøres af et udfyldt ansøgningsskema og tilhørende nødvendig dokumentation.  

 Ansøgningen indsendes til Sundhedsstyrelsen Lægemiddelafdelingen  

 Frederikssundsvej 378 2700 Brønshøj.
 Ansøgningsskemaer med tilhørende vejledning kan rekvireres sammesteds i  

 papirudgave eller på 3,55353 diskette i Word 6.0 format.
 I følgeskrivelsen til ansøgningen skal angives hvornår den pågældende  

 variation ønskes iværksat.
3. Gebyrer Gebyr for behandling af ansøgning om variation andrager 1200 kr.
Visse  

 variationer er fritaget for gebyr, og for visse variationer betales dog ikke  

 gebyr eller reduceret gebyr (se nedenfor). Reduceret gebyr andrager 300 kr.
Der skal indbetales gebyr til Sundhedsstyrelsen samtidig med indsendelse  

 af ansøgning om variation.
Opmærksomheden henledes på, at Sundhedsstyrelsen  

 først iværksætter sin sagsbehandling, når styrelsen har modtaget gebyr for  

 ansøgningen.
Gebyr indbetales til Sundhedsstyrelsen på ovennævnte adresse til BG Bank  

 konto nr. 918 4295. Indbetalingen påføres »Ansøgning om variation«  

 samt lægemidlets navn, lægemiddelform og styrke samt dato for indsendelse af  

 ansøgning Sundhedsstyrelsen besvarer gerne evt. tvivlspørgsmål om beregning af  

 gebyrer på tlf. 4488 9111 Der er gebyrfritagelse eller reduceret gebyr i følgende tilfælde:
 Intet gebyr :
Der betales ikke gebyr for variationer af type I nr. 1 og 3 Reduceret gebyr for type I og II variationer.
 1. For ændringer i lægemidlets navn (variation type I  

 nr. 2), som er fælles for flere lægemiddelformer og styrker betales gældende  

 variationsgebyr for den første variation, men kun 1/4 gebyr for hver af de  

 efterfølgende.
 2. Ændringer i råvarer, som indgår i flere lægemidler  

 eller flere lægemiddelformer og styrker.
 For variationer af type I nr. 11, 12, 13, 14, 18, 19, 24, 26 og 27 og de  

 tilsvarende type II (dvs. hvor betingelserne for type I ikke er opfyldt)  

 betales gældende variationsgebyr for den første variation, men 1/4 gebyr for  

 hver af de efterfølgende.
 3. Ændringer i pakningsmateriale, som omfatter flere  

 lægemidler eller flere lægemiddelformer og styrker.
 For variationer af type I nr. 28, 29 og 31 og de tilsvarende type II (dvs.  

 hvor betingelserne for type I ikke er opfyldt) betales gældende  

 variationsgebyr for den første variation, men 1/4 gebyr for hver af de  

 efterfølgende.
 4. Ændringer i færdigvarespecifikation, variationer af  

 type I nr. 17 og 25 og de tilsvarende type II (dvs. hvor betingelserne for  

 type I ikke er opfyldt).
 I tilfælde af ændringer i færdigvarespecifikationer, som, bortset fra krav  

 vedrørende kvantitativt indhold, er fælles for flere styrker af samme  

 lægemiddelform betales gældende variationsgebyr for den første variation, men  

 kun 1/4 gebyr for hver af de efterfølgende.
 5. Ændringer som indebærer vurdering af  

 holdbarhedsdokumentation (variationer af type I nr. 20, 21, 22 og 23 og de  

 tilsvarende type II (dvs. hvor betingelserne for type I ikke er opfyldt))  

 gældende flere styrker af samme lægemiddelform af et givet lægemiddel,  

 herunder ændring af opbevaringstid.
Såfremt de forskellige styrker er af samme relative sammensætning og  

 såfremt de er inkluderet i den samme protokol betales gældende  

 variationsgebyr for den første variation, men kun 1/4 gebyr for hver af de  

 efterfølgende.
I modsat fald betales gældende variationsgebyr for alle  

 variationer.
 6. For indikationsudvidelser, ændret dosering og  

 ændringer i produktresume (der ikke er en konsekvens af andre, samtidigt  

 ansøgte variationer) (type II variationer), som er fælles for flere  

 lægemiddelformer og styrker af samme lægemiddel betales gældende  

 variationsgebyr for den første variation, men kun 1/4 gebyr for hver af de  

 efterfølgende.
4. Ændringer, der ikke kræver variationsansøgning Der er ikke behov for ansøgning om variation i tilfælde af mindre  

 justeringer i en fremstillingsmetode eller analysemetode, såfremt disse  

 justeringer ligger inden for det område der er undersøgt i forbindelse med  

 validering af processen eller analysemetoden.
For nationalt godkendte præparater skal der ikke ansøges om ændret  

 pakningsstørrelse.
Dette gælder både for humane præparater (Type II i EU  

 systemet) og for veterinære præparater (Type I, nr. 30 i EU systemet). Nye  

 pakningsstørrelser skal udelukkende anmeldes til Sundhedsstyrelsen med  

 henblik på ændring i medicintaksten.
Ansøgning om godkendelse af nyt fremstillingssted for færdigvare eller  

 bulkvare for nationalt godkendte præparater omfattes ikke af denne  

 vejledning, under forudsætning af, at der ikke samtidig foretages ændringer i  

 fremstillingsmetode og specifikationer.
Sådanne ansøgninger indsendes til  

 Sundhedsstyrelsen uden anvendelse af ansøgningsskema.
Efter godkendelse af  

 det nye fremstillingssted skal der ikke efterfølgende ansøges om variation  

 for de enkelte præparater, der er omfattet.
5. Markedsføring af lægemidler efter variation For visse variationer gælder som hovedregel følgende overgangsbestemmelser  

 ved markedsføring af lægemidlet efter gennemførelse af variationen.
Ændret navn Ved ændring af lægemidlets navn skal det på markedet værende lægemiddel  

 trækkes tilbage.
 Ved markedsføring af lægemidlet med det ændrede navn skal pakningerne  

 forsynes med nyt varenummer.
Ændret sammensætning Ved ændringer, der medfører at lægemidlets udseende eller smag er  

 forandret, skal det ændrede lægemiddel i en overgangsperiode forsynes med  

 hjælpeetiket, hvoraf det fremgår, at udseendet eller smagen er forandret, men  

 at indholdet i øvrigt er uforandret.
Overgangsperioden, hvor det accepteres  

 at begge sammensætninger er på markedet samtidig, er på 6 måneder.
Perioden  

 starter når første nye pakning introduceres.
Ændret opbevaringstid eller opbevaringsbetingelser Ved ændring i et lægemiddels opbevaringstid skal det på markedet værende  

 lægemiddel trækkes tilbage, såfremt den hidtil anvendte opbevaringstid er  

 længere end den nye.
Dette gælder dog ikke, såfremt ændringen ikke foretages  

 af holdbarhedsmæssige årsager, men f.eks. for at ensrette opbevaringstiden i  

 forskellige lande.
 Ved ændring i opbevaringsbetingelser skal det på markedet værende  

 lægemiddel trækkes tilbage.
6. Ikrafttrædelses- og overgangsbestemmelser Vejledningen træder i kraft den 1. januar 1997 og finder anvendelse for  

 ansøgninger indleveret efter denne dato.
 For nationalt godkendte præparater har der hidtil været fritagelse for  

 ansøgning om variation i følgende to tilfælde. 1. Ved skift fra egen  

 specifikation til ny-introduceret monografi i den Europæiske Farmakope. 2.  

 Ændringer i analysemetoder og grænser, der skyldes den almindelige opdatering  

 i takt med udviklingen inden for kvalitetsnormer etc.
Variationer af de ovennævnte to typer foretaget inden 1. januar 1997  

 kræver fortsat ikke ansøgning, mens der skal ansøges om ændringer, som ønskes  

 gennemført efter denne dato.
Såfremt der i forbindelse med en given variation  

 fremsendes en opdateret file, skal der i følgebrevet gøres opmærksom på,  

 hvilke ændringer af ovennævnte typer, der måtte være foretaget før 1. januar  

 1997.
 Ved overgang fra egen specifikation til ny-introduceret monografi i Ph.  

 Eur. for et hjælpestof skal kun indsendes en variationsansøgning sammen med  

 en liste over de nationalt godkendte præparater, som er omfattet af  

 ændringen.
 Sundhedsstyrelsens vejledning af 23. februar 1993 vedrørende ansøgning om  

 ændringer i specifikationer for farmaceutiske specialiteter bortfalder hermed  

 for så vidt angår lægemidler omfattet af denne vejledning, men er fortsat  

 gældende for naturlægemidler og vitamin/mineralpræparater godkendt i henhold  

 til Sundhedsministeriets bekendtgørelser nr. 790 og 791 af 21. september  

 1992.
Bilag Bilag I MINDRE ÆNDRINGER (TYPE 1) I EN MARKEDSFØRINGSTILLADELSE I HENHOLD TIL  

 ARTIKEL 3, STK. 1 Se Kommissionens forordning nr. 541/95, bilag I Bilag II Ændringer i en markedsføringstilladelse, som kræver en ny ansøgning i  

 henhold til artikel 2.
 Se Kommissioens forordning nr. 541/95, bilag II.
