Kendelse fra Pressenævnet [En overlæge   K] har klaget til Pressenævnet  

 over to artikler bragt i Ekstra Bladet den 22. januar 2002, idet han mener,  

 at god presseskik er tilsidesat.
 I lederartiklen bragt den 22. januar 2002 med overskriften  

"LÆGER UDEN ANSVAR" hed det:
"EN 41-ÅRIG KVINDELIG psykolog med  

 bryster, der er vansirede og deformerede for livstid.
En 63-årig rask  

 og rørig kriminalchef som en rutinemæssig  

 kikkert-undersøgelse tog livet af.
To mennesker, der trygt overlod deres liv og helbred til  

 læger på danske sygehuse.
En tillid, der i begge tilfælde  

 fik katastrofale følger.
 DER ER OGSÅ et andet og nok så  

 foruroligende fællesstræk ved de to skæbner, Ekstra Bladet  

 beretter om i dag.
I begge tilfælde fralægger lægerne og  

 ikke mindst deres overordnede på hospitalerne sig ethvert ansvar.  

 Kirurgerne og sygehusene har ikke begået fejl.
Fejlslagne operationer  

 og undersøgelser, der dræber og lemlæster, er i den  

 lægelige selvforståelse ingens skyld.
Det sker bare.  

 Sorry." ----- "OGSÅ PÅ RANDERS Centralsygehus er  

 de ansvarlige læger helt uden ansvar i forbindelse med kriminalchef  

  Tom  Becks død.
Ganske vist eksisterer der en politirapport, hvor det  

 hedder, at den 63-årige patient døde efter "en fejl"  

 under behandlingen på sygehuset.
Men den rapport, mener den administrerende overlæge,  

 er forkert, og for at gøre sit synspunkt helt klart har han truet en  

 konservativ partiformand med injurie-sag og presset den lokale avis til at  

 droppe omtalen af den belastende politirapport.
En anden af sygehusets  

 overlæger har ladet sin harme gå ud over Ekstra Bladet, fordi vi  

 havde tilladt os at spørge  Tom  Becks enke om, hvordan hun opfattede  

 sygehusets behandling af hendes mand gennem 36 år.
ALLE ER KLAR over, at der kan ske fejl på  

 sygehuse.
Men hvorfor i al verden vil det hvidkitlede broderskab stort set  

 aldrig vedkende sig et ansvar i konkrete tilfælde? For hvis fejlene ikke er lægernes skyld, hvis er det  

 så   patienternes?" I en artikel med overskriften "LÆGE-BOSSER  

 KVÆLER KRITIK" bragt samme dag fremgik følgende af  

 brødteksten:
"Censur-forsøg og trusler mod kritikere af  

 kriminalchefs sygehusbehandling." I artiklen hed det:
 "Læge-bosser på Randers Centralsygehus  

 har i flere tilfælde forsøgt at stoppe kritik af den behandling,  

 som hospitalet i sommer udsatte nu afdøde kriminalchef  Tom  Beck for  

   og som blot en måned senere førte til den ellers raske mands  

 død, 63 år gammel.
 Som omtalt i Ekstra Bladet mandag har  Tom  Becks enke,  

  Ulla  Beck, nu samlet materiale til en klage over lægesjusk, fordi  

 hendes mand angiveligt døde som følge af lægefejl i  

 forbindelse med en banal kikkert-undersøgelse for galdesten.
 Men kritiske blik på Randers-lægernes  

 gerninger er ikke acceptable for læge-bosserne, som med censur-tiltag  

 forsøger at lukke munden på kritikere.
 En konservativ partiformand er blevet truet med  

 stævninger, og den lokale Randers Amtsavis måtte i weekenden  

 pille en afslørende politirapport ud af sin fremstilling af  Ulla  

  Becks klagesag.
 Også Ekstra Bladet er blevet vredt irettesat af en  

 overlæge, fordi vi kontaktede  Tom  Becks enke for at høre  

 hendes syn på mandens pludselige og tragiske død.
ET UHELD   IKKE FEJL Formanden for de konservative i Sønderhald,  

 oberstløjtnant  Sv.  Aage  Poulsen, oplyser til Ekstra Bladet, at den  

 administrerende overlæge på Randers Centralsygehus truede ham med  

 en injurie-stævning og krævede et øjeblikkeligt dementi,  

 da partiformanden i sommer i en nekrolog hævdede, at  Tom  Beck  

 døde som følge af lægefejl.
- Jeg oplevede det som en kraftig pression, men undlod dog  

 at dementere noget som helst.
Bl.a. fordi jeg blev gjort bekendt med en  

 politirapport, der utvetydigt omtaler "en fejl" i behandlingen  

 på centralsygehuset, siger  Sv.  Aage  Poulsen.
 Administrerende overlæge  Knud  Thygesen  

 bekræfter, at han har bedt partiformanden dementere sin  

 påstand.
- Jeg kunne ikke leve med den påstand.
For den er  

 forkert.
Såvel embedslægen som ligsynet fastslår jo, at der  

 ikke er sket lægefejl under behandlingen.
 - Der er tale om et ulykkeligt og tragisk uheld med  

 dødelig udgang, men ikke om en fejl, siger overlægen.
INGEN MYSTIK På samme måde vedgår  Knud  Thygesen, at  

 han har lagt pres på Randers Amtsavis for at undgå, at den  

 omtalte politirapport blev trykt i avisen.
Hvad den heller ikke blev.
- Det er der ingen mystik i.
Politirapporten bygger  

 på udsagn fra en yngre reservelæge i Århus, som hverken har  

 haft faglig baggrund eller tilstrækkelige oplysninger til at  

 konkludere, som han gør, nemlig at der er begået fejl i  

 Randers.
 - Som fagmand kan jeg ikke blot se på, mens den ene  

 urigtige oplysning efter den anden ryger ud i offentligheden, siger  

 overlægen.
 Også  Knud  Thygesens kollega, overlæge [K]  

 fra organ-kirurgisk afdeling i Randers, har været ude med riven efter  

 kritisk presse   nemlig Ekstra Bladet, der kort efter kriminalchefens  

 død kontaktede  Ulla  Beck for at høre hendes mening om  

 sygehusets behandling af galdestenspatienten  Tom  Beck, som hun ved hans  

 død havde været gift med i 36 år.
KRÆVER PÅTALE I et yderst vredt brev til chefredaktør  Hans  

  Engell beder overlægen om en "påtale" over for  

 reporteren.
- Det kender jeg intet til.
Det er første gang, jeg  

 hører om sådan et brev.
Det er i hvert fald ikke mig, der har  

 klaget til overlægen og bedt ham kontakte avisen, siger  Ulla  

  Beck.
 -  Tom  Beck døde af "multiorgansvigt"  

 efter at have fået indsprøjtet kontrast-væske som led i en  

 såkaldt kikkert-undersøgelse.
Ifølge en politirapport fra Århus  

 Kommunehospital   hvortil  Tom  Beck blev overført i et sidste  

 redningsforsøg   skete der en fejl, da en kamerasonde kom til at  

 skubbe en galdesten ind i bugsputkirtlen, som dermed blev  

 tilstoppet." Artiklen var ledsaget af et billede af afdøde,  

 hvortil var knyttet følgende tekst:
"Ledende læger på Randers Centralsygehus  

 har i flere tilfælde forsøgt at stoppe den kritik af den  

 behandling, som sidste sommer kostede kriminalchef  Tom  Beck  

 livet." Under billedet var endvidere anbragt en overskrift med  

 ordene " TOM DØDE AF LÆGE-SJUSK" fra en artikel i  

 bladet dagen før.
 Klageren har anmodet nævnet om at vurdere de to  

 artikler, idet han mener, at bladet har overskredet reglerne for god  

 presseskik.
 Klageren har anført, at overskriften  

 "Læge-bosser kvæler kritik" er bevidst ukorrekt ligesom  

 udsagnene "Ekstra Bladet er blevet vredt irettesat af en overlæge,  

 fordi vi kontaktede  Tom  Becks enke " og  overlæge [K] fra  

 organ-kirurgisk afdeling i Randers har været ude med riven efter  

 kritisk presse - nemlig Ekstra Bladet ".
Klageren har henvist til sit brev af 22. august 2001 til  

 chefredaktør  Hans  Engell og i den forbindelse oplyst, at det  

 udelukkende var det uacceptable tidspunkt for henvendelsen til enken få  

 timer efter  Tom  Becks død, han anholdt.
At der ikke fra klagers side  

 har været tale om at kvæle kritik, er også indlysende af  

 den grund, at klagers henvendelse til  Hans  Engell skete to måneder  

 efter bladets henvendelse til enken.
I den mellemliggende og  

 efterfølgende periode indtil januar 2002 har bladet ikke forsket  

 videre i sagen.
Klager har samtidig bemærket, at  Hans  Engells svar  

 viser, at han   i modsætning til, hvad der fremgik af lederen og den  

 anden artikel,   har udlagt klagers brev, som det er tænkt, nemlig  

 omhandlende tidspunktet for henvendelsen.  Hans  Engell var i øvrigt  

 enig i klagers synspunkt, at det var et uacceptabelt tidspunkt, der skyldtes,  

 at journalisten ikke var klar over, at  Tom  Beck netop var død.
 Klageren har desuden anført, at han som en af de  

 udpegede "Læger uden ansvar" (lederens overskrift) må  

 anholde lederens bemærkning om, at "en anden af sygehusets  

 overlæger har ladet sin harme gå ud over Ekstra Bladet, fordi vi  

 havde tilladt os at spørge  Tom  Becks enke ". Klager har  

 på ny henvist til brevet til  Hans  Engell, hvor der som ovenfor  

 anført udelukkende står, at det er tidspunktet for henvendelsen,  

 klager finder upassende.
Klageren har endvidere anført, at han for at  

 få kendsgerningerne frem anmodede bladets redaktion om at bringe et af  

 ham udarbejdet indlæg samt kopien af hans brev til  Hans  Engell.
Dette  

 blev imidlertid afslået af chefredaktør  Bent  Falbert.
Klageren har til bladets anførsel om, at han ikke  

 skulle have nogen klageret vedrørende spørgsmålet om  

 bladets henvendelse til enken straks efter dødsfaldet, anført,  

 at det ikke er dette spørgsmål, som klagen til  

 Pressenævnet vedrører.
Klagen vedrører det forhold, at  

 bladet flere måneder efter påstår, at klager har  

 forsøgt at modarbejde bladets forsøg på at fremkomme med  

 kritik af den pågældende operation.
Klagen går  

 således på, at bladet ved navn har hængt klager ud for  

 noget, som bladet udmærket ved, klager ikke har gjort.
 Klageren har endeligt anført, at det ikke er  

 ligegyldigt for hans daglige virke at blive hængt ud som værende  

 "uden ansvar" og som en, der "kvæler kritik",   og  

 da slet ikke, når disse karakteristikker bygger på en  

 åbenlys og bevidst fejllæsning af klagers brev.
Bladet har anført, at det er et ejendommeligt  

 klagemål, klager vil have Pressenævnet til at vurdere.
Klagers  

 brev til bladet dateret den 23. januar 2002 er skrevet dagen efter en kritisk  

 artikel og en leder om de graverende lægefejl, som klagers afdeling har  

 begået, og som angiveligt var skyld i  Tom  Becks død.
Bladet har videre anført, at klager ikke er  

 påtaleberettiget i sagen om bladets kontakt med den mistænksomme  

 enke, og ingen har bedt ham om dette indlæg i takt og tone.
Enken  

 kendte intet til klagers brev, der foregiver at ville skåne hende for  

 pressehenvendelser.
Bladet har endvidere anført, at den ledende artikel  

 blot konstaterer, at lægerne fralægger sig ansvaret for fejlen,  

 hvilket er i overensstemmelse med sandheden.
Ifølge en politirapport  

 fra Århus Kommunehospital, hvor man forgæves forsøgte at  

 redde kriminalchefens liv, bestod Randers-lægernes dødbringende  

 fejl i, at de skubbede en galdesten ind i kriminalchefens bugspytkirtel, som  

 dermed blev tilstoppet.
 Bladet har endelig anført, at når man ser  

 sagen i sammenhæng, kan man ikke få andet indtryk, end at  

 lægernes bestræbelser efter dødsfaldet især har  

 bestået i at kvæle kritikken imod dem.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
 Pressenævnet bemærker indledningsvis, at  

 behandlingen af patienter inden for det offentlige sygehusvæsen er et  

 væsentligt emne af almen offentlig interesse, og at der bør  

 indrømmes medierne vide rammer ved behandlingen af et sådant  

 emne.
På baggrund af indholdet af klagers brev til  

 chefredaktør  Hans  Engell finder nævnet imidlertid, at der ikke  

 er belæg for de udsagn, som bladet har bragt om henvendelsen til  Hans  

  Engell.
Nævnet bemærker i den forbindelse, at det klart  

 fremgår af klagers brev, at det alene er tidspunktet for bladets  

 henvendelse til enken, som klager påtalte   og ikke selve den  

 omstændighed, at bladet valgte at rette henvendelse til enken for at  

 høre hendes syn på sagen.
 Nævnet finder herefter, at bladet har handlet i  

 strid med god presseskik, og nævnet udtaler sin kritik.
 I medfør af medieansvarslovens § 49  

 pålægges det herefter den ansvarshavende redaktør af  

 Ekstra Bladet at bringe følgende:
"Kendelse fra Pressenævnet Den 22. januar 2002 bragte Ekstra Bladet i to artikler  

 den ene en leder   en omtale af, hvorledes to navngivne læger skulle  

 have forsøgt at kvæle kritik af en behandling, som var blevet  

 givet en patient, og som medførte, at pågældende afgik ved  

 døden.
 Overlæge [K], som er en af de navngivne læger,  

 har klaget til Pressenævnet, idet han finder, at god presseskik er  

 tilsidesat ved, at bladet har bragt en række udsagn, hvorved han  

 fremstår, som om han har forsøgt at kvæle denne kritik.  

 Klager skulle således ifølge bladet have sendt et brev til  

 chefredaktør  Hans  Engell og irettesat bladet for at have rettet  

 henvendelse til enken for at høre hendes syn på  

 ægtefællens død.
Pressenævnet finder på baggrund af indholdet  

 af klagers brev til chefredaktør  Hans  Engell, at der ikke er  

 belæg for de udsagn, som bladet har bragt om henvendelsen til  Hans  

  Engell.
Nævnet bemærker i den forbindelse, at det klart  

 fremgår af klagers brev, at det alene er tidspunktet for bladets  

 henvendelse til enken, som klager påtalte   og ikke selve den  

 omstændighed, at bladet valgte at rette henvendelse til enken for at  

 høre hendes syn på sagen.
 Nævnet finder herefter, at bladet har handlet i  

 strid med god presseskik, og nævnet udtaler sin kritik.
København den 10. april 2002 Axel Kierkegaard, Aage Lundgaard, Tage Clausen og Ole  

 Askvig." Afsagt den 10. april 2002.
