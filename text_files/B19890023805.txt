 I henhold til § 25, stk. 1 og 3, i lov om tjenestemandspension, jf.
 lovbekendtgørelse nr. 311 af 14. juni 1988 fastsættes:
Anvendelsesområdet for fratrædelsesgodtgørelse § 1.  En tjenestemand under 60 år, som fratræder med  

 ret til opsat pension, og som overgår til anden ansættelse med tilknyttet  

 pensionsordning, kan vælge at få en fratrædelsesgodtgørelse overført til den  

 nye pensionsordning efter reglerne i §§ 2-9.
 Stk. 2.  Pensionsbidrag, der er udbetalt i medfør af lov  

 om tjenestemandspension for ansættelsestid forud for 1. juli 1969, skal ved  

 genansættelse som tjenestemand indbetales til den myndighed, der til sin tid  

 skal udbetale pensionen, efter reglerne i lønnings- og pensionsloven af 1958,  

 § 50, stk. 3.
Pensionsordningens indhold § 2.  Fratrædelsesgodtgørelsen kan overføres til en  

 pensionsordning, der sikrer ret til løbende livsvarig ydelse af alderspension  

 og invalidepension og ved død løbende livsvarig pension til efterlevende  

 ægtefælle samt løbende pension til efterlevende børn længst til deres 24. år.  

 En pensionsordning med en mindre sumudbetaling ved pensionsbegivenhedens  

 indtræden svarende til den, der gælder for tværgående pensionskasser, vil  

 kunne godkendes.
§ 3.  Fratrædelsesgodtgørelsen indgår i den nye  

 pensionsordning.
Ved eventuel senere udtræden af denne pensionsordning, kan  

 den del af tilbagekøbsværdien/udtrædelsesgodtgørelsen, der hidrører fra den  

 indbetalte fratrædelsesgodtgørelse, ikke tilbagekøbes eller overføres til  

 anden pensionsordning uden Finansministeriets godkendelse.
Stk. 2.  Tilbagekøb vil kun blive tilladt i tilfælde,  

 hvor § 4.  Hvis den pågældende igen ansættes i en stilling  

 med tjenestemandspensionsrettigheder, der medregnes i den pågældendes  

 pensionsalder i henhold til tjenestemandspensionslovens § 4 eller tilsvarende  

 regler, skal den del (inkl. bonus) af  

 tilbagekøbsværdien/udtrædelsesgodtgørelsen, der hidrører fra den overførte  

 fratrædelsesgodtgørelse indbetales til den myndighed, der til sin tid skal  

 udbetale pensionen.
Stk. 2.  I tilfælde, hvor den pågældende i medfør af §  

 3, stk. 2, har fået udbetalt tilbagekøbsværdi/udtrædelsesgodtgørelse, skal  

 beløbet inkl. statsafgift indbetales til den myndighed, der til sin tid skal  

 udbetale pensionen, med tillæg af renter.
Finansministeriet fastsætter  

 forrentningen, og indtil andet bestemmes, beregnes rente en gang om året  

 svarende til diskontoen.
 § 5.  Betingelserne i § 3 og § 4 skal noteres og  

 knyttes til den enkeltes rettigheder i den nye pensionsordning.
Beregning af fratrædelsesgodtgørelsen § 6.  Fratrædelsesgodtgørelsen beregnes på grundlag af  

 den opsatte pension med de satser, der gælder på  

 beløbsoverførselstidspunktet, og reduceret med samordningsfradrag beregnet  

 efter folkepensionssatsen for enlige.
Stk. 2.  Fremgangsmåden ved beregningen fremgår af bilag  

 1 til denne bekendtgørelse.
Beregningen foretages ved anvendelse af de  

 faktorer til beregning af fratrædelsesgodtgørelse, der er anført i bilag 2 og  

 3 til denne bekendtgørelse.
Tidsfrister for fremsættelse af krav om overførsel af fratrædelsesgodtgørelse § 7.  Ved en tjenestemands fratræden beregner den  

 pensionsberegnende myndighed en opsat pension.
Stk. 2.  Inden 1 år efter fratræden fra  

 tjenestemandsstillingen kan den pågældende over for den pensionsberegnende  

 myndighed anmode om beregning af en fratrædelsesgodtgørelse.
Anmodningen skal  

 vedlægges dokumentation for, at den pågældende er overgået til ansættelse i  

 en stilling, hvortil der er knyttet en pensionsordning, der opfylder  

 betingelserne i §§ 2-4.
 Stk. 3.  Hvis betingelserne i stk. 2 er opfyldt,  

 beregner den pensionsberegnende myndighed fratrædelsesgodtgørelsen med  

 henblik på, at den fratrådte tjenestemand kan undersøge den mulige  

 pensionsdækning i den nye pensionsordning.
 Stk. 4.  Hvis den pågældende ønsker  

 fratrædelsesgodtgørelsen overført, skal dette skriftligt meddeles den  

 pensionsberegnende myndighed senest 3 mdr. efter, at beregningen er modtaget.
 Stk. 5.  Overførsel kan ikke finde sted efter den  

 pågældendes fyldte 60. år uanset bestemmelserne i stk. 2-4. Finansministeriet  

 kan dog i ganske særlige tilfælde tillade overførsel.
 Stk. 6.  Proceduren i stk. 2-4 skal følges, uanset om  

 der i den nye pensionsordning er en karenstid for optagelse.  

 Fratrædelsesgodtgørelsen overføres dog ikke til den nye pensionsordning, før  

 den fratrådte tjenestemand er optaget i denne.
§ 8.  En fratrådt tjenestemand kan ikke efter udløbet  

 af de frister, der fremgår af § 7, vælge en fratrædelsesgodtgørelse.
Efter  

 udløbet af disse frister består alene ret til opsat pension.
 Stk. 2.  Når fratrædelsesgodtgørelsen er overført, kan  

 valget ikke omgøres, og godtgørelsen kan ikke tilbagebetales til statskassen  

 for i stedet at få ret til opsat pension.
Ikrafttrædelses- og overgangsbestemmelser § 9.  Bekendtgørelsen træder i kraft den 25. april  

 1989.
 Stk. 2.  Bekendtgørelsen har virkning for tjenestemænd,  

 der er fratrådt den 1. april 1986 eller senere.
 Stk. 3.  Tjenestemænd, der er fratrådt i tiden 1. april  

 1986 til bekendtgørelsens ikrafttræden, skal fra den pensionsberegnende  

 myndighed have oplysning om størrelsen af den opsatte pension og om  

 muligheden for at få overført en fratrædelsesgodtgørelse til en ny  

 pensionsordning efter bestemmelserne i § 7, jf. dog stk. 4.
 Stk. 4.  Det er en forudsætning for valg af  

 fratrædelsesgodtgørelse, at overgang til ansættelse i en stilling med en  

 pensionsordning, der opfylder betingelserne i §§ 2-4, er sket senest 1 år  

 efter fratræden fra tjenestemandsstillingen.
Stk. 5.  Senest 6 måneder efter at have modtaget de  

 oplysninger, der fremgår af stk. 3, skal den pågældende fremsætte anmodning  

 om beregning af fratrædelsesgodtgørelse.
Når beregningen er modtaget, gælder  

 reglerne i § 7, stk. 4 og 5.
 Stk. 6.  For personer, der er omfattet af stk. 3-5, men  

 som er fyldt 60 år efter fratrædelsen, forelægges sagen for  

 Finansministeriet.
Finansministeriet, den 14. april 1989 Palle Simonsen / Lene Larsen Bilag 1 Fremgangsmåden ved beregning af fratrædelsesgodtgørelse Beregning af fratrædelsesgodtgørelsen foregår i 2 led:
 1. led Følgende beløb beregnes:
 (* 1) Fra bilag 2 for mænd og fra bilag 3 for kvinder.
 (* 2) Faktor I fra bilag 2.
 (* 3) Faktor II fra bilag 2.
