Endvidere udtalt, at den retlige rækkevidde af lov om private  

 registre § 12, stk. 3, giver anledning til en vis tvivl, hvorfor tilsynet  

 ville anmode Justitsministeriet om at afklare bestemmelsens rækkevidde  

 i forbindelse med den forestående revision af  

 registerlovgivningen Videregivelse af summariske oplysninger om  

 skyldforhold i bredere bedømmelser Under en inspektion hos et kreditoplysningsbureau blev det  

 oplyst, at bureauet i sine kreditrapporter videregiver anmærkninger om  

 en inkassosag, når der er fundament i sagen.
Allerede fra inkassosagens  

 start - inden fundament er opnået - lader bureauet imidlertid  

 inkassosagen påvirke kreditværdigheden gennem en lavere rating og  

 med oplysning om skyldforholdets størrelse og dato for registrering.  

 Oplysninger om privatpersoner registreres efter lov om private registre § 9,  

 stk. 1, og videregives alene i overensstemmelse med lov om private registre §  

 12, stk. 3.
 Registertilsynet gav under sagen udtryk for, at når  

 kreditoplysningsbureauet i bureauets kreditrapporter angiver oplysninger om  

 skyldforholds størrelse og registreringsdato, sker der videregivelse  

 af summariske oplysninger om skyldforhold, hvorfor lov om private registre §  

 12, stk. 3, skal være opfyldt.
 Kreditoplysningsbureauet var imidlertid af den opfattelse,  

 at reglen i lov om private registre § 12, stk. 3, ikke skal iagttages,  

 når oplysninger om skyldforhold videregives i en kreditrapport.
Synspunktet var, at bureauet udbyder forskellige  

 produkter, som kan rubriceres enten som summariske oplysninger eller som  

 bedømmelser.
Sidstnævnte betegnes som konklusionsrapporter og  

 -registre.
Når der var tale om såkaldte  

 konklusionsrapporter og -registre, var det bureauets opfattelse, at der  

 forelå bedømmelser, således at § 12, stk. 3, ikke skulle  

 iagttages, da denne regel alene gælder summariske oplysninger.
Derimod  

 skulle registrering og videregivelse vurderes efter lovens § 9, stk. 1.
 Registertilsynet udtalte, efter at have behandlet sagen i  

 Registerrådet, at lov om private registre § 12, stk. 3, ikke efter sin  

 ordlyd er begrænset til kun at gælde for videregivelse af  

 summariske oplysninger om skyldforhold i kreditoplysningsbureauers  

 publikationer, jf. herved lovens § 12, stk. 2.
 Det var endvidere Registertilsynets opfattelse, at  

 hensynet til de personer eller virksomheder, om hvem der videregives  

 kreditoplysninger i kreditrapporter, også taler for, at lovens § 12,  

 stk. 3, bør gælde enhver videregivelse af summariske  

 kreditoplysninger, uanset under hvilken form videregivelsen sker.
 Samtidig fremgår det dog af forarbejderne til lovens  

 § 12, stk. 3, at formålet med reglen - i hvert fald i første  

 række - var at give en bedre beskyttelse af de registrerede i  

 forbindelse med videregivelse af kreditoplysninger på såkaldte  

 "sortlister", dvs. dels i form af publikationer, dels mundtligt eller via  

 terminal-adgang til kreditoplysningsbureauernes edb-registre.
 Det var på denne baggrund Registertilsynets  

 opfattelse, at den retlige rækkevidde af lov om private registre § 12,  

 stk. 3, gav anledning til en vis tvivl.
 Registertilsynet har derfor anmodet Justitsministeriet om  

 at afklare bestemmelsens rækkevidde i forbindelse med den  

 forestående revision af registerlovgivningen.
