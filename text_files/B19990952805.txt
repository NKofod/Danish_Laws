Bekendtgørelse om Sødring  

 Vildtreservat I medfør af § 33 og § 49, stk. 1 og 3, i lov om jagt og  

 vildtforvaltning, jf. lovbekendtgørelse nr. 114 af 28. januar 1997,  

 fastsættes:
Formål § 1. Bekendtgørelsen har til formål  

 at sikre  søterritoriet mellem udmundingerne af Randers og Mariager  

 Fjorde, herunder øer og holme, som yngle-, raste- og  

 fourageringsområde for vandfugle.
Afgrænsning § 2. Sødring Vildtreservat i Århus  

 Amt omfatter, som angivet på kortbilag:
 1)	Øer med tilvækstarealer på søterritoriet  

 ud for Udbyhøj og Sødring:
 Matr. nr. 1, 2 og 3 Mellempoldene, Sødring.
 2)	Søterritoriet mellem udmundingerne af Randers og Mariager  

 Fjorde afgrænset:
a)	mod nord af en ret linie fra  position 56°  

 42,86 N. 10°  

 23,94 E til digeknæk 700 meter øst for pumpestationen på  

 det nordlige dige ved Overgaards inddæmmede område, b)	mod øst og sydøst af rette linier mellem  

 ovennævnte position og positionerne 56°  

 38,68 N. 10°  

 24,01 E, 56°  

 36,25 N. 10°  

 21,70 E og 56°  

 35,84 N. 10°  

 20,48 E  på kysten ved Søledet, c)	mod vest af en ret linie mellem færgelejerne ved  

 Udbyhøj.
 Stk. 2. Mod land afgrænses de i stk. 1, nr. 2,  

 nævnte dele af søterritoriet af højeste, daglige  

 vandstandslinie.
 Stk. 3. De anvendte koordinater i stk. 1 og § 4, stk. 1,  

 er geografiske positioner i henhold til projektion WGS-84.
Jagt § 3. Det er forbudt at udøve jagt på  

 eller på anden måde at ombringe, indfange eller forjage pattedyr  

 og fugle på de i § 2, stk. 1, nr. 1 nævnte landarealer.
 Stk. 2. Bestemmelsen i stk. 1 gælder ikke for jagt  

 på ræv.
 § 4. Det er forbudt at udøve jagt på  

 eller på anden måde at ombringe, indfange eller forjage pattedyr  

 og fugle på den i § 2, stk. 1, nr. 2, nævnte del af  

 søterritoriet, som er beliggende syd og vest for en ret linie mellem  

 position 56°  

 36,25 N. 10°  

 21,70 E og position 56°  

 37,44 N. 10°  

 20,68 E på kysten ved Sødringholm Skov.
 Stk. 2. Færdsel med ladt skydevåben er  

 forbudt på den i stk. 1 nævnte del af søterritoriet.
 § 5. Det er forbudt at udøve jagt på  

 eller på anden måde at ombringe, indfange eller forjage pattedyr  

 og fugle fra motordrevet fartøj eller fartøj, der ikke er  

 opankret på den i § 2, stk. 1, nr. 2, nævnte del af  

 søterritoriet, som er beliggende nord og øst for den i § 4,  

 stk. 1, nævnte linie.
Færdsel § 6. Brætsejlads er forbudt på den del  

 af søterritoriet, som er beliggende syd og vest for den i § 4, stk. 1,  

 nævnte linie.
 § 7. Færdsel er forbudt fra 1. april til 15.  

 juli på de i § 2, stk. 1, nr. 1, nævnte landarealer.
 Stk. 2. Bestemmelsen i stk. 1 gælder ikke for ejere  

 og brugere samt disses husstand og personale.
Dispensation og tilsyn § 8. Skov- og Naturstyrelsen kan, når  

 særlige forhold taler derfor, dispensere fra bestemmelserne i §§  

 3-7.
 Stk. 2. Skov- og Naturstyrelsens afgørelser efter  

 stk. 1 kan ikke indbringes for anden administrativ myndighed.
 § 9. Skov- og Naturstyrelsen fører tilsyn  

 med, at reservatbestemmelserne overholdes.
Straf og ikrafttrædelse § 10. Efter § 54, stk. 1, nr. 5 og nr. 7,  i lov  

 om jagt og vildtforvaltning, jf. lovbekendtgørelse nr. 114 af  28.  

 januar 1997, straffes overtrædelse af bestemmelserne i §§ 3-7 eller  

 tilsidesættelse af vilkår, der er fastsat i en dispensation i  

 medfør af § 8 med bøde, medmindre strengere straf er forskyldt  

 efter den øvrige lovgivning.
 § 11. Bekendtgørelsen træder i kraft  

 den 1. maj 1999.
