Fremsat den 1. marts 2000 af  

 skatteministeren (Ole Stavad) Forslag til Lov om ændring af momsloven,  

 lønsumsafgiftsloven, kildeskatteloven og arbejdsmarkedsfondsloven.
(Sikkerhedsstillelse ved registrering) § 1 I lov om merværdiafgift , jf. lovbekendtgørelse nr. 422 af 2.  

 juni 1999, som ændret ved § 3 i lov nr. 388 af 2. juni 1999, lov  

 nr. 943 af 20. december 1999, § 4 i lov nr. 947 af 20. december 1999 og  

 lov nr. 952 af 20. december 1999, foretages følgende  

 ændringer:
 1. Efter § 62 a indsættes:
» Stk. 2. Når en virksomhed skal stille sikkerhed, kan  

 virksomheden ikke registreres, før dette krav er opfyldt.
Et krav om  

 sikkerhedsstillelse skal meddeles virksomheden senest 14 dage efter, at  

 virksomheden anmeldes til registrering.
Krav om sikkerhedsstillelse meddeles  

 ved anbefalet brev.
Ved krav om sikkerhedsstillelse skal meddelelsen  

 indeholde oplysning om, at undladelse af at stille den krævede  

 sikkerhed indebærer, at virksomheden ikke kan registreres, og at en  

 fortsættelse af virksomheden vil være strafbar efter bestemmelsen  

 i § 81, stk. 3, 2. pkt.
Sikkerhed skal stilles senest 8 dage efter,  

 at virksomheden har modtaget meddelelse herom, idet fristen dog efter  

 omstændighederne kan forlænges efter anmodning herom.
Stilles  

 sikkerheden ikke rettidigt, meddeles det ved anbefalet brev, at en  

 fortsættelse af virksomheden vil være strafbar efter bestemmelsen  

 i § 81, stk. 3, 2. pkt.
Stk. 3. Bestemmelsen i stk. 1 finder ikke anvendelse  

 på foreninger og organisationer, hvis formål er af politisk,  

 fagforeningsmæssig, religiøs, patriotisk, filosofisk,  

 filantropisk eller på anden måde er af almen velgørende  

 eller almennyttig karakter eller som udøver aktiviteter  

 vedrørende amatørsport.
Det er en betingelse, at overskuddet  

 fra den momspligtige virksomhed fuldt ud anvendes til de nævnte  

 formål.
 Stk. 4. Krav om sikkerhedsstillelse ophører, når  

 virksomheden har en formue på mindst 125.000 kr. og virksomheden i de  

 seneste 18 måneder har indbetalt afgiften rettidigt og ikke er i  

 restance med merværdiafgift eller vedrørende andre  

 registreringsforhold.
 Stk. 5. Skatteministeren kan fastsætte nærmere  

 regler om sikkerhedsstillelse og om dokumentation af formue.«.
 2. § 81, stk. 3, 2. pkt., affattes  

 således:
» § 2 I lov om afgift af lønsum m.v., jf. lovbekendtgørelse nr.  

 674 af 15. september 1998 som ændret ved lov nr. 1056 af 23. december  

 1998 og lov nr. 380 af 2. juni 1999, foretages følgende  

 ændringer:
 1. Efter § 10 indsættes:
» Stk. 2. Når en virksomhed skal stille sikkerhed, kan  

 virksomheden ikke registreres, før dette krav er opfyldt.
Et krav om  

 sikkerhedsstillelse skal meddeles virksomheden senest 14 dage efter, at  

 virksomheden anmeldes til registrering.
Krav om sikkerhedsstillelse meddeles  

 ved anbefalet brev.
Ved krav om sikkerhedsstillelse skal meddelelsen  

 indeholde oplysning om, at undladelse af at stille den krævede  

 sikkerhed indebærer, at virksomheden ikke kan registreres, og at en  

 fortsættelse af virksomheden vil være strafbar efter bestemmelsen  

 i § 18, stk. 1, nr. 3. Sikkerhed skal stilles senest 8 dage efter,  

 at virksomheden har modtaget meddelelse herom, idet fristen dog efter  

 omstændighederne kan forlænges efter anmodning herom.
Stilles  

 sikkerheden ikke rettidigt, meddeles det ved anbefalet brev, at en  

 fortsættelse af virksomheden vil være strafbar efter bestemmelsen  

 i § 18, stk. 1, nr. 3.
 Stk. 3. Krav om sikkerhedsstillelse ophører, når  

 virksomheden har en formue på mindst 125.000 kr. og virksomheden i de  

 seneste 18 måneder har indbetalt afgiften rettidigt og ikke er i  

 restance med afgift eller vedrørende andre registreringsforhold.
 Stk. 4. Skatteministeren kan fastsætte nærmere  

 regler om sikkerhedsstillelse og om dokumentation af formue.«.
 2. I § 18, stk. 1, indsættes, som nr.  

 3:
» § 3 I lov om opkrævning af indkomstskat samt kommunal og amtskommunal  

 ejendomsværdiskat for personer m.v. (kildeskat), jf.  

 lovbekendtgørelse nr. 639 af 3. august 1999, som ændret ved  

 § 5 i lov nr. 947 af 20. december 1999, § 1 i lov nr. 956 af 20.  

 december 1999, § 10 i lov nr. 958 af 20. december 1999 og § 6 i lov  

 nr. 105 af 14. februar 2000, foretages følgende ændringer:
 1. I § 56, stk. 7, litra b, ændres »§ 56 A, stk. 2,«  

 til: »§ 56 A, stk. 2, og § 56 B,  

 stk. 2, «.
 2. Efter § 56 A indsættes:
» Stk. 2. Når en virksomhed skal stille sikkerhed, kan  

 virksomheden ikke registreres, før dette krav er opfyldt.
Et krav om  

 sikkerhedsstillelse skal meddeles virksomheden senest 14 dage efter, at  

 virksomheden anmeldes til registrering.
Krav om sikkerhedsstillelse meddeles  

 ved anbefalet brev.
Ved krav om sikkerhedsstillelse skal meddelelsen  

 indeholde oplysning om, at undladelse af at stille den krævede  

 sikkerhed indebærer, at virksomheden ikke kan registreres, og at en  

 fortsættelse af virksomheden vil være strafbar efter bestemmelsen  

 i § 74 A.
Sikkerhed skal stilles senest 8 dage efter, at virksomheden  

 har modtaget meddelelse herom, idet fristen dog efter omstændighederne  

 kan forlænges efter anmodning herom.
Stilles sikkerheden ikke  

 rettidigt, meddeles det ved anbefalet brev, at en fortsættelse af  

 virksomheden vil være strafbar efter bestemmelsen i § 74 A.
Stk. 3. Bestemmelsen i stk. 1 finder ikke anvendelse  

 på foreninger og organisationer, hvis formål er af politisk,  

 fagforeningsmæssig, religiøs, patriotisk, filosofisk,  

 filantropisk eller på anden måde er af almen velgørende  

 eller almennyttig karakter eller som udøver aktiviteter  

 vedrørende amatørsport.
Det er en betingelse, at overskuddet  

 fra den momspligtige virksomhed fuldt ud anvendes til de nævnte  

 formål.
 Stk. 4. Krav om sikkerhedsstillelse ophører, når  

 virksomheden har en formue på mindst 125.000 kr. og virksomheden i de  

 seneste 18 måneder har indbetalt afgiften rettidigt og ikke er i  

 restance med merværdiafgift eller vedrørende andre  

 registreringsforhold.
 Stk. 5. Skatteministeren kan fastsætte nærmere  

 regler om sikkerhedsstillelse og om dokumentation af formue.«.
 3. I § 74 A, 1. pkt., ændres »§ 56 A, stk. 2.«  

 til: »§ 56 A, stk. 2, og § 56 B,  

 stk. 2.« .
§ 4 I lov om en arbejdsmarkedsfond, jf. lovbekendtgørelse nr. 720 af  

 14. september 1999, som ændret ved § 6 i lov nr. 947 af 20.  

 december 1999 og § 3 i lov nr. 956 af 20. december 1999, foretages  

 følgende ændringer:
 1. I § 13, stk. 9, 1. pkt., ændres »§ 56 A og« til: »§ 56 A, § 56 B og«, og »sikkerhedsstillelse  

 for restancer med A-skat, arbejdsmarkedsbidrag og moms« ændres til: »sikkerhedsstillelse for tilsvar af og restancer med  

 A-skat, arbejdsmarkedsbidrag, selskabsskat, moms og lønsumsafgift«.
 2. I § 13, stk. 9, 2. pkt. ændres »§ 56 A, stk. 2,«  

 til: »§ 56 A, stk. 2, og § 56 B,  

 stk. 2, «.
 3. I § 18, stk. 5, 1. pkt., ændres »§ 56 A, stk. 2.«  

 til: »§ 56 A, stk. 2, og § 56 B,  

 stk. 2. «.
§ 5 Stk. 1. Loven træder i kraft dagen efter  

 bekendtgørelsen i Lovtidende.
Stk. 2. Loven har virkning for virksomheder, der anmeldes til  

 registrering den (fremsættelsesdatoen) eller senere.
Det gælder  

 dog ikke momslovens § 62 b, stk. 2, som affattet ved denne lovs  

 § 1, nr. 1, lønsumsafgiftslovens § 10 a, stk. 2, som  

 affattet ved denne lovs § 2, nr. 1, kildeskattelovens § 56 B,  

 stk. 2, som affattet ved denne lovs § 3, nr. 2, eller  

 arbejdsmarkedsfondslovens § 13, stk. 9, 1. pkt., som affattet ved  

 denne lovs § 4, nr. 1.
Stk. 3. Virksomheder, som anmeldes til registrering i perioden  

 fra og med den (fremsættelsesdatoen) indtil lovens ikrafttræden,  

 skal efter de statslige told- og skattemyndigheders anmodning herom  

 dokumentere, at virksomhedens formue på anmeldelsestidspunktet eller  

 på tidspunktet for de statslige told- og skattemyndigheders anmodning  

 om dokumentation opfylder betingelserne i momslovens § 62 b,  

 stk. 1, som affattet ved denne lovs § 1, nr. 1,  

 lønsumsafgiftslovens § 10 a, stk. 1, som affattet ved denne  

 lovs § 2, nr. 1, kildeskattelovens § 56 B, stk. 1, som  

 affattet ved denne lovs § 3, nr. 2, eller arbejdsmarkedsfondslovens  

 § 13, stk. 9, som affattet ved denne lovs § 4, nr. 1. De  

 statslige told- og skattemyndigheder kan fastsætte en frist for  

 afgivelse af dokumentation, herunder efter omstændighederne  

 fastsætte en frist til 8 dage.
De statslige told- og skattemyndigheders  

 anmodning om dokumentation skal fremsættes senest 1 måned efter  

 lovens ikrafttræden.
Undlader virksomheden at fremlægge den  

 krævede dokumentation, eller opfylder virksomheden ikke betingelserne i  

 momslovens § 62 b, stk. 1, som affattet ved denne lovs § 1,  

 nr. 1, lønsumsafgiftslovens § 10 a, stk. 1, som affattet ved  

 denne lovs § 2, nr. 1, kildeskattelovens § 56 B, stk. 1, som  

 affattet ved denne lovs § 3, nr. 2, eller arbejdsmarkedsfondslovens  

 § 13, stk. 9, som affattet ved denne lovs § 4, nr. 1 og 2, kan  

 de statslige told- og skattemyndigheder senest 14 dage efter udløb af  

 en i medfør af 2. pkt. fastsat frist kræve, at virksomheden  

 stiller sikkerhed i henhold til momslovens § 62 b, stk. 1, 3. og 4.  

 pkt., som affattet ved denne lovs § 1, nr. 1,  

 lønsumsafgiftslovens § 10 a, stk. 1, 3. og 4. pkt., som  

 affattet ved denne lovs § 2, nr. 1, kildeskattelovens § 56 B,  

 stk. 1, 3. og 4. pkt., som affattet ved denne lovs § 3, nr. 2,  

 eller arbejdsmarkedsfondslovens § 13, stk. 9, 1. pkt., som affattet  

 ved denne lovs § 4, nr. 1 og 2. Undlader virksomheden at stille  

 sikkerhed, nægtes virksomheden registrering eller  

 registreringsforholdet afmeldes, og bestemmelserne i momslovens § 81,  

 stk. 3, 2. pkt., som affattet ved denne lovs § 1, nr. 2,  

 lønsumsafgiftslovens § 18, stk. 1, nr. 3., som affattet ved  

 denne lovs § 2, nr. 2, kildeskattelovens § 74 A, 1. pkt., som  

 affattet ved denne lovs § 3, nr. 3, og arbejdsmarkedsfondslovens  

 § 18, stk. 5, 1. pkt., som affattet ved denne lovs § 4, nr. 3,  

 finder tilsvarende anvendelse.
Stk. 4. Et krav om sikkerhedsstillelse meddeles virksomheden  

 ved anbefalet brev.
Meddelelsen skal indeholde oplysning om, at undladelse af  

 at stille den krævede sikkerhed indebærer, at virksomheden  

 afmeldes fra registrering, hvorefter det vil være strafbart at  

 fortsætte virksomhedens drift.
Sikkerheden skal stilles senest 8 dage  

 efter, at virksomheden har modtaget meddelelse herom, idet fristen efter  

 omstændighederne kan forlænges efter anmodning herom.
Stilles  

 sikkerheden ikke rettidigt, meddeles det virksomheden ved anbefalet brev, at  

 en fortsættelse af virksomheden vil være strafbar efter  

 stk. 3, 5. pkt.
Krav om sikkerhedsstillelse ophører, når  

 virksomheden har en formue på mindst 125.000 kr. og virksomheden i de  

 seneste 18 måneder har indbetalt afgiften rettidigt og ikke er i  

 restance vedrørende andre registreringsforhold.
 Stk. 5. De statslige told- og skattemyndigheder kan i  

 særlige tilfælde dispensere fra reglerne om dokumentation af  

 formue og om sikkerhedsstillelse.
Bemærkninger til lovforslaget Almindelige bemærkninger Lovforslagets formål Lovforslaget har til formål at begrænse  

 kreditrisikoen i forhold til skatter og afgifter i virksomheder med et  

 beskedent kapitalgrundlag.
Det sker ved at indføre krav om  

 sikkerhedsstillelse for en række virksomhedstyper med begrænset  

 ansvar (selskaber m.v.), når de på registreringstidspunktet har  

 en formue på mindre end 125.000 kr.
Spørgsmålet om kreditrisiko i selskaber m.v.  

 med beskedent kapitalgrundlag blev aktualiseret af Højesterets dom af  

 3. februar 2000, der angik en sag, hvor Erhvervs- og Selskabsstyrelsen havde  

 afvist at registrere en filial af et britisk selskab her i landet.
Forinden  

 Højesterets dom havde EF-Domstolen fået forelagt et  

 spørgsmål om, hvorvidt Erhvervs- og Selskabsstyrelsens  

 afgørelse var forenelig med EF-traktaten.
EF-Domstolen slog i sin dom  

 af 9. marts 1999 sag C-212/97, Centros Ltd mod Erhvervs- og Selskabsstyrelsen  

 (i det følgende forkortet Centros-sagen - Saml. 1999 s.
I-1459), fast,  

 at Erhvervs- og Selskabsstyrelsen ikke kan afvise at lade en filial af et  

 britisk selskab registrere her i landet, selv om selskabet ikke driver  

 erhvervsmæssig virksomhed i sit hjemland og kun ønskes oprettet  

 for at drive hele virksomheden i det land, hvor filialen oprettes.
Dommen indebærer, at der her i landet kan  

 nyregistreres filialer af selskaber hjemmehørende i andre EU-lande,  

 selv om selskaberne har en meget lav selskabskapital på f.eks. 100 GBP  

 (ca. 1.200 kr.). Til sammenligning skal nystiftede danske anpartsselskaber  

 som minimum have en selskabskapital på 125.000 kr. for at kunne  

 registreres hos Erhvervs- og Selskabsstyrelsen.
En stor selskabskapital i et  

 nystiftet selskab medfører som udgangspunkt, at selskabet har en stor  

 egenkapital (formue).
Nystartede selskaber m.v. med beskedne formuer  

 udgør en særlig kreditrisiko, ikke mindst i forhold til  

 kreditorer, der som f.eks. skatte- og afgiftsmyndighederne på kort sigt  

 er uden indflydelse på karakteren og omfanget af et eventuelt  

 mellemværende med virksomhederne.
Desuden vil sådanne  

 virksomheder potentielt lettere end andre kunne anvendes til svigagtige  

 formål.
Forslaget tager sigte på virksomheder, der skal  

 registreres for A-skat, arbejdsmarkedsbidrag, lønsumsafgift eller  

 moms.
Herved omfattes skatter og afgifter, hvor virksomhederne automatisk og  

 hurtigt kan opbygge betydelige kreditter.
Kræves der efter de  

 foreslåede regler i forbindelse med registrering efter momsloven,  

 lønsumsafgiftsloven, kildeskatteloven eller arbejdsmarkedsfondsloven  

 stillet sikkerhed, vil sikkerheden skulle dække restancer  

 vedrørende A-skat, arbejdsmarkedsbidrag, selskabsskat,  

 lønsumsafgift og moms.
Punktafgifterne er ikke medtaget, da risikoen  

 på dette område skønnes at være begrænset,  

 når der skal stilles sikkerhed på 125.000 kr. efter momsloven  

 m.v.
Sikring af skatter og afgifter Det danske skatte og afgiftssystem er generelt opbygget  

 således, at der til personer og virksomheder gives kredit med  

 betalingen af skatter og afgifter i en periode, indtil disse er gjort  

 endeligt op, hvorefter der afregnes.
Afregningsintervallerne varierer  

 afhængigt af skatternes og afgifternes karakter, men kendetegnede er,  

 at det offentlige i en periode uden videre krav yder kredit.
 Som et modstykke til denne kredit skal ses told- og  

 skattemyndighedernes mulighed for enten at gøre en personlig  

 hæftelse gældende over for den personlige skyldner, hvis ikke der  

 måtte blive betalt rettidigt, eller gøre et krav gældende  

 over for virksomheden.
De danske regler foreskriver en minimums selskabskapital  

 på 125.000 kr. efter anpartsselskabsloven og 500.000 kr. efter  

 aktieselskabsloven. Én af begrundelserne for kravet om en vis  

 minimumskapital er, at der ved disse former for virksomheder ikke er en  

 personlig hæftelse for aktionærerne/ejerkredsen.
Ved at have krav  

 om en minimumskapital sikres kreditorerne, heriblandt told- og  

 skattemyndighederne, en vis sikkerhed for deres krav mod virksomhederne.  

 Dette understreges også af kravet i anpartsselskabslovens § 52 om  

 reetablering af anpartskapitalen, når 40 pct. af denne er tabt.
EF-Domstolens dom i Centros-sagen Dommen angår den selskabsretlige etablering af  

 filialer af selskaber i andre medlemslande, mens de skatteretlige aspekter  

 ikke berøres direkte i dommen.
EF-Domstolen afsagde den 9. marts 1999 dom i  

 Centros-sagen.
Sagen omhandlede spørgsmålet om, hvorvidt  

 etablering af en filial af et britisk registreret selskab, der ikke driver  

 erhvervsmæssig virksomhed i UK, kunne nægtes selskabsretligt i  

 Danmark.
I sagen havde Erhvervs- og Selskabsstyrelsen afvist at registrere  

 filialen, da registreringen i Danmark reelt ikke var en filialregistrering,  

 men en hovedetablering af selskabet.
Hovedformålet med  

 filialregistreringen var efter Erhvervs- og Selskabsstyrelsens opfattelse at  

 omgå danske retsregler om hovedetablering, herunder de danske krav til  

 selskabskapital.
EF-Domstolen underkendte Erhvervs- og Selskabsstyrelsens  

 afgørelse og fastslog, at tilladelse til registrering ikke  

 selskabsretligt kan nægtes.
Domstolen fandt, at afgørelsen stred  

 mod EF-traktatens artikler 43 og 48 (tidl. artiklerne 52 og 58) om fri  

 etableringsret.
Samtidig bemærkede EF-Domstolen, at det fremgår  

 af Domstolens praksis, at nationale foranstaltninger, der kan genere  

 udøvelsen af de ved traktaten sikrede grundlæggende friheder  

 skal opfylde fire betingelser.
De skal anvendes uden forskelsbehandling, de  

 skal være begrundet i tvingende samfundsmæssige hensyn, de skal  

 være egnede til at sikre virkeliggørelsen af de formål, de  

 forfølger, og de må ikke gå ud over, hvad der er  

 nødvendigt for at opnå formålet.
Højesterets dom i Centros-sagen Højesteret afsagde dom i sagen den 3. februar 2000.  

 Da Højesteret fandt, at det var usikkert, hvad der var oplyst i  

 anmeldelsesblanketten i forbindelse med filialregistreringen, hjemvistes  

 sagen til fortsat behandling i Erhvervs- og Selskabsstyrelsen.
Konsekvenser af Centros-sagen for told- og skattemyndighederne En af konsekvenserne af Centros-sagen er, at  

 kreditorernes, herunder told- og skattemyndighedernes muligheder for at  

 inddrive tilgodehavender, forringes væsentligt, da det med virksomheder  

 som Centros Ltd på den ene side ikke vil være muligt at  

 gøre et personligt ansvar gældende, og da der på den anden  

 side reelt ikke er nogen kapital i selskabet, der eventuelt vil kunne  

 dække et tilgodehavende.
Da der som nævnt ovenfor gives kredit  

 med betalingen af skatter og afgifter, er told- og skattemyndighederne som  

 den altovervejende hovedregel kreditor i virksomheder, der driver  

 erhvervsvirksomhed i Danmark.
Konsekvensen af Centros-sagen er derfor mere  

 vidtgående for told- og skattemyndighederne end for »almindelige« kreditorer, da told- og  

 skattemyndighederne ikke kan nøjes med at lave  »forretning« med de sikre debitorer.
Samlet set  

 må det siges, at told- og skattemyndighederne med afsigelsen af  

 Centros-sagen bliver stillet væsentligt ringere med hensyn til  

 sikkerhed for inddrivelse af skatte- og afgiftskrav mod filialer af  

 EU-selskaber, eftersom selskabskapitalen kan være væsentlig  

 lavere end efter danske krav.
 Desuden kan der ikke ses bort fra, at de, der har til  

 hensigt at benytte en virksomhed med begrænset ansvar til unddragelse  

 af skatter og afgifter, eksempelvis som et » skraldespandsselskab« i forbindelse med momskarrusselsvindel, vil  

 finde det mere attraktivt at anvende filialer af »billige « udenlandske selskaber fremfor »dyre« danske selskaber.
Lovforslagets indhold For at begrænse kreditrisikoen i forhold til danske  

 og udenlandske selskaber m.v., der på registreringstidspunktet har  

 formuer på mindre end 125.000 kr., foreslås der i momsloven,  

 lønsumsafgiftsloven, kildeskatteloven og arbejdsmarkedsfondsloven  

 fastsat krav om, at der skal stilles sikkerhed til dækning af  

 eventuelle krav på moms, lønsumsafgift, A-skat,  

 arbejdsmarkedsbidrag og selskabsskat.
Forslaget er bl.a. en udbygning af de  

 gældende regler om forkortede afregningsperioder, sikkerhedsstillelse  

 m.v., hvor virksomhederne, ledelsen eller ejerne er kendte som dårlige  

 betalere (trip-trap-træsko modellen). Trip-trap-træsko modellen  

 er opbygget med henblik på at forsøge at hindre personer, der  

 tidligere har påført told- og skattemyndighederne tab, i at  

 påføre myndighederne nye tab.
Trip-trap-træsko modellen  

 vil derfor i det omfang, man er bekendt med ejerkredsen bag en virksomhed  

 kunne benyttes til at kræve sikkerhedsstillelse m.v., men i det omfang  

 virksomhederne stiftes af personer, der ikke er kendte af told- og  

 skattemyndighederne, eller virksomhederne stiftes gennem stråmænd  

 eller stiftes i et land, hvor det ikke er muligt at få oplysninger om  

 stifterne, vil trip-trap-træsko modellen ikke være til megen  

 hjælp.
For at tage højde for disse tilfælde, vil det  

 være mere hensigtsmæssigt at fastsætte krav om  

 sikkerhedsstillelse for virksomheder med beskedne kapitalgrundlag.
 Reglerne får virkning, uanset om virksomhederne har  

 hjemsted i udlandet eller her i landet.
På momsområdet vil forslaget dog kun få  

 virkning i forhold til virksomheder, der har fast forretningssted her i  

 landet.
Baggrunden herfor er, at der i momslovens § 62 a allerede er  

 fastsat regler om sikkerhedsstillelse for virksomheder, der ikke har  

 fast forretningssted her i landet.
Forslaget får betydning for nye og eksisterende  

 virksomheder, hvor en eller flere af deltagerne ikke er fysiske personer, der  

 hæfter personligt for virksomhedernes forpligtelser.
Der henses herved  

 til at såvel nye som gamle virksomheder med en beskeden formue og med  

 begrænset ansvar kan udgøre en kreditrisiko, ikke mindst i  

 situationer, hvor virksomhederne påbegynder nye aktiviteter.
 Eksisterende virksomheder, der nægtes registrering  

 for nye aktiviteter, vil kunne videreføre deres hidtidige aktiviteter  

 uændret.
Når forslaget udstrækkes til  

 virksomhedsformer, der traditionelt ikke undergives krav til kapitalens  

 størrelse, beror det dels på det nævnte overordnede hensyn  

 til kreditrisikoen, dels på hensynet til at omfatte alle relevante  

 virksomhedsformer, hvad enten disse er udenlandske eller danske, der  

 indebærer, at deltagerne ikke hæfter personligt for de omhandlede  

 skatter og afgifter.
Forslaget får således bl.a. virkning i  

 forhold til to udenlandske selskaber med beskeden kapital, når de  

 stifter et interessentskab i udlandet, der opretter en filial i Danmark.
I  

 det omfang filialen ikke har en formue på 125.000 kr., omfattes den af  

 reglerne om sikkerhedsstillelse m.v.
Forslaget omfatter til eksempel  

 også et interessentskab stiftet af to danske anpartsselskaber.
Grænsen på 125.000 kr. tager udgangspunkt i de  

 gældende regler om en minimumsselskabskapital for nystiftede  

 anpartsselskaber på 125.000 kr.
Det lægges til grund, at en  

 selskabskapital på 125.000 kr. må anses for at give en vis  

 rimelig sikkerhed for dækning af told- og skattemyndighedernes krav  

 på betaling af skatter og afgifter, uden at told- og  

 skattemyndighederne dog er sikret nogen fortrinsstilling i forbindelse med en  

 eventuel konkurs.
Man kan således sige, at det i dag er accepteret, at  

 selskaber m.v. råder over deres selskabskapital uden at stille  

 sikkerhed for told- og skattemyndighedernes eventuelle krav.
I forbindelse  

 med virksomheder med beskeden kapital kan der derfor ud fra  

 ligestillingsbetragtninger tages samme udgangspunkt, nemlig at  

 virksomhedernes formue skal fragå i forbindelse med fastsættelsen  

 af sikkerhedens størrelse.
Der skal dog kun stilles sikkerhed for beløb over  

 15.000 kr., idet der herved er henset til, at der ikke er grundlag for at  

 kræve sikkerhedsstillelse af en virksomhed med en formue på  

 eksempelvis 115.000 kr.
Ligeledes ud fra ligestillingsbetragtninger er der  

 derfor foreslået en generelt gældende bundgrænse på  

 15.000 kr.
Det er afgørende for sikkerhedsstillelsen, om  

 virksomheden på registreringstidspunktet har en formue, der opgjort  

 efter reglen i selskabskattelovens § 14, stk. 2-7, er mindst  

 125.000 kr.
Formuen består af virksomhedens aktiver med fradrag af dens  

 passiver, og skal som udgangspunkt opgøres til handelsværdien  

 på opgørelsesdagen.
Ved opgørelsen bortses der bl.a. fra  

 goodwill og lignende immaterielle rettigheder og brugsrettigheder m.v.
Som udgangspunkt skal det i forbindelse med hver  

 registrering vurderes, om der skal stilles sikkerhed.
Har eksempelvis en  

 virksomhed opfyldt formuekravet i forbindelse med registreringen som  

 indeholdelsespligtig for A-skat, skal der ske fornyet vurdering heraf, hvis  

 virksomheden et halvt år efter ønsker at blive registreret som  

 lønsumsafgiftspligtig.
Har en virksomhed stillet sikkerhed for  

 ét registreringsforhold, skal der, under forudsætning af at  

 sikkerhedsstillelsen fortsat er i kraft, ikke stilles yderligere sikkerhed  

 for øvrige registreringsforhold, uanset om de enkelte  

 registreringsforhold etableres på forskellige tidspunkter.
Foreninger og organisationer, hvis formål er af  

 politisk, fagforeningsmæssig, religiøs m.v. karakter  

 foreslås undtaget fra reglerne om sikkerhedsstillelse, idet der herved  

 tages hensyn til, at en række især mindre foreninger vil kunne  

 få vanskeligt ved at udøve registreringspligtige aktiviteter,  

 såfremt deres formue er mindre end 125.000 kr., og de derfor blev  

 pålagt at stille sikkerhed.
Foreninger og organisationer må i  

 denne forbindelse anses for at udgøre en begrænset tabsrisiko.  

 Undtagelsen omfatter dog ikke foreninger m.v., som registreres for  

 lønsumsafgift, idet der først skal ske registrering efter denne  

 lov, når afgiftsgrundlaget (lønsummen) overstiger 80.000 kr.  

 Sådanne registreringspligtige foreninger m.v. må anses for at  

 have erhvervsmæssige aktiviteter i et omfang, der i realiteten  

 konkurrerer med anden erhvervsmæssig virksomhed, hvorfor det vil  

 være vanskeligt at begrunde, at de ikke skal omfattes af kravene om  

 sikkerhedsstillelse.
Kravet om sikkerhedsstillelse ophører, når  

 virksomheden har opbygget en formue på 125.000 kr., og skatter og  

 afgifter i de seneste 18 måneder har været betalt rettidigt, og  

 virksomheden ikke i øvrigt er i restance med andre  

 registreringsforhold.
Disse betingelser tilsigter at sikre, at der i alle  

 tilfælde foreligger et regnskab, og at sandsynliggøre, at der er  

 tale om en virksomhed, som er en god betaler.
Forholdet til EU-retten EF-Domstolen tog i Centros-sagen stilling til, i hvilke  

 situationer national lovgivning kan fravige grundlæggende rettigheder,  

 der følger af EF-traktaten, uden at dette er strid med EU-retten.
Det  

 anføres heri:
» 35. Disse betingelser er ikke opfyldt i den foreliggende  

 sag.
For det første er den pågældende praksis ikke egnet  

 til at nå det kreditorbeskyttelsesformål, som den anses for at  

 forfølge, idet filialen, hvis selskabet havde udøvet virksomhed  

 i Det Forenede Kongerige, ville være blevet registreret i Danmark, selv  

 om de danske kreditorer kunne have haft en lige så usikker  

 stilling.
36. Endvidere fremstår det selskab, der er tale om i  

 hovedsagen, som et engelsk selskab og ikke som et dansk selskab, og  

 selskabets kreditorer oplyses om, at det hører under en anden  

 lovgivning end den, der gælder i Danmark for stiftelse af  

 anpartsselskaber, ligesom kreditorerne kan henholde sig til visse  

 fællesskabsretlige regler, der beskytter dem, f.eks.
Rådets  

 fjerde direktiv 78/660/EØF af 25 juli 1978 på grundlag af  

 traktatens artikel 54, stk. 3 litra g), om årsregnskaberne for  

 visse selskabsformer (EFT L 222, s 11) og Rådets ellevte direktiv  

 89/666/EØF af 21 december 1989 om offentlighed vedrørende  

 filialer.
 37. Hertil kommer, at der i modsætning til hvad de  

 danske myndigheder har anført, vil kunne træffes mindre  

 restriktive foranstaltninger eller foranstaltninger, der i mindre omfang  

 griber ind i de grundlæggende friheder, f.eks. derved, at offentlige  

 kreditorer i henhold til lovgivningen får mulighed for at kræve,  

 at de nødvendige garantier stilles.
 Reglen skal derfor for det første  

 stille de virksomheder, der er omfattet af sikkerhedsstillelseskravet, lige.  

 Dette er tilfældet med de foreslåede regler, da kravet om  

 sikkerhedsstillelse er et generelt krav til alle virksomheder, der er  

 skattepligtige efter selskabsskattelovens § 1, stk. 1, jf.  

 stk. 6 og § 2, stk. 1 og 4, hvor formuen er mindre end 125.000  

 kr.
Reglen skal for det andet være begrundet i  

 samfundsmæssige hensyn.
Som anført ovenfor er told- og  

 skattemyndighederne kreditorer i samtlige virksomheder, der driver  

 erhvervsmæssig virksomhed i Danmark.
Hvis den erhvervsmæssige  

 virksomhed kan påbegyndes i Danmark uden, at der er en minimumsformue  

 svarende til 125.000 kr. til stede i virksomheden, vil der være en  

 betydelig øget risiko for, at told- og skattemyndighederne ikke vil  

 være i stand til at få dækket udestående restancer  

 på skatter og afgifter.
Ved at indføre en regel om  

 sikkerhedsstillelse som nævnt, vil der være tale om at  

 indføre en værnsregel, der har til hensigt at hindre en  

 udhulning af skatte- og afgiftsprovenuet.
Reglen skal for det tredje være egnet til at sikre  

 det formål, den forfølger.
Dette krav vil også være  

 opfyldt af den foreslåede regel om sikkerhedsstillelse, da kravet om  

 sikkerhedsstillelse netop medfører, at den risiko for tab, der er en  

 følge af registreringen af virksomheder med en meget beskeden  

 selskabskapital, opvejes af den stillede sikkerhed for skatte- og  

 afgiftskravenes betaling.
Endelig skal reglen være proportional i forhold til  

 de formål, den forfølger.
Formålet med reglen er at  

 mindske den risiko for tab, der er en følge af registreringen af  

 virksomheder med et beskedent kapitalgrundlag.
Et krav om en vis  

 sikkerhedsstillelse må anses for at stå i et rimeligt forhold til  

 dette formål, ikke mindst i lyset af at kravet falder bort, når  

 virksomheden har opbygget en formue på 125.000 kr., ikke er i restance  

 og i de seneste 18 måneder har indbetalt skatter og afgifter rettidigt.  

 Som anført af EF-Domstolen i Centros-sagens præmis 37, vil  

 garantistillelse til sikring af offentlige kreditorer være en mindre  

 indgribende foranstaltning, end den af Erhvervs- og Selskabsstyrelsen  

 førte praksis.
Provenumæssige konsekvenser Lovforslaget modvirker fremtidige provenutab på  

 moms- og A-skatterestancer m.v. hos virksomheder med lille formue, der er  

 skattepligtige efter selskabsskatteloven.
Administrative konsekvenser for det offentlige og erhvervslivet Det skønnes, at forslaget vil medføre et  

 merforbrug hos Told og Skat på årligt 6 årsværk til  

 registreringskontrol og opfølgende kontrol på området.
I  

 éngangsudgifter til tilpasning af edb-systemer skønnes  

 merudgifterne at blive 50.000 kr.
 For erhvervslivet vil forslaget indebære, at der i  

 forbindelse med registreringer skal udarbejdes dokumentation for  

 virksomhedernes formue.
Erhvervsøkonomiske konsekvenser For virksomheder, hvor fysiske personer hæfter  

 personligt, eller som efter de nuværende regler opfylder kravet om en  

 formue på 125.000 kr., har lovforslaget ingen nævneværdige  

 erhvervsøkonomiske konsekvenser.
De virksomheder, der ikke opfylder formuekravet, kan  

 stille supplerende sikkerhed f.eks. i form af en bankgaranti overfor told- og  

 skattemyndighederne.
Omkostningerne herved vil variere efter de konkrete  

 forhold, men vil formentlig typisk være af størrelsesordenen 1-2  

 pct. p.a. af sikkerhedsstillelsen.
Miljømæssige konsekvenser Lovforslaget skønnes ikke at have  

 miljømæssige konsekvenser.
Høring Forslaget har grundet dets hastende karakter ikke  

 været i høring, ligesom det ikke har været forelagt  

 Erhvervsministeriets Testpanel.
 Sammenfatning af økonomiske og administrative  

 konsekvenser.
Positive konsekvenser Negative konsekvenser Økonomiske konsekvenser for stat, amter og  

 kommuner Forslaget modvirker fremtidige tab på uerholdelige  

 restancer hos virksomheder med lille formue.
Administrative konsekvenser for stat, amter og  

 kommuner Det skønnes, at forslaget vil medføre et  

 merforbrug hos Told og Skat på årligt 6 årsværk og  

 éngangsudgifter til tilpasning af edb-systemer på 50.000  

 kr.
Økonomiske konsekvenser for erhvervslivet Ingen For virksomheder, hvor fysiske personer hæfter  

 personligt, eller som efter de nuværende regler opfylder kravet om en  

 formue på 125.000 kr., har lovforslaget ingen nævneværdige  

 erhvervsøkonomiske konsekvenser.
De virksomheder, der ikke opfylder formuekravet, kan stille supplerende  

 sikkerhed f.eks. i form af en bankgaranti overfor told- og  

 skattemyndighederne.
Omkostningerne herved vil variere efter de konkrete  

 forhold, men vil formentlig typisk være af størrelsesordenen 1-2  

 pct. p.a. af sikkerhedsstillelsen.
Administrative konsekvenser for erhvervslivet Ingen For erhvervslivet indebærer forslaget, at der skal  

 udarbejdes dokumentation for virksomhedernes formue.
Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten EF-Domstolen har i Centros-sagen nævnt, at nationale  

 foranstaltninger, der kan genere udøvelsen af de ved traktaten sikrede  

 grundlæggende friheder skal opfylde fire betingelser.
De skal anvendes  

 uden forskelsbehandling, de skal være begrundet i tvingende  

 samfundsmæssige hensyn, de skal være egnede til at sikre  

 virkeliggørelsen af de formål, de forfølger, og de  

 må ikke gå ud over, hvad der er nødvendigt for at  

 opnå formålet.
Lovforslaget opfylder disse betingelser.
I  

 øvrigt stiller Domstolen sig i samme sag positiv over for brugen af  

 sikkerhedsstillelse som middel til sikring af det offentliges  

 tilgodehavender.
Bemærkninger til de enkelte  

 bestemmelser Til § 1 Til nr. 1 Det foreslås, at registrering af en virksomhed med  

 fast forretningssted her i landet, som er skattepligtig efter  

 selskabsskattelovens § 1, stk. 1, jf. stk. 6, eller § 2,  

 stk. 1, gøres betinget af, at der stilles en sikkerhed på  

 125.000 kr. til dækning af det offentliges krav på moms og  

 eventuel A-skat, arbejdsmarkedsbidrag, selskabsskat og lønsumsafgift,  

 medmindre virksomhedens formue opgjort efter reglerne i selskabsskattelovens  

 § 14, stk. 2-7, på registreringstidspunktet udgør  

 mindst 125.000 kr.
Det samme gælder en virksomhed, hvor en eller flere  

 af deltagerne i virksomheden er selskaber m.v., som er skattepligtige efter  

 selskabsskattelovens § 1, stk. 1, jf. stk. 6, eller § 2,  

 stk. 1 eller 4, og som skal medregne deres andel af virksomhedens  

 overskud i den skattepligtige indkomst, medmindre, der blandt deltagerne i  

 virksomheden er fysiske personer, der hæfter personligt, uden  

 begrænsning og solidarisk.
Et fast forretningssted er som oftest det sted, hvor  

 virksomheden fysisk har placeret sig i form af en butik, kontor, udsalg,  

 værksted, fabrik eller lignende.
En postadresse er ikke nok til at  

 statuere fast forretningssted.
I grænsetilfælde beror der  

 på en samlet vurdering af de konkrete omstændigheder, hvorvidt en  

 virksomhed kan anses for at have fast forretningssted her i landet.
Efter bestemmelsen er kredsen af virksomheder, der skal  

 stille sikkerhed for tilsvar af afgifter m.v., blandt andet afgrænset  

 til selskaber m.v., der er skattepligtige efter selskabsskattelovens  

 § 1, stk. 1, eller § 2, stk. 1. Bestemmelserne i  

 selskabsskatteloven indeholder regler om beskatning af aktie- og  

 anpartsselskaber, andelsselskaber, gensidige forsikringsforeninger,  

 investeringsforeninger, erhvervsdrivende fonde og foreninger m.v. samt  

 selskaber m.v. af samme art med hjemsted i udlandet, der er skattepligtige  

 her i landet.
Sikkerheden skal således stilles, uanset om virksomheden  

 er hjemmehørende i Danmark eller udlandet.
Eksempelvis vil en filial  

 af et tysk aktieselskab (Gmbh), der etablerer et fast forretningssted i  

 Danmark, være omfattet af bestemmelsen.
Herudover foreslås det, at der i situationer, hvor  

 virksomheden er f.eks. et interessentskab eller kommanditselskab, skal  

 stilles sikkerhed, når deltagerne i interessentskabet eller  

 komplementaren i kommanditselskabet er selskaber m.v., som er skattepligtige  

 efter selskabsskattelovens § 1, stk. 1, eller § 2, stk. 1  

 eller 4. Bestemmelsen skal ses på baggrund af, at interessentskaber og  

 kommanditselskaber skatteretligt ikke er selvstændige skattesubjekter.  

 Skattepligten påhviler ikke interessentskabet m.v., men de enkelte  

 interessenter.
Samtidig forhindres, at to udenlandske selskaber med beskeden  

 kapital kan undgå sikkerhedsstillelse ved at danne et interessentskab  

 og lade dette etablere en filial her i landet.
Interessentskaber, hvor den  

 ene af deltagerne er en fysisk person, som hæfter personligt, uden  

 begrænsning og solidarisk med interessentskabet, omfattes ikke af  

 reglerne, uanset om de øvrige deltagere i interessentskabet er  

 selskaber m.v.
Sikkerheden skal stilles for et beløb svarende til  

 forskellen mellem 125.000 kr. og virksomhedens formue, opgjort efter reglerne  

 i selskabsskattelovens § 14, stk. 2-7, men kun for beløb  

 over 15.000 kr.
Der foreslås således en generelt gældende  

 bundgrænse på 15.000 kr.
Reglerne i selskabsskattelovens § 14, stk. 2-7,  

 vedrører opgørelsen af formuen i andelsforeninger, hvis  

 formål er at fremme mindst 10 medlemmers fælles  

 erhvervsmæssige interesser m.v.
Efter reglerne i selskabsskattelovens  

 § 14, stk. 2, opgøres virksomhedens formue som virksomhedens  

 aktiver med fradrag af virksomhedens passiver.
Ved opgørelsen af  

 formuen ses der bort fra goodwill og lign. immaterielle rettigheder og  

 suspensivt betingede rettigheder samt brugsrettigheder eller krav om  

 periodiske ydelser af offentlig eller privat karakter, der er tillagt  

 virksomheden, og som ikke kan overdrages.
Herudover ses der bort fra den del  

 af indkomstårets overskud, der som dividende eller efterbetaling  

 udloddes for det pågældende indkomstår, samt andele i andre  

 andelsforeninger omfattet af lovens § 1, stk. 1, nr. 3.  

 Virksomhedens aktiver og passiver medregnes efter stk. 3 til  

 handelsværdien på registreringstidspunktet, medmindre der er  

 fastsat andre regler herfor, jf. lovens § 14, stk. 4-7. Reglerne,  

 der er anset for egnet til at afgrænse grundlaget for told- og  

 skattemyndighedernes kreditrisiko, foreslås anvendt som grundlag for  

 opgørelse af virksomhedernes formue.
I tilslutning hertil  

 bemærkes, at skatteministeren foreslås bemyndiget til at udstede  

 nærmere regler om bl.a. dokumentation af formuen i hvilken forbindelse,  

 der bl.a. kan fastsættes regler om, at formuen kan dokumenteres ved en  

 erklæring fra en registreret eller statsautoriseret revisor.
Som udgangspunkt skal det i forbindelse med hver  

 registrering vurderes, om der skal stilles sikkerhed.
Har eksempelvis en  

 virksomhed opfyldt formuekravet i forbindelse med registreringen som  

 indeholdelsespligtig for A-skat, skal der ske fornyet vurdering heraf, hvis  

 virksomheden et halvt år efter ønsker at blive registreret som  

 lønsumsafgiftspligtig.
Har en virksomhed stillet sikkerhed for  

 ét registreringsforhold, skal der, under forudsætning af at  

 sikkerhedsstillelsen fortsat er i kraft, ikke stilles yderligere sikkerhed  

 for øvrige registreringsforhold, uanset om de enkelte  

 registreringsforhold etableres på forskellige tidspunkter.
 Kan der også kræves sikkerhedsstillelse efter  

 momslovens § 62 (trip-trap-træsko modellen) skal  

 sikkerhedsstillelsen som minimum opfylde kravet i den nye § 62 b.  

 Overstiger sikkerhedsstillelsen efter § 62 en sikkerhedsstillelse efter  

 § 62 b, fastsættes sikkerhedsstillelsen efter reglerne i  

 § 62.
Virksomheder, der pålægges at stille  

 sikkerhed, kan ikke registreres for skatter og afgifter, før kravet er  

 opfyldt.
Et krav om sikkerhedsstillelse skal meddeles virksomheden ved  

 anbefalet brev senest 14 dage efter, at virksomheden anmeldes til  

 registrering.
Meddelelsen skal indeholde oplysning om, at undladelse af at  

 stille den krævede sikkerhed indebærer, at virksomheden ikke kan  

 registreres, og at fortsættelse af virksomhedens drift være  

 strafbart efter bestemmelsen i § 81, stk. 3, 2. pkt.
Sikkerheden  

 skal stilles senest 8 dage efter at virksomheden har modtaget meddelelse  

 herom, idet fristen dog efter omstændighederne kan forlænges  

 efter anmodning herom.
En forlængelse forudsætter at det er  

 sandsynliggjort overfor told- og skattemyndighederne, at virksomheden  

 indenfor kort tid kan fremskaffe den fornødne sikkerhed.
Stilles  

 sikkerheden ikke rettidigt meddeles det ved anbefalet brev, at en  

 fortsættelse af virksomheden vil være strafbar efter bestemmelsen  

 i § 81, stk. 3, nr. 2.
Virksomheder, der nægtes momsregistrering, må  

 ikke foretage momspligtige leverancer.
Der er dog ikke noget til hinder for  

 at virksomheden videreføre eller påbegynder andre ikke  

 momspligtige aktiviteter.
Den foreslåede § 62 b, stk. 3, skal i  

 sammenhæng med afgrænsningen via henvisningen til  

 skattepligtsreglerne i selskabsskatteloven i den foreslåede § 62  

 b, stk. 1, sikre, at de nævnte foreninger og organisationer, hvis  

 formål er af politisk, fagforeningsmæssig, religiøs,  

 patriotisk, filosofisk, filantropisk eller på anden måde er af  

 almen velgørende eller almennyttig karakter eller som udøver  

 aktiviteter vedrørende amatørsport undtages fra reglerne om  

 sikkerhedsstillelse ved registrering.
Det er f.eks. ikke tanken, at en  

 grundejerforening, der én gang årligt afholder en gadefest og  

 derfor skal momsregistreres skal stille sikkerhed efter de nye regler blot  

 fordi foreningen omfattes af skattepligten efter selskabskattelovens  

 § 1, stk. 1, nr. 6, som følge af at den oppebærer  

 indtægt fra  »erhvervsmæssig virksomhed« i forbindelse med gadefesten.
 I relation til § 56 B i kildeskatteloven, som  

 foreslås indsat ved § 3, nr. 2, er det f.eks. ikke tanken, at en  

 amatøridrætsklub, der har ansat en lønnet kasserer, og  

 som derfor skal registreres som indeholdelsespligtig for A-skat og  

 arbejdsmarkedsbidrag, skal stille sikkerhed efter de nye regler blot fordi  

 klubben omfattes af skattepligten efter selskabskattelovens § 1,  

 stk. 1, nr. 6, som følge af at den oppebærer indtægt  

 fra »erhvervsmæssig virksomhed« i forbindelse med f.eks. afholdelse af bankospil  

 eller ved opstilling af en salgsbod til et byfestarrangement.
I udgangspunktet vil foreninger, som ikke er af  

 erhvervsmæssig karakter, kunne omfattes af bestemmelsen, idet det dog  

 er en betingelse for at foreningerne m.v. kan friholdes fra kravet om  

 sikkerhedsstillelse, at overskuddet fra deres momspligtige virksomhed fuldt  

 ud anvendes til de nævnte formål.
Blandt andet vil foreninger  

 omfattet af momslovens § 13, stk. 1, nr. 4, og  

 lønsumsafgiftslovens § 1, stk. 2, nr. 1, være omfattet  

 af bestemmelsen.
Ved afgrænsningen af begreberne almen  

 velgørende og almennyttig kan indgå den praksis som har udviklet  

 sig efter momslovens § 13, stk. 1, nr. 18. Eksempelvis vil  

 foreninger der arbejder med sygdomsbekæmpelse, forebyggende  

 børne- og ungdomsforsorg, ulandshjælp og kirkeligt arbejde kunne  

 omfattes.
Også grundejerforeninger, musikforeninger og foreninger, der  

 indsamler midler til f.eks. spejderhytter, kan omfattes.  

 Investeringsforeninger, erhvervsdrivende fonde m.v. vil derimod ikke kunne  

 omfattes af undtagelsesreglen.
 Virksomheder, der har stillet sikkerhed, kan ophøre  

 hermed, når de har opbygget en formue på mindst 125.000 kr., ikke  

 er i restance med moms eller andre registreringsforhold og i øvrigt i  

 de sidste 18 måneder har indbetalt momsen rettidigt og ikke er i  

 restance med moms eller andre registreringsforhold.
Endelig foreslås skatteministeren bemyndiget til at  

 fastsætte nærmere regler om dokumentation for formue og om  

 sikkerhedsstillelse.
Ministeren vil eksempelvis kunne fastsætte, at  

 tilstedeværelsen af en formue på 125.000 kr. kan dokumenteres ved  

 en erklæring fra en registreret eller statsautoriseret revisor og at  

 sikkerhedsstillelsen skal ske på en nærmere bestemt  

 måde.
Til nr. 2 Det foreslås, at der i § 81, stk. 3, 2.  

 pkt., fastsættes hjemmel til også at straffe for  

 overtrædelse af § 62 b, stk. 2, således, at der kan  

 fastsættes straf for den, der forsætligt eller groft uagtsomt  

 driver registreringspligtig virksomhed, uanset at virksomheden er  

 nægtet registrering efter § 62 b, stk. 2. Bortset fra denne  

 tilføjelse er der alene sket redaktionelle ændringer i  

 bestemmelsen.
Til § 2 Til nr. 1 Det foreslås, at registrering for  

 lønsumsafgift af virksomheder, der er skattepligtige efter  

 selskabsskattelovens § 1, stk. 1, jf. stk. 6, eller § 2,  

 stk. 1 eller 4, gøres betinget af, at der stilles en sikkerhed  

 på 125.000 kr. til dækning af det offentliges krav på  

 følgende skatter og afgifter: Lønsumsafgift og eventuel A-skat,  

 arbejdsmarkedsbidrag, selskabsskat og merværdiafgift.
Det samme  

 gælder en virksomhed, hvor en eller flere af deltagerne i virksomheden  

 er selskaber m.v., som er skattepligtige efter selskabsskattelovens § 1,  

 stk. 1, jf. stk. 6, eller § 2, stk. 1 eller 4, og som  

 skal medregne deres andel af virksomhedens overskud i den skattepligtige  

 indkomst, medmindre, der blandt deltagerne i virksomheden er fysiske  

 personer, der hæfter personligt, uden begrænsning og solidarisk.  

 Der skal dog ikke stilles sikkerhed, hvis virksomhedens formue opgjort efter  

 selskabsskattelovens § 14, stk. 2-7, på  

 registreringstidspunktet udgør mindst 125.000 kr.
Sikkerheden skal  

 stilles, uanset om virksomheden er hjemmehørende i Danmark eller  

 udlandet.
Den i forbindelse med momslovens § 62 b, stk. 3,  

 jf. ovenfor bemærkningerne til forslagets § 1, nr. 1,  

 foreslåede undtagelse for foreninger, omfatter ikke foreninger m.v.,  

 som registreres for lønsumsafgift, idet der først skal ske  

 registrering efter lønsumsafgiftsloven, når afgiftsgrundlaget  

 (lønsummen) overstiger 80.000 kr.
Sådanne registreringspligtige  

 foreninger m.v. må anses for at have erhvervsmæssige aktiviteter  

 i et omfang, der i realiteten konkurrerer med anden erhvervsmæssig  

 virksomhed, hvorfor det vil være vanskeligt at begrunde, at de ikke  

 skal omfattes af kravene om sikkerhedsstillelse.
 Reglerne svarer i øvrigt til de reglerne i  

 momslovens § 62 b, der foreslås indsat ved § 1, nr. 1. Der  

 henvises således til bemærkningerne til denne bestemmelse ovenfor  

 under § 1, nr. 1.
Til nr. 2 Det foreslås, at der i § 18, stk. 1, nr.  

 3, fastsættes hjemmel til også at straffe for overtrædelse  

 af § 10 a, stk. 1, således at der kan fastsættes straf  

 for den, der forsætligt eller groft uagtsomt driver  

 registreringspligtig virksomhed, uanset at virksomheden er nægtet  

 registrering efter § 10 a, stk. 1.
Til § 3 Til nr. 1 og 3 Forslagene, der er konsekvenser af forslaget under nr. 2,  

 sikrer dels, at der i § 74 A, 1. pkt., fastsættes hjemmel til  

 også at straffe for overtrædelse af § 56 B, stk. 2,  

 således at der kan fastsættes straf for den, der forsætligt  

 eller groft uagtsomt driver registreringspligtig virksomhed, uanset at  

 virksomheden er nægtet registrering efter § 56 B, stk. 2.  

 Dels, at en indeholdelsespligtig, der er nægtet registrering efter  

 § 56 B, stk. 2, kan afvikle allerede indgåede  

 ansættelses- og kontraktforhold og herunder i fornødent omfang  

 foretage indeholdelse og afregning af A-skat efter nærmere af  

 skatteministeren fastsatte regler, jf. den foreslåede ændring af  

 § 56, stk. 7, litra b.
Til nr. 2 I § 56 B, stk. 1, foreslås at registrering  

 af en indeholdelsespligtig virksomhed, der er skattepligtig efter  

 selskabsskattelovens § 1, stk. 1, jf. stk. 6, eller § 2,  

 stk. 1 eller 4, gøres betinget af, at der stilles en sikkerhed  

 på 125.000 kr. til dækning af det offentliges krav på  

 A-skat, arbejdsmarkedsbidrag, selskabsskat, moms og lønsumsafgift,  

 medmindre virksomhedens formue opgjort efter selskabsskattelovens § 14,  

 stk. 2-7, på registreringstidspunktet udgør mindst 125.000  

 kr.
Det samme gælder en virksomhed, hvor en eller flere af deltagerne i  

 virksomheden er selskaber m.v., som er skattepligtige efter  

 selskabsskattelovens § 1, stk. 1, jf. stk. 6, eller § 2,  

 stk. 1 eller 4, og som skal medregne deres andel af virksomhedens  

 overskud i den skattepligtige indkomst, medmindre, der blandt deltagerne i  

 virksomheden er fysiske personer, der hæfter personligt, uden  

 begrænsning og solidarisk.
Sikkerheden skal stilles, uanset om  

 virksomheden er hjemmehørende i Danmark eller udlandet.
Bestemmelserne svarer i øvrigt til de  

 foreslåede regler i momslovens § 62 b.
Der henvises således  

 til bemærkningerne til denne bestemmelse ovenfor under § 1, nr.  

 1.
Til § 4 De foreslåede ændringer af  

 arbejdsmarkedsfondsloven indebærer, at kildeskattelovens regler vedr.  

 sikkerhedsstillelse i forbindelse med registrering som indeholdelsespligtig  

 for A-skat, herunder registreringsnægtelse og straf, jf. forslagene  

 under § 3, i deres helhed finder tilsvarende anvendelse for  

 arbejdsmarkedsbidraget og den særlige pensionsopsparing.
Til § 5 Til stk. 1 Det foreslås, at loven træder i kraft dagen  

 efter bekendtgørelsen i Lovtidende.
Til stk. 2 Det foreslås endvidere, at loven tillægges  

 virkning for virksomheder, der anmeldes til registrering på datoen for  

 lovforslagets fremsættelse eller senere.
Dette gælder dog ikke i  

 forhold til de procedureregler som er omfattet af forslaget, jf.  

 nærmere neden for vedrørende stk. 3 og 4.
Til stk. 3 og 4 Virksomheder, der anmeldes til registrering fra  

 lovforslagets fremsættelse og indtil lovens ikrafttræden,  

 registreres i henhold til gældende regler.
Fra det tidspunkt, hvor  

 loven træder i kraft, kan de statslige told- og skattemyndigheder dog  

 kræve, at virksomheden dokumenterer, at formuekravet var opfyldt  

 på anmeldelsestidspunktet eller på tidspunktet for anmodningen.  

 Hvis virksomheden ønsker det, kan virksomheden indlevere den  

 fornødne dokumentation allerede i forbindelse med anmeldelsen til  

 registrering.
De statslige told- og skattemyndigheder kan efter  

 omstændighederne fastsætte en frist for afgivelse af  

 dokumentationen.
Særligt i forbindelse med meget beskedent  

 kapitaliserede selskaber kan denne frist fastsættes ned til 8 dage.
De statslige told- og skattemyndigheder kan ikke anmode om  

 dokumentation senere end 1 måned efter lovens ikrafttræden.
Denne  

 regel foreslås for at undgå, at virksomheder, der registreres i  

 den aktuelle periode, ikke skal have uvished om deres registreringsforhold i  

 længere tid efter lovens ikrafttræden end nødvendigt.
Hvis virksomheden ikke leverer den fornødne  

 dokumentation kan de statslige told- og skattemyndigheder senest 14 dage  

 efter udløb af fristen for at dokumentere, at formuekravet var  

 opfyldt, kræve, at virksomheden stiller sikkerhed.
Stilles sikkerhed  

 ikke, undlader myndighederne at registrere virksomheden eller dens  

 registreringsforhold afmeldes og de foreslåede straffebestemmelser i  

 momslovens § 81, stk. 3, 2. pkt., lønsumsafgiftslovens  

 § 18, stk. 1, nr. 3, kildeskattelovens § 74 A, 1. pkt., og  

 arbejdsmarkedsfondslovens § 18, stk. 5, 1. pkt., der gælder,  

 når registrering er nægtet, foreslås at finde tilsvarende  

 anvendelse i disse tilfælde.
Krav om sikkerhedsstillelse meddeles virksomheden ved  

 anbefalet brev.
Meddelelsen skal indeholde oplysning om konsekvenserne af, at  

 den krævede sikkerhed ikke stilles.
Sikkerhed skal stilles senest 8  

 dage efter, at virksomheden har modtaget meddelelse herom, idet fristen efter  

 omstændighederne kan forlænges efter anmodning herom.
Stilles  

 sikkerheden ikke rettidigt, meddeles det virksomheden ved anbefalet brev at  

 registrering nægtes eller registreringsforholdet afmeldes, og at en  

 fortsættelse af virksomheden vil være strafbar efter stk. 3,  

 5. pkt.
I relation til indeholdelsespligtige efter  

 kildeskatteloven og arbejdsmarkedsfondsloven kan der forekomme  

 tilfælde, hvor den indeholdelsespligtige i en kortere periode er  

 såvel berettiget som forpligtet til at opkræve og afregne A-skat,  

 AM-bidrag og SP-bidrag på trods af, at registrering er nægtet.
I  

 disse tilfælde er der fastsat særlige regler, jf.  

 bekendtgørelse nr. 344 af 28. maj 1995 om afviklingsdispositioner med  

 afregning m.v. af A-skat og arbejdsmarkedsbidrag for virksomheder, der  

 nægtes registrering som indeholdelsespligtige for A-skat og  

 arbejdsmarkedsbidrag.
Disse regler vil også skulle anvendes, når  

 virksomhedens registreringsforhold er afmeldt efter de foreslåede  

 regler.
 I relation til momsloven og lønsumsafgiftsloven  

 skal den registreringspligtige virksomhed ophøre fra det tidspunkt,  

 hvor virksomheden får meddelelse om, at virksomhedens  

 registreringsforhold er afmeldt.
Virksomheder, der anmeldes til registrering fra  

 lovforslagets fremsættelse og indtil lovens ikrafttræden, vil  

 senest i forbindelse med registreringen få en grundig information om de  

 regler, der er foreslået i denne bestemmelse, herunder at virksomheden  

 kan indlevere den fornødne dokumentation om opfyldelse af formuekravet  

 allerede i forbindelse med registreringen.
Det vil således blive gjort  

 klart for de pågældende virksomheder, at de statslige told- og  

 skattemyndigheder - når loven er trådt i kraft - kan kræve  

 dokumentation for formuen og eventuel sikkerhedsstillelse, og at en manglende  

 efterlevelse af disse krav kan medføre, at virksomhedens  

 registreringsforhold afmeldes.
Til stk. 5 I stk. 5 foreslås indsat en hjemmel til de  

 statslige told- og skattemyndigheder til at fritage virksomheder, der  

 anmeldes til registrering i perioden fra lovforslagets fremsættelse og  

 indtil lovens ikrafttræden, for at skulle stille sikkerhed eller  

 opfylde formuekravet efter stk. 3.
Dispensationsmuligheden foreslås for at undgå,  

 at reglerne rammer atypisk hårdt.
Det kunne eksempelvis være  

 tilfældet, hvor en igangværende virksomhed, der gennem flere  

 år har drevet virksomhed i udlandet, flytter til Danmark, og efter  

 lovens ikrafttræden på grund af bestemmelserne i forslaget bliver  

 forhindret i at drive virksomheden her i landet.
Tilsvarende vil  

 dispensationsmuligheden fx kunne anvendes i et tilfælde, hvor en  

 enkeltmandsvirksomhed, der drives i selskabsform, skal registres som  

 indeholdelsespligtig efter kildeskatteloven, når der ansættes en  

 lærling, og selskabet gennem længere tid har udvist vilje og evne  

 til at overholde sine forpligtelser til betaling af skatter og afgifter.
Bilag Lovforslaget sammenholdt med gældende lov Gældende formulering  

 Momsloven Lovforslaget § 1 I lov om merværdiafgift , jf. lovbekendtgørelse nr. 422 af 2.  

 juni 1999, som ændret ved § 3 i lov nr. 388 af 2. juni 1999, lov  

 nr. 943 af 20. december 1999, § 4 i lov nr. 947 af 20. december 1999 og  

 lov nr. 952 af 20. december 1999, foretages følgende  

 ændringer:
 1. Efter § 62 a indsættes:
» Stk. 2. Når en virksomhed skal stille sikkerhed, kan  

 virksomheden ikke registreres, før dette krav er opfyldt.
Et krav om  

 sikkerhedsstillelse skal meddeles virksomheden senest 14 dage efter, at  

 virksomheden anmeldes til registrering.
Krav om sikkerhedsstillelse meddeles  

 ved anbefalet brev.
Ved krav om sikkerhedsstillelse skal meddelelsen  

 indeholde oplysning om, at undladelse af at stille den krævede  

 sikkerhed indebærer, at virksomheden ikke kan registreres, og at en  

 fortsættelse af virksomheden vil være strafbar efter bestemmelsen  

 i § 81, stk. 3, 2. pkt.
Sikkerhed skal stilles senest 8 dage efter,  

 at virksomheden har modtaget meddelelse herom, idet fristen dog efter  

 omstændighederne kan forlænges efter anmodning herom.
Stilles  

 sikkerheden ikke rettidigt, meddeles det ved anbefalet brev, at en  

 fortsættelse af virksomheden vil være strafbar efter bestemmelsen  

 i § 81, stk. 3, 2. pkt.
Stk. 3. Bestemmelsen i stk. 1 finder ikke anvendelse  

 på foreninger og organisationer, hvis formål er af politisk,  

 fagforeningsmæssig, religiøs, patriotisk, filosofisk,  

 filantropisk eller på anden måde er af almen velgørende  

 eller almennyttig karakter eller som udøver aktiviteter  

 vedrørende amatørsport.
Det er en betingelse, at overskuddet  

 fra den momspligtige virksomhed fuldt ud anvendes til de nævnte  

 formål.
 Stk. 4. Krav om sikkerhedsstillelse ophører, når  

 virksomheden har en formue på mindst 125.000 kr. og virksomheden i de  

 seneste 18 måneder har indbetalt afgiften rettidigt og ikke er i  

 restance med merværdiafgift eller vedrørende andre  

 registreringsforhold.
 Stk. 5. Skatteministeren kan fastsætte nærmere  

 regler om sikkerhedsstillelse og om dokumentation af formue.«.
 § 81. ...
 2. § 81, stk. 3, 2. pkt., affattes  

 således:
Stk. 3. Den, der begår en af de nævnte  

 overtrædelser med forsæt til at unddrage statskassen afgift eller  

 til uberettiget at opnå udbetalinger efter § 45, § 53,  

 stk. 2, § 63 og § 72, straffes med bøde, hæfte  

 eller fængsel indtil 2 år.
Med bøde, hæfte eller  

 fængsel indtil 2 år straffes ligeledes den, der forsætligt  

 eller groft uagtsomt driver registreringspligtig virksomhed, uanset at  

 virksomheden er nægtet registrering efter § 62, stk. 9, eller  

 § 62 a, stk. 1, eller virksomheden er afmeldt registrering efter  

 § 62 a, stk. 5.
» § 2 I lov om afgift af lønsum m.v., jf. lovbekendtgørelse nr.  

 674 af 15. september 1998 som ændret ved lov nr. 1056 af 23. december  

 1998 og lov nr. 380 af 2. juni 1999, foretages følgende  

 ændringer:
 1. Efter § 10 indsættes:
» Stk. 2. Når en virksomhed skal stille sikkerhed, kan  

 virksomheden ikke registreres, før dette krav er opfyldt.
Et krav om  

 sikkerhedsstillelse skal meddeles virksomheden senest 14 dage efter, at  

 virksomheden anmeldes til registrering.
Krav om sikkerhedsstillelse meddeles  

 ved anbefalet brev.
Ved krav om sikkerhedsstillelse skal meddelelsen  

 indeholde oplysning om, at undladelse af at stille den krævede  

 sikkerhed indebærer, at virksomheden ikke kan registreres, og at en  

 fortsættelse af virksomheden vil være strafbar efter bestemmelsen  

 i § 18, stk. 1, nr. 3. Sikkerhed skal stilles senest 8 dage efter,  

 at virksomheden har modtaget meddelelse herom, idet fristen dog efter  

 omstændighederne kan forlænges efter anmodning herom.
Stilles  

 sikkerheden ikke rettidigt, meddeles det ved anbefalet brev, at en  

 fortsættelse af virksomheden vil være strafbar efter bestemmelsen  

 i § 18, stk. 1, nr. 3.
 Stk. 3. Krav om sikkerhedsstillelse ophører, når  

 virksomheden har en formue på mindst 125.000 kr. og virksomheden i de  

 seneste 18 måneder har indbetalt afgiften rettidigt og ikke er i  

 restance med merværdiafgift eller vedrørende andre  

 registreringsforhold.
 Stk. 4. Skatteministeren kan fastsætte nærmere  

 regler om sikkerhedsstillelse og om dokumentation af formue.«.
 § 18. Med bøde straffes den, der forsætligt eller  

 groft uagtsomt:
 1)	Afgiver urigtige eller vildledende oplysninger eller fortier  

 oplysninger til brug for kontrollen med opkrævet afgift eller  

 kontrollen med tilbagebetaling efter § 6 b, stk. 5.
 2)	Overtræder § 2, stk. 1, § 3, stk. 2 eller  

 3, § 6, stk. 2, 1. eller 3. pkt., § 6 a, stk. 2, 1. eller  

 3. pkt., § 6 b, stk. 2 eller 3, § 10, stk. 2, § 14,  

 stk. 2 eller 3, § 15, stk. 3, 2. pkt., eller § 21,  

 stk. 2.
 2. I § 18, stk. 1, indsættes, som nr.  

 3:
» § 3 I lov om opkrævning af indkomstskat samt kommunal og amtskommunal  

 ejendomsværdiskat for personer m.v. (kildeskat), jf.  

 lovbekendtgørelse nr. 639 af 3. august 1999, som ændret ved  

 § 5 i lov nr. 947 af 20. december 1999, § 1 i lov nr. 956 af 20.  

 december 1999, § 10 i lov nr. 958 af 20. december 1999 og § 6 i lov  

 nr. 105 af 14. februar 2000, foretages følgende ændringer:
 § 56. ...
Stk. 7. Skatteministeren kan give særlige regler om  

 indbetalingen, herunder om forkortet afregningsperiode og indbetalingsfrist,  

 når a)	indeholdelsespligten ophører, eller b)	den indeholdelsespligtige er nægtet registrering i  

 medfør af § 56 A, stk. 2, men nødvendige  

 afviklingsdispositioner gør det påkrævet at indeholde  

 A-skat.
 1. I § 56, stk. 7, litra b, ændres »§ 56 A, stk. 2,«  

 til: »§ 56 A, stk. 2, og § 56 B,  

 stk. 2, «.
 2. Efter § 56 A indsættes:
» Stk. 2. Når en virksomhed skal stille sikkerhed, kan  

 virksomheden ikke registreres, før dette krav er opfyldt.
Et krav om  

 sikkerhedsstillelse skal meddeles virksomheden senest 14 dage efter, at  

 virksomheden anmeldes til registrering.
Krav om sikkerhedsstillelse meddeles  

 ved anbefalet brev.
Ved krav om sikkerhedsstillelse skal meddelelsen  

 indeholde oplysning om, at undladelse af at stille den krævede  

 sikkerhed indebærer, at virksomheden ikke kan registreres, og at en  

 fortsættelse af virksomheden vil være strafbar efter bestemmelsen  

 i § 74 A.
Sikkerhed skal stilles senest 8 dage efter, at virksomheden  

 har modtaget meddelelse herom, idet fristen dog efter omstændighederne  

 kan forlænges efter anmodning herom.
Stilles sikkerheden ikke  

 rettidigt, meddeles det den indeholdelsespligtige ved anbefalet brev, at en  

 fortsættelse af virksomheden vil være strafbar efter bestemmelsen  

 i § 74 A.
Stk. 3. Bestemmelsen i stk. 1 finder ikke anvendelse  

 på foreninger og organisationer, hvis formål er af politisk,  

 fagforeningsmæssig, religiøs, patriotisk, filosofisk,  

 filantropisk eller på anden måde er af almen velgørende  

 eller almennyttig karakter eller som udøver aktiviteter  

 vedrørende amatørsport.
Det er en betingelse, at overskuddet  

 fra den momspligtige virksomhed fuldt ud anvendes til de nævnte  

 formål.
 Stk. 4. Krav om sikkerhedsstillelse ophører, når  

 virksomheden har en formue på mindst 125.000 kr. og virksomheden i de  

 seneste 18 måneder har indbetalt afgiften rettidigt og ikke er i  

 restance med merværdiafgift eller vedrørende andre  

 registreringsforhold.
 Stk. 5. Skatteministeren kan fastsætte nærmere  

 regler om sikkerhedsstillelse og om dokumentation af formue.«.
§ 74 A.
Med bøde, hæfte eller fængsel  

 indtil 2 år straffes den, der forsætligt eller ved grov  

 uagtsomhed driver en virksomhed, som er pligtig at være registreret som  

 indeholdelsespligtig for A-skat, jf. § 85, stk. 1, 1. pkt., uanset  

 at registrering som indeholdelsespligtig for A-skat er nægtet i  

 medfør af § 56 A, stk. 2. Den indeholdelsespligtige kan dog  

 afvikle allerede indgåede ansættelses- og kontraktforhold med  

 kortest muligt varsel, herunder i fornødent omfang foretage  

 indeholdelse og afregning af A-skat, jf. § 56, stk. 7, litra  

 b.
 3. I § 74 A, 1. pkt., ændres »§ 56 A, stk. 2.«  

 til: »§ 56 A, stk. 2, og § 56 B,  

 stk. 2.« .
§ 4 I lov om en arbejdsmarkedsfond, jf. lovbekendtgørelse nr. 720 af  

 14. september 1999, som ændret ved § 6 i lov nr. 947 af 20.  

 december 1999 og § 3 i lov nr. 956 af 20. december 1999, foretages  

 følgende ændringer:
 § 13. ...
Stk. 9. For indeholdelsespligtige efter § 11, stk. 1  

 og 6, der er registreringspligtige efter § 21, stk. 1, finder  

 reglerne i kildeskattelovens § 56, stk. 2-6, § 56,  

 stk. 8, § 56 A og § 85, stk. 1, 2. pkt., om forkortet  

 afregningsperiode for angivelse og indbetaling af A-skat, sikkerhedsstillelse  

 for restancer med A-skat, arbejdsmarkedsbidrag og moms samt  

 registreringsnægtelse i medfør af manglende sikkerhedsstillelse  

 af indeholdelsespligtige virksomheder, der anmelder sig til registrering,  

 tilsvarende anvendelse for arbejdsmarkedsbidrag.
Skatteministeren kan  

 bemyndige de statslige told- og skattemyndigheder til at træffe  

 afgørelser efter 1. pkt. samt fastsætte regler om indbetalingen  

 af bidrag, herunder om forkortet afregningsperiode og indbetalingsfrist,  

 når en indeholdelsespligtig er nægtet registrering efter 1. pkt.,  

 jf. kildeskattelovens § 56 A, stk. 2, men nødvendige  

 afviklingsdispositioner gør det påkrævet at indeholde  

 bidrag.
 1. I § 13, stk. 9, 1. pkt., ændres »§ 56 A og« til: »§ 56 A, § 56 B og«, og »sikkerhedsstillelse  

 for restancer med A-skat, arbejdsmarkedsbidrag og moms« ændres til: »sikkerhedsstillelse for tilsvar af og restancer med  

 A-skat, arbejdsmarkedsbidrag, selskabsskat, moms og lønsumsafgift«.
 2. I § 13, stk. 9, 2. pkt. ændres »§ 56 A, stk. 2,«  

 til: »§ 56 A, stk. 2, og § 56 B,  

 stk. 2, «.
 § 18. ...
 Stk. 5. Stk. 1-3 finder tilsvarende anvendelse for den,  

 der forsætligt eller ved grov uagtsomhed driver en virksomhed, som er  

 pligtig at være registreret som indeholdelsespligtig for bidrag efter  

 § 11, stk. 1 og 6, uanset at registrering som indeholdelsespligtig  

 er nægtet i medfør af § 13, stk. 9, 1. pkt., jf.  

 kildeskattelovens § 56 A, stk. 2. En indeholdelsespligtig kan dog  

 afvikle allerede indgåede ansættelses- og kontraktforhold med  

 kortest muligt varsel, herunder i fornødent omfang foretage  

 indeholdelse og afregning af bidrag, jf. § 13, stk. 9, 2. pkt.
 3. I § 18, stk. 5, 1. pkt., ændres »§ 56 A, stk. 2.«  

 til: »§ 56 A, stk. 2, og § 56 B,  

 stk. 2. «.
