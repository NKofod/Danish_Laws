Antaget, at en indberetning til checkmisbrugerregisteret var  

 uberettiget, idet den indberettende bank i en periode på syv måneder ikke  

 havde foretaget skridt til at få inddækket overtrækket på kontoen eller gjort  

 forsøg på at inddrage kundens checkhæfte.
Tilsynet fandt på denne baggrund  

 ikke, at betingelserne for indberetning til registeret kunne anses for  

 opfyldt.
 En person klagede til Registertilsynet over at være blevet optaget i det  

 af  Den  Danske  Bankforening og  Danmarks  Sparekasseforening førte register  

 over misbrugere af checks og hævekort.
 Det fremgik af sagen, at kunden i oktober 1988 var blevet indberettet til  

 checkmisbrugerregisteret samtidig med, at banken opsagde engagementet med  

 kunden.  Den  Danske  Bankforening meddelte efter behandling af kundens klage  

 over indberetningen, at man fandt det godtgjort, at der havde fundet et  

 misbrug sted, og at betingelserne for indberetning til  

 checkmisbrugerregisteret fandtes opfyldt.
 Registertilsynet konstaterede, at det af fremsendte kontoudskrifter  

 fremgik, at kundens konto i marts 1988 havde udvist et overtræk, og man fandt  

 på denne baggrund, at der måtte siges at have foreligget et misbrug i form af  

 overtræk af kontoen som nævnt i vilkår nr. 1 i vilkårene for  

 checkmisbrugerregisteret.
Registertilsynet udtalte imidlertid, under henvisning til at der fra marts  

 1988 og frem til oktober 1988 fra bankens side ikke var taget yderligere  

 skridt til at få inddækket overtrækket eller gjort forsøg på at inddrage  

 kundens checkhæfte, at betingelserne for indberetning ikke kunne anses for  

 opfyldt.
Man henviste herved til, at formålet med checkmisbrugerregisteret er  

 at advare de tilsluttede pengeinstitutter mod forretningsforbindelser med  

 personer, der har misbrugt deres konto som ovenfor nævnt, således at de  

 pågældende forhindres i at oprette nye check- eller hævekortkonti.  

 Opfyldelsen af dette formål må forudsætte, at indberetning sker hurtigst  

 muligt, eller i det mindste et vist kortere tidsrum efter kontoens lukning.  

 Registertilsynet fandt på denne baggrund indberetningen for uberettiget og  

 pålagde på denne baggrund  Den  Danske  Bankforening i medfør af lov om  

 private registre m.v. § 3, stk. 2, straks at slette kunden i  

 checkmisbrugerregisteret og af de i de tilsluttede pengeinstitutters m.v.  

 opbyggede registre samt at foretage berigtigelse.
 (* 1) Registertilsynets årsberetning 1989 s. 81.
