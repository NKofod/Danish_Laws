Nr LSF 148 Forslag til lov om ændring af lov om visse kreditinstitutter m.fl.  

 (Fondsbørsreformen) Fremsat af industriministeren den 29. januar 1986 § 1 I lov om visse kreditinstitutter, jfr. lovbekendtgørelse nr. 375 af 15. august 1985, foretages følgende ændringer:
 1. § 1, stk. 2, nr. 2, ophæves.
 Nr. 3 og 4 bliver herefter nr. 2 og 3.
 2. Efter § 4 a indsættes:
»§ 4 b.
Industriministeren kan fastsætte regler om, at kreditinstitutter omfattet af stk. 2 efter tilladelse kan udøve nærmere angivne aktiviteter, der ikke er kreditinstitutvirksomhed, og være kontoførende institut i værdipapircentralen.
Stk. 2. Tilladelse til kreditinstitutter efter stk. 1 kræver, ud over hvad der følger af § 2, at 1) selskabet er et aktieselskab og ved tilladelsens meddelelse har en aktiekapital på 1 mill. kr.
Aktiekapitalen skal dog inden 3 år efter tilladelsen være mindst 3 mill. kr., senest 5 år efter tilladelsen være mindst 5 mill. kr. og senest 10 år efter tilladelsen være mindst 10 mill. kr., 2) en eller flere af de personer, der i henhold til lov om Københavns Fondsbørs, jfr. lovbekendtgørelse nr. 12 af 16. januar 1984, ved denne lovs ikrafttræden havde beskikkelse som fondsbørsvekselerer, ved tilladelsens meddelelse ejer over halvdelen af aktierne og repræsenterer flertallet af stemmerne, og disse personer ikke ejer eller har ejet aktier i et andet kreditinstitut, der er omfattet af denne paragraf, 3) kreditinstituttets aktier er navneaktier, 4) kreditinstituttet senest den 1. januar 1988 opfylder lovgivningens bestemmelser om midlernes anbringelse og 5) de af nr. 2 omfattede personer eller kreditinstituttet tilsammen ejer over halvdelen af aktierne og repræsenterer flertallet af stemmerne i et børsmæglerselskab, jfr. dog stk. 3.
Stk. 3. Tilsynet med banker og sparekasser kan tillade, at kreditinstituttet sammen med andre kreditinstitutter, der omfattes af stk. 1, ejer over halvdelen af aktierne og repræsenterer flertallet af stemmerne i et børsmæglerselskab.
Stk. 4. Såfremt aktier, der omfattes af stk. 2, nr. 2, ved aftale overdrages til eje, og såfremt kreditinstituttets aktiekapital ikke andrager 25 mill. kr., skal aktiekapitalen inden 3 måneder efter overdragelsen forhøjes til mindst 25 mill. kr.
Såfremt forhøjelsesbeløbet ikke er tegnet og indbetalt inden denne frist, er erhververen af de af stk. 2, nr. 2, omfattede aktier pligtig straks at tegne og indbetale beløbet.
Dette gælder dog ikke ved overdragelse til andre personer, som ved denne lovs ikrafttræden havde beskikkelse som fondsbørsvekselerer.
Stk. 5. Ansøgning om tilladelse efter denne paragraf skal være indgivet til tilsynet med banker og sparekasser inden et år efter paragraffens ikrafttræden.« § 2 I lov om en værdipapircentral, jfr. lovbekendtgørelse nr. 165 af 27.
april 1983, som ændret ved lov nr. 154 af 24. april 1985, foretages følgende ændringer:
1. Overalt i loven ændres »fondsbørstilsynet« til:  

 »tilsynet med banker og sparekasser«, »Fondsbørstilsynet« til:  

 »Tilsynet med banker og sparekasser«, »Fondsbørstilsynets« til:  

 »Tilsynet med banker og sparekassers«, »fondsbørstilsynets« til:  

 »tilsynet med banker og sparekassers«.
 2. I § 3, stk. 2, ændres »§ 6, nr. 2 og 5« til: »§ 6, nr. 2  

 og 4«.
 3. § 6, nr. 2-5, affattes således:
»2) banker, sparekasser og andelskasser (pengeinstitutter), 3) institutter, der omfattes af lov om visse kreditinstitutter, og som af industriministeren i henhold til særlig lov godkendes som kontoførende institut, 4) børsmæglerselskaber, 5) virksomheder, der drives i fællesskab af virksomheder, som omfattes af nr. 2-4, og som har til formål at forvalte værdipapirer, og«.
 4. I § 13 a indsættes som stk. 3:
»Stk. 3. Det kan på kontoen registreres, at kontohaver ikke er ejer af fondsaktiverne.« 5. Efter § 40 indsættes:
»§ 41. Fondsbørsvekselerere, der har indgået tilslutningsaftale med værdipapircentralen, kan bevare deres status som kontoførende institutter indtil det tidspunkt, som industriministeren fastsætter.« § 3 I lov om aktieselskaber, jfr. lovbekendtgørelse nr. 483 af 15.
 november 1985, foretages følgende ændring:
I § 14, stk. 2, § 40 og § 134 l, stk. 4, ændres »en fondsbørsvekselerer« til: »et børsmæglerselskab, et kreditinstitut, der har særlig tilladelse, eller et pengeinstitut.« § 4 I lov om anpartsselskaber, jfr. lovbekendtgørelse nr. 484 af 15.
 november 1985, foretages følgende ændring:
I § 109 a, stk. 3, ændres »en fondsbørsvekselerer« til: »et børsmæglerselskab, et kreditinstitut, der har særlig tilladelse, eller et pengeinstitut.« § 5 I lov om forsikringsvirksomhed, jfr. lovbekendtgørelse nr. 127 af 23.
marts 1984 som ændret ved lov nr. 51 af 20. februar 1985, foretages følgende ændring:
I §§ 58 og 268, stk. 8, ændres »en fondsbørsvekselerer« til:  

 »et børsmæglerselskab, et kreditinstitut, der har særlig tilladelse, eller et pengeinstitut.« § 6 I næringsloven, lov nr. 601 af 10. december 1975, som ændret ved lov nr. 139 af 29. marts 1978, affattes § 22, stk. 4, således:
»Stk. 4. I det omfang anden lovgivning tillader danske pengeinstitutter, børsmæglerselskaber og kreditinstitutter med særlig tilladelse at drive vekselerervirksomhed, kan dette ske uden næringsbrev.« § 7 Tidspunktet for ikrafttræden af lovens bestemmelser fastsættes af industriministeren.
Ministeren kan herunder bestemme, at bestemmelserne i loven træder i kraft på forskellige tidspunkter.
Oprindeligt fremsat lovforslag Blad nr 446 § 1 I lov om visse kreditinstitutter, jfr. lovbekendtgørelse nr. 375 af 15. august 1985, foretages følgende ændringer:
1. § 1, stk. 2, nr. 2, ophæves.
Nr. 3 og 4 bliver herefter nr. 2 og 3.
 2. Efter § 4 a indsættes:
»§ 4 b.
Industriministeren kan fastsætte regler om, at kreditinstitutter omfattet af stk. 2 efter tilladelse kan udøve nærmere angivne aktiviteter, der ikke er kreditinstitutvirksomhed, og være kontoførende institut i Værdipapircentralen.
Stk. 2. Tilladelse til kreditinstitutter efter stk. 1 kræver, udover hvad der følger af § 2, at 1) selskabet er et aktieselskab og ved tilladelsens meddelelse har en aktiekapital på 1 mill. kr.
Aktiekapitalen skal dog inden 3 år efter tilladelsen være mindst 3 mill. kr., senest 5 år efter tilladelsen være mindst 5 mill. kr. og senest 10 år efter tilladelsen være mindst 10 mill. kr., 2) en eller flere af de personer, der i henhold til lov om Københavns Fondsbørs, jfr. lovbekendtgørelse nr. 12 af 16. januar 1984, ved denne lovs ikrafttræden, havde beskikkelse som fondsbørsvekselerer, ved tilladelsens meddelelse ejer over halvdelen af aktierne og repræsenterer flertallet af stemmerne, og disse personer ikke ejer eller har ejet aktier i et andet kreditinstitut, der er omfattet af denne paragraf, 3) kreditinstituttets aktier er navneaktier, 4) kreditinstituttet senest den 1. januar 1988 opfylder lovgivningens bestemmelser om midlernes anbringelse, og 5) de af nr. 2 omfattede personer eller kreditinstituttet tilsammen ejer over halvdelen af aktierne og repræsenterer flertallet af stemmerne i et børsmæglerselskab, jfr. dog stk. 3.
Stk. 3. Tilsynet med banker og sparekasser kan tillade, at kreditinstituttet sammen med andre kreditinstitutter, der omfattes af stk. 1, ejer over halvdelen af aktierne og repræsenterer flertallet af stemmerne i et børsmæglerselskab.
Stk. 4. Såfremt aktier, der omfattes af stk. 2, nr. 2, ved aftale overdrages til eje, og såfremt børsmæglerselskabets aktiekapital ikke andrager 25 mill. kr., skal aktiekapitalen inden 3 måneder efter overdragelsen forhøjes til mindst 25 mill. kr.
Såfremt forhøjelsesbeløbet ikke er tegnet og indbetalt inden denne frist, er erhververen af de af stk. 2, nr. 2, omfattede aktier pligtig straks at tegne og indbetale beløbet.
Dette gælder dog ikke ved overdragelse til andre personer, som ved denne lovs ikrafttræden havde beskikkelse som fondsbørsvekselerer.
Stk. 5. Ansøgning om tilladelse efter denne paragraf skal være indgivet til tilsynet med banker og sparekasser inden et år efter paragraffens ikrafttræden.« § 2 I lov om en værdipapircentral, jfr. lovbekendtgørelse nr. 165 af 27.
april 1983 som ændret ved lov nr. 154 af 24. april 1985, foretages følgende ændringer:
1. Overalt i loven ændres, »fondsbørstilsynet« til:  

 »tilsynet med banker og sparekasser«, »Fondsbørstilsynet« til:  

 »Tilsynet med banker og sparekasser«, »Fondsbørstilsynets« til:  

 »Tilsynet med banker og sparekassers«, »fondsbørstilsynets« til:  

 »tilsynet med banker og sparekassers«.
 2. I § 3, stk. 2, ændres »§ 6, nr. 2 og 5« til: »§ 6, nr. 2  

 og 4«.
 3. § 6, nr. 2-5, affattes således:
»2) banker, sparekasser og andelskasser, (pengeinstitutter), 3) institutter, der omfattes af lov om visse kreditinstitutter, og som af industriministeren i henhold til særlig lov godkendes som kontoførende institut, 4) børsmæglerselskaber, 5) virksomheder, der drives i fællesskab af virksomheder, som omfattes af nr. 2-4, og som har til formål at forvalte værdipapirer, og« 4. I § 13 a, indsættes som stk. 3:
»Stk. 3. Det kan på kontoen registreres, at kontohaver ikke er ejer af fondsaktiverne.« 5. Efter § 40 indsættes:
»§ 41. Fondsbørsvekselerere, der har indgået tilslutningsaftale med Værdipapircentralen, kan bevare deres status som kontoførende institutter indtil det tidspunkt, som industriministeren fastsætter.« § 3 I lov om aktieselskaber, jfr. lovbekendtgørelse nr. 483 af 15.
 november 1985, foretages følgende ændringer:
I § 14, stk. 2, § 40 og § 134 l, stk. 4, ændres »en fondsbørsvekselerer« til: »et børsmæglerselskab, et kreditinstitut, der har særlig tilladelse, eller et pengeinstitut.« § 4 I lov om anpartsselskaber, jfr. lovbekendtgørelse nr. 484 af 15.
 november 1985, foretages følgende ændringer:
I § 109 a, stk. 3, ændres »en fondsbørsvekselerer« til: »et børsmæglerselskab, et kreditinstitut, der har særlig tilladelse, eller et pengeinstitut.« § 5 I lov om forsikringsvirksomhed, jfr. lovbekendtgørelse nr. 127 af 23.
marts 1984 som ændret ved lov nr. 51 af 20. februar 1985, foretages følgende ændringer:
I §§ 58 og 268, stk. 8, ændres »en fondsbørsvekselerer« til:  

 »et børsmæglerselskab, et kreditinstitut, der har særlig tilladelse, eller et pengeinstitut.« § 6 I næringsloven, lov nr. 601 af 10. december 1975, affattes § 22, stk.
 4, således:
»Stk. 4. I det omfang anden lovgivning tillader danske pengeinstitutter, børsmæglerselskaber og kreditinstitutter med særlig tilladelse at drive vekselerervirksomhed, kan dette ske uden næringsbrev.« § 7 Tidspunktet for ikrafttræden af lovens bestemmelser fastsættes af industriministeren.
Ministeren kan herunder bestemme, at bestemmelserne i loven træder i kraft på forskellige tidspunkter.
BEMÆRKNINGER TIL LOVFORSLAGET Almindelige bemærkninger 1. Formålet med forslag til lov om ændring af lov om visse kreditinstitutter m.fl. skal ses i sammenhæng med det samtidigt fremsatte forslag til lov om Københavns Fondsbørs.
Om baggrunden og det nærmere indhold af lov om Københavns Fondsbørs henvises til dette lovforslag og bemærkningerne hertil.
Forslaget har herudover til formål at gennemføre EFs 1. direktiv om samordning af lovgivningen om adgang til at optage og udøve virksomhed som kreditinstitut (77/780/EØF), f.s.v. angår fondsbørsvekselerernes bankiervirksomhed.
Direktivet er optrykt som bilag 2.
2. Lovforslaget indeholder regler, hvorefter fondsbørsvekselerernes bankiervirksomhed inden for en kortere frist kan overføres til kreditinstitutter med udvidet arbejdsområde i forhold til eksisterende kreditinstitutter.
Forslaget er baseret på, at de nuværende fondsbørsvekselerere i dag udfører disse aktiviteter, og at hensynet til fondsbørsvekselerernes velerhvervede rettigheder taler for denne løsning.
Muligheden for at oprette et kreditinstitut med udvidet arbejdsområde vil kun stå åben for de nuværende fondsbørsvekselerere, der opretter et børsmæglerselskab.
Det foreslås, at aktiekapitalen på stiftelsestidspunktet skal være 1 mill. kr., og at kapitalen gradvist i løbet af 10 år efter lovens ikrafttræden skal udgøre 10 mill. kr.
Ved overdragelse til eje til personer, der ikke har været fondsbørsvekselerere, skal kapitalen forhøjes til 25 mill. kr.
3. Lovforslaget indeholder desuden forslag til ændring af visse bestemmelser i lov om en værdipapircentral, lov om aktieselskaber, lov om anpartsselskaber, lov om forsikringsvirksomhed samt næringsloven.
Baggrunden for disse ændringsforslag er, at fondsbørsvekselerstanden foreslås afskaffet, og handel på Københavns Fondsbørs skal foregå gennem børsmæglerselskaber, jfr.
 forslag til lov om Københavns Fondsbørs.
4. Ændringsforslagene i dette lovforslag har sammen med forslag til lov om Københavns Fondsbørs været sendt i høring hos Boligministeriet, Budgetdepartementet, Administrationsdepartementet, Statsministeriet, Økonomiministeriet, Skattedepartementet, Departementet for told- og forbrugsafgifter, Kulturministeriet, Justitsministeriet, Grønlandsministeriet, Københavns Fondsbørs, Danmarks Nationalbank, Værdipapircentralen, Tilsynet med banker og sparekasser, Monopoltilsynet, Forsikringstilsynet, Aktieselskabsregisteret, Arbejdsmarkedets Tillægspension, Assurandør-Societetet, Realkreditrådet, Pensionskasserådet, Danske Investeringsforeningers Fællesrepræsentation, Industrirådet, Grosser-Societetet, Danmarks Rederiforening, Lønmodtagernes Dyrtidsfond, Foreningen af Fondsbørsvekselerere, Den Danske Bankforening, Danmarks Sparekasseforening, Foreningen af Firmapensionskasser, Forbrugerrådet, Arbejderbevægelsens Erhvervsråd og Foreningen af Danske Andelskasser.
5. Forslaget har ikke finansielle konsekvenser for statskassen, amterne eller kommunerne.
Bemærkninger til forslagets enkelte bestemmelser Til § 1 Nr. 1 er en konsekvens af ændringen i nr. 2.
I nr. 2 foreslås ændringer af lov om visse kreditinstitutter for at tilgodese fondsbørsvekselerernes mulighed for at kunne fortsætte deres bankiervirksomhed.
De aktiviteter, som det efter § 4 b, stk. 1, skal tillades kreditinstitutter at udøve, er aktiviteter, som i øjeblikket udøves af fondsbørsvekselererne i deres personligt drevne virksomhed.
Der tænkes på:
1. virksomhed som autoriseret valutahandler, 2. pleje og administration af klienters værdipapirer i åbne depoter, 3. formidling af markedslån og pantebrevshandler, 4. økonomisk rådgivning, 5. omprioritering af fast ejendom, 6. terminsforretninger, 7. virksomhed som fondshandler, 8. vekseldiskontering.
Der vil desuden skulle fastsættes, om der kan foregå fælles administration af børsmæglerselskabet og kreditinstituttet, om kreditinstituttet skal have adgang til at føre checkkonti, og om det skal være de samme revisorer i børsmæglerselskabet og kreditinstituttet.
Uden for den virksomhed, som disse kreditinstitutter kan drive, vil i forhold til i dag navnlig falde virksomhed med ejendomshandel og lignende.
Det foreslås i stk. 2, nr. 2, at en eller flere af de nuværende fondsbørsvekselerere skal eje over halvdelen af aktierne i kreditinstituttet og repræsentere flertallet af stemmerne ved tilladelsens meddelelse.
Det er en betingelse, at disse personer ikke ejer eller har ejet aktier i et andet kreditinstitut omfattet af denne lov, da det ikke er ønskeligt, at en fondsbørsvekselerer kan deltage i stiftelsen af mere end et kreditinstitut.
Det foreslås desuden i nr. 5, at nuværende fondsbørsvekselerere eller kreditinstituttet fortsat skal drive børsmæglervirksomhed, idet de skal eje over halvdelen af aktierne og repræsentere flertallet af stemmerne i et børsmæglerselskab.
I stk. 3 foreslås i tilknytning hertil, at betingelserne i stk. 2, nr. 5, kan opfyldes af kreditinstituttet sammen med andre kreditinstitutter, der opfylder stk. 2's betingelser.
Såfremt disse kreditinstitutter tilsammen ejer over halvdelen af aktierne og repræsenterer flertallet af stemmerne, vil tilsynet med banker og sparekasser kunne give instituttet tilladelse til at drive den udvidede kreditinstitutvirksomhed.
I stk. 1, nr. 3, er det foreslået, at kreditinstituttets aktier skal være navneaktier.
Bestemmelserne om midlernes anbringelse, herunder reglerne i §§ 9-12 i bekendtgørelse nr. 307 af 10. juni 1981 om visse kreditinstitutter, skal kreditinstituttet opfylde senest den 1.
 januar 1988, jfr. nr. 4.
Eventuelle dispensationer fra kravene om midlernes anbringelse i overensstemmelse med § 15 i bekendtgørelse nr. 307 af 10. juni 1981 kan gives af tilsynet med banker og sparekasser.
I stk. 4 er det foreslået, at såfremt fondsbørsvekselerernes aktier i et kreditinstitut overdrages ved aftale, skal aktiekapitalen bringes op på 25 mill. kr. inden 3 måneder efter erhvervelsen. 25 mill. kr. svarer til kravet til pengeinstitutter i bank- og sparekasseloven.
Hvis kapitalforhøjelsen ikke tegnes fuldt ud efter aktieselskabslovens almindelige regler, skal den, der har erhvervet de tidligere fondsbørsvekselereres kontrollerende aktiepost, tegne og indbetale resten.
Dette gælder dog ikke, hvis overdragelsen sker til andre personer, der ved lovens ikrafttræden havde beskikkelse som fondsbørsvekselerer.
Baggrunden for denne regel er, at det ikke er fundet acceptabelt, at andre end tidligere fondsbørsvekselerere permanent får en fortrinsret gennem disse kreditinstitutter med langt mindre kapitalkrav, end alle andre skal opfylde for at oprette banker.
Det er i stk. 5 foreslået, at ansøgning om tilladelse til at drive denne form for kreditinstitutvirksomhed skal være indgivet til tilsynet med banker og sparekasser senest 1 år efter paragraffens ikrafttræden.
Der kan ikke dispenseres fra denne frist.
Til § 2 I § 2 foreslås ændringer i lov om en værdipapircentral.
 Nr. 1 og 2 er konsekvensændringer.
I nr. 3 foreslås lovens § 6 som konsekvens af lovforslaget og forslaget til lov om Københavns Fondsbørs ændret, således at i opremsningen af kontoførende institutter ændres »fondsbørsvekselerere« til »børsmæglerselskaber«.
I nr. 4 foreslås muligheden for at etablere en forvalterordning, ofte betegnet »nominee-ordning«.
Danske værdipapirer kan udstedes, overdrages eller overlades til ihændehaver.
Selv overdragelse af navneaktier kræves ikke ubetinget noteret i aktiebogen, jfr. aktieselskabslovens § 27.
Indskrivning af aktier i en andens navn er derfor selskabs- og obligationsretligt lovligt for alle, og der er ikke grund til at begrænse denne ret.
I praksis har det givet anledning til tvivl, om Værdipapircentralen kan registrere denne form for fuldmagt, og der er et praktisk behov for at afgøre dette spørgsmål.
Dette sker i stk. 3. De nærmere regler herom kan fastsættes ved bekendtgørelse efter lovens § 7. Det er efter lovteksten muligt at foretage en sådan registrering både med og uden angivelse af ejerens navn.
Det er for ejeren af et fondsaktiv afgørende, at pågældende i tilfælde af kontohaverens konkurs ikke placeres som simpel kreditor i 6. konkursklasse, men som separatist.
Konkurslovens § 82 fastslår, at boet skal udlevere »hvad der tilhører tredjemand eller af andre grunde ikke kan inddrages i konkursmassen«.
Fastlæggelsen af de nærmere betingelser for separatistretten overlades til praksis, herunder til domstolene.
Det har været overvejet om retsstillingen på dette punkt burde præciseres, men det er ikke fundet ønskeligt at lade dette spørgsmål afgøre efter andre regler end konkurslovens almindelige regler.
I nr. 5 foreslås en bemyndigelse til industriministeren til at fastsætte det tidspunkt, hvorfra fondsbørsvekselerere, der har indgået tilslutningsaftale med Værdipapircentralen om at være kontoførende institut, ikke længere kan være kontoførende institut.
Tidspunktet er afhængig af dannelse og igangsættelse af børsmæglerselskaber, jfr. § 48 i forslag til lov om Københavns Fondsbørs.
Til §§ 3-6 Reglerne er konsekvensændringer af, at forslag til lov om Københavns Fondsbørs erstatter »fondsbørsvekselerere« med »børsmæglerselskaber«.
 Aktie- og anpartsselskabslovene er sat i kraft på Grønland ved kgl.
anordning.
De foreslåede ændringer er af en så rent teknisk karakter, at de umiddelbart må anses for gældende på Grønland.
Til § 7 Det foreslås, at industriministeren bemyndiges til at fastsætte tidspunktet for lovens ikrattræden.
Baggrunden herfor skal bl.a.
søges i, at det er vanskeligt at forudse, hvornår dannelsen af børsmæglerselskaber efter forslag til lov om Købehavns Fondsbørs - og dermed også oprettelse af kreditinstitutter efter § 1, nr. 2, - vil finde sted.
Bilag 1 Industriministeriets lovbekendtgørelse nr. 375 af 15. august 1985 Bekendtgørelse af lov om visse kreditinstitutter Herved bekendtgøres lov nr. 178 af 14. maj 1980 om visse kreditinstitutter med de ændringer, der følger af lov nr. 87 af 17. marts 1982 og lov nr. 154 af 24. april 1985.
§ 1. Ved kreditinstitut forstås i denne lov et foretagende, hvis virksomhed består i fra offentligheden at modtage indlån eller andre midler, der skal tilbagebetales, samt i at yde lån for egen regning.
Stk. 2. Loven finder anvendelse på kreditinstitutter, der ikke er 1) banker, sparekasser eller andelskasser, 2) fondsbørsvekselerere, 3) realkreditinstitutter eller 4) institutter oprettet eller hvis oprettelse er godkendt i henhold til særlig lov.
§ 2. Kreditinstitutter omfattet af denne lov skal have tilladelse af industriministeren til at drive kreditinstitutvirksomhed og skal registreres i tilsynet med banker og sparekasser.
Stk. 2. Tilladelse forudsætter, at de i De eruopæiske Fællesskabers direktiv af 12. december 1977 om samordning af lovgivningen om adgang til at optage og udøve virksomhed som kreditinstitut fastsatte betingelser samt betingelser, som i øvrigt er fastsat i eller i medfør af international aftale, opfyldes.
Stk. 3. Industriministeren kan i det enkelte tilfælde fastsætte yderligere vilkår for tilladelsen, herunder forskrifter vedrørende virksomhedens udøvelse.
§ 3. Reglerne for banker i lov om banker og sparekasser m.v. om nægtelse og inddragelse af tilladelse og om opløsning finder tilsvarende anvendelse på institutter omfattet af denne lov.
§ 4. Kreditinstitutter, der er omfattet af denne lov, og som har påbegyndt virksomhed før lovens ikrafttræden, kan fortsætte virksomheden uden tilladelse, såfremt de anmeldes til registrering i tilsynet med banker og sparekasser.
Stk. 2. Nedsættelse af forbud mod fortsat virksomhed sidestilles med inddragelse af tilladelse i henhold til § 3.
§ 4a.
Direktører og funktionærer i et kreditinstitut, der er omfattet af denne lov, må ikke for egen regning udføre eller deltage i spekulationsforretninger.
§ 5. Industriministeren fastsætter nærmere regler om udøvelsen af virksomhed som kreditinstitut omfattet af denne lov, herunder om 1) stiftelse, 2) aktie- eller indskudskapitalen, 3) tilladelse til at udøve virksomhed som kreditinstitut, 4) ledelse, 5) den nødvendige egenkapital, 6) midlernes anbringelse, 7) regnskab, revision og anvendelse af overskud, 8) konsolideret tilsyn for kreditinstitutter og deres datterselskaber, 9) tilsyn og 10) kreditinstitutternes bidrag til dækning af statens udgifter til tilsyn med disse.
 Stk. 2. Der tillægges bidrag efter stk. 1, nr. 10, udpantningsret.
§ 6. Overtrædelse af § 2, stk. 1, § 4, stk. 1, og § 4a straffes med bøde.
Stk. 2. Bestyrelsesmedlemmer, disses stedfortrædere, medlemmer af et eventuelt repræsentantskab, revisor samt direktør og øvrige ansatte, der ubeføjet røber, hvad de under udøvelsen af deres hverv har fået kundskab om, straffes med bøde, for så vidt højere straf ikke er forskyldt efter borgerlig straffelov.
Stk. 3. I forskrifter, der gives af industriministeren i medfør af denne lov, kan der fastsættes straf af bøde for overtrædelse af bestemmelser i forskrifterne.
Stk. 4. Er overtrædelsen begået af et aktieselskab, anpartsselskab el.lign., kan der pålægges selskabet som sådant bødeansvar.
§ 7. Loven træder i kraft ved offentliggørelsen i Lovtidende. (* 1) Stk. 2. Anmeldelse i henhold til § 4, stk. 1, skal ske inden 12 måneder efter lovens ikrafttræden.
Stk. 3. Lov nr. 332 af 5. december 1958 om visse finansieringsinstitutter, som ændret ved lov nr. 370 af 13. juni 1973, ophæves.
Stk. 4. Loven gælder ikke for Færøerne og Grønland, men kan ved kongelig anordning sættes i kraft for disse landsdele med de afvigelser, som landsdelenes særlige forhold tilsiger.
 § 8. (Udeladt).
---------- I lov nr. 154 af 24. april 1985 om ændring af lov om banker og sparekasser m.fl. fastsættes i § 7, stk. 1, at de ændringer, som angår § 1, stk. 2, nr. 1 og 2, § 3, § 4, stk. 1, 2. pkt. (* 2), §§ 4a, 5 og 6, træder i kraft den 1. maj 1985.
Industriministeriet, den 15. august 1985 IB STETTER /Christen Boye Jacobsen Bilag 2 RÅDETS FØRSTE DIREKTIV tekst ikke medtaget BILAG 3 I dette bilag er (markeret med --/ og /-- ) indsat den gældende formulering af de bestemmelser, der berøres af lovforslaget § 1 I lov om visse kreditinstitutter, jfr. lovbekendtgørelse nr. 375 af 15. august 1985, foretages følgende ændringer:
1. § 1, stk. 2, nr. 2, ophæves.
Nr. 3 og 4 bliver herefter nr. 2 og 3.
--/ § 1. Ved kreditinstitut forstås i denne lov et foretagende, hvis  

 virksomhed består i fra offentligheden at modtage indlån eller andre midler,  

 der skal tilbagebetales, samt i at yde lån for egen regning.
Stk. 2. Loven finder anvendelse på kreditinstitutter, der ikke er 1) banker, sparekasser eller andelskasser, 2) fondsbørsvekselerere, 3) realkreditinstitutter eller 4) institutter oprettet eller hvis oprettelse er godkendt i henhold til  

 særlig lov.
/-- 2. Efter § 4 a indsættes:
»§ 4 b.
Industriministeren kan fastsætte regler om, at kreditinstitutter omfattet af stk. 2 efter tilladelse kan udøve nærmere angivne aktiviteter, der ikke er kreditinstitutvirksomhed, og være kontoførende institut i Værdipapircentralen.
Stk. 2. Tilladelse til kreditinstitutter efter stk. 1 kræver, udover hvad der følger af § 2, at 1) selskabet er et aktieselskab og ved tilladelsens meddelelse har en aktiekapital på 1 mill. kr.
Aktiekapitalen skal dog inden 3 år efter tilladelsen være mindst 3 mill. kr., senest 5 år efter tilladelsen være mindst 5 mill. kr. og senest 10 år efter tilladelsen være mindst 10 mill. kr., 2) en eller flere af de personer, der i henhold til lov om Københavns Fondsbørs, jfr. lovbekendtgørelse nr. 12 af 16. januar 1984, ved denne lovs ikrafttræden, havde beskikkelse som fondsbørsvekselerer, ved tilladelsens meddelelse ejer over halvdelen af aktierne og repræsenterer flertallet af stemmerne, og disse personer ikke ejer eller har ejet aktier i et andet kreditinstitut, der er omfattet af denne paragraf, 3) kreditinstituttets aktier er navneaktier, 4) kreditinstituttet senest den 1. januar 1988 opfylder lovgivningens bestemmelser om midlernes anbringelse, og 5) de af nr. 2 omfattede personer eller kreditinstituttet tilsammen ejer over halvdelen af aktierne og repræsenterer flertallet af stemmerne i et børsmæglerselskab, jfr. dog stk. 3.
Stk. 3. Tilsynet med banker og sparekasser kan tillade, at kreditinstituttet sammen med andre kreditinstitutter, der omfattes af stk. 1, ejer over halvdelen af aktierne og repræsenterer flertallet af stemmerne i et børsmæglerselskab.
Stk. 4. Såfremt aktier, der omfattes af stk. 2, nr. 2, ved aftale overdrages til eje, og såfremt børsmæglerselskabets aktiekapital ikke andrager 25 mill. kr., skal aktiekapitalen inden 3 måneder efter overdragelsen forhøjes til mindst 25 mill. kr.
Såfremt forhøjelsesbeløbet ikke er tegnet og indbetalt inden denne frist, er erhververen af de af stk. 2, nr. 2, omfattede aktier pligtig straks at tegne og indbetale beløbet.
Dette gælder dog ikke ved overdragelse til andre personer, som ved denne lovs ikrafttræden havde beskikkelse som fondsbørsvekselerer.
Stk. 5. Ansøgning om tilladelse efter denne paragraf skal være indgivet til tilsynet med banker og sparekasser inden et år efter paragraffens ikrafttræden.« § 2 I lov om en værdipapircentral, jfr. lovbekendtgørelse nr. 165 af 27.
april 1983 som ændret ved lov nr. 154 af 24. april 1985, foretages følgende ændringer:
1. Overalt i loven ændres, »fondsbørstilsynet« til:  

 »tilsynet med banker og sparekasser«, »Fondsbørstilsynet« til:  

 »Tilsynet med banker og sparekasser«, »Fondsbørstilsynets« til:  

 »Tilsynet med banker og sparekassers«, »fondsbørstilsynets« til: tilsynet  

 med banker og sparekassers'.
 2. I § 3, stk. 2, ændres »§ 6, nr. 2 og 5« til: »§ 6, nr. 2  

 og 4«.
--/ § 3. Værdipapircentralen ledes af en bestyrelse på indtil 13 medlemmer og  

 en direktion.
Stk. 2. Industriministeren udnævner for tre år ad gangen formanden for  

 bestyrelsen og de øvrige bestyrelsesmedlemmer, jfr. dog § 4. Af medlemmerne  

 udnævnes fire efter indstilling fra organisationer, der repræsenterer  

 udstederne af fondsaktiverne, fire efter indstilling fra organisationer, der  

 repræsenterer de i § 6, nr. 2 og 5 nævnte kontoførende institutter, og et  

 efter indstilling fra Danmarks Nationalbank.
Et af medlemmerne udnævnes med  

 særligt henblik på at varetage interesser for ejerne af fondsaktiverne.
For  

 medlemmerne skal udnævnes stedfortrædere.
/-- 3. § 6, nr. 2-5, affattes således:
»2) banker, sparekasser og andelskasser, (pengeinstitutter), 3) institutter, der omfattes af lov om visse kreditinstitutter, og som af industriministeren i henhold til særlig lov godkendes som kontoførende institut, 4) børsmæglerselskaber, 5) virksomheder, der drives i fællesskab af virksomheder, som omfattes af nr. 2-4, og som har til formål at forvalte værdipapirer, og« --/ § 6. Ret til at foretage registrering i værdipapircentralen på dennes  

 vegne og med retsvirkning i henhold til §§ 8-16 (kontoførende institut)  

 tilkommer: 1. Danmarks Nationalbank, 2. banker og sparekasser, 3.  

 andelskasser, der er undergivet tilsyn af offentlig myndighed, 3.  

 virksomheder, der drives i fællesskab af banker og sparekasser, og som har  

 til formål at forvalte værdipapirer, 5. fondsbørsvekselerere, og 6.  

 realkreditinstitutter og andre obligationsudstedende institutter for så vidt  

 angår fondsaktiver, der er udstedt af det pågældende institut.
/-- 4. I § 13 a, indsættes som stk. 3:
»Stk. 3. Det kan på kontoen registreres, at kontohaver ikke er ejer af fondsaktiverne.« --/ § 13 a.
Industriministeren kan fastsætte regler om registrering af  

 ejendomsret til fondsaktiver, som ikke tilhører overdrageren.
Stk. 2. Er sælgeren et kontoførende institut, kan dette gøre adkomsten til  

 et fondsaktiv betinget af købesummens betaling inden en nærmere af  

 industriministeren fastsat frist.
Betalingsforbeholdet bortfalder uden  

 udsendelse af meddelelse efter § 10, såfremt overdrageren ikke gør sit  

 forbehold gældende inden udløbet af den i 1. pkt. nævnte frist.
/-- 5. Efter § 40 indsættes:
»§ 41. Fondsbørsvekselerere, der har indgået tilslutningsaftale med Værdipapircentralen, kan bevare deres status som kontoførende institutter indtil det tidspunkt, som industriministeren fastsætter.« § 3 I lov om aktieselskaber, jfr. lovbekendtgørelse nr. 483 af 15.
 november 1985, foretages følgende ændringer:
I § 14, stk. 2, § 40 og § 134 l, stk. 4, ændres »en fondsbørsvekselerer« til: »et børsmæglerselskab, et kreditinstitut, der har særlig tilladelse, eller et pengeinstitut.« --/ § 14. Foretager en aktionær ikke i rette tid en ham påhvilende  

 indbetaling, er han, såfremt vedtægterne ikke bestemmer andet, pligtig fra  

 forfaldsdagen at betale en årlig rente af det skyldige beløb svarende til den  

 rente, der er fastsat efter § 5, stk. 1 og 2, i lov om renter ved forsinket  

 betaling m.v.
Stk. 2. Selskabet skal uden ugrundet ophold søge det skyldige beløb  

 inddrevet eller med fire ugers varsel til aktionæren søge aktien afhændet for  

 hans regning med forpligtelse for erhververen til at yde de manglende  

 indbetalinger med påløbne renter.
Er interimsbevis udleveret til aktionæren,  

 kan selskabet efter udløbet af det nævnte varsel kræve det tilbageleveret ved  

 umiddelbar fogedforretning i overensstemmelse med retsplejelovens § 609.  

 Afhændelse skal ske ved en fondsbørsvekselerer.
 Stk. 3. Viser det sig, at det skyldige beløb ikke kan inddrives, forholdes  

 der efter reglerne i §§ 15 og 16.
§ 40. Er de foreløbet fem år efter registreringen af en  

 fondsaktieemission, og har ikke alle dertil berettigede fremsat begæring om  

 udlevering af deres aktier, kan bestyrelsen ved bekendtgørelse i Statstidende  

 opfordre den eller de pågældende til inden seks måneder at afhente aktierne.  

 Når fristen er udløbet, uden at henvendelse er sket, kan bestyrelsen for  

 aktionærens regning afhænde aktierne gennem en fondsbørsvekselerer.
I  

 salgsprovenuet kan selskabet fradrage omkostningerne ved bekendtgørelsen og  

 afhændelsen.
Er salgsprovenuet ikke afhentet inden fem år efter afhændelsen,  

 tilfalder beløbet selskabet.
§ 134 l.
Generalforsamlingen kan med det flertal, der kræves til ændring  

 af selskabets vedtægter, vedtage at omdanne selskabet til et anpartsselskab.  

 Meddelelse om vedtagelsen sendes inden fjorten dage til enhver noteret  

 aktionær.
 Stk. 2. Omdannelsen til anpartsselskab anses som sket, når vedtægterne er  

 ændret således, at de opfylder kravene i lov om anpartsselskaber, og  

 vedtægtsændringerne er registreret og bekendtgjort i Statstidende.
 Stk. 3. Når omdannelsen er sket, anses de af selskabet udstedte aktiebreve  

 som annullerede.
Stk. 4. Er der forløbet fem år efter omdannelsen, uden at alle dertil  

 berettigede har anmeldt sig til optagelse på fortegnelsen over anpartshavere,  

 kan bestyrelsen ved en bekendtgørelse i Statstidende opfordre den eller de  

 pågældende til inden seks måneder at foretage sådan anmeldelse.
Når fristen  

 er udløbet, uden at anmeldelse er sket, kan bestyrelsen for aktionærens  

 regning afhænde anparterne gennem en fondsbørsvekselerer.
I salgsprovenuet  

 kan selskabet fradrage omkostningerne ved bekendtgørelsen og afhændelsen.
Er  

 salgsprovenuet ikke afhentet inden fem år efter afhændelsen, tilfalder  

 beløbet selskabet.
/-- § 4 I lov om anpartsselskaber, jfr. lovbekendtgørelse nr. 484 af 15.
 november 1985, foretages følgende ændringer:
I § 109 a, stk. 3, ændres »en fondsbørsvekselerer« til: »et børsmæglerselskab, et kreditinstitut, der har særlig tilladelse, eller et pengeinstitut.« --/ § 109 a.
Omdannelsen til aktieselskab anses som sket, når vedtægterne er  

 ændret således, at de opfylder kravene i lov om aktieselskaber, og  

 vedtægterne er registreret samt bekendtgjort i Statstidende.
Stk. 2. Inden et år efter omdannelsen skal der udstedes aktiebreve.
Disse  

 må ikke udleveres før omdannelsen.
Stk. 3. Er der forløbet fem år efter omdannelsen, uden at alle dertil  

 berettigede har fremsat anmodning om udlevering af deres aktiebreve, kan  

 bestyrelsen ved en bekendtgørelse i Statstidende opfordre den eller de  

 pågældende til inden seks måneder at afhente aktiebrevene.
Når fristen er  

 udløbet, uden at henvendelse er sket, kan bestyrelsen for aktionærens regning  

 afhænde aktierne gennem en fondsbørsvekselerer.
I salgsprovenuet kan  

 selskabet fradrage omkostningerne ved bekendtgørelsen og afhændelsen.
Er  

 salgsprovenuet ikke afhentet fem år efter afhændelsen, tilfalder beløbet  

 selskabet.
/-- § 5 I lov om forsikringsvirksomhed, jfr. lovbekendtgørelse nr. 127 af 23.
marts 1984 som ændret ved lov nr. 51 af 20. februar 1985, foretages følgende ændringer:
I §§ 58 og 268, stk. 8, ændres »en fondsbørsvekselerer« til:  

 »et børsmæglerselskab, et kreditinstitut, der har særlig tilladelse, eller et pengeinstitut.« --/ § 58. Er der forløbet 5 år efter registreringen af en fondsaktieemission,  

 og har ikke alle dertil berettigede fremsat begæring om udlevering af deres  

 aktier, kan bestyrelsen ved bekendtgørelse i Statstidende opfordre den eller  

 de pågældende til inden 6 måneder at afhente aktierne.
Når fristen er  

 udløbet, uden at henvendelse er sket, kan bestyrelsen for aktionærens regning  

 afhænde aktierne gennem en fondsbørsvekselerer.
I salgsprovenuet kan  

 selskabet fradrage omkostningerne ved bekendtgørelsen og afhændelsen.
Er  

 salgsprovenuet ikke afhentet inden 5 år efter afhændelsen, tilfalder beløbet  

 selskabet.
 § 268. De ved denne lovs ikrafttræden bestående forsikringsselskaber, hvis  

 aktie- eller garantikapital ikke er fuldt indbetalt, kan uanset §§ 35 og 74  

 opretholde denne ordning.
 Stk. 2. I de af stk. 1 omfattede forsikringsselskaber må en aktionær eller  

 garant ikke hæfte for indbetaling på aktier eller garantiandele til et større  

 samlet beløb end 5 pct. af aktie- eller garantikapitalen eller for større  

 beløb end 50.000 kr., medmindre der stilles en af forsikringstilsynet  

 godkendt sikkerhed for beløb herudover.
 Stk. 3. Forsikringstilsynet kan undtage fra reglen i stk. 2.
Stk. 4. For nedsættelse af den indbetalte del af aktiekapitalen i et  

 forsikringsselskab omfattet af stk. 1 finder reglerne i §§ 37-40 om  

 kapitalnedsættelse tilsvarende anvendelse.
I disse selskaber kan  

 nedsættelsesbeløbet fortsat anvendes til afskrivning på aktionærernes  

 indbetalingspligt. § 38, stk. 5, finder tilsvarende anvendelse i dette  

 tilfælde.
Stk. 5. Overdragelsen af en ikke fuldt indbetalt aktie eller garantiandel  

 i forsikringsselskaber omfattet af stk. 1 kan kun finde sted med bestyrelsens  

 godkendelse.
Sådan godkendelse må ikke meddeles, medmindre det må antages, at  

 erhververen vil være i stand til at erlægge de fremtidige indbetalinger,  

 eller medmindre betryggende sikkerhed stilles.
Stilles betryggende sikkerhed,  

 kan godkendelse ikke nægtes, medmindre den ønskede overdragelse strider imod  

 andre, gyldigt fastsatte regler om indskrænkning i aktiernes eller  

 garantiandelenes omsættelighed.
 Stk. 6. Når bestyrelsen har godkendt overdragelsen og erhververen har  

 udstedt forskrivning for det ikke indbetalte beløb, bortfalder overdragerens  

 forpligtelser.
 Stk. 7. Foretager en aktionær eller garant i forsikringsselskaber omfattet  

 af stk. 1 ikke i rette tid en ham påhvilende indbetaling, er han, såfremt  

 vedtægterne ikke bestemmer andet, pligtig fra forfaldsdagen at betale en  

 årlig rente af det skyldige beløb svarende til den til enhver tid fastsætte  

 officielle diskonto med et tillæg på 2 pct.
Stk. 8. Selskabet skal, hvis betaling efter stk. 7 ikke sker rettidig,  

 uden ugrundet ophold søge sig fyldestgjort for det skyldige beløb enten ved  

 et søgsmål eller ved for aktionærens eller garantens regning, og så vidt  

 muligt efter 4 ugers varsel til ham, at søge aktien eller garantiandelen  

 afhændet med forpligtelse for erhververen til at yde de manglende  

 indbetalinger med påløbne renter.
Afhændelsen skal ske gennem en  

 fondsbørsvekselerer eller ved offentlig auktion.
Medfører afhændelsen  

 udstedelse af nyt aktiebrev eller interimsbevis, skal aktiebrevet eller  

 interimsbeviset - foruden at angive sit øjemed - gentive indholdet af det  

 gamle aktiebrev eller interimsbeviset samt underskrives af bestyrelsen, dog  

 at interimsbeviser kan underskrives af en af bestyrelsen befuldmægtiget.
Stk. 9. Viser det sig, at det skyldige beløb ikke kan inddrives på nogen  

 af de anførte måder, skal aktien eller garantiandelen annulleres, og  

 kapitalen anses da for nedsat med et til aktiens eller garantiandelens  

 pålydende svarende beløb.
Det beløb, der er indbetalt, henlægges til en fond,  

 som ikke uden forsikringstilsynets samtykke må formindskes.
 Stk. 10. Med anmeldelsen til forsikringsregisteret om kapitalens  

 nedsættelse skal følge bevis for, at betingelserne for aktiens eller  

 garantiandelens annullation har været til stede.
/-- § 6 I næringsloven, lov nr. 601 af 10. december 1975, affattes § 22, stk.
 4, således:
»Stk. 4. I det omfang anden lovgivning tillader danske pengeinstitutter, børsmæglerselskaber og kreditinstitutter med særlig tilladelse at drive vekselerervirksomhed, kan dette ske uden næringsbrev.« --/ § 22. Ved vekselerervirksomhed forstås i denne lov køb eller salg af  

 værdipapirer for fremmed regning, arbitrageforretninger og veksling af penge.
 Stk. 2. Betegnelsen »vekselerer« må kun benyttes af  

 næringsdrivende, der har næringsbrev som vekselerer.
Stk. 3. Handelsministeren giver nærmere regler for udøvelse af  

 vekselerervirksomhed, derunder regler om revision og om adgang til at bruge  

 agenter.
Vekselerere skal have fast forretningssted.
 Stk. 4. I det omfang anden lovgivning tillader danske banker og  

 sparekasser at drive vekselerervirksomhed, kan dette ske uden næringsbrev.
