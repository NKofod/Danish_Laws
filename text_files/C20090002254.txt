Skrivelse om folkeafstemning om ændring af tronfølgeloven På given foranledning skal Velfærdsministeriet herved oplyse, at forslag til lov om ændring af tronfølgeloven (Ligestilling mellem kønnene i arvefølgen fremsat i henhold til proceduren i grundlovens § 88) blev vedtaget af Folketinget ved 3. behandling den 24. februar 2009.
 Statsministeren har den 12. marts 2009 bekendtgjort i Statstidende, at der afholdes folkeafstemning om ændring af tronfølgeloven søndag den 7. juni 2009. Lovforslaget kan ses på Retsinformation: https://www.retsinformation.dk/Forms/R0710.aspx?id=123623.
 Endvidere kan det oplyses, at forslag til lov om ændring af lov om valg til Folketinget (Folkeafstemninger om grundlovsændringer) blev vedtaget af Folketinget ved 3. behandling den 19. februar 2009 (lov nr. 135 af 24. februar 2009). Ved lovændringen er der skabt hjemmel for afholdelse af folkeafstemninger om grundlovsændringer efter bestemmelserne i kapitel 12 i folketingsvalgloven (lovbekendtgørelse nr. 145 af 24. februar 2009), jf. lovens § 94.
