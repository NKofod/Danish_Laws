Cirkulæreskrivelse om meddelelse fra  

 StK:Pension om retningslinier for annullering af forkert oprettede  

 forsikringsmæssige pensionsordninger (til stiftsøvrighederne) Kirkeministeriet har fra StK:Pension modtaget meddelelse  

 om retningslinier for annullering af forkert oprettede  

 forsikringsmæssige pensionsordninger.
 Retningslinierne er blevet fastlagt på grundlag af  

 en række konkrete sager, hvor forsikringsmæssige  

 pensionsordninger ved en fejl er blevet etableret hos StK:Pension, men skulle  

 have været oprettet hos et andet pensionsselskab.
 Det er disse sager, som er anledning til  

 nedenstående nye retningslinier fra StK:Pension, hvorefter det er  

 periodelængden (fra første indberetning og frem til tidspunktet  

 hvor StK:Pension gøres opmærksom på fejlen) der er  

 afgørende for sagsbehandlingen.
 De nye retningslinier betyder, at såfremt et  

 menighedsråd ved en fejl har fået oprettet en pensionsordning hos  

 StK:Pension for en ansat, der skulle have haft en pensionsordning hos et  

 andet pensionsselskab, så kan der være knyttet visse  

 økonomiske konsekvenser til annulleringen af den forkert oprettede  

 pensionsordning i form af en reduktion af de indbetalte  

 pensionsbeløb.
 Der er indberettet maksimalt 6 måneders  

 pensionsbidrag.
Såfremt menighedsrådet indenfor denne periode  

 fremsætter anmodning om, at den forkert etablerede  

 forsikringsmæssige pensionsordning annulleres til fordel for anden  

 pensionsordning (i et andet forsikringsselskab eller i en pensionskasse),  

 tilbagebetales de indbetalte pensionsbidrag til arbejdsgiveren.
Grænsen  

 på 6 måneder er valgt for at sikre, at den forsikrede (medlemmet)  

 kan nå at få en police og at reagere på den skete fejl,  

 ligesom arbejdsgiveren herved har haft rimelig tid til at opdage og rette  

 fejlen.
 Der er indberettet mere ned 6 måneders  

 pensionsbidrag.
 Når menighedsrådet efter en 6 måneders  

 periode med fejlagtige indberettede pensionsbidrag til StK:Pension  

 fremsætter anmodning om annullering til fordel for en anden  

 pensionsordning (i et andet forsikringsselskab eller i en pensionskasse),  

 iværksættes følgende procedure:
Det pågældende menighedsråd gøres  

 skriftlig opmærksom på, at StK:Pension naturligvis gerne  

 medvirker til, at der for den pågældende medarbejder etableres en  

 korrekt pensionsordning i henhold til en for medarbejderen gældende  

 lønoverenskomst.
Da StK:Pension imidlertid har haft risiko i den  

 forløbne periode på minimum 6 måneder, gøres  

 samtidig opmærksom på, at StK:Pension vil overføre  

 forsikringsværdien (reserve + bonus). I forsikringsværdien  

 indgår både fradrag til betaling af risikopræmie og  

 omkostninger samt en forrentning (bonus). Overførslen vil i  

 øvrigt fra StK:Pensions side kunne ske omkostningsfrit, idet fejlen  

 på ingen måde må komme kunden til skade.
Når menighedrådet skriftligt har accepteret,  

 at sagen løses på den af StK:Pension foreslåede  

 måde, kan overførslen effektueres til det selskab  

 (forsikringsselskab eller pensionskasse), som er anvist af  

 menighedsrådet.
Overførslen sker som en såkaldt §  

 41-overførsel, hvor StK:Pension dog ikke tager omkostninger.
Det skal  

 af overførselsbilaget (brevet) fremgå, at der er tale om en  

 omkostningsfri overførsel fra StK:Pensions side på grund af en  

 fejlagtig oprettelse hos StK:Pension.
Det må så forventes, at  

 modtagende selskab pga. denne situation også vil modtage de  

 overførte beløb omkostningsfrit.
StK:Pension kan ikke "tvinge" selskabet til dette, da det  

 jo rent faktisk har mistet omkostningsbidrag af den præmie, som  

 StK:Pension har modtaget og indeholdt omkostningsbidrag af.
Men hos  

 StK:Pension har der også måttet udføres en administration  

 af disse penge.
 Arbejdsgivers anmodning om delvis tilbagebetaling som  

 følge af for tidlig oprettelse af en forsikringsmæssig  

 pensionsordning.
 I tilfælde, hvor en forsikring korrekt er etableret  

 hos StK:Pension med en forkert (for tidlig) indtrædelsesdato, skal  

 spørgsmålet om delvis tilbagebetaling af for meget indbetalt  

 præmie afgøres efter samme kriterier som ovenstående.  

 Afgørende er det således også her, om der til ordningen  

 har været indbetalt mere eller mindre end 6 måneders  

 pensionsbidrag.
 Har der været indbetalt mere end 6 måneders  

 pensionsbidrag i alt, og er en del af de indbetalte pensionsbidrag  

 fejlagtige, skal der efter anmodning fra menighedsrådet finde en  

 tilbagebetaling sted.
Den værdi, der i givet fald skal tilbagebetales  

 opgøres efter samme princip, som havde forsikringen været  

 fejlagtigt oprettet hos StK:Pension.
Det er med andre ord  

 forsikringsværdien (reserve + bonus) hidrørende fra den for  

 meget indbetalte præmie, der kan tilbagebetales.
I denne værdi  

 vil der nemlig indgå både fradrag til betaling af  

 risikopræmie og omkostninger samt en forrentning (bonus) svarende til  

 den for meget betalte præmie.
 Arbejdsgivers anmodning om tilbagebetaling fordi  

 forudsætningerne senere har ændret sig.
Der kan også opstå tilfælde, hvor en  

 forsikring er etableret korrekt i et selskab under SamPension (StK:Pension)  

 og hvor forudsætningerne senere har ændret sig, så  

 forsikrede alligevel ikke skal have pensionsordningen.
Det kan f.eks. ske,  

 hvis en medarbejder ansættes på overenskomstvilkår, men  

 senere bliver ansat som tjenestemand med tilbagevirkende kraft.
Her har  

 forsikringen ikke været forkert oprettet.
I denne situation kigger  

 StK:Pension også på, om der har været betalt pensionsbidrag  

 i mere eller mindre end 6 måneder.
Har der været betalt i mere end 6 måneder skal  

 værdien opgøres efter samme princip, som havde forsikringen  

 været fejlagtigt oprettet.
Det er med andre ord  

 forsikringsværdien (reserve + bonus), der kan tilbagebetales.
I denne  

 værdi vil der nemlig indgå både fradrag til betaling og  

 risikopræmie og omkostninger samt en forrentning (bonus) svarende til  

 den betalte præmie.
Men derudover fratrækker StK:Pension  

 også et administrationsgebyr, da forsikringen ikke har været  

 forkert oprettet.
