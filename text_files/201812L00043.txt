Fremsat den 3. oktober 2018 af transport-, bygnings- og boligministeren (Ole Birk Olesen) Forslag til Lov om ændring af lov om letbane på Ring 3 og lov om Metroselskabet I/S og Udviklingsselskabet By & Havn I/S (Transport-, bygnings- og boligministerens udtræden af Hovedstadens Letbane I/S) § 1 I lov nr. 165 af 26. februar 2014 om letbane på Ring 3, som ændret ved § 130 i lov nr. 686 af 27. maj 2015 og § 1 i lov nr. 657 af 8. juni 2016, foretages følgende ændringer:
 1. I overskriften til kapitel 1 udgår Oprettelse af.
 2. § 1, stk. 1  3 ophæves og i stedet indsættes:
 »Transport-, bygnings- og boligministerens udtræder af Hovedstadens Letbane I/S, hvorefter Region Hovedstaden og de 11 kommuner, jf. stk. 2, overtager samtlige aktiver og passiver i interessentskabet og indtræder i samtlige interessentskabets rettigheder og pligter.
 Stk. 2. Hovedstadens Letbane I/S ejes af Region Hovedstaden med 43 pct., Lyngby-Taarbæk Kommune med 12,52 pct., Gladsaxe Kommune med 12,60 pct., Herlev Kommune med 6,71 pct., Rødovre Kommune med 2,01 pct., Glostrup Kommune med 7,18 pct., Albertslund Kommune med 3,23 pct., Brøndby Kommune med 4,18 pct., Høje-Taastrup Kommune med 0,88 pct., Hvidovre Kommune med 0,92 pct., Vallensbæk Kommune med 3,15 pct., og Ishøj Kommune med 3,62 pct.
 Stk. 3. Ejerfordelingen mellem de 11 kommuner, jf. stk. 2, kan ændres ved aftale, hvis alle 11 kommuner er enige herom.
Stk. 4. Transport-, bygnings- og boligministerens oprindelige indskud på op til 1.777 mio. kr. i Hovedstadens Letbane I/S konverteres til et tilskud.
Beløbet er angivet i 2013-priser og indeksreguleres med Finansministeriets anlægsindeks.
Stk. 5. Region Hovedstaden indskyder 991 mio. kr., Lyngby-Taarbæk Kommune indskyder 285,1 mio. kr., Gladsaxe Kommune indskyder 286,4 mio. kr., Herlev Kommune indskyder 152,9 mio. kr., Rødovre Kommune indskyder 45,4 mio. kr., Glostrup Kommune indskyder 163,3 mio. kr., Albertslund Kommune indskyder 73,9 mio. kr., Brøndby Kommune indskyder 94,6 mio. kr., Høje-Taastrup Kommune indskyder 19,4 mio. kr., Hvidovre Kommune indskyder 20,7 mio. kr., Vallensbæk Kommune indskyder 71,3 mio. kr., og Ishøj Kommune indskyder 82,9 mio. kr. i Hovedstadens Letbane I/S.
Beløbene er angivet i 2013-priser og indeksreguleres med Finansministeriets anlægsindeks frem til driftstart og derefter med nettoprisindekset.« Stk. 4 og 5 bliver herefter stk. 6 og 7.
 3. § 1, stk. 6 og 7, ophæves.
 4. I § 5, stk. 1, udgår: , jf. dog § 15.
 5. § 6 affattes således:
»§ 6. Hovedstadens Letbane I/S ledes af en bestyrelse og en direktion.« 6. § 8, stk. 1, ophæves, og i stedet indsættes:
»Region Hovedstaden og de 11 kommuner, jf. § 1, stk. 2, fastsætter en vedtægt for Hovedstadens Letbane I/S.« 7. § 9, stk. 2, affattes således:
»Stk. 2. Hovedstadens Letbane I/S' regnskaber skal revideres af en statsautoriseret revisor, som udpeges af Region Hovedstaden og de 11 kommuner, jf. § 1, stk. 2, i forening.« 8. Kapitel 3 ophæves.
§ 2 I lov nr. 551 af 6. juni 2007 om Metroselskabet I/S og Udviklingsselskabet By & Havn I/S, som ændret bl.a. ved § 27 i lov nr. 165 af 26. februar 2014, § 2 i lov nr. 657 af 8. juni 2016 og senest ved § 4 i lov nr. 658 af 8. juni 2016, foretages følgende ændring:
 1. I § 8, stk. 3, ændres indtil transportministeren udtræder af Hovedstadens Letbane I/S til: indtil letbanen på Ring 3 tages i brug til passagerdrift.
§ 3 Loven træder i kraft den 1. januar 2019.
Bemærkninger til lovforslaget Almindelige bemærkninger 1. Indledning Lovforslaget har baggrund i den beslutning, som den grønne forligskreds (Socialdemokraterne, Dansk Folkeparti, Venstre, Liberal Alliance, Det Radikale Venstre, Socialistisk Folkeparti og Det Konservative Folkeparti) traf den 22. februar 2018, hvorefter staten skulle trække sig ud af Hovedstadens Letbane I/S, og det statslige engagement i letbanen på Ring 3 som følge heraf skulle ændres til en tilskudsmodel.
Den politiske beslutning er endvidere accepteret af samtlige interessenter i Hovedstadens Letbane I/S i forbindelse med en vedtægtsændring på et ekstraordinært interessentskabsmøde den 12. marts 2018. Vedtægtsændringen muliggør, at staten ved transport-, bygnings- og boligministeren udtræder af Hovedstadens Letbane I/S, når nærværende lovforslag er vedtaget og trådt i kraft.
På baggrund af vedtægtsændringen godkendte staten ved transport-, bygnings- og boligministeren bestyrelsen for Hovedstadens Letbane I/S indstilling om godkendelse af det økonomiske grundlag for indgåelse af kontrakter og gennemførelse af letbanen, jf. § 4, stk. 2, i lov om letbane på Ring 3. De øvrige interessenter i Hovedstadens Letbane I/S har ligeledes godkendt bestyrelsens indstilling, og på den baggrund har interessentskabet indgået kontrakter om anlæg af letbanen.
Det foreslås, at transport-, bygnings- og boligministeren udtræder af Hovedstadens Letbane I/S.
Samtidig foreslås det, at transport-, bygnings- og boligministerens oprindelige indskud på op til 1.777 mio. kr. (2013-priser) konverteres til et statsligt tilskud på op til samme beløb.
 Endvidere foreslås visse justeringer som konsekvens af transport-, bygnings- og boligministeren udtræden af selskabet bl.a. i bestemmelserne om ledelsen af Hovedstadens Letbane I/S.
2. Lovforslagets hovedpunkter 2.1. Statens indskud i Hovedstadens Letbane I/S konverteres til et tilskud 2.1.1. Gældende ret Hovedstadens Letbane I/S er reguleret af lov om letbane på Ring 3, jf. lov nr. 165 af 26. februar 2014 med senere ændringer, der bl.a. omhandler oprettelse af interessentskabet, definition af anlægsprojektet, udarbejdelse af VVM-redegørelse, interessentskabets formål, statens udtræden, byggelinjer og ekspropriation.
 Lov om letbane på Ring 3 blev ændret ved lov nr. 657 af 8. juni 2016, hvor der bl.a. blev givet Hovedstadens Letbane I/S bemyndigelse til at anlægge letbanen på Ring 3 i overensstemmelse med den linjeføring, som er en del af ændringsloven.
 I henhold til § 1, stk. 3, i lov om letbane på Ring 3, indskyder transportministeren 1.777 mio. kr. i Hovedstadens Letbane I/S, hvilket svarer til en ejerandel af interessentskabet på 40 pct., jf. § 1, stk. 2, i lov om letbane på Ring 3.
 Staten har på nuværende tidspunkt indskudt 499,6 mio. kr. i selskabet, jf. konto 28.11.35 på Finansloven.
2.1.2. Transport-, Bygnings- og Boligministeriets overvejelser og den foreslåede ordning Det fremgår af den politiske beslutning, der blev truffet den 22. februar 2018, i den grønne forligskreds, hvor transport-, bygnings- og boligministeren søgte tilslutning til Hovedstadens Letbane I/S indstilling om tilslutning til godkendelse af det økonomiske grundlag for indgåelse af de store kontrakter på letbane på Ring 3, at staten trækker sig helt ud af Hovedstadens Letbane I/S.
Som følge heraf ændres det statslige indskud til et tilskud.
Samme ændring er tidligere sket for så vidt angår det statslige engagement i Aarhus Letbane, jf. lov nr. 155 af 18. februar 2015 om ændring af lov om Aarhus Letbane og lov om trafikselskaber.
Statens forpligtelser vedrørende kapitalindskud og korrektionsreserver samt de betingelser om budgettering og rapportering som er knyttet til statens tilskud berøres ikke af, at statens udtræden sker i anlægsperioden i stedet for som oprindeligt planlagt ved letbanens ibrugtagning til passagerdrift.
Staten forpligter sig således fortsat til at betale den restende del af det oprindeligt aftalte indskud, inklusive den aftalte 10 pct. korrektionsreserve som et tilskud.
 20 pct. af korrektionsreserven er indsat på den centrale anlægsreserve på Finanslovens § 28.11.13. Et træk fra den centrale anlægsreserve kræver godkendelse fra Transport-, Bygnings- og Boligministeriet og Finansministeriet.
 Staten vil i forbindelse med ydelsen af tilskuddet til Hovedstadens Letbane I/S som tilskudsyder have pligt til at føre tilsyn med, at statens tilskud bruges til anlæg af letbanen på Ring 3.
 De nærmere regler for dette tilsyn, herunder om hvilke oplysninger Hovedstadens Letbane I/S skal give til transport-, bygnings- og boligministeren, fremgår af afsnit 3 nedenfor.
2.2. Regulering af Hovedstadens Letbane I/S efter statslig udtræden 2.2.1. Gældende ret Det følger af lov om letbane på Ring 3 kapitel 3, at staten ved transport-, bygnings- og boligministeren trækker sig ud af Hovedstadens Letbane I/S, når letbanen på Ring 3 tages i brug til passagerdrift.
Kapitel 3 beskriver dertil retstilstanden, når staten trækker sig ud af Hovedstadens Letbane I/S, herunder hvordan ejerfordelingen skal være mellem de tilbageværende interessenter, bestyrelsens størrelse og sammensætning, kompetence til at fastsætte interessentskabets vedtægter samt beslutning om udpegning af revisorer.
2.2.2. Transport-, Bygnings- og Boligministeriets overvejelser og den foreslåede ordning Det fremgår af den politiske beslutning, der blev truffet den 22. februar 2018, i den grønne forligskreds, at staten trækker sig helt ud af Hovedstadens Letbane I/S og som følge heraf ændres det statslige indskud til et tilskud.
På baggrund af den politiske beslutning blev vedtægterne for Hovedstadens Letbane I/S ændret på et ekstraordinært interessentskabsmøde den 12. marts 2018, hvor det blev besluttet, hvad der skal være gældende ret såfremt kapitel 3 i lov om letbane på Ring 3 ændres, således at staten ved transport-, bygnings- og boligministeren udtræder af Hovedstadens Letbane I/S i anlægsperioden, dvs. før det oprindeligt forudsatte tidspunkt for statens udtræden ved anlæggets ibrugtagning til passagerdrift.
Vedtægtsændringen var en forudsætning for, at staten kunne give sit tilsagn til, at Hovedstadens Letbane I/S kunne indgå kontrakter om anlæg af letbanen på Ring 3. Desuden blev der indføjet en passus i anlægskontrakterne om det forhold, at staten udtræder i anlægsperioden, når nærværende lovforslag er vedtaget og træder i kraft.
 Statens udtræden af Hovedstadens Letbane I/S kræver en ændring af lov om letbane på Ring 3 og statens udtræden vil derfor først kunne ske med virkning ved dette lovforslags forventede vedtagelse og ikrafttræden.
Virkningerne af transport-, bygnings- og boligministerens udtræden er, at staten efter sin udtræden ikke længere hæfter for forpligtelser, der påhviler Hovedstadens Letbane I/S eller som senere måtte blive rettet mod Hovedstadens Letbane I/S.
Dog er staten indstillet på at hæfte i forhold til sin ejerandel på 40 pct. for eventuelle krav mod Hovedstadens Letbane I/S, som kan relateres til forpligtelser, som selskabet har påtaget sig inden tidspunktet for statens udtræden.
Dog vedrører statens hæftelse i den henseende udelukkende krav, der vedrører anlægsaktiviteter og således ikke krav, der vedrører driftsforhold.
 Det foreslås, at kapitel 3 i lov om letbane på Ring 3 helt ophæves, og at bestemmelserne i kapitlet tilpasses og flyttes til lovens kapitel 1 og 2.
 Det foreslås, at den gældende § 13 i lov om letbane på Ring 3, som handler om statens udtræden, og den gældende § 14, stk. 1, om ejerfordelingen efter statens udtræden sammenskrives i det foreslåede § 1, stk. 1 og 2, med den modifikation, at statens udtræden sker automatisk ved dette lovforslags forventede vedtagelse og ikrafttræden.
Det foreslås, at transport-, bygnings- og boligministeren udtræder af Hovedstadens Letbane I/S.
Hovedstadens Letbane I/S ejes herefter af Region Hovedstaden med 43 pct., Lyngby-Taarbæk Kommune med 12,52 pct., Gladsaxe Kommune med 12,60 pct., Herlev Kommune med 6,71 pct., Rødovre Kommune med 2,01 pct., Glostrup Kommune med 7,18 pct., Albertslund Kommune med 3,23 pct., Brøndby Kommune med 4,18 pct., Høje-Taastrup Kommune med 0,88 pct., Hvidovre Kommune med 0,92 pct., Vallensbæk Kommune med 3,15 pct., og Ishøj Kommune med 3,62 pct.
Den foreslåede ejerfordeling mellem de tilbageværende interessenter, er den samme fordeling, som var forudsat skulle gælde ved statens udtræden i henhold til den gældende § 14, stk. 1, i lov om letbane på Ring 3. Ejerfordelingen mellem de tilbageværende interessenter svarer til det samme indbyrdes ejerforhold, som er i det nuværende interessentskab.
 Det foreslås, at den gældende § 15 i lov om letbane på Ring 3, der omhandler, at interessentskabet efter statens udtræden ledes af en bestyrelse og direktion, justeres og flyttes til det foreslåede § 6, således at det bliver op til interessenterne i Hovedstadens Letbane I/S at bestemme, hvor stor den kommende bestyrelse skal være, sammensætningen af denne osv.
Det foreslås endvidere, at den gældende § 16 i lov om letbane på Ring 3, der omhandler bestyrelsens sammensætning efter statens udtræden, ophæves.
Dette skyldes, at de øvrige interessenter i Hovedstadens Letbane I/S har ønsket en større frihed til at sammensætte bestyrelsen, herunder at parterne får mulighed for at udvide bestyrelsen med professionelle bestyrelsesmedlemmer.
 Det foreslås tillige, at den gældende § 17 i lov om letbane på Ring 3, der omhandler, at fastsættelse af vedtægt for Hovedstadens Letbane I/S sker efter beslutning af samtlige tilbageværende interessenter, justeres sprogligt og flyttes til det foreslåede § 8, stk.1.
 Endelig foreslås, at den gældende § 18 i lov om letbane på Ring 3, der omhandler udpegning af revisorer, justeres sprogligt og flyttes til det foreslåede § 9, stk. 2. Den foreslåede bestemmelse vil medføre, at rigsrevisor ikke længere vil skulle revidere Hovedstadens Letbane I/S regnskaber, efter at staten er trådt ud af interessentskabet, idet rigsrevisor kun skal revidere interessentskaber, hvori staten deltager som interessent, jf. § 2, stk. 1, nr. 4, i lov om revisionen af statens regnskaber m.m.
Yderligere foreslås en ændring af § 8, stk. 3, i lov nr. 551 af 6. juni 2007 om Metroselskabet og Udviklingsselskabet By & Havn I/S, således at direktionen i Metroselskabet I/S er forpligtet til tillige at være direktion for Hovedstadens Letbane I/S frem til det tidspunkt, hvor letbanen tages i brug til passagerdrift.
Dette svarer til den model, som oprindelig var forudsat skulle gælde frem til, at letbanen er klar til passagerdrift.
3. Økonomiske og implementeringskonsekvenser for det offentlige Lovforslaget medfører ikke økonomiske konsekvenser for det offentlige, idet der alene er tale om en omlægning af det statslige indskud til et tilskud, i henhold til det foreslåede § 1, stk. 4.
Staten har givet tilsagn om at støtte anlæg af letbanen på Ring 3 med op til 1.777 mio. kr. (pl 13). Af dette beløb udgør anlægstilskuddet 1.367 mio. kr. og den såkaldte 30 pct. korrektionsreserve 410 mio. kr.
Anlægstilskuddet sammen med 1/3 af korrektionsreserven udbetales til selskabet som tilskud i overensstemmelse med den betalingsplan, der blev aftalt ved stiftelsen af selskabet.
Disse betalinger fremgår af finanslovens § 28.11.35.10. Indtil nu har staten indskudt 499,6 mio. kr. (løbende pl).
2/3 af korrektionsreserven indsættes på finanslovens § 28.11.13, den centrale anlægsreserve.
Såfremt der skulle opstå et behov for at trække på den centrale anlægsreserve kræver det godkendelse fra Transport-, Bygnings- og Boligministeriet og Finansministeriet.
Ved udmøntning af reserven stilles skærpede krav vedrørende dokumentation.
 Den endelige opgørelse af statens tilskud til letbanen på Ring 3 foretages, når anlægsarbejdet er afsluttet og letbanen overgår til passagerdrift.
 Kommunernes og Region Hovedstadens indskud berøres ikke.
Eftersom staten udtræder af Hovedstadens Letbane I/S, vil rigsrevisor ikke længere skulle revidere selskabets regnskaber, idet rigsrevisors kompetence, jf. § 2, stk. 1, nr. 4, i lovbekendtgørelse nr. 101 af 19. januar 2012 om revisionen af statens regnskaber m.m., alene omfatter interessentskaber, hvori staten deltager som interessent.
Rigsrevisor vil skulle revidere regnskabet for 2018 for Hovedstadens Letbane I/S, idet denne lov forventes at træde i kraft den 1. januar 2019.
 Staten vil i stedet som tilsynsførende have en tilsynsforpligtelse som tilskudsyder, og staten vil derfor udøve tilsyn i henhold til denne lov.
Udgangspunktet for tilsynet vil være kvartalsrapporter og årsrapporten som letbaneselskabet allerede i dag udarbejder til interessenterne.
Disse rapporter vil letbaneselskabet derfor fortsat skulle sende til Transport-, Bygnings- og Boligministeriet, også selvom staten ikke længere er interessent, men alene tilskudsyder.
Rapporterne er godkendt af selskabets bestyrelse før de udsendes.
Transport-, Bygnings- og Boligministeriet vil tage kontakt til selskabet, hvis rapporterne giver anledning til spørgsmål.
Hovedstadens Letbane I/S vil endvidere fortsat skulle anvende principperne i ny anlægsbudgettering i deres rapportering og projektopfølgning til Transport-, Bygnings- og Boligministeriet i forbindelse med afgivelse af de halvårlige rapporter til Folketinget om udviklingen i anlægsprojekter på ministeriets område.
Det vil blandt andet sige, at der skal være sporbarhed og transparens samt systematisk budgetopfølgning for realiseret forbrug.
Projektets udgiftsprognose skal løbende opdateres i takt med anlægsarbejdets udførelse og ændringer i projektets forudsætninger.
I rapporteringen skal alle væsentlige afvigelser mellem basisoverslag og aktuel udgiftsprognose specificeres og beskrives med hensyn til årsag og konsekvens.
Risikostyringen skal følge det risikostyrings- og rapporteringssystem, som blev udviklet af selskabet i forbindelse med Ernst & Youngs kvalitetssikring af projektets risikoregister og reservebehov i 2016 og 2017.
 Endelig skal projektet indgå i den rapporterings- og styringsmodel for megaprojekter som findes på Transport-, Bygnings- og Boligministeriets område.
 Lovforslaget medfører ikke implementeringskonsekvenser for det offentlige.
 4. Økonomiske og administrative konsekvenser for erhvervslivet m.v.
 Lovforslaget medfører ingen økonomiske eller administrative konsekvenser for erhvervslivet.
5. Administrative konsekvenser for borgerne Lovforslaget medfører ingen administrative konsekvenser for borgerne.
6. Miljømæssige konsekvenser Lovforslaget medfører ikke miljømæssige konsekvenser.
7. Forholdet til EU-retten Lovforslaget indeholder ikke EU-retlige konsekvenser.
 8. Hørte myndigheder og organisationer m.v.
 Et udkast til lovforslag har i perioden fra den 22. juni 2018 til den 9. august 2018 været sendt i høring hos følgende myndigheder og organisationer m.v.:
 Advokatsamfundet, Albertslund Kommune, Ankenævnet for Bus, Tog og Metro, Arbejderbevægelsens Erhvervsråd, Arbejdsgiverforeningen for Kollektiv Trafik, Brancheforeningen Danske Advokater, Brøndby Kommune, Danmarks Naturfredningsforening, Dansk Arbejdsgiverforening, Dansk Byggeri, Dansk cyklistforbund, Dansk Erhverv, Dansk Handicap Forbund, Danske handicaporganisationer, Dansk Jernbaneforbund, Dansk Ledningsejerforum, Dansk Transport og Logistik  DTL, Danske Regioner, DI Transport, DSB, Energinet.dk, Fagligt Fælles Forbund, Friluftsrådet, Gladsaxe Kommune, Glostrup Kommune, Herlev Kommune, Hovedstadens Letbane I/S, Hvidovre Kommune, Høje-Taastrup Kommune, Håndværksrådet, Ishøj Kommune, KL, LO, Lyngby-Taarbæk Kommune, Movia, NOAH-Trafik, Rådet for Bæredygtig Trafik, Region Hovedstaden, Rigsrevisionen, Rødovre Kommune, Trafikselskaberne i Danmark og Vallensbæk Kommune.
9. Sammenfattende skema Samlet vurdering af lovforslagets konsekvenser Bemærkninger til lovforslagets enkelte bestemmelser Til § 1 Til nr. 1 I den gældende lov om letbane på Ring 3 har kapitel 1 overskriften: Oprettelse af Hovedstadens Letbane I/S, definition af anlægsprojektet og miljømæssige vurderinger.  Det foreslås, at overskriften til kapitel 1 ændres, således at Oprettelse af udgår.
Herefter er overskriften til kapitel 1 Hovedstadens Letbane I/S, definition af anlægget og miljømæssige vurderinger.
Overskriften findes generelt utidssvarende, idet selskabet nu er oprettet.
Endvidere er ændringen en konsekvens af, at den gældende § 1 i lov om letbane på Ring 3 ændres, jf. lovforslagets § 1, nr. 2 nedenfor.
Til nr. 2 I henhold til den gældende § 13, 2. pkt., overtager Region Hovedstaden og de 11 kommuner, jf. § 1, stk. 1, samtlige aktiver og passiver i interessentskabet og indtræder i samtlige interessentskabets rettigheder og pligter i forbindelse med transportministerens udtræden af Hovedstadens Letbane I/S.
Denne bestemmelse foreslås videreført.
 Det foreslås således i § 1, stk. 1, at transport-, bygnings- og boligministerens udtræder af Hovedstadens Letbane I/S, hvorefter Region Hovedstaden og de 11 kommuner, jf. stk. 2, overtager samtlige aktiver og passiver i interessentskabet og indtræder i samtlige interessentskabets rettigheder og pligter.
Virkningerne af transport-, bygnings- og boligministerens udtræden er, at staten efter sin udtræden ikke længere hæfter for forpligtelser, der påhviler Hovedstadens Letbane I/S eller som senere måtte blive rettet mod Hovedstadens Letbane I/S.
Dog er staten indstillet på at hæfte i forhold til sin oprindelige ejerandel på 40 pct. for eventuelle krav mod Hovedstadens Letbane I/S, som kan relateres til forpligtelser, som selskabet har påtaget sig inden tidspunktet for statens udtræden.
Dog vedrører statens hæftelse i den henseende udelukkende krav, der er knyttet til anlægsbudgettet og ikke til aktiviteter knyttet til driftsforhold.
 I henhold til den gældende § 1, stk. 2, i lov om letbane på Ring 3, ejer Transportministeriet 40 pct., Region Hovedstaden 26 pct., Lyngby-Taarbæk Kommune 7,5 pct., Gladsaxe Kommune 7,5 pct., Herlev Kommune 4,0 pct., Rødovre Kommune 1,2 pct., Glostrup Kommune 4,3 pct., Albertslund Kommune 1,9 pct., Brøndby Kommune 2,5 pct., Høje-Taastrup Kommune 0,5 pct., Hvidovre Kommune 0,5 pct., Vallensbæk Kommune 1,9 pct., og Ishøj Kommune 2,2 pct. af Hovedstadens Letbane I/S.
 Det foreslås i § 1, stk. 2, at Hovedstadens Letbane I/S ejes af Region Hovedstaden med 43 pct., Lyngby-Taarbæk Kommune med 12,52 pct., Gladsaxe Kommune med 12,60 pct., Herlev Kommune med 6,71 pct., Rødovre Kommune med 2,01 pct., Glostrup Kommune med 7,18 pct., Albertslund Kommune med 3,23 pct., Brøndby Kommune med 4,18 pct., Høje-Taastrup Kommune med 0,88 pct., Hvidovre Kommune med 0,92 pct., Vallensbæk Kommune med 3,15 pct., og Ishøj Kommune med 3,62 pct.
 Den foreslåede ejerfordeling i interessentskabet er en konsekvens af, at transport-, bygnings- og boligministeren udtræder af interessentskabet, jf. det foreslåede § 1, stk. 1. Bestemmelsen viderefører den ejerfordeling, som fremgår af den gældende § 14, stk. 1, i lov om letbane på Ring 3, hvor det fremgår, hvordan ejerfordelingen skulle være ved statens udtræden af interessentskabet ved anlæggets overgang til passagerdrift.
 Nu foreslås det i stedet, at staten udtræder af interessentskabet ved dette lovforslags vedtagelse og senere ikrafttrædelse, men ejerfordelingen mellem de tilbageværende interessenter er den samme fordeling, som var forudsat skulle gælde i henhold til gældende bestemmelse om statens udtræden i lov om letbane på Ring 3.
 Ejerfordelingen mellem de tilbageværende interessenter svarer til det indbyrdes ejerforhold, som er i det gældende interessentskab.
I henhold til den gældende § 14, stk. 2, i lov om letbane på Ring 3, kan ejerfordelingen mellem de 11 kommuner i Hovedstadens Letbane I/S efter transportministerens udtræden af Hovedstadens Letbane I/S ændres ved aftale, såfremt alle 11 kommuner er enige herom.
Denne bestemmelse foreslås videreført uændret.
Det foreslås således i § 1, stk. 3, at ejerfordelingen mellem de 11 kommuner, jf. stk. 1, kan ændres ved aftale, hvis alle 11 kommuner er enige herom.
En ændring af ejerfordelingen mellem de 11 kommuner vil kun kunne ske, såfremt der foreligger tilslutning fra kommunalbestyrelserne i samtlige 11 kommuner.
En ændring af ejerfordelingen vil ligeledes kræve en efterfølgende ændring i selskabsdokumenterne for Hovedstadens Letbane I/S.
 I henhold til den gældende § 1, stk. 3, i lov om letbane på Ring 3, indskyder transportministeren 1.777 mio. kr., Region Hovedstaden indskyder 991 mio. kr., Lyngby-Taarbæk Kommune indskyder 285,1 mio. kr., Gladsaxe Kommune indskyder 286,4 mio. kr., Herlev Kommune indskyder 152,9 mio. kr., Rødovre Kommune indskyder 45,4 mio. kr., Glostrup Kommune indskyder 163,3 mio. kr., Albertslund Kommune indskyder 73,9 mio. kr., Brøndby Kommune indskyder 94,6 mio. kr., Høje-Taastrup Kommune indskyder 19,4 mio. kr., Hvidovre Kommune indskyder 20,7 mio. kr., Vallensbæk Kommune indskyder 71,3 mio. kr., og Ishøj Kommune indskyder 82,9 mio. kr. i Hovedstadens Letbane I/S.
Det foreslås i § 1, stk. 4, at transport-, bygnings- og boligministerens oprindelige indskud på op til 1.777 mio. kr. i Hovedstadens Letbane I/S konverteres til et tilskud.
Beløbet er angivet i 2013-priser og indeksreguleres med Finansministeriets anlægsindeks.
 Forslaget er en konsekvens, at transport-, bygnings- og boligministeren udtræder af Hovedstadens Letbane I/S, jf. det foreslåede § 1, stk. 1, og dermed ikke længere er interessent i Hovedstadens Letbane I/S.
 Indskuddet er opdelt i et tilskud på 1.367 mio. kr. samt en 30 pct. korrektionsreserve på 410 mio. kr.
 10 pct. af statens korrektionsreserve er indskudt i Hovedstadens Letbane I/S, mens 20 pct. er indsat på finanslovens § 28.11.13, dvs. den centrale anlægsreserve.
Det fremgår af principaftalen om anlæg og drift af en letbane på Ring 3, som er et bilag til den oprindelige lov om letbane på Ring 3, at korrektionsreserverne budgetmæssigt vil være bundet, således at træk på denne reserve kun vil kunne ske i samme forhold som parternes ejerandele og kun efter forelæggelse for disse.
Når de samlede anlægsomkostninger er endeligt opgjort - ved anlæggets overgang til drift - vil den uforbrugte del af reserverne - skulle tilbagebetales til ejerne i samme forhold som deres respektive ejerandele og indskudte korrektionsreserver.
Træk fra de resterende 20 pct. af statens 30 pct.vil kunne ske efter samme principper som gælder for de reserver, der er indskudt i selskabet.
Uanset at det foreslås, at staten trækker sig ud af interessentskabet i anlægsperioden, vil ovennævnte beskrivelse af den endelige opgørelse af statens tilskud til letbanen på Ring 3 skulle gælde.
Den endelige opgørelse vil som hidtidig antaget skulle ske, når anlægsarbejdet er afsluttet og letbanen overgår til passagerdrift.
Af den gældende § 1, stk. 3, i lov om letbane på Ring 3, fremgår, hvor stort indskud interessenterne skal indskyde i Hovedstadens Letbane I/S.
Denne bestemmelse foreslås videreført for så vidt angår Region Hovedstadens og de 11 kommuners indskud.
Transport-, bygnings- og boligministerens oprindelige indskud konverteres til et tilskud, jf. den foreslåede affattelse af § 1, stk. 4 ovenfor.
Det foreslås i § 1, stk. 5, at Region Hovedstaden indskyder 991 mio. kr., Lyngby-Taarbæk Kommune indskyder 285,1 mio. kr., Gladsaxe Kommune indskyder 286,4 mio. kr., Herlev Kommune indskyder 152,9 mio. kr., Rødovre Kommune indskyder 45,4 mio. kr., Glostrup Kommune indskyder 163,3 mio. kr., Albertslund Kommune indskyder 73,9 mio. kr., Brøndby Kommune indskyder 94,6 mio. kr., Høje-Taastrup Kommune indskyder 19,4 mio. kr., Hvidovre Kommune indskyder 20,7 mio. kr., Vallensbæk Kommune indskyder 71,3 mio. kr., og Ishøj Kommune indskyder 82,9 mio. kr. i Hovedstadens Letbane I/S.
Beløbene er angivet i 2013-priser og indeksreguleres med Finansministeriets anlægsindeks frem til driftstart og derefter med nettoprisindekset.
 Forslaget indebærer ingen ændring i de 12 nævnte interessenters indskud i Hovedstadens Letbane I/S i forhold til den gældende lov, men er alene en gentagelse, fordi den oprindelige bestemmelse ændres på grund af, at transport-, bygnings- og boligministerens oprindelige indskud på op til 1.777 mio. kr. i Hovedstadens Letbane I/S foreslås konverteret til et tilskud, jf. den foreslåede affattelse af § 1, stk. 4.
Til. nr. 3 I henhold til den gældende § 1, stk. 6, i lov om letbane på Ring 3, kan stiftelsen af Ring 3 Letbane I/S i regnskabs- og skattemæssig henseende ske med virkning fra den 1. januar i stiftelsesåret og i henhold til den gældende § 1, stk. 7, kan tinglysning og registrering af Hovedstadens Letbane I/S rettigheder ske på grundlag af loven.
Det foreslås i nr. 3, at § 1, stk. 6 og 7, ophæves.
Der er tale om bestemmelser relateret til stiftelsen af Hovedstadens Letbane I/S og disse er derfor ikke længere aktuelle.
Til nr. 4 I henhold til § 5 i den gældende lov om letbane på Ring 3, er det fastlagt, at direktionen i Metroselskabet I/S tillige er direktion i Hovedstadens Letbane I/S.
Det fremgår af henvisningen til § 15 i den gældende § 5, stk. 1, at den lovbundne opgave for direktionen i Metroselskabet I/S varer indtil transportministeren udtræder af interessentskabet.
 Det foreslås, i § 5, stk. 1, at henvisningen til § 15 udgår. Ændringen er en konsekvens af, at det foreslås, at kapitel 3, hvoraf § 15 er en af paragrafferne, foreslås ophævet, jf. lovforslagets § 1, nr. 8.
Henvisningen til § 8, stk. 3 i lov om Metroselskabet og Udviklingsselskabet By & Havn I/S opretholdes i § 5, stk. 1. Den nye foreslåede affattelse af § 8, stk. 3, i lov om Metroselskabet og Udviklingsselskabet By & Havn I/S, jf. lovforslagets § 2, medfører, at Metroselskabet I/S direktion fortsætter med at skulle være direktion for Hovedstadens Letbane I/S indtil letbanen tages i brug til passagerdrift, selvom transport-, bygnings- og boligministeren udtræder af Hovedstadens Letbane I/S Udgangspunktet for tilsynet vil være kvartalsrapporter og årsrapporten som letbaneselskabet allerede i dag udarbejder til interessenterne.
Disse rapporter vil letbaneselskabet fortsat skulle sende til Transport-, Bygnings- og Boligministeriet, også selvom staten ikke længere er interessent, men alene tilskudsyder.
Rapporterne er godkendt af selskabets bestyrelse før de udsendes.
Transport-, Bygnings- og Boligministeriet vil tage kontakt til selskabet, hvis rapporterne giver anledning til spørgsmål.
Metroselskabet I/S har ekspertise med store anlægsprojekter, og de tilbageværende interessenter i Hovedstadens Letbane I/S har ønsket at bibeholde konstruktionen efter statens udtræden af interessentskabet indtil letbanen overgår til passagerdrift.
Til nr. 5 I henhold til den gældende § 6, i lov om letbane på Ring 3, ledes Hovedstadens Letbane I/S af en bestyrelse på 9 medlemmer, hvor transportministeren udpeger 5, Region Hovedstaden 2 og de 11 kommuner udpeger i fælleskab 2. Transportministeren udpeger bestyrelsesformanden og Region Hovedstaden udpeger en næstformand og de 11 kommuner udpeger ligeledes en næstformand.
I henhold til den gældende § 15, stk. 1, i lov om letbane på Ring 3, vil interessentskabet efter transportministerens udtræden af interessentskabet skulle ledes af en bestyrelse og en direktion.
Bestyrelsen ansætter direktionen.
Det fremgår endvidere af den gældende § 16 i lov om letbane på Ring 3, at efter transportministerens udtræden skal bestyrelsen for Hovedstadens Letbane I/S bestå af 6 medlemmer, hvoraf Region Hovedstaden udpeger 3 og de 11 kommuner udpeger i forening ligeledes 3 medlemmer.
Kommunerne udpeger i forening bestyrelsesformanden og Region Hovedstaden udpeger næstformanden.
Desuden skal udpegning af formand og næstformand træffes efter enig beslutning blandt bestyrelsesmedlemmerne.
 §§ 6, 15 og 16 i den gældende lov om letbane på Ring 3, foreslås erstattet af en ny affattelse af § 6.
 Det foreslås således i § 6, at Hovedstadens Letbane I/S ledes af en bestyrelse og en direktion.
Forslaget er en konsekvens af forslaget til ny affattelse af lovens § 1, stk. 1, jf. lovforslagets § 1, nr. 2 om, at transport-, bygnings- og boligministeren udtræder af Hovedstadens Letbane I/S.
De af transport-, bygnings- og boligministeren udpegede medlemmer udtræder således af bestyrelsen ved dette lovforslags forventede vedtagelse og ikrafttræden.
Det er herefter op til interessenterne, dvs.
Region Hovedstaden og de 11 kommuner i fællesskab at blive enige om udpegningen af bestyrelsesmedlemmer, antallet af bestyrelsesmedlemmer, bestyrelseshonorarer samt udpegning af formand og næstformand.
Til nr. 6 I henhold til § 8, stk. 1, i lov om letbane på Ring 3, fastsætter transportministeren, Region Hovedstaden og de 11 kommuner i fællesskab en vedtægt for Hovedstadens Letbane I/S.
Det fremgår endvidere af den gældende § 17 i lov om letbane på Ring 3, at efter transportministerens udtræden af Hovedstadens Letbane I/S fastsættes vedtægten af Region Hovedstaden og de 11 kommuner i fællesskab.
Den gældende § 17 foreslås videreført, men foreslås flyttet til kapitel 2 om Hovedstadens Letbane I/S formål og ledelse.
 Det foreslås i § 8, stk. 1, at Region Hovedstaden og de 11 kommuner, jf. § 1, stk. 2, fastsætter en vedtægt for Hovedstadens Letbane I/S.
 Den gældende vedtægt for Hovedstadens Letbane I/S vil skulle tilrettes i forbindelse med, at transport-, bygnings- og boligministeren udtræder af interessentskabet, dog er der allerede ved en vedtægtsændring på et ekstraordinært interessentskabsmøde den 12. marts 2018 taget højde for, at staten udtræder af Hovedstadens Letbane I/S ved dette lovforslags forventede vedtagelse og ikrafttræden.
Til nr. 7 I henhold til den gældende § 9, stk. 2, i lov om letbane på Ring 3, revideres Hovedstadens Letbane I/S regnskaber af en statsautoriseret revisor, som udpeges af transportministeren, Region Hovedstaden og de 11 kommuner.
Det fremgår endvidere af den gældende § 18, at efter transportministerens udtræden af Ring 3 Letbane I/S skal Hovedstadens Letbane I/S regnskaber revideres af en statsautoriseret revisor, som udpeges af Region Hovedstaden og de 11 kommuner, jf. § 1, stk. 1, i forening.
Hovedindholdet i den gældende § 18 foreslås videreført, men foreslås flyttet til kapitel 2 om Hovedstadens Letbane I/S formål og ledelse.
 Det foreslås i § 9, stk. 2, at Hovedstadens Letbane I/S' regnskaber skal revideres af en statsautoriseret revisor, som udpeges af Region Hovedstaden og de 11 kommuner, jf. § 1, stk. 2, i forening.
Rigsrevisor vil ikke længere skulle revidere Hovedstadens Letbane I/S regnskaber, efter at staten er trådt ud af interessentskabet, idet rigsrevisor kun skal revidere interessentskaber, hvori staten deltager som interessent, jf. § 2, stk. 1, nr. 4, i lov om revisionen af statens regnskaber m.m.
Rigsrevisor skal revidere Hovedstadens Letbane I/S regnskab for 2018, idet staten først træder ud af interessentskabet ved årsskiftet 2018/2019, jf. lovforslagets § 3, hvor det foreslås, at loven træder i kraft den 1. januar 2019.
Til nr. 8 Det gældende kapitel 3 i lov om letbane på Ring 3, har overskriften: Transportministerens udtræden af Hovedstadens Letbane I/S m.v..
Det fremgår af den gældende § 13, at transportministeren udtræder af Hovedstadens Letbane I/S, når letbanen på Ring 3 tages i brug til passagerdrift.
Dette kapitel er ikke længere aktuelt, idet det med nærværende lovforslag foreslås, at transport-, bygnings- og boligministeren udtræder af Hovedstadens Letbane I/S ved denne lovs ikrafttræden.
 Det foreslås, at kapitel 3 ophæves. §§ 13-18 ophæves således med forslaget og reguleringen af Hovedstadens Letbane I/S efter statens udtræden flyttes til henholdsvis kapitel 1 og kapitel 2, jf. lovforslagets § 1, nr. 2 og 5-8 ovenfor.
 Den gældende § 13, om statens udtræden af Hovedstadens Letbane I/S og konsekvenserne for interessentskabets aktiver og passiver samt rettigheder og pligter, flyttes og justeres sprogligt til den foreslåede § 1, stk. 1.
 Den gældende § 14, stk. 1, om den procentvise ejerfordeling mellem de tilbageværende 12 interessenter i Hovedstadens Letbane I/S, flyttes og justeres sprogligt til den forslåede § 1, stk. 2.
 Den gældende § 14, stk. 2, om at ejerfordelingen mellem de 11 kommuner kan ændres ved aftale, flyttes til den foreslåede § 1, stk. 3.
 Den gældende § 15, om ledelse og direktion i interessentskabet og den gældende § 16, om bestyrelsen for Hovedstadens Letbane I/S sammensætning efter, at transport-, bygnings- og boligministeren udtræder, erstattes af den foreslåede § 6.
 Den gældende § 17, om fastsættelse af en vedtægt for Hovedstadens Letbane I/S, flyttes og justeres sprogligt til den foreslåede § 8, stk.1.
 Den gældende § 18, om revision af Hovedstadens Letbane I/S regnskaber, flyttes og justeres sprogligt til den foreslåede § 9, stk.2.
Til § 2 Af den gældende § 8, stk. 3, i lov nr. 551 af 6. juni 2007 om Metroselskabet I/S og Udviklingsselskabet By & Havn I/S fremgår, at direktionen i Metroselskabet I/S skal tillige være direktion i Hovedstadens Letbane I/S, og Metroselskabet I/S skal stille de nødvendige medarbejdere og øvrige ressourcer til rådighed for varetagelse af Hovedstadens Letbane I/S virksomhed, jf. § 5 i lov om letbane på Ring 3, indtil transportministeren udtræder af Ring 3 Letbane I/S Det foreslås, at der foretages følgende ændring i § 8, stk. 3, i lov om Metroselskabet I/S og Udviklingsselskabet By & Havn I/S: indtil transportministeren udtræder af Hovedstadens Letbane I/S ændres til: indtil letbanen på Ring 3 tages i brug til passagerdrift.
Forlaget indebærer, at Metroselskabet I/S direktion skal fortsætte med at være direktion i Hovedstadens Letbane I/S, indtil anlægget af letbanen er færdigt og letbanen kan tages i brug til passagerdrift.
Den foreslåede model svarer til den gældende model, hvor det også er forudsat, at Metroselskabet I/S direktion skal være direktion i Hovedstadens Letbane I/S frem til tidspunktet, hvor letbanen tages i brug til passagerdrift og hvor transportministeren udtræder af interessentskabet.
Ved den foreslåede model anvendes de erfaringer, der er i Metroselskabet I/S, i hele anlægsperioden.
Med udtrykket tages i brug til passagerdrift menes det tidspunkt, hvor Trafik-, Bygge- og Boligstyrelsen godkender, at letbanen på Ring 3 kan tages i brug.
Efter at letbanen er overgået til driftsfasen og taget i brug til passagerdrift er det op til bestyrelsen for Hovedstadens Letbane I/S at bestemme, hvem der skal varetage direktionsopgaven for interessentskabet.
Bestyrelsen for Hovedstadens Letbane I/S kan vælge selv at ansætte en direktion eller de kan indgå en samarbejdsaftale med andre.
Bestyrelsen for Hovedstadens Letbane I/S har således mulighed for indgå en aftale med Metroselskabet I/S om at fortsætte samarbejdet, men i givet fald på almindelige forretningsmæssige vilkår, jf. § 8, stk. 2 og 4 i den gældende lov om Metroselskabet I/S og Udviklingsselskabet By & Havn I/S.
Til § 3 Det foreslås, at loven træder i kraft den 1. januar 2019.
 Staten ved transport- bygnings- og boligministeren udtræder af Hovedstadens Letbane I/S ved dette lovforslags forventede vedtagelse og ikrafttræden, således at ejerkredsen fra 1. januar 2019 består af Region Hovedstaden, Lyngby-Taarbæk Kommune, Gladsaxe Kommune, Herlev Kommune, Rødovre Kommune, Glostrup Kommune, Albertslund Kommune, Brøndby Kommune, Høje-Taastrup Kommune, Hvidovre Kommune, Vallensbæk Kommune, og Ishøj Kommune.
