Naturgasselskaberne gennemførte i efteråret 1989 flere kampagner for  

 tilslutning til naturgas.
Kampagnerne var lavet således, at forbrugere der  

 tilsluttede sig før 1. september betalte en højere pris, end de som  

 tilsluttede sig senere, til trods for at adskillige forbrugere enten  

 mundtligt eller skriftligt var blevet opfordret til at indgå aftale straks  

 under henvisning til, at prisen ville stige.
Forbrugerombudsmanden udtalte, at man ikke i medfør af  

 markedsføringsloven kan tage stilling til prisfastsættelsen.
Dog vil en  

 markedsføring, hvor man opfordrer forbrugere til at købe en  

 vare/tjenesteydelse, under henvisning til at prisen vil stige, være korrekt  

 og forudsigelig.
2.2.5.3.Naturgasselskabernes prisfastsættelse og markedsføring I slutningen af august måned tilbød Naturgasselskaberne en nøglefærdig  

 standardinstallation til ca. 16.900 kr. og en ny naturgasbrænder til ca.  

 1.900 kr. til kunder, der alene behøvede at udskifte deres gamle oliebrænder.  

 Tilbudet blev givet til de kunder, der indgik aftale om installation af  

 naturgas mellem d. 1. september og d. 31. oktober 1989.
Før d. 1. september 1989 var priserne for installation af naturgas en del  

 højere - i visse tilfælde ca. 15.000 kr. højere.
De forbrugere, der indgik  

 aftale om installation af naturgas før d. 1. september 1989 har således  

 betalt en højere pris end de forbrugere, der indgik aftalen efter d. 1.  

 september 1989. På baggrund af utallige henvendelser fra forbrugere, der  

 oplevede situationen som urimelig, udtaltes, at man ikke i medfør af  

 markedsføringsloven kan tage stilling til, hvilken pris en given  

 vare/tjenesteydelse skal sælges for.
Før d. 1. september 1989 blev  

 naturgasinstallationer m.v. imidlertid i visse tilfælde markedsført som  

 værende billigst under henvisning til diverse rabatter og lignende, og i  

 adskillige tilfælde er forbrugere enten mundtligt eller skriftligt i  

 markedsføringsmaterialet blevet opfordret til at indgå aftale straks under  

 henvisning til, at priserne for installation senere vil stige.
Sekretariatet  

 udtalte, at såfremt en forbruger opfordres til at købe en vare/tjenesteydelse  

 under henvisning til, at prisen vil stige på et senere tidspunkt, så bør  

 sådanne prisoplysninger være korrekte og forudsigelige.
I modsat fald vil der  

 være tale om vildledende og urimeligt mangelfulde angivelser i strid med  

 markedsføringslovens § 1 og § 2, stk. 1. (J. nr.
FO 891640-1) (*1) Offentliggjort i Forbrugerstyrelsens juridiske årbog 1990, side 35.
