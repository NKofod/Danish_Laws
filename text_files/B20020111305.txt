Bekendtgørelse om tilskud  

 til investeringer i fiskerihavnes faciliteter I medfør af § 2, stk. 1, nr. 6, § 7, § 9, stk. 1,  § 11og § 18 i  

 lov om strukturforanstaltninger vedrørende fiskerisektoren, jf.  

 lovbekendtgørelse nr. 316 af 3. maj 2001 fastsættes:
§ 1. Direktoratet for FødevareErhverv  

 træffer afgørelse om ydelse af tilskud til investeringer i  

 fiskerihavnes faciliteter.
Tilskud kan ydes inden for den af ministeren for  

 fødevarer, landbrug og fiskeri fastsatte tilsagnsramme for  

 ordningen.
 Stk. 2. Tilsagn om tilskud kan ydes til investeringer i  

 fiskerihavnes faciliteter som er af kollektiv interesse for de fiskere som  

 bruger havnen.
 Stk. 3. Fødevareministeren kan fastsætte  

 yderligere retningslinier for prioritering af tilsagn om støtte og om  

 hvilke investeringer som er støtteberettigede.
Stk. 4. Ministeren kan ved fastsættelse af  

 tilsagnsramme foretage en opdeling i 1)	Investeringer i fiskerihavnes anlæg, dvs. ydre værker,  

 kajer, havnebassiner o.lign.
 2)	Investeringer i faciliteter og anlæg til opbevaring og  

 omsætning af fisk og fiskerivarer.
 3)	Faciliteter som støtter og servicerer  

 fiskerfartøjernes aktiviteter (forsyning og vedligeholdelse  

 mv.).
§ 2. Ansøgning om tilskud indsendes efter  

 retningslinier som fastsættes af Direktoratet for  

 FødevareErhverv.
Direktoratet for FødevareErhverv kan  

 fastsætte regler for hvordan ansøgning om tilskud kan indgives i  

 digital form.
 § 3. Det er en betingelse for ydelse af tilskud,  

 at projektet ikke iværksættes inden datoen for Direktoratet for  

 FødevareErhvervs kvittering for modtagelse af ansøgningen.
 Stk. 2. Når kvittering er modtaget, kan projektet  

 iværksættes for ansøgers egen regning og risiko.
§ 4. Projektet skal være afsluttet senest to  

 år efter Direktoratet for FødevareErhvervs meddelelse af tilsagn  

 om tilskud.
Regnskabsaflæggelse for projekter skal være modtaget  

 af Direktoratet for FødevareErhverv senest 6 måneder efter  

 projektets afslutning.
 Stk. 2. Direktoratet for FødevareErhverv kan i  

 særlige tilfælde meddele dispensation fra de i stk. 1  

 nævnte frister.
 Stk. 3. Direktoratet for FødevareErhverv kan  

 fastsætte nærmere krav til regnskab og revision vedrørende  

 bevilget tilskud.
 § 5. Fødevareministeren kan fastsætte  

 en mindstegrænse for størrelsen af de samlede  

 tilskudsberettigede investeringer, som der kan søges om tilskud  

 til.
 § 6. Tilskud kan kun ydes til udgifter, der  

 indgår i det godkendte projekt, jf. dog stk. 2 og 3.
 Stk. 2. Ændring af projektet må kun finde  

 sted, hvis Direktoratet for FødevareErhvervs godkendelse foreligger  

 forinden.
Stk. 3. Direktoratet for FødevareErhverv kan  

 godkende ændring af projektet på betingelse af, at 1)	det godkendte projekts formål ikke ændres  

 væsentligt og 2)	den ansøgte ændring fremmer opnåelsen af  

 projektets formål.
§ 7. Der ydes ikke tilskud til 1)	almindeligt inventar til kontor og kantine, 2)	brugt eller renoveret udstyr, 3)	køretøjer til ekstern transport, 4)	finansielle og retslige omkostninger samt bankomkostninger, 5)	udgifter til advokat eller revisor, 6)	værdien af eget arbejde, 7)	moms, medmindre denne endeligt bæres af tilskudsmodtager,  

 eller 8)	leasing.
 § 8. Investeringer, hvortil der er ydet tilskud,  

 må ikke uden tilladelse fra Direktoratet for FødevareErhverv  

 sælges eller udlejes i de første 5 år fra udbetaling af  

 tilskud.
 § 9. Tilskud til offentlige eller offentligt  

 lignende projekter udgør 100 % af de tilskudsberettigede investeringer  

 heraf 50 % fra EU og 50 % fra danske offentlige midler.
Stk. 2. Tilskud til andre investeringer end offentlig og  

 offentlig lignende udgør 20 % af de tilskudsberettigede udgifter heraf  

 15 % fra EU og 5 % fra den danske stat.
Den statslige støtte kan  

 erstattes eller suppleres med andre offentlige midler som kan udgøre  

 op til 25 % af de tilskudsberettigede investeringer.
Stk. 3. Direktoratet for FødevareErhverv  

 afgør om et projekt er offentligt eller offentligt lignende, dvs. at  

 det gennemføres uden privat medfinansiering.
Ved afgørelsen  

 lægges vægt på følgende forhold:
 1)	Kollektive over for individuelle interesser.
 2)	Kollektive over for individuelle støttemodtagere.
 3)	Offentlig adgang til foranstaltningens resultater over for privat  

 ejerskab og kontrol.
 4)	Finansiel deltagelse af kollektive organer,  

 forskningsinstitutioner.
 Stk. 4. Uanset stk. 3 kan investering i infrastrukturer,  

 der normalt er blevet foretaget af offentlige organer, anses som et  

 offentligt projekt.
 Stk. 5. I forbindelse med afgørelser efter denne  

 bekendtgørelse regnes som danske offentlige midler:
 1)	Midler fra staten mv.
 2)	Midler fra kommunale og regionale myndigheder.
 3)	Andre offentlige midler.
 Stk. 6. For så vidt angår støtte til  

 investeringer vedrørende de i § 1, stk. 4, nr. 1 og 2 nævnte  

 anlæg og faciliteter, som anvendes til offentlig havnevirksomhed og  

 virksomhed som kan sidestilles hermed, kan midler fra kommunale havne og fra  

 kommunale selvstyrehavne sidestilles med danske offentlige midler.
 Stk. 7. For så vidt angår støtte til  

 investeringer vedrørende de i § 1, stk. 4, nr. 1 og 2 nævnte  

 anlæg og faciliteter, som gennemføres af fiskerihavne  

 nævnt i stk. 6, nr. 1 og 2, bortset fra kommunale havne, kan  

 fødevareministeren bestemme at de offentlige danske midler eller  

 midler, der sidestilles hermed, skal stilles til rådighed af  

 fiskerihavnens egne midler.
Stk. 8. Ved beregning af tilskud kan Direktoratet for  

 FødevareErhverv nedsætte de tilskudberettigede udgifter under  

 hensyn til projektets størrelse og de budgetmidler der er til  

 rådighed § 10. Efter projektet er gennemført, og der  

 via det stedlige fiskeriinspektorat er indsendt dokumentation til  

 Direktoratet for FødevareErhverv for at alle udgifter er betalt,  

 afgør Direktoratet for FødevareErhverv om der kan udbetales  

 tilskud.
 Stk. 2. Direktoratet for FødevareErhverv kan  

 fastsætte regler for hvordan dokumentationen kan indsendes i digital  

 form.
 Stk. 3. Det er en betingelse for udbetaling af tilskud,  

 at tilskudsmodtager anviser en konto i et pengeinstitut, hvortil tilskuddet  

 kan overføres.
 § 11. Oplysninger, underretninger,  

 erklæringer mv. efter lovens § 15 skal gives til Direktoratet for  

 FødevareErhverv.
 § 12. Direktoratet for FødevareErhverv og  

 Fiskeridirektoratet forestår den kontrol, der er nævnt i lovens §  

 14, stk. 2, 4 og 5, af tilskud til investeringer i fiskerihavnes faciliteter,  

 jf. lovens § 2, stk. 1, nr. 6.
§ 13. Efter § 16 i loven kan Direktoratet for  

 FødevareErhverv bestemme, at støtte efter loven bortfalder helt  

 eller delvist, hvis 1)	støttemodtageren har givet urigtige eller vildledende  

 oplysninger eller har fortiet oplysninger af betydning for sagens  

 afgørelse, 2)	støttemodtageren tilsidesætter sin pligt i  

 medfør af regler udstedt efter lovens § 14, stk. 1, eller pligter i  

 medfør af lovens § 14, stk. 4 og § 15, 3)	vilkårene for ydelse af støtte eller tilsagn herom ikke  

 opfyldes, eller 4)	forudsætningerne for støtten eller tilsagn herom i  

 øvrigt efter Direktoratet for FødevareErhvervs skøn er  

 væsentlig forrykket.
 Stk. 2. Direktoratet for FødevareErhverv kan i de  

 i stk. 1 nævnte tilfælde bestemme, at ydede beløb helt  

 eller delvist skal tilbagetales med tillæg af renter.
 Stk. 3. Renter beregnes fra tidspunkter for påkrav  

 om tilbagebetaling med den i renteloven fastsatte rentesats.
 § 14. En afgørelse, der i medfør af  

 denne bekendtgørelse træffes af Direktoratet for  

 FødevareErhverv, kan af den, som afgørelsen er rettet til,  

 indbringes for ministeren for fødevarer, landbrug og fiskeri inden 4  

 uger efter, at afgørelsen er meddelt den pågældende.  

 Klagen skal indsendes til Direktoratet for FødevareErhverv.
§ 15. Efter § 18 i loven straffes den, der til  

 brug for afgørelser, der træffes i henhold til loven eller  

 regler fastsat i medfør af loven, giver urigtige eller vildledende  

 oplysninger eller fortier oplysninger af betydning for afgørelsen, med  

 bøde, medmindre højere straf er forskyldt eller anden  

 lovgivning.
Det samme gælder den, der overtræder vilkår,  

 der er fastsat i en sådan afgørelse.
Stk. 2. Den, der i øvrigt undlader at give  

 oplysninger, som den pågældende har pligt til at afgive i henhold  

 til loven eller regler fastsat i medfør af loven, straffes med  

 bøde, medmindre højere straf er forskyldt eller anden  

 lovgivning.
Det samme gælder den, som afgiver urigtige eller  

 vildledende oplysninger om sådanne forhold.
 Stk. 3. Der kan pålægges selskaber mv.  

 (juridiske personer) strafansvar efter reglerne i straffelovens 5.  

 kapitel.
Stk. 4. Skønnes en overtrædelse ikke at  

 ville medføre højere straf end bøde, kan Direktoratet  

 for FødevareErhverv tilkendegive, at sagen kan afgøres uden  

 retslig forfølgning.
Det er en betingelse herfor, at den, der har  

 begået overtrædelsen, erklærer sig skyldig i  

 overtrædelsen og erklærer sig rede til inden for en nærmere  

 angivet frist, der efter begæring kan forlænges, at betale en i  

 tilkendegivelsen angivet bøde.
 Stk. 5. For så vidt angår den i stk. 4  

 nævnte tilkendegivelse, finder bestemmelsen om tiltalerejsning i  

 retsplejelovens § 930, jf. § 926, tilsvarende anvendelse.
 § 16. Denne bekendtgørelse træder i  

 kraft den 1. januar 2003.
 Stk. 2. Bekendtgørelse nr. 13 af 12. januar 2001  

 om tilskud til investeringer i fiskerihavnes faciliteter ophæves, men  

 finder dog fortsat anvendelse for tilsagn, der er meddelt inden  

 nærværende bekendtgørelses ikrafttræden.
