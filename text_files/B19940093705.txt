I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 789 af 28. september 1993, og efter forhandling med sundhedsministeriet, jf. § 3, stk. 3, i lov nr. 379 af 18. maj 1994 om optikere m.v., fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som optometrist  

 (optiker).
 Stk. 2.  Det faglige udvalg for uddannelsen er  

 Optikerfagets Fællesudvalg, jf. § 37 i erhvervsuddannelsesloven.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om eksamensordning  

 for erhvervsuddannelser (eksamensbekendtgørelsen) og de regler, som  

 Undervisningsministeriet i øvrigt fastsætter i medfør af  

 erhvervsuddannelseslovens § 4, stk. 1.
 Uddannelsens varighed og struktur m.v.
 § 3.  Uddannelsen varer i alt 4 1/2 år, jf. dog §§ 5  

 og 6.
 Stk. 2.  Uddannelsen indledes i praktikvirksomheder  

 eller med 2. skoleperiode.
 § 4.  Skoleundervisningen varer 100 uger.  

 Skoleundervisning veksler med praktikuddannelse som vist i figuren nedenfor:
iSkoleundervisning: 2 = 2. skoleperiode iPraktikuddannelse Stk. 2.  Efter afslutningen af 5. skoleperiode afholdes  

 svendeprøve, jf. § 26.
Fritagelse for dele af uddannelsen § 5.  Uddannelsen til optometrist kan gennemføres på 2  

 1/2 år for urmagere, som i overvejende grad har beskæftiget sig med optik i  

 en periode på mindst 10 år, således at 2. skoleperiode og al praktik med  

 undtagelse af 26 uger af den praktik, der ligger mellem 4. og 5.  

 skoleperiode, bortfalder.
I denne praktikperiode skal der præsteres 150  

 synsanalyser og 25 kontaktlinsetilpasninger.
Desuden kan eleverne i  

 skoleperioderne fritages for faget mekanisk optik, hvis de tidligere har  

 gennemført dette fag.
 § 6.  Gennemførelse af 2. skoleperiode i  

 tandteknikeruddannelsen eller urmageruddannelsen giver fritagelse for 2.  

 skoleperiode i optometristuddannelsen, såfremt områdefagene i  

 optometristuddannelsens 2. skoleperiode er gennemført.
 Stk. 2.  Fritagelse for dele af uddannelsen kan i øvrigt  

 ske efter hovedbekendtgørelsen.
Uddannelsens mål og indhold § 7.  Den uddannede optometrist skal kunne undersøge  

 og bestemme alle former for optiske og funktionelle syns-anomalier og kunne  

 foreskrive den nødvendige afhjælpning af disse samt kunne fremstille,  

 tilpasse og formidle alle former for optiske hjælpemidler, herunder  

 kontaktlinser, eller foretage anden afhjælpning med ikke-kirurgiske eller  

 ikke-medikamentelle metoder.
Den uddannede optometrist skal endvidere kunne  

 medvirke til forbedring af synsmiljø i forbindelse med arbejdsmiljø eller på  

 områder, hvor synets betydning har indflydelse på velfærd og trivsel, samt  

 henvise personer til læge/øjenlæge, når der observeres behandlingskrævende  

 øjensygdomme eller andre sygdomme af betydning for synet.
Skoleundervisningen § 8.  Undervisningen har følgende mål: Eleven skal  

 gennem teoretisk og praktisk undervisning sættes i stand til at anvende de i  

 branchen almindeligst forekommende materialer og metoder og have indføring i  

 anvendelse af tilhørende værktøj og udstyr.
Desuden skal uddannelsen danne  

 grundlag for eventuel videreuddannelse.
Undervisningen skal opbygge og styrke  

 elevens kundskaber i de arbejdsdiscipliner, eleven skal beskæftiges med i det  

 efterfølgende virksomhedsophold.
 Stk. 2.  Den vejledende uddannelsestid er følgende:
Grundfag § 9.  Undervisningen i 2. skoleperiode omfatter  

 følgende grundfag: Arbejdsmarkedsforhold, dansk A (80 timer), engelsk (B),  

 fysik, kemi, kommunikationsteknologi, matematik og salg og service (B).
 Stk. 2.  Undervisningen i 3. - 5. skoleperiode omfatter  

 følgende grundfag: Engelsk (A), hygiejne, kundebetjening,  

 mikrobiologi/bioteknologi, psykologi (40 timer) og værkstedsteknik (60  

 timer).
 Stk. 3.  Mål, indhold og vejledende uddannelsestid for  

 de enkelte grundfag følger reglerne om grundfag.
Områdefag § 10.  Undervisningen i områdefag i 2. skoleperiode  

 har følgende mål, rammer for undervisningens indhold og vejledende  

 uddannelsestid:
 Mål: At eleven opnår kendskab til nogle af områdets simplere  

 arbejdsmetoder, og at eleven får et indblik i områdets krav til motoriske  

 færdigheder.
 Rammer for undervisningens indhold: Filning, slaglodning og  

 snellodning.
 Vejledende uddannelsestid: 2,3 uger.
 Mål: At eleven får kendskab til områdets maskiner og værktøj samt deres  

 anvendelsesområder, og at eleven får øvelse i brugen af områdets maskiner og  

 værktøj under iagttagelse af gældende sikkerhedsforskrifter.
 Rammer for undervisningens indhold: Slibning i metal/plast og  

 polering i metal/plast.
 Vejledende uddannelsestid: 1,6 uge.
 Mål: At eleven får kendskab til simplere elektroniske kredsløb.
 Rammer for undervisningens indhold: Jævnstrøm, vekselstrøm,  

 modstand, Ohm's lov og universale måleinstrumenter.
 Vejledende uddannelsestid: 1,1 uge.
 § 11.  Undervisningen i områdefag i 3. - 5.  

 skoleperiode har følgende mål, rammer for undervisningens indhold og  

 vejledende uddannelsestid:
 Mål: At give eleven en grundlæggende forståelse af lysets fysiske  

 egenskaber, udbredelse og opførsel i forskellige optiske materialer, at  

 eleven får forståelse af andre områder, hvori optikken indgår som væsentligt  

 element, og at eleven får forståelse af, hvordan de optiske instrumenter, der  

 anvendes i arbejdet som optometrist, virker.
 Rammer for undervisningens indhold: Lysets natur, reflektion og  

 brydning, prismer, sfæriske flader, tynde linser, aberrationer, lysets  

 bøjning - linsers opløsningsevne, toriske linser, optiske fænomener, lysets  

 refraktion, lysets refleksion, speciel optik, to tynde linser, tykke linser,  

 Fresnell linser, laser, diffraktive kontaktlinser og fotometri.
 Vejledende uddannelsestid: 8,8 uger.
Mål: At give eleven en grundlæggende forståelse af, hvordan øjet påvirkes  

 af optiske hjælpemidler, såsom brilleglas og kontaktlinser, at eleven får  

 indsigt i de forskellige refraktionsanomalier og disses afhjælpning.
Eleven  

 indføres i brilleglastyper, både hvad angår konstruktion og udmåling.
 Rammer for undervisningens indhold: Øjets optiske komponenter,  

 brilleglasset, ametropier, billedstørrelse, akkomodation,  

 indstillingsområder, bifokale og progressive brilleglas, specialglas,  

 aniseikoni og vertikal imbalance, korrektionens indflydelse på akkomodation,  

 konvergens og akkomodation som funktion af korrektionsplacering i forhold til  

 øjnene.
 Vejledende uddannelsestid: 5,3 uger.
 Mål: At eleven forstår de områder inden for matematikken, der anvendes i  

 andre dele af optometriuddannelsen.
 Rammer for undervisningens indhold: Proportioner, funktioner,  

 trigonometri, grænseværdi, kontinuitet, differentialregning, bestemt  

 integral, ubestemt integral, anvendelse af det bestemte integral og  

 statistik.
 Vejledende uddannelsestid: 2,2 uger.
 Mål: At give eleven en grundlæggende forståelse af og indføring i at  

 producere briller efter branchens minimumsstandard baseret på typiske  

 produkter og produktionsmetoder, og at give eleven forståelse af  

 nødvendigheden af at kunne kontrollere og producere med høj præcision og at  

 kunne styre en produktionsproces med moderne maskiner.
 Rammer for undervisningens indhold: Materialelære, brilleglas og  

 -stel, optisk målregning, brillefremstilling, brilletilpasning,  

 brillereparationer og brilletilpasning til klienten.
 Vejledende uddannelsestid: 3,2 uger.
 Mål: At eleven får et grundigt kendskab til det sunde øjes anatomiske  

 opbygning, normale fysiologi og i særlig grad kendskab til de fysiologiske og  

 anatomiske forhold, der er af betydning for brug af briller og kontaktlinser.  

 Faget skal give eleven de nødvendige forudsætninger for at kunne forstå  

 undervisningen i fagene teoretisk refraktion, klinisk refraktion, binokulært  

 syn, kontaktlinser og patologi.
 Rammer for undervisningens indhold: Øjets makroskopiske og  

 mikroskopiske anatomi, synsbanernes anatomi, fysiologien i synsapparatets  

 nerveceller, farvesansen, corneas anatomi og fysiologi i sammenhæng med  

 anvendelsen af briller og kontaktlinser.
 Vejledende uddannelsestid: 4,1 uger.
Mål: At eleven får teoretisk forståelse af de fysiologiske og fysiske krav  

 til en kontaktlinsetilpasning og de dermed forbundne forskellige typer af  

 design og kan omsætte denne forståelse til praksis og, under supervision af  

 en kontaktlinseoptiker, få rutine i tilpasning af sfæriske linser.
Eleven  

 lærer at skelne mellem, hvilke klienter der er velegnede til  

 kontaktlinsebrug, hvilke klienter der skal have speciallinser, og hvilke  

 patologiske kontradiktioner der findes for kontaktlinser.
Rammer for undervisningens indhold: Historisk oversigt,  

 kontaktlinsematerialer og deres transport af gasser samt hydrofobe  

 egenskaber, corneas topografi, tårefilmen, design af hårde og bløde sfæriske  

 linser, vurdering af fluoresceinbilleder og kontaktlinsens øvrige tilpasning,  

 terminologi og vurdering af linsens mulige effekter på cornea, tårefilmen og  

 conjunctiva.
Plejesystemers effekt over for mikroorganismer, plejesystemerne  

 og deres interaktion med kontaktlinse og øje, modifikation af kontaktlinsen,  

 kliniske rutiner, måling af corneatykkelse og orientering om speciallinser,  

 klientarbejde, supplerende undersøgelser, kontrolundersøgelser og  

 henvisningskriterier.
 Vejledende uddannelsestid: 2,0 uger.
 Mål: At give eleven en dybtgående forståelse af de kliniske prøvers  

 udførelse og virkemåde og at sætte eleven i stand til at analysere klientens  

 synsmønster og tildele korrekt korrektion.
 Rammer for undervisningens indhold: Forberedende undersøgelser,  

 visusmålinger, objektive målinger, subjektive prøver og målinger, analyse og  

 AK/A forholdet, ekstra målinger, afsluttende procedurer,  

 screeningsundersøgelser, grafisk analyse og OEP.
 Vejledende uddannelsestid: 5,4 uger.
 Mål: At eleven kan omsætte sin teoretiske viden i praksis, at eleven får  

 begyndende rutine i korrektionstildelingers påvirkning af synsmønstret, at  

 eleven sættes i stand til at vejlede/instruere klienten, og at eleven kan  

 foretage journalføring og varebestilling.
 Rammer for undervisningens indhold: Klientarbejde, tildeling af  

 synshjælpemidler, kontrolundersøgelser, supplerende undersøgelser og  

 henvisningskriterier.
 Vejledende uddannelsestid: 8,7 uger.
Specialefag § 12.  Undervisningen i specialefag har følgende mål,  

 rammer for undervisningens indhold og vejledende uddannelsestid:
 Mål: At give eleven en teoretisk og praktisk forståelse af de  

 instrumenter, der anvendes i synsprøveklinikken, og at eleven kan vælge de  

 rette instrumenter til de forskellige måle- og undersøgelsesområder.
 Rammer for undervisningens indhold: Måle- og  

 undersøgelsesinstrumenter.
 Vejledende uddannelsestid: 0,6 uge.
 Mål: At give eleven en teoretisk og praktisk indføring i nye og gamle  

 metoder, der almindeligvis ikke indgår i en klinisk synsundersøgelse.
 Rammer for undervisningens indhold: Grafisk analyse, OEP,  

 synstræning, svagsynsoptik, screenings-undersøgelser og specielle og aktuelle  

 målemetoder.
 Vejledende uddannelsestid: 3,2 uger.
 Mål: At eleven lærer at omsætte teoretisk viden til praktisk handling og  

 hermed opnå viden om korrektionstildelingens påvirkning af synsmønstret, at  

 eleven sættes i stand til at vejlede/instruere klienten, og at eleven kan  

 foretage journalføring og varebestilling.
 Rammer for undervisningens indhold: Klientarbejde, tildeling af  

 synshjælpemidler, kontrolundersøgelser, supplerende undersøgelser og  

 henvisningskriterier.
 Vejledende uddannelsestid: 3,2 uger.
Mål: At eleven får udvidet sin forståelse af de fysiologiske krav til en  

 kontaktlinsetilpasning og til plejesystemer.
Eleven skal desuden have  

 kendskab til almindeligt forekommende problemer med hensyn til tilpasning af  

 kontaktlinser og plejesystemernes virkning og afhjælpning af disse problemer.  

 Brug af instrumenter til kontaktlinsetilpasning indøves.
At eleven kan  

 omsætte sin teoretiske viden i praksis.
Der inddrages kontrolsystemer,  

 supplerende undersøgelser, henvisningskriterier og modifikation af  

 kontaktlinser.
 Rammer for undervisningens indhold: Design af kontaktlinser,  

 terminologi og vurdering af linsers mulige effekt på cornea, tårefilm og  

 conjunctiva, plejesystemerne og deres interaktion med kontaktlinser og øjne,  

 modifikation af kontaktlinser, kliniske rutiner, måling af corneatykkelsen,  

 orientering om speciallinser og pachometer.
 Vejledende uddannelsestid: 3,9 uger.
 Mål: At give eleven en grundlæggende forståelse af samarbejdet mellem  

 øjnene, at eleven får den nødvendige baggrund for at forstå undervisningen i  

 teoretisk og klinisk refraktion, og at eleven får den teoretiske og praktiske  

 baggrund for træning og udvikling af det binokulære funktionsområde.
 Rammer for undervisningens indhold: Monokulær afstandsbedømmelse,  

 det binokulære synsfelt, korresponderende retinapunkter, horopteret, Panums  

 områder, stereopsis, fysiologisk diplopi, øjets retningssans, non-visuelle  

 rumsanskomponenter, simultan perception, fusionsreserver, målemetoder af  

 stereopsis, heterofori, skelen, øjenmuskelpareser, eksperimentel amblyopi,  

 behandlingsmetoder af amblyopi og samsynsoptometri.
 Vejledende uddannelsestid: 1,1 uge.
 Mål: At eleven sættes i stand til at skelne det syge øje fra det raske, at  

 eleven sættes i stand til at afgøre, hvornår en anormal øjentilstand kræver  

 henvisning til læge/øjenlæge, og at eleven får kendskab til de patologiske  

 tilstande, der er relevante i forbindelse med kontaktlinser.
 Rammer for undervisningens indhold: Ydre øje og omgivelser, øjets  

 brydende medier, glaukom, skelen, lammelse, uvea og retina,  

 neureooftalmologi, almensygdomme og patologiske tilstande i forbindelse med  

 kontaktlinser.
 Vejledende uddannelsestid: 2,4 uger.
Valgfag § 13.  Undervisningen i valgfag følger reglerne i  

 hovedbekendtgørelsen.
Undervisningsplan § 14.  Skolen fastsætter i overensstemmelse med  

 hovedbekendtgørelsen det nærmere indhold af undervisningen.
Praktikuddannelsen § 15.  Virksomheden skal gennemføre praktikuddannelsen  

 således, at eleven med gennemført skoleundervisning kan nå uddannelsens mål,  

 jf. § 7.
 § 16.  Målet for praktikuddannelsen er, at eleven  

 opnår kendskab til branchens arbejdsmiljø, at eleven lærer at tilrettelægge  

 sin egen produktion på en hensigtsmæssig måde, at eleven får kendskab til  

 branchens almindelige kvalitetskrav, at eleven opnår en rutine og hurtighed,  

 der svarer til branchens krav, og at eleven sættes i stand til at vejlede og  

 instruere klienten.
Stk. 2.  Praktikuddannelsen skal indeholde følgende  

 arbejdsområder og funktioner: Slibning af glas, manuelt og automatisk,  

 montering af glas i alle forekommende brillestel, udmåling og tilpasning,  

 kontrol og udlevering af brillestel, tilpasning, kontrol og udlevering af  

 kontaktlinser, butiks- og lagerarbejde, reparationsarbejder, lodning,  

 udmåling og analysering ved hjælp af bl.a. grafisk analyse og OEP-analyse og  

 stereoskopiske målinger: fiksationsdisparitet, stereopsis, øvrige  

 polaroidmetoder.
Endvidere skal eleven foretage i alt minimum 100  

 synsanalyser.
Desuden skal eleven deltage i 25 aftercare kontrol af  

 kontaktlinser og redegøre for 10 kontaktlinsetilpasninger af almindeligt  

 forekommende linsetyper.
Disse skal noteres på de af det faglige udvalg  

 udfærdigede journalkort og indsendes til Optikerfagets Fællesudvalg.
På  

 praktikpladsen skal der findes det nødvendige udstyr for uddannelsen.
§ 17.  Praktikuddannelsen tilrettelægges således, at  

 der sikres eleven beskæftigelse med, opnåelse af færdigheder i og  

 videreudbygning af de arbejdsdiscipliner, der indlæres i skoleundervisningen,  

 og som virksomheden aktuelt beskæftiger sig med.
Det skal tilstræbes, at  

 praktikuddannelsen tilrettelægges således, at der arbejdes efter stigende  

 sværhedsgrad og i takt med skoleundervisningen, så slutmålet/niveauet svarer  

 til de krav, der stilles til en udlært optometrist.
I uddannelsestiden  

 arbejdes der med de i uddannelsen normalt anvendte materialer og metoder.
§ 18.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med hovedbekendtgørelsen, når praktiktiden i en virksomhed  

 er afsluttet.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1 og 2. Skolen udleverer blanketterne til  

 virksomheden.
 Bedømmelse m.v.
Skolens bedømmelse § 19.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at evaluere undervisningens indhold og metoder.
 § 20.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eksamen er  

 gennemført.
 Stk. 2.  I øvrigt udsteder skolen, hvis eleven anmoder  

 om det, bevis for den gennemførte undervisning.
 Stk. 3.  For områdefag og specialefag udsteder skolen  

 bevis for den gennemførte undervisning med angivelse af en karakter som  

 udtryk for elevens standpunkt i faget i forhold til undervisningens mål på  

 det tidspunkt, hvor karakteren gives.
 Stk. 4.  Eksamensbeviser, der ikke er udstedt ved en  

 skoleperiodes afslutning, jf. stk. 1, udstedes af skolen senest ved  

 afslutningen af sidste skoleperiode.
Skolevejledning § 21.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden.
Stk. 2.  Skolevejledningen, der udstedes i  

 overensstemmelse hovedbekendtgørelsen, skal indeholde oplysning om, hvilke  

 emner der er gennemgået i det pågældende skoleophold.
For elever, der ikke  

 har opfyldt et eller flere af undervisningsmålene (dvs. har fået karakteren 5  

 eller derunder), udarbejder skolen en vejledning, der tilkendegiver elevens  

 behov for supplerende oplæring i praktiktiden og eventuelt supplerende  

 skoleundervisning.
Stk. 3.  Efter sidste skoleperiode udsteder skolen kun  

 en skolevejledning, hvis betingelserne for udstedelse af skolebevis, jf. §  

 25, ikke er opfyldt.
Endvidere kan skolen udstede en skolevejledning efter  

 sidste skoleperiode med angivelse af elevens eventuelle behov for supplerende  

 oplæring i praktikvirksomheden.
 Stk. 4.  Hvis eleven har gennemført 2. skoleperiode uden  

 forudgående praktikuddannelse, udstedes skolevejledning alene til eleven.
Skolens afsluttende bedømmelse § 22.  Skolen afholder eksamen i grundfag, hvis det  

 følger af reglerne om disse fag.
 Stk. 2.  Skolen afholder eksamen, jf. § 23, i følgende  

 område- og specialefag: Fysisk/geometrisk optik, visuel optik, mekanisk  

 optik, anatomi og fysiologi, kontaktlinseteori, teoretisk refraktion II,  

 binokulært syn og patologi og kontaktlinserelateret patologi.
 Stk. 3.  Skolen giver standpunktskarakterer i  

 grundfagene efter reglerne om grundfag.
 Stk. 4.  I områdefag og specialefag giver skolen  

 standpunktskarakterer i forhold til målene for undervisningen, jf. §§ 10-12.
 Stk. 5.  Bedømmelsesformer og karaktergivning i valgfag  

 følger reglerne om disse fag.
 Stk. 6.  I de undervisningsfag, hvor der ikke afholdes  

 eksamen, giver skolen ved uddannelsens afslutning eleven skriftlig meddelelse  

 om de afgivne karakterer, jf. stk. 3 og 4, hvis karaktererne ikke fremgår af  

 skolebeviset.
§ 23.  Eksamen i område- og specialefag gennemføres  

 som skriftlig eksamen med undtagelse af mekanisk optik, der gennemføres som  

 en praktisk prøve.
Eksaminerne har følgende varighed:
 Fysisk/geometrisk optik: 3 timer.
 Visuel optik: 2 timer.
 Mekanisk optik: 2 timer.
 Anatomi og fysiologi: 2 timer.
 Kontaktlinseteori: 2 timer.
 Teoretisk refraktion II: 3 timer.
 Binokulært syn: 2 timer.
 Patologi og kontaktlinserelateret patologi: 2 timer.
 I specialefaget Teoretisk refraktion II indgår specialefaget Optiske  

 instrumenter som en integreret del.
Til eksamen må medbringes alle skriftlige og trykte hjælpemidler, herunder  

 elevens egne notater, samt regnemaskine.
Til eksamen i mekanisk optik må  

 eleven endvidere medbringe personligt værktøj.
 Stk. 2.  Eksamensopgaverne er fælles for alle skoler,  

 jf. § 13, stk. 1, 2. pkt., i eksamensbekendtgørelsen.
Karakterskala § 24.  Ved bedømmelsen anvendes 13-skalaen, jf.  

 eksamensbekendtgørelsen.
Skolebevis § 25.  Når alle skoleperioder er gennemført, udsteder  

 skolen et skolebevis, hvis alle fag er bestået med mindst karakteren 6. I  

 fag, hvor der afholdes eksamen, anvendes eksamenskarakteren, i øvrige fag den  

 sidst afgivne standpunktskarakter.
 Stk. 2.  Skolebeviset skal indeholde oplysning om de  

 standpunktskarakterer og eksamenskarakterer, som skolen har meddelt eleven.
Svendeprøve § 26.  Efter 5. skoleperiode afholdes svendeprøve i  

 optometri for elever med skolebevis.
Stk. 2.  Det faglige udvalg udpeger skuemestre med lige  

 antal fra arbejdsgiver- og arbejdstagerside.
Skolen kan udpege et antal  

 lærere som skuemestre.
Det faglige udvalg udpeger mindst et medlem mere end  

 skolen.
Stk. 3.  Anmeldelse om svendeprøve til det faglige  

 udvalg sker på skolens foranledning ved begyndelsen af 5. skoleperiode og  

 skal indeholde følgende oplysninger: Elevens navn og privatadresse.
Elevens  

 cpr-nr. eller fødselsdato.
Dato for uddannelsens afslutning.  

 Praktikvirksomhedens navn og adresse.
Stk. 4.  Svendeprøven planlægges og tilrettelægges af  

 det lokale uddannelsesudvalg.
Eleverne foretager inden for 2 timer en  

 synsprøve på en klient og konkluderer og afleverer et begrundet  

 korrektionsforslag.
 Stk. 5.  Ved bedømmelsen anvendes 13-skalaen, jf.  

 eksamensbekendtgørelsen.
Stk. 6.  Hver skuemester afgiver 1 samlet karakter, der  

 udtrykkes ved et helt tal.
Karakteren 6 eller derover gives for  

 korrektionsforslag, jf. stk. 4, som har en kvalitet, der kan anvendes til  

 klienter.
Eleven er bestået, hvis summen af de opnåede karakterer er mindst 6  

 gange karakterernes antal.
Det faglige udvalg meddeler skolen og eleven  

 resultatet af bedømmelsen.
 Stk. 7.  Det faglige udvalg skal tilbyde eleven en ny  

 svendeprøve, eventuelt efter supplerende praktik- eller skoleophold, såfremt  

 eleven ikke opnår tilfredsstillende resultat, eller såfremt eleven kan  

 godtgøre, at vedkommende på grund af sygdom eller af anden gyldig grund ikke  

 har kunnet møde eller gennemføre opgaverne til svendeprøven.
Uddannelsesbevis § 27.  Uddannelsesbevis udstedes af Optikerfagets  

 Fællesudvalg og affattes i overensstemmelse med hovedbekendtgørelsen, når  

 skolebevis og praktikerklæring er udstedt, og når svendeprøven er bestået.
 Stk. 2.  I uddannelsesbeviset anføres ingen karakterer,  

 men kun at eleven er bestået.
Ikrafttrædelses- og overgangsbestemmelser § 28.  Bekendtgørelsen træder i kraft den 1. december  

 1994.
Stk. 2.  Bekendtgørelse af 30. januar 1991 om  

 uddannelsen til optometrist ophæves.(* 1) Stk. 3.  Elever, der er optaget på 2. skoleperiode før  

 bekendtgørelsens ikrafttræden, færdiggør uddannelsen efter den hidtil  

 gældende bekendtgørelse.
Eksamen i områdefag på 2. sko-leperiode afholdes dog  

 ikke efter bekendtgørelsens ikrafttræden.
 Stk. 4.  Skolen kan tilbyde de elever, der er optaget på  

 uddannelsen efter den hidtil gældende bekendtgørelse, men som ikke har  

 afsluttet uddannelsen, at færdiggøre denne efter nærværende bekendtgørelse.  

 Eksaminer med eksamensopgaver efter § 23, stk. 2, for nye eller ændrede  

 område- og specialefag kan tidligst afholdes efter 1. juni 1995.
Undervisningsministeriet, den 17.  

 november 1994 Ole Vig Jensen / Sonja Lundqvist (* 1) Bekendtgørelsen er ikke optaget i Lovtidende, jf. anordning nr. 746  

 af 8. november 1990, men forefindes i Retsinformation.
