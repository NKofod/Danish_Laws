Kendelse fra Pressenævnet i sag nr.  

 93/2000 Fysiklærerne på Amtsgymnasiet i Roskilde ved  

 har ved brev af 16. august 2000 klaget til Pressenævnet over en  

 artikel i Uddannelses avisen, der udkom den 8. august 2000, samt over bladets  

 forside, idet man mener, at god presseskik er tilsidesat.
 På forsiden af Uddannelses avisen, der udkom den 8.  

 august 2000, fremgår at:
 "Gymnasiet smadrer lyst til fysik.
Ny undersøgelse viser, at det er i gymnasiet, man  

 taber lysten til fysik.
Undervisningen er verdensfjern og kedelig.
Læs  

 side 10." Af samme blad side 10 fremgår af en artikel med  

 overskriften "Gymnasiet dræber lysten til fysik" at:
 "En tredjedel af 1.g'erne i de matematiske klasser mister  

 motivationen til at lære fysik i løbet af de første  

 gymnasiemåneder, viser undersøgelse.
Bekendtgørelsen for fysik i gymnasiet lægger  

 op til en spændende, engagerende og udfordrende undervisning.
Men de  

 gode tanker og pædagogiske nyskabelser er ikke rigtig slået  

 igennem ude i gymnasiernes fysiklokaler, siger  Poul  V.  Thomsen fra det  

 naturvidenskabelige Fakultet ved Århus Universitet.
Resultatet er, at mange elever oplever deres  

 fysikundervisning som verdensfjern og kedelig.
Og faktisk ser vi, at omkring  

 en tredjedel af de nye 1.g'ere mister interessen for faget i løbet af  

 det første halve år i gymnasiet, siger han.
Poul  V.  Thomsen er leder af "Center for Naturfagenes  

 Didaktik" ved Århus Universitet.
Sammen med  Lars  B.  Krogh har han de  

 seneste par år sat fokus på de første måneders  

 fysikundervisning i gymnasiet.
Og rapporten fra undersøgelsen tegner i  

 grove streger et billede af fysiklærere, som nok brænder for  

 faget fysik, men som ikke formår at "sælge" begejstringen til  

 deres elever.
I vid udstrækning et spørgsmål om, hvordan  

 selve undervisningen foregår, siger  Poul  V.  Thomsen.
 Størstedelen af fysikundervisningen er i dag helt  

 traditionel, som vi også kendte den for 20 år siden: Fagligheden  

 er i fokus, klare spørgsmål og entydige svar, formler og  

 tavle.
Problemet er bare, at den type undervisning i dag ikke  

 rækker til at motivere en klasse.
Ganske vist viser  

 undersøgelsen også, at en lige så stor gruppe som de  

 fysik-trætte elever faktisk bliver mere bidt af faget inden for de  

 første måneder i gymnasiet.
Men det slører ikke, at  

 "tabet" af en tredjedel af fysik-eleverne er et alvorligt problem,  

 understreger  Poul  V.  Thomsen.
 Derfor skal fysiklærerne i højere grad finde  

 ud af at lægge undervisningen til rette, så eleverne kommer med.  

 Det kræver en helt anden tilgang til fysikken, hvor eleverne får  

 et større ansvar, større udfordringer og en langt større  

 kobling mellem faget og elevernes egen hverdag, siger han.
Undersøgelsen bygger på  

 spørgeskema-besvarelser fra elever og lærere i 107 af landets  

 gymnasieklasser, hvilket svarer til cirka en fjerdedel af 1.g klasserne i  

 Danmark." Klageren har anført, at der ikke i artiklen er  

 dækning for de dumsmarte overskrifter, som bladet har brugt.
Når  

 artiklens indhold tages i betragtning, kunne overskriften lige så godt  

 have været "Fysik-trætte elever bliver bidt af faget i  

 Gymnasiet".
 Klageren har endvidere anført, at indklagede ved  

 på ensidige måde at fordreje sagen groft krænker gymnasiet  

 og hele standen af fysiklærere, idet det bl.a. fremgår af  

 artiklen, at fysiklærerne "nok brænder for faget fysik, men  ikke  

 formår at "sælge" begejstringen til deres elever".
 Klageren har endelig anført, at bladet med sin  

 sensationssøgende opsætning plejer egen kommerciel interesse for  

 et billigt blikfang på bekostning af gymnasiet i almindelighed og  

 på bekostning af gymnasiets fysiklærere i særdeleshed.
 Indklagede har anført, at det, der står i  

 bladet om fysikundervisningen i gymnasiet, på ingen måde kan  

 gå ind under injurielovgivningen.
Indklagede har endvidere anført, at man rent  

 faktisk har interviewet  Poul  V.  Thomsen, samt at man i artiklen har  

 citeret sine kilder behørigt.
Hertil kommer, at bladets overskrift  

 på forsiden og artiklens overskrift på rimelig måde  

 beskriver artiklens indhold.
I sagens behandling har følgende  

 nævnsmedlemmer deltaget: Axel Kierkegaard, Kaare R.
Skou, Bo Maltesen  

 og Ole Askvig.
 Pressenævnet udtaler:
Klager fra personer, virksomheder m.v., der er uden retlig  

 interesse i det påklagede forhold afvises.
At have retlig interesse  

 indebærer efter nævnets praksis, at man selv som person,  

 organisation, virksomhed eller lignende skal være omtalt, afbilledet  

 eller på anden måde identificeret i mediet.
Fysiklærerne fra Amtsgymnasiet i Roskilde er  

 imidlertid hverken direkte eller indirekte nævnt i artiklen, idet denne  

 omhandler alle fysiklærere i gymnasiet.
Det er derfor nævnets  

 opfattelse, af klageren savner den fornødne retlige interesse, hvorfor  

 klagen afvises.
 Afsagt den 7. november 2000.
