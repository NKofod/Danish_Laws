Denne At-meddelelse oplyser om krav til toiletter i forbindelse med faste  

 arbejdssteder.
I kommentarer gives vejledning om, hvordan kravene kan  

 opfyldes, og oplysning om Arbejdstilsynets administrative praksis.
Nogle virksomheder er ikke omfattet af alle kravene.
Det gælder navnlig  

 landbrug, skovbrug og gartneri samt visse ældre virksomheder.
Antal og beliggenhed Der skal være et tilstrækkeligt antal passende beliggende toiletter.  

 Kommentar:
Der skal være mindst 1 toilet for hver 15 personer.
Hvis der findes 1  

 urinal for hver 20 mænd, kan antallet af toiletter for mænd sættes til mindst  

 1 for hver 20.
Der skal normalt være toiletter for hvert køn for sig, når der beskæftiges  

 5 eller flere af hvert køn.
Arbejdstilsynet kræver dog ikke særskilte  

 toiletter, når der er fuld adskillelse fra gulv til loft mellem de enkelte  

 toiletrum indbyrdes og mod forrum, og der ikke er urinal i forrummet.
 Toiletter skal ligge centralt for alle faste arbejdspladser.
 Toiletter skal holdes rene.
Indretning Toiletter skal så vidt muligt have vandudskylning.
Der skal være mulighed  

 for at vaske hænder.
 Kommentar:
Adgang fra arbejdsrum til toilet skal ske gennem et forrum.
Der må ikke  

 være adgang direkte fra spiserum til forrum.
Toiletter skal kunne opvarmes.
Toiletter skal have aftræk og så vidt  

 muligt oplukkeligt vindue.
Toiletter uden vindue skal have anden  

 frisklufttilførsel, eventuelt med mekanisk ventilation.
Dagslys er ønskeligt, men kræves ikke.
Gulvarealet i et toilet bør være  

 mindst 1 kvadratmeter og rumhøjden mindst 2,2 m i gennemsnit.
 Toiletter fælles for virksomheder tillades i almindelighed ikke.
