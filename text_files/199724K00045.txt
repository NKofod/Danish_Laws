Nr BTL 45 Betænkning over Forslag til lov om ændring af lov om banker og sparekasser  

 m.v., lov om forsikringsvirksomhed og realkreditloven (Partsbegrebet i den  

 finansielle tilsynslovgivning)   

 Nr L 45 1997-98. 2. samling Afgivet af Erhvervsudvalget Afgivet: 19980618 Udvalget har behandlet lovforslaget i nogle møder og har herunder stillet  

 spørgsmål til økonomiministeren, som denne har besvaret skriftligt.
 Endvidere har udvalget modtaget skriftlige henvendelser fra Finansrådet og  

 Rådet for Dansk Forsikring og Pension.
 Herefter indstiller et flertal (Socialdemokratiets, Venstres, Det  

 Konservative Folkepartis, Socialistisk Folkepartis, Centrum-Demokraternes,  

 Det Radikale Venstres og Kristeligt Folkepartis medlemmer af udvalget)  

 lovforslaget til forkastelse  ved 3. behandling.
 Et flertal inden for flertallet (Socialdemokratiets, Venstres, Det  

 Konservative Folkepartis, Centrum-Demokraternes og Det Radikale Venstres  

 medlemmer af udvalget) beklager, at Fremskridtspartiet har fremsat dette  

 forslag i indeværende folketingsår i stedet for at vente med en fremsættelse  

 til det kommende folketingsår, hvor økonomiministeren har bebudet en  

 fremsættelse af et lovforslag, som bl.a. omhandler partsbegrebet i den  

 finansielle sektor.
Et mindretal inden for flertallet (Socialistisk Folkepartis medlem af  

 udvalget) er positiv overfor at give bankkunder, herunder virksomheder,  

 partsstatus i forhold til afgørelser truffet af Finanstilsynet, hvor disse  

 mere eller mindre direkte berører bankkunden.
Socialistisk Folkeparti ønsker  

 imidlertid at afvente økonomiministerens fremlæggelse af et lovforslag til  

 efteråret, således som ministeren har stillet Folketinget i udsigt.
 Et mindretal (Dansk Folkepartis, Enhedslistens og  

 Fremskridtspartiets medlemmer af udvalget) indstiller lovforslaget til  

vedtagelse uændret.
