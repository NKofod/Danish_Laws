Fremsat den 22. november 2005 af  

 Lise von Seelen (S) og Lone Møller (S) Forslag til folketingsbeslutning om  

 større patientsikkerhed Folketinget pålægger regeringen  

 inden den 1. juni 2006 at tage de nødvendige initiativer   

 	  

 til oprettelse af et  

 statsligt råd for fremme af patientsikkerheden under betegnelsen »Rådet for  

 Større Patientsikkerhed«; rådet skal oprettes som en selvejende institution  

 underlagt kontrol af Indenrigs- og Sundhedsministeriet, og   

 	  

 til at udvide  

 Sundhedsstyrelsens indberetningssystem for utilsigtede hændelser i  

 sundhedssektoren  

 til også at omfatte patientindberetninger samt indberetninger fra hele  

 primær-  

 og plejesektoren, herunder de primære kommunale sundhedsopgaver inden for  

 hjemmepleje, plejehjem og genoptræningsområdet.
Bemærkninger til forslaget Med forslaget ønsker Socialdemokratiet at sætte ekstra fokus på  

 patientsikkerheden i Danmark.
Forslaget skal således ses som et forsøg på at  

 styrke og supplere det arbejde, som Dansk Selskab for Patientsikkerhed  

 varetager.
Dansk Selskab for Patientsikkerhed drives frem til december 2006  

 af  

 midler hovedsagelig bevilget af Amtsrådsforeningen og H:S i fællesskab.  

 Selskabets økonomiske fundament og dermed selskabets aktiviteter er således  

 grundet den nye regionale og kommunale struktur ikke fremtidssikret.  

 Forslaget  

 skal derfor ligeledes ses som et forsøg på i fremtiden at sikre det meget  

 vigtige arbejde for øget patientsikkerhed i Danmark.
Baggrund Internationale undersøgelser har vist, at utilsigtede hændelser  

 under behandling i sundhedssektoren er hyppigt forekommende.
En  

 pilotundersøgelse fra 2001 bekræfter, at det danske hospitalsvæsen ikke er  

 nogen undtagelse.
Næsten hver tiende dansk patient får sin indlæggelse  

 forlænget, får men eller dør af fejl eller komplikationer, som ikke har med  

 den  

 tilgrundliggende sygdom at gøre, jf. »Utilsigtede hændelser på danske  

 sygehuse«,  

 DSI Institut for Sundhedsvæsen, 2001.
En utilsigtet hændelse er defineret som en skadevoldende  

 begivenhed, der er en følge af en undersøgelse, behandling, pleje eller  

 genoptræning,  

 og som ikke er en følge af patientens underliggende sygdom.
De utilsigtede  

 hændelser dækker både kendte og ukendte komplikationer til behandling eller  

 pleje og egentlige fejl, jf.
Dansk Selskab for Patientsikkerhed.
Den forlængede indlæggelsestid på grund af utilsigtede hændelser  

 er ca. 7 ekstra indlæggelsesdage.
I 2005 foretog de danske sygehuse i alt ca.  

 1.050.000 udskrivninger.
De ekstra indlæggelsesdage svarer således til ca.  

 735.000 sengedage om året. jf. »Utilsigtede hændelser på danske sygehuse«,  

 DSI  

 Institut for Sundhedsvæsen, 2001.
Ingen danske undersøgelser har været omfattende nok til at sige  

 noget om antallet af dødsfald på baggrund af utilsigtede hændelser, men fra  

 internationale undersøgelser kendes til dødsfald i op til 14 pct. af  

 tilfældene  

 af utilsigtede hændelser, jf.
Dansk Selskab for Patientsikkerhed.
Til det samlede omfang af problemet med utilsigtede hændelser i  

 sygehussektoren skal lægges det antal utilsigtede hændelser, der forekommer i  

 primær- og plejesektoren.
Antallet er ikke kendt, men omfanget af  

 patientklager  

 kan betragtes som en indikation af, at problemet også her har en vis vægt.
I  

 2004 blev der antaget i alt 624 patientklager over speciallægepraktik,  

 almenpraktiserende læge og lægevagt, jf.
Sundhedsvæsenets Patientklagenævn,  

 Statistiske oplysninger 2004.
Utilsigtede hændelser i sundhedsvæsenet er et alvorligt problem  

 for patienterne, der risikerer alvorlige men, forlængelse af deres sygeforløb  

 og i værste fald dødsfald som følge af hændelserne.
For de ansatte har de  

 utilsigtede hændelser store psykiske omkostninger.
Omkring en tredjedel af  

 alle  

 læger og sygeplejersker overvejer af og til jobskifte af frygt for at blive  

 indblandet i utilsigtede hændelser  selv om skader på patienter  

 sjældent  

 skyldes en enkelt persons uansvarlighed.
 Derfor er det værd at hæfte sig ved, at ca. 40 pct. af  

 hændelserne vurderes at kunne forebygges.
Indberetningssystemet for utilsigtede hændelser I 2003 vedtog Folketinget lov om patientsikkerhed i sundhedsvæsenet,  

 der stiller krav om sundhedspersoners centrale indberetning af utilsigtede  

 hændelser til Sundhedsstyrelsen.
Formålet med indberetningerne er  

 videnopsamling med henblik på at forebygge utilsigtede hændelser.
Socialdemokratiet mener, at indberetningssystemet bør udvides,  

 således at også utilsigtede hændelser, der involverer patienter i primær- og  

 plejesektoren, indberettes til systemet.
Formålet hermed er at skabe  

 datagrundlag for at udvikle metoder til at øge patientsikkerheden i såvel  

 sygehus-  

 som primær- og plejesektoren.
Endvidere skal systemet udbygges til også at  

 omfatte patientindberetninger, idet erfaringer fra forsøg i H:S viser, at  

 patientindberetninger er med til kvalitativt at styrke datagrundlaget.
Rådet for Større Patientsikkerhed Samtidig mener Socialdemokratiet, at indsatsen for bedre  

 patientsikkerhed i den danske sundhedssektor lider under mangelen på  

 selvstændig organisatorisk forankring og økonomiske ressourcer.
Dansk Selskab  

 for Patientsikkerhed yder allerede i dag en stor indsats, men  

 Socialdemokratiet  

 finder, at opgaven med at forbedre patientsikkerheden i Danmark er så vigtig,  

 at staten bør påtage sig ansvaret.
Dette skal ses i lyset af, at Dansk  

 Selskab  

 for Patientsikkerhed ikke har sikkerhed for fremtidige bevillinger.
Socialdemokratiet ønsker derfor, at der oprettes en selvejende  

 institution  Rådet for Større Pa-tientsikkerhed  der skal være  

 juridisk  

 forpligtet til at fremme og yde offentlig rådgivning om pa-tientsikkerheden i  

 hele sundheds- og plejesektoren.
Rådet skal som udgangspunkt være statsligt  

 finansieret.
Rådets formål og opgaver Rådet for Større Patientsikkerhed skal have til formål at fremme  

 patientsikkerhed ved at udbrede kendskab til og forståelse for arbejdet med  

 patientsikkerhed i hele sundheds- og plejesektoren.
Rådet skal formidle  

 viden,  

 generere ny viden og rådgive om, hvordan patientsikkerheden kan øges i hele  

 sundheds- og plejesektoren.
Rådet skal fremme videndeling og dialog om,  

 hvordan  

 sikkerheden kan blive bedre, og det skal udvikle og formidle metoder til  

 klinisk styring af risici for utilsigtede hændelser i hele sundheds- og  

 plejesektoren.
Rådet skal oplyse borgerne om arbejdet med at fremme  

 patientsikkerheden i den danske sundheds- og plejesektor.
Rådets oplysnings- og forebyggelsesarbejde skal inddrage de  

 mange patient- og personaleindberetninger fra Sundhedsstyrelsen.
Rådet bør  

 indgå i et tæt samarbejde med Dansk Selskab for Pa-tientsikkerhed for  

 herigennem at styrke indsatsen i hele sundheds- og plejesektoren.
Organisation Rådet for Større Patientsikkerhed oprettes som en selvejende  

 institution undergivet kontrol af Indenrigs- og Sundhedsministeriet.
Som medlem af rådet kan optages 1)  

 	  

 statslige og  

 kommunale myndigheder, 2)  

 	  

 landsdækkende  

 organisationer og 3)  

 	  

 enkeltpersoner, som i deres virksomhed kan bidrage til at opfylde rådets formål,  

 eller som kan tilføre rådet en ønskelig sagkundskab.
Rådets medlemmer må ikke  

 uden indenrigs- og sundhedsministerens forudgående godkendelse modtage  

 vederlag  

 for arbejde, der har forbindelse med rådets virksomhed.
 Indenrigs- og sundhedsministeren udpeger efter indstilling fra  

 rådet en formand og en næstformand for en 3-årig periode.
 Rådets bestyrelse nedsættes af indenrigs- og sundhedsministeren  

 efter indstilling fra Folketingets Sundhedsudvalg, Sundhedsstyrelsen og de  

 organisationer, der i dag deltager i Dansk Selskab for Patientsikkerhed.  

 Hermed  

 sikres den kontinuitet, den faglige kompetence og det interessebårne  

 engagement,  

 som skal kendetegne rådets arbejde for at forbedre patientsikkerheden i den  

 danske sundheds- og plejesektor.
 Deltagerne i Dansk Selskab for Patientsikkerhed er:  

 Amtsrådsforeningen, Hovedstadens Sygehusfællesskab, Den Almindelige Danske  

 Lægeforening, Dansk Sygeplejeråd, Dansk Apotekerforening, De Samvirkende  

 Invalideorganisationer, Foreningen af Yngre Læger,  

 Lægemiddelindustriforeningen,  

 Foreningen af Speciallæger, Forbrugerrådet, Kræftens Bekæmpelse,  

 Medicoindustrien, Institut for Sundhedsvæsen, Gigtforeningen, Forbundet af  

 Offentligt Ansatte, Den Almindelige Danske Jordemoderforening, Praktiserende  

 Lægers Organisation, H:S Hvidovre Hospital, Danske Bioanalytikere, Århus Amt,  

 Storstrøms Amt, Københavns Amt og Kommunernes Landsforening (KL).
Økonomi Rådet for Større Patientsikkerhed oprettes med en bevilling på  

 10 mio. kr. det første år, som videreføres med 6 mio. kr. i de efterfølgende  

 år.
Skriftlig fremsættelse Lise von Seelen  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om større patientsikkerhed.
(Beslutningsforslag nr.
B 39).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
