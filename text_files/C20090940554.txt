 Orientering af ny bekendtgørelse om andre aktører m.fl.
 Til jobcentre, beskæftigelsesregioner, kommuner m.fl.
Der vedlægges ny bekendtgørelse om andre aktører m.fl.
Bekendtgørelsen træder i kraft 1. august 2009. Bekendtgørelsen offentliggøres snarest og kan efterfølgende findes på Retsinformation www.retsinfo.dk, og Arbejdsmarkedsstyrelsens hjemmeside www.ams.dk.
Bekendtgørelsen erstatter bekendtgørelse nr. 1150 af 4. oktober 2007 om andre aktører m.fl.
Bekendtgørelsen er udarbejdet som en konsekvens af de lovændringer, der følger af lov nr. 480 af 12. juni 2009 om sygefravær mv., og lov nr. 483 af 12. juni 2009 om det enstrengede beskæftigelsessystem.
Alle de bestemmelser i den nugældende bekendtgørelse, der alene gælder for staten i jobcenteret, er således udtaget af den nye bekendtgørelse.
 Som følge af, at kommunen også kan overdrage myndighedsopgaver til andre aktører inden for områder i lov om sygedagpenge og enkelte områder af lov om aktiv socialpolitik, finder bekendtgørelsen nu også anvendelse, når kommunen overlader opgaver efter disse love til andre aktører.
 Bekendtgørelsen indeholder ikke indholdsmæssige ændringer som følge af lovændringerne, men der er tale om konsekvensændringer i forhold til den nugældende bekendtgørelse om andre aktører.
Således gælder bekendtgørelsens bestemmelser om inddragelse af andre aktører (kapitel 2), andre aktørers underretning af kommunen (kapitel 3), krav til sagsbehandlingen (kapitel 4) og klageadgang (kapitel 7) nu også, når kommunen overlader opgaver efter lov om sygedagpenge og lov om aktiv socialpolitik til andre aktører.
Hermed samles reglerne om andre aktører i én bekendtgørelse.
 Samtidig er bestemmelser, som fremgår af lov om en aktiv beskæftigelsesindsat, lov om sygedagpenge og lov om aktiv socialpolitik med få undtagelser ikke længere gengivet i bekendtgørelsen.
 Der vil blive udarbejdet en vejledning til bekendtgørelsen.
