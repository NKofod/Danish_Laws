Bekendtgørelse om ændring af bekendtgørelse om erhvervelse, besiddelse og transport af skydevåben for personer bosiddende i et EU-land § 1 I bekendtgørelse nr. 972 af 9. december 1992 om erhvervelse, besiddelse og transport af skydevåben for personer bosiddende i et EU-land, som ændret ved bekendtgørelse nr. 942 af 23. juli 2010, bekendtgørelse nr. 1063 af 30. september 2014 og bekendtgørelse nr. 778 af 12. juni 2018, foretages følgende ændringer:
 1. Indledningen affattes således:
»I medfør af § 1, stk. 1, § 2, stk. 1, § 2 e, § 6, stk. 1 og 8, og § 10, stk. 3, i lov om våben og eksplosivstoffer, jf. lovbekendtgørelse nr. 1005 af 22. oktober 2012, som ændret ved lov nr. 1623 af 26. december 2013, lov nr. 736 af 25. juni 2014 og lov nr. 376 af 27. april 2016, fastsættes:« 2. § 1, stk. 2, affattes således:
»Stk. 2. Europæisk våbenpas efter § 9 udstedes af politidirektøren i Midt- og Vestjyllands Politi.« 3. § 2, stk. 2, affattes således:
»Stk. 2. Tilladelse efter §§ 4 og 5 meddeles af politidirektøren i Midt- og Vestjyllands Politi.« § 2 Bekendtgørelsen træder i kraft den 1. september 2018.
§ 3 Europæisk våbenpas efter § 9, stk. 1, kan fortsat udstedes af politidirektøren i Københavns Vestegns Politi indtil den 1. maj 2019, hvis ansøgeren har bopæl, hjemsted eller fast opholdssted i Københavns politikreds, Københavns Vestegns politikreds, Nordsjællands politikreds, Midt- og Vestsjællands politikreds, Sydsjællands og Lolland-Falsters politikreds eller Bornholms politikreds.
Tilladelse efter §§ 4 og 5 til ansøgere, der er bosat i en anden medlemsstat, kan ligeledes fortsat meddeles af politidirektøren i Københavns Vestegns Politi, hvis ansøgeren har sit faste opholdssted eller våbnet opbevares i en af disse politikredse.
