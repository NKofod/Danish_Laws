 Et kommunalt gasværk havde rejst spørgsmål om, hvorvidt afgiften i  

 forbindelse med udgifterne til nedrivningen af gasværket kunne medregnes til  

 den indgående afgift.
Det var oplyst, at gasværkets nedrivning stod i forbindelse med overgang  

 fra gas til el med deraf følgende udvidelse af kommunens  

 elektricitetsforsyning.
På det efter gasværkets nedrivning frigjorte areal  

 var planlagt en beboelsesbebyggelse med friarealer ifølge kommunens  

 dispositionsplan for området.
 Nævnet traf afgørelse om, at afgiften i forbindelse med udgifterne ved  

 nedrivningen af gasværket kan medregnes til den indgående afgift, jf. lovens  

 § 16, stk. 1.
 Det blev tilføjet, at ingen del af afgiften af de byggemodningsudgifter,  

 der samtidig ville komme hen ad vejen for at gøre arealet egnet til den nye  

 anvendelse, kan medregnes til den indgående afgift.
