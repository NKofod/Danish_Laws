 Særtryk af reglerne om fuldbyrdelse af straf  

 m.v.
 Vedlagt sendes særtryk af straffuldbyrdelsesloven og  

 de administrative forskrifter, der er udstedt i medfør af loven.
 De nye regler om fuldbyrdelse af straf m.v. træder i  

 kraft den 1. juli 2001.
 Kriminalforsorgens institutioner anmodes om at  

 sørge for, at de indsatte får adgang til at låne eller  

 gennemse et eksemplar af reglerne.
For så vidt angår anklagemyndigheden og  

 politiet henledes opmærksomheden særligt på reglerne om  

 iværksættelse, udsættelse og benådning, udgang,  

 prøveløsladelse og tilsyn samt reglerne om opkrævning og  

 inddrivelse m.v. af bøder, konfiskationsbeløb og  

 sagsomkostninger.
Endvidere henledes opmærksomheden på  

 cirkulæreskrivelse om visse overgangsspørgsmål i  

 forbindelse med gennemførelsen af straffuldbyrdelsesloven.
 I forbindelse med, at de nye regler træder i kraft,  

 ophæves en meget stor del af de gældende cirkulærer m.v. i  

 henholdsvis "Kriminalforsorgens Cirkulæresamling" (den  

 blå), "Regelsamling   frihedsstraf" (den gule),  

 "Regelsamling   varetægtsfængsel" (den grønne)  

 og "Regelsamling   forvaring" (den røde). Endvidere  

 ophæves kapitel 1-2 i vejledning om benådning, udsættelse,  

 eftergivelse og henstand m.v.
Det fremgår nærmere af bekendtgørelse  

 om ophævelse af forskellige bekendtgørelser og cirkulærer  

 i forbindelse med gennemførelsen af straffuldbyrdelsesloven  

 (særtrykket side 300-302) og cirkulæreskrivelse om  

 ophævelse af forskellige skrivelser og vejledninger i forbindelse med  

 gennemførelsen af straffuldbyrdelsesloven (særtrykket side  

 303-306), præcist hvilke administrative forskrifter m.v. der  

 ophæves.
De administrative forskrifter, der ikke er omfattet af  

 ophævelsesbekendtgørelsen og  cirkulæreskrivelsen,  

 gælder således også efter den 1. juli 2001.
 Justitsministeriet, Direktoratet for Kriminalforsorgen,  

 vil snarest muligt sørge for, at de nævnte regelsamlinger bliver  

 ændret i overensstemmelse hermed.
