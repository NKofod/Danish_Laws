 Registrerede frøhandlere og planteskoler, samt frøavlere med forstligt  

 kårede frøavlsbevoksninger, som har fået udstedt hvide stambeviser eller  

 grønne A/B-beviser med henblik kpå salg/forbrug af den certificerede  

 frømængde i adskilte portioner.
 Halvårlige indberetninger om frøsalg/frøforbrug og frølager samt beregning  

 og indbetaling af frøgebyr.
 Fra og med den 15. maj 1989 indføres ændrede regler for indberetning om  

 frøsalg/frøforbrug og frølager samt om beregning og indbetaling af frøgebyr  

 for ovennævnte gruppe af registrerede frøhandlere, planteskoler og frøavlere.
 De ændrede regler, der har baggrund i Landbrugsministeriets ny  

 bekendtgørelse om gebyr af 03.05.1989, indebærer, at følgende,  hidtil  

 gældende ordning bortfalder :
 - Den årlige (per 30. juni) indberetning til Herkomstkontrollen af årets  

 frøsalg/frøforbrug på bagsiden af hvide stambeviser og grønne A/B-beviser  

 falder bort.
 - Systemet med indkøb af gebyrmærker og påklæbning af disse på gule  

 oprindelsesbeviser falder bort.
 Til afløsning af disse hidtil gældende ordninger indføres følgende ny  

 ordning :
- To gange om året (per 30.6 og 31.12) indberettes til Herkomstkontrollen  

 om foregående halvårs frøsalg/frøforbrug med anførsel af løbenummer på gult  

 frøbevis, mængde (kg) og fakturabeløb (kr.) for hvert enkelt parti.  

 Oplysningerne indberettes i listeform i stamnummer orden, og for hvert hvidt  

 stambevis og grønt A/B-bevis anføres desuden en summa opgørelse af halvårets  

 solgte/forbrugte mængde og fakturabeløb, foruden de opmålte lagerbeholdninger  

 (kg) ved halvårets begyndelse og afslutning samt svind.
Listen afsluttes med  

 en summa opgørelse af alle halvårets fakturabeløb.
Indberetningen opstilles  

 med overskrifter og i kolonner, som nøje svarer til eksemplet i bilag 1.  

 Eksportbeviser for frø (gule eksport- og OECD-beviser) markeres med  

 »x« efter deres løbenummer.
- Ovennævnte liste indsendes sammen med betaling af frøgebyret senest  

 inden 8 dage efter ovennævnte to datoer.
Frøgebyret beregnes med den af  

 Landbrugsministeriet fastsatte procentsats på grundlag af listens summa  

 opgørelse af alle halvårets fakturabeløb.
 Første indberetning efter den ny ordning skal finde sted per 30.6.1989,  

 idet der dog her kun indberettes for den del af halvårets frøsalg/frøforbrug,  

 som er faktureret fra og med den 15. maj 1989.
P.
H.
V.
