Fremsat den 28. november 2002 af  

 justitsministeren (Lene Espersen) Forslag til Lov om ændring af lov om Danmarks  

 tiltrædelse af Schengenkonventionen (Rådsafgørelse om ændring af artikel 40,  

 stk. 1 og 7, i Schengenkonventionen) § 1 I lov nr. 418 af 10. juni 1997 om Danmarks tiltrædelse af  

 Schengenkonventionen foretages følgende ændringer:
 1. I § 1 indsættes som stk. 3:
»Stk. 3. Justitsministeren kan på Danmarks vegne i  

 Rådet for Den Europæiske Union medvirke til vedtagelsen af en  

 rådsafgørelse om ændring af Schengenkonventionens artikel  

 40, stk. 1 og 7.« 2. I § 3 indsættes som stk. 4:
»Stk. 4. Reglerne i stk. 1-3 gælder for de opgaver,  

 som polititjenestemænd fra et andet Schengenmedlemsland udfører  

 i Danmark efter konventionens artikel 40 som ændret ved den i § 1,  

 stk. 3, nævnte rådsafgørelse.« § 2 Stk. 1. Lovens § 1, nr. 1, træder i kraft dagen  

 efter bekendtgørelsen i Lovtidende.
 Stk. 2. Justitsministeren fastsætter tidspunktet for  

 ikrafttræden af lovens § 1, nr. 2.
§ 3 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Formål og baggrund Danmark tiltrådte i 1997 Schengen-konventionen, der  

 indeholder bestemmelser om ophævelse af den politimæssige  

 personkontrol ved de indre grænser mellem Schengen-medlemslandene samt  

 om en række såkaldte kompenserende foranstaltninger med henblik  

 på bekæmpelse af grænseoverskridende kriminalitet mv.
 I forbindelse med Amsterdam-traktatens ikrafttræden  

 i 1999 blev Schengen-samarbejdet integreret i Den Europæiske Union,  

 hvor der i 2001 er opnået enighed om et udkast til en  

 rådsafgørelse, der i et vist omfang ændrer  

 Schengen-konventionens regler om grænseoverskridende observation.
 Lovforslaget har til formål at gennemføre de  

 nødvendige ændringer af lov nr. 418 af 10. juni 1997 om Danmarks  

 tiltrædelse af Schengenkonventionen med henblik på, at Danmark  

 kan gennemføre den pågældende  

 rådsafgørelse.
 Med vedtagelsen af lovforslaget giver Folketinget samtidig  

 sit samtykke efter grundlovens § 19, stk. 1, til, at  

 justitsministeren på Danmarks vegne i Rådet for Den  

 Europæiske Union kan medvirke til vedtagelsen af den  

 pågældende rådsafgørelse.
2. Gældende ret 2.1. Schengen-samarbejdet Den 14. juni 1985 indgik Belgien, Frankrig, Holland,  

 Luxembourg og Tyskland den såkaldte Schengen-aftale, der indeholdt en  

 generel målsætning om gradvist at ophæve paskontrollen ved  

 medlemslandenes fælles grænser (de indre grænser). Aftalen  

 fastlagde en række mere konkrete forpligtelser for de  

 pågældende lande til at lempe deres kontrolforanstaltninger  

 både for personer og varer.
Endvidere indeholdt aftalen en række  

 generelle bestemmelser, hvorefter medlemslandene skulle styrke deres  

 samarbejde om bekæmpelse af international kriminalitet og illegal  

 indvandring.
 De nævnte lande underskrev efterfølgende den  

 19. juni 1990 en konvention om gennemførelse af Schengen-aftalen  

 (Schengen-konventionen). Konventionen er senere tiltrådt af Danmark,  

 Finland, Grækenland, Italien, Portugal, Spanien, Sverige og  

 Østrig (for Storbritannien, Irland, Island og Norge gælder  

 særlige regler).
2.2. Lov nr. 418 af 10. juni 1997 om Danmarks tiltrædelse af  

 Schengenkonventionen Danmark undertegnede den 19. december 1996 en aftale om  

 tiltrædelse af Schengen-konventionen.
Folketinget bemyndigede ved lov  

 nr. 418 af 10. juni 1997 regeringen til at ratificere  

 tiltrædelsesaftalen på Danmarks vegne (se Folketingstidende,  

 1996-97, forhandlingerne, sp. 5812, 7580 og 8283, tillæg A, sp. 4694 og  

 4755, tillæg B, sp. 1057 og 1346, og tillæg C, sp. 764).  

 Ratifikationen fandt herefter sted den 23. september 1997.
 Udover at bemyndige regeringen til at ratificere den  

 danske tiltrædelsesaftale indeholder loven bestemmelser, der  

 angår gennemførelsen af konventionen i dansk ret, herunder  

 bestemmelserne om Schengen-informationssystemet.
Loven regulerer desuden en række  

 spørgsmål, som vedrører polititjenestemænd fra et  

 andet Schengen-medlemsland m.v., der udfører opgaver i Danmark efter  

 konventionens artikel 40 og 41 (grænseoverskridende observation og  

 forfølgelse). Lovens § 3, stk. 1, indeholder således  

 en bestemmelse om, at de pågældende polititjenestemænd  

 under udførelsen af sådanne opgaver har ret til at bære  

 tjenestevåben i Danmark efter konventionens regler.
Endvidere  

 fastsætter lovens § 3, stk. 2, at bestemmelserne i  

 straffelovens kapitel 14 om forbrydelser mod den offentlige myndighed og  

 kapitel 16 om forbrydelser i offentlig tjeneste eller hverv også finder  

 anvendelse, når forholdet er begået mod eller af  

 polititjenestemænd fra et andet Schengen-medlemsland mv. under  

 udførelse af opgaver i Danmark efter konventionens artikel 40 og 41.  

 Forvolder polititjenestemænd fra et andet Schengen-medlemsland mv.  

 under udførelse af disse opgaver i Danmark skader, som efter dansk ret  

 medfører erstatningspligt, udbetales erstatning efter lovens § 3,  

 stk. 3, af justitsministeren.
2.3. EU og Schengen-samarbejdet Ved Amsterdam-traktaten, der trådte i kraft den 1.  

 maj 1999, er Schengen-reglerne blevet integreret i Den Europæiske  

 Union.
Dette er sket i form af en protokol knyttet som bilag til Traktaten om  

 Den Europæiske Union og Traktaten om oprettelse af Det Europæiske  

 Fællesskab.
Af protokollens artikel 2 fremgår det, at  

 Schengen-reglerne, der nærmere er defineret i et bilag til protokollen,  

 fra datoen for Amsterdam-traktatens ikrafttræden er gældende for  

 EU-landene bortset fra Irland og Storbritannien.
For Danmarks, Finlands og  

 Sveriges vedkommende følger det dog af artikel 2, stk. 2, at  

 Schengen-reglerne først skulle være gældende fra den dato,  

 som Rådet beslutter med enstemmighed blandt Schengen-medlemslandene.  

 Endvidere fremgår det af protokollens artikel 6, at Island og Norge  

 deltager som associeret i gennemførelsen af Schengen-reglerne i  

 EU.
 Den 1. december 2000 traf Rådet afgørelse om  

 en fuldstændig gennemførelse af Schengen-reglerne i forhold til  

 Danmark og de øvrige nordiske lande med virkning fra den 25. marts  

 2001, dog således at reglerne vedrørende  

 Schengen-informationssystemet allerede blev bragt i anvendelse i forhold til  

 de nordiske lande med virkning fra den 1. januar 2001.
2.4. Særligt om Schengen-konventionens artikel 40 Schengen-konventionens artikel 40 indeholder bestemmelser  

 om, at et medlemslands politimyndigheder under visse omstændigheder  

 må overskride grænsen til et andet medlemsland med det  

 formål at observere formodede lovovertrædere.
Efter artikel 40, stk. 1, kan politiet i et  

 medlemsland således under visse nærmere betingelser  

 fortsætte en observation af en mistænkt lovovertræder  

 på et andet medlemslands territorium, når det andet medlemsland  

 har givet tilladelse til det.
Det andet medlemsland kan til enhver tid  

 vælge at overtage observationen.
I særligt hastende tilfælde, hvor det ikke er  

 muligt at anmode det andet medlemsland om tilladelse, kan et medlemslands  

 polititjenestemænd efter artikel 40, stk. 2, uden tilladelse  

 fortsætte en observation på et andet medlemslands territorium.  

 Det kan dog kun ske i tilfælde af alvorlige forbrydelser som  

 nævnt i artikel 40, stk. 7, herunder f.eks. manddrab,  

 bortførelse, gidseltagning og ulovlig handel med narkotika.
Den  

 pågældende stats myndigheder skal, allerede mens observationen  

 finder sted, underrettes om, at grænsen vil blive passeret, og kan til  

 enhver tid kræve, at observationen standses.
 I den danske tiltrædelsesaftale til  

 Schengen-konventionen er det fastsat, at anmodninger om at foretage  

 grænseoverskridende observation ind i Danmark fremsættes over for  

 Rigspolitichefen.
Der gælder en række nærmere bestemmelser  

 for udførelsen af en grænseoverskridende observation.
De  

 pågældende polititjenestemænd skal f.eks. overholde  

 lovgivningen i det medlemsland, på hvis område de observerer, og  

 de skal efterkomme påbud fra de lokale myndigheder.
De har ikke adgang  

 til private boliger mv., og de pågældende  

 polititjenestemænd har ikke ret til at medbringe tjenestevåben,  

 hvis det land, hvor observationen foregår, udtrykkeligt modsætter  

 sig det.
Danmark har i forbindelse med ratifikationen af den danske  

 tiltrædelsesaftale afgivet en erklæring over for de øvrige  

 medlemslande om udenlandske polititjenestemænds adgang til at medbringe  

 tjenestevåben under observation i Danmark.
Det følger heraf, at  

 det i de tilfælde, hvor der indhentes forudgående tilladelse, vil  

 være op til de danske myndigheder efter en konkret vurdering at tage  

 stilling til, om der er grundlag for at modsætte sig, at  

 tjenestevåben medbringes.
I hastende tilfælde som omtalt i artikel 40,  

 stk. 2, hvor det ikke er muligt for de pågældende  

 udenlandske polititjenestemænd at anmode om forudgående  

 tilladelse til fortsat observation, vil Danmark ikke modsætte sig, at  

 der medbringes tjenestevåben, hvis observationen fortsættes over  

 landgrænser.
I sådanne tilfælde vil det normalt være  

 meget vanskeligt at træffe foranstaltninger for at skaffe sig af med  

 tjenestevåbnene.
Er der derimod tale om, at observationen fortsættes  

 ind på dansk område med skib eller fly, er udgangspunktet, at der  

 ikke kan medbringes tjenestevåben.
Det hænger sammen med, at det  

 i sådanne tilfælde normalt må antages at være muligt  

 på betryggende måde at deponere tjenestevåbnet.
Der kan dog  

 foreligge særlige omstændigheder, hvor dette udgangspunkt  

 må fraviges.
Det gælder f.eks., hvor det ikke måtte  

 være muligt at deponere våbnet på betryggende måde,  

 eller hvor den, der observeres, selv må antages at være  

 bevæbnet.
2.5. Bilaterale aftaler om politisamarbejde Danmark og Sverige har den 6. oktober 1999 indgået  

 en aftale om politimæssigt samarbejde i Øresundsregionen.  

 Aftalen indeholder blandt andet bestemmelser med henblik på  

 udmøntning af Schengen-konventionens regler om politimæssigt  

 samarbejde, herunder bestemmelsen i Schengen-konventionens artikel 40 om  

 grænseoverskridende observation.
 Det følger af aftalen, at grænseoverskridende  

 observation sker på de i Schengen-konventionens artikel 40 nævnte  

 betingelser.
 Aftalen er gennemført i dansk ret ved lov nr. 318  

 af 4. maj 2000, og aftalen trådte i kraft den 1. juli 2000.
Der er desuden indgået en bilateral samarbejdsaftale  

 mellem Danmark og Tyskland.
Aftalen supplerer og konkretiserer reglerne i  

 Schengen-konventionen om det politimæssige samarbejde mellem  

 Schengen-medlemslandene, herunder Schengen-konventionens artikel 40 om  

 grænseoverskridende observation.
Det følger af aftalen, at  

 grænseoverskridende observation ifølge aftalen sker i henhold  

 til Schengen-konventionens artikel 40. Aftalen er bragt i midlertidig  

 anvendelse fra den 25. marts 2001.
3. Udkast til ændring af Schengen-konventionens artikel 40 Som anført under pkt. 1 er der i EU opnået  

 enighed om et udkast til rådsafgørelse om ændring af  

 Schengen-konventionens artikel 40, stk. 1 og 7.
 Udkastet indebærer, at adgangen til at foretage  

 grænseoverskridende observation i et vist omfang udvides, således  

 at også andre end den person, som mistænkes for at være  

 impliceret i en strafbar handling, kan være genstand for observation.  

 Samtidig vil det fortsat være et krav, at observationen  

 gennemføres som led i efterforskningen af et strafbart forhold, der  

 kan medføre udlevering.
 I modsætning til observation af mistænkte  

 personer, hvor der som anført under pkt. 2.4 i særligt hastende  

 tilfælde kan ske overskridelse af en landegrænse uden konkret  

 tilladelse, vil grænseoverskridende observation af ikke-mistænkte  

 personer i alle tilfælde kræve en konkret tilladelse fra det  

 pågældende andet medlemsland.
 Udkastet indebærer endvidere, at adgangen til i  

 særligt hastende tilfælde, hvor det ikke har været muligt  

 at indhente forudgående tilladelse, at foretage  

 grænseoverskridende observation af mistænkte personer i  

 forbindelse med bestemte strafbare handlinger udvides til også at  

 omfatte forfalskning af betalingsmidler samt bedrageri begået af  

 organiserede bander, organiseret menneskesmugling, hvidvaskning af penge fra  

 organiseret kriminalitet og ulovlig handel med nukleare og radioaktive  

 materialer.
4. Justitsministeriets overvejelser 4.1. Justitsministeriet støtter udkastet til  

 rådsafgørelse om, at adgangen til at foretage  

 grænseoverskridende observation i et vist omfang udvides.
Udkastet vil således bl.a. være med til at  

 sikre, at der - i de særlige tilfælde, hvor der kan opstå  

 et praktisk behov for det - vil være mulighed for også at  

 foretage grænseoverskridende observation i forbindelse med  

 efterforskningen af en række grove forbrydelser, der ikke er omfattet  

 af de gældende regler om grænseoverskridende observation.
Det  

 gælder - som anført i pkt. 3 ovenfor - f.eks. med hensyn til  

 organiseret menneskesmugling og ulovlig handel med nukleare materialer.
Samtidig lægger Justitsministeriet vægt  

 på, at ændringen ikke vil berøre de grundlæggende  

 betingelser for gennemførelsen af en grænseoverskridende  

 observation.
Udgangspunktet vil således fortsat være, at  

 grænseoverskridende observation kræver tilladelse fra det  

 medlemsland, hvor observationen foregår.
Denne tilladelse kan til  

 enhver tid trækkes tilbage, og medlemslandet kan i den forbindelse  

 vælge at overtage observationen.
Kun i særlige tilfælde -  

 og da under nøje opregnede betingelser - kan en  

 grænseoverskridende observation af en mistænkt ske uden  

 forudgående tilladelse fra det pågældende medlemsland.
 For ikke-mistænkte personer vil det som  

 anført under pkt. 3 gælde, at grænseoverskridende  

 observation ind i Danmark i alle tilfælde vil kræve en konkret  

 tilladelse fra de danske myndigheder.
 4.2. På den anførte baggrund indeholder  

 lovforslaget de nødvendige ændringer af lov nr. 418 af 10. juni  

 1997 om Danmarks tiltrædelse af Schengenkonventionen med henblik  

 på gennemførelse af den foreslåede  

 rådsafgørelse.
 Der foreslås således en ændring af  

 lovens § 1, der indebærer, at Folketinget giver justitsministeren  

 bemyndigelse til på Danmarks vegne i Rådet at medvirke til  

 vedtagelsen af rådsafgørelsen.
 Endvidere foreslås en ændring af § 3 i  

 loven, således at bestemmelserne i § 3 om retten for  

 polititjenestemænd fra et andet Schengen-medlemsland til at bære  

 tjenestevåben i Danmark, om strafansvaret for forbrydelser begået  

 af eller mod disse polititjenestemænd og om erstatningsansvar for  

 skader forvoldt af disse polititjenestemænd udstrækkes til  

 ligeledes at gælde for opgaver, som disse polititjenestemænd  

 udfører i Danmark i medfør af Schengen-konventionens artikel 40  

 som ændret ved rådsafgørelsen.
Der kan rejses spørgsmål om, hvorvidt det er  

 nødvendigt som følge af rådsafgørelsen at  

 ændre lovens § 3. Bestemmelsen i § 3 henviser således  

 bl.a. til artikel 40 uden udtrykkeligt at knytte henvisningen til den  

 affattelse af artikel 40, som følger af den nugældende  

 Schengen-konvention.
Man ville derfor kunne gøre gældende, at  

 § 3 allerede i kraft af forslaget om ændring af lovens § 1  

 hvorved Folketinget giver samtykke til, at Danmark medvirker til vedtagelsen  

 af en rådsafgørelse, der ændrer artikel 40   ville finde  

 anvendelse i forhold til den nye affattelse af artikel 40.
 Da forslaget til ændring af § 1 alene  

 fremstår som Folketingets samtykke til, at Danmark medvirker ved  

 vedtagelsen af den omtalte rådsafgørelse, og den nævnte  

 betydning for anvendelsesområdet for bestemmelsen i § 3  

 således ikke fremgår af forslaget til lovtekst, har  

 Justitsministeriet imidlertid fundet det rigtigst at foreslå en  

 ændring af § 3, der udtrykkeligt udvider bestemmelsens  

 anvendelsesområde til også at omfatte de opgaver, som  

 polititjenestemænd fra et andet Schengen-medlemsland udfører i  

 Danmark efter konventionens artikel 40 som ændret ved  

 rådsafgørelsen.
 5. Økonomiske og administrative konsekvenser m.v.
 Lovforslaget skønnes ikke at have økonomiske  

 eller administrative konsekvenser for staten af betydning.
Forslaget har ikke økonomiske eller administrative  

 konsekvenser for kommuner, amtskommuner og erhvervslivet.
Forslaget har ingen  

 miljømæssige konsekvenser og indeholder ikke EU-retlige aspekter  

 ud over de ovenfor anførte.
Vurdering af konsekvenser af  

 lovforslag Positive konsekvenser/ mindre udgifter Negative konsekvenser/ Merudgifter Økonomiske og administrative konsekvenser for  

 staten Ingen Ingen af betydning Økonomiske og administrative konsekvenser for kommuner  

 og amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Se ovenfor 6. Hørte myndigheder m.v.
 Lovforslaget har været sendt til høring hos  

 Præsidenten for Østre Landsret, Præsidenten for Vestre  

 Landsret, Præsidenten for Københavns Byret, Præsidenten  

 for Retten i Århus, Præsidenten for Retten i Odense,  

 Præsidenten for Retten i Aalborg, Præsidenten for Retten i  

 Roskilde, Domstolsstyrelsen, Datatilsynet, Rigspolitichefen, Rigsadvokaten,  

 Politidirektøren i København, Den danske Dommerforening,  

 Dommerfuldmægtigforeningen, Foreningen af Politimestre i Danmark,  

 Politiforbundet i Danmark, Advokatrådet, Det Danske Center for  

 Menneskerettigheder samt Nævnet for Etnisk Ligestilling.
Bemærkninger til lovforslagets enkelte  

 bestemmelser I bilagene til lovforslaget er de foreslåede regler  

 sammenholdt med de nugældende regler.
Til § 1 Til nr. 1 (Schengen-lovens § 1) Med bestemmelsen giver Folketinget sit samtykke til, at  

 justitsministeren på Danmarks vegne i Rådet for Den  

 Europæiske Union kan medvirke til vedtagelsen af en  

 rådsafgørelse om ændring af Schengen-konventionens artikel  

 40, stk. 1 og 7.
 Efter Schengen-konventionens artikel 40 kan et af de  

 deltagende landes politimyndigheder under visse omstændigheder  

 overskride grænsen til et andet deltagende land med det formål at  

 foretage observation.
 Ændringen af artikel 40 indebærer, at adgangen  

 til at foretage grænseoverskridende observation udvides, således  

 at også andre end den person, som mistænkes for at være  

 impliceret i en strafbar handling, kan være genstand for observation.  

 Samtidig vil det fortsat være et krav, at observationen  

 gennemføres som led i efterforskningen af et strafbart forhold, der  

 kan medføre udlevering.
 I modsætning til observation af mistænkte  

 personer, hvor der som anført under pkt. 2.4 i særligt hastende  

 tilfælde kan ske overskridelse af en landegrænse uden konkret  

 tilladelse, vil grænseoverskridende observation ind i Danmark af  

 ikke-mistænkte personer i alle tilfælde kræve en konkret  

 tilladelse fra de danske myndigheder.
 Ændringen indebærer endvidere, at adgangen til  

 i særligt hastende tilfælde, hvor det ikke har været muligt  

 at indhente forudgående tilladelse, at foretage  

 grænseoverskridende observation af en mistænkt i forbindelse med  

 bestemte strafbare handlinger udvides til ligeledes at omfatte forfalskning  

 af betalingsmidler samt bedrageri begået af organiserede bander,  

 organiseret menneskesmugling, hvidvaskning af penge fra organiseret  

 kriminalitet og ulovlig handel med nukleare og radioaktive materialer.
 Folketingets samtykke til vedtagelse af  

 rådsafgørelsen indføjes i Schengen-lovens § 1 som  

 stk. 3. Af stk. 1 og 2 i samme bestemmelse fremgår, at  

 Schengen-konventionen samt samarbejdsaftalen af 19. december 1996 mellem  

 Schengen-medlemslandene og Island og Norge kan ratificeres på Danmarks  

 vegne.
Til nr. 2 (Schengen-lovens § 3) Bestemmelsen er en konsekvens af ændringen i nr.  

 1.
 Schengen-lovens § 3 indeholder nærmere  

 bestemmelser i forbindelse med blandt andet Schengen-konventionens artikel  

 40, herunder om retten for polititjenestemænd fra et andet  

 Schengen-medlemsland til at bære tjenestevåben i Danmark, om  

 strafansvaret for forbrydelser begået af eller mod disse  

 polititjenestemænd og om erstatningsansvar for skader forvoldt af disse  

 polititjenestemænd.
Med ændringen udstrækkes bestemmelserne i  

 § 3, stk. 1-3, til også at gælde for det udvidede  

 anvendelsesområde for artikel 40, som rådsafgørelsen  

 medfører.
Der kan - som anført under pkt. 4.2 ovenfor - rejses  

 spørgsmål om, hvorvidt ændringen af § 3 er  

 nødvendig.
Justitsministeriet har imidlertid fundet det rigtigst at  

 foreslå en ændring af § 3, der udtrykkeligt udvider  

 bestemmelsens anvendelsesområde til også at omfatte de opgaver,  

 som polititjenestemænd fra et andet Schengen-medlemsland udfører  

 i Danmark efter konventionens artikel 40 som ændret ved  

 rådsafgørelsen.
Til § 2 Af hensyn til vedtagelsesproceduren i Rådet  

 foreslås det, at lovens § 1, nr. 1, træder i kraft dagen  

 efter bekendtgørelse i Lovtidende, og at justitsministeren  

 fastsætter tidspunktet for ikrafttræden af lovens § 1, nr.  

 2.
Til § 3 Bestemmelsen fastslår, at loven ikke gælder på  

 Færøerne og Grønland.
Bilag 1 Lovforslaget sammenholdt med gældende lov Gældende formulering Lovforslaget § 1 § 1. Aftale af 19. december 1996 om Danmarks tiltrædelse  

 af konvention om gennemførelse af Schengenaftalen af 14. juni 1985  

 mellem regeringerne for staterne i Den Økonomiske Union Benelux,  

 Forbundsrepublikken Tyskland og Den Franske Republik om gradvis  

 ophævelse af kontrollen ved de fælles grænser  

 (Schengenkonventionen) kan ratificeres på Danmarks vegne.
 I lov nr. 418 af 10. juni 1997 om Danmarks tiltrædelse af  

 Schengenkonventionen foretages følgende ændringer:
 Stk. 2. Endvidere kan samarbejdsaftale af 19. december 1996  

 mellem Schengenmedlemslandene og Norge og Island om afskaffelse af  

 personkontrollen ved de fælles grænser ratificeres på  

 Danmarks vegne.
 1. I § 1 indsættes som stk. 3:
»Stk. 3. Justitsministeren kan på Danmarks vegne i  

 Rådet for Den Europæiske Union medvirke til vedtagelsen af en  

 rådsafgørelse om ændring af Schengenkonventionens artikel  

 40, stk. 1 og 7.« § 3. Polititjenestemænd fra et andet Schengenmedlemsland  

 m.v., der udfører opgaver i Danmark efter konventionens artikel 40 og  

 41, har ret til at bære tjenestevåben efter konventionens  

 regler.
 Stk. 2. Bestemmelserne i straffelovens kapitel 14 om  

 forbrydelser mod den offentlige myndighed og kapitel 16 om forbrydelser i  

 offentlig tjeneste eller hverv finder også anvendelse, når  

 forholdet er begået mod eller af polititjenestemænd fra et andet  

 Schengenmedlemsland m.v. under udførelse af opgaver i Danmark efter  

 konventionens artikel 40 og 41.
 2. I § 3 indsættes som stk. 4:
»Stk. 4. Reglerne i stk. 1-3 gælder for de opgaver,  

 som polititjenestemænd fra et andet Schengenmedlemsland udfører  

 i Danmark efter konventionens artikel 40 som ændret ved den i § 1,  

 stk. 3, nævnte rådsafgørelse.« Stk. 3. Forvolder polititjenestemænd fra et andet  

 Schengenmedlemsland m.v. under udførelse af opgaver i Danmark efter  

 konventionens artikel 40 og 41 skader, som efter dansk ret medfører  

 erstatningspligt, udbetales erstatning af justitsministeren.
Bilag 2 Forslag til rådsafgørelse sammenholdt med  

 gældende lov Forslag til  

 rådsafgørelse Gældende formulering Artikel 1 Artikel 40 Artikel 40 i konventionen om gennemførelse af  

 Schengenaftalen af 14. juni 1985 om gradvis ophævelse af kontrollen ved  

 de fælles grænser ændres således:
1. Hvis en kontraherende stats politi som led i  

 efterforskningen af en kriminalsag i den pågældende stat holder  

 en person, der mistænkes for at være impliceret i en strafbar  

 handling, som kan medføre udlevering, under observation, kan det  

 fortsætte denne observation på en anden kontraherende parts  

 område, når denne har givet sin tilladelse hertil efter forinden  

 at have modtaget en anmodning om gensidig retshjælp.
Der kan knyttes  

 betingelser til denne tilladelse.
 1)	Stk. 1, første afsnit, affattes således:
 Observationen af den pågældende skal efter  

 anmodning overlades til politiet i den kontraherende stat, på hvis  

 område den finder sted.
»1. Hvis en medlemsstats politi som led i efterforskningen  

 af en kriminalsag vedrørende en strafbar handling, som kan  

 medføre udlevering, holder en person under observation på sit  

 område, kan det fortsætte denne observation på den anden  

 medlemsstats område, når denne har givet tilladelse hertil efter  

 forinden at have modtaget en behørigt begrundet anmodning om gensidig  

 retshjælp.
Der kan knyttes betingelser til denne tilladelse.« Anmodninger om gensidig retshjælp, jf. første  

 afsnit, rettes til den myndighed, som de kontraherende parter har udpeget, og  

 som er kompetent til at give eller fremsende en sådan tilladelse.
 2. Hvis det i særligt hastende tilfælde ikke  

 er muligt forinden at anmode den anden kontraherende part om tilladelse, kan  

 polititjenestemænd, der observerer en person, som mistænkes for  

 at have begået en af de strafbare handlinger, der er anført i  

 stk. 7, fortsætte denne observation på den anden side af  

 grænsen på følgende betingelser:
 a)	Den i stk. 5 nævnte myndighed i den kontraherende  

 stat, på hvis område observationen fortsættes, skal  

 omgående, allerede mens observationen finder sted, underrettes om, at  

 grænsen vil blive passeret.
 b)	Der skal straks indgives en anmodning om gensidig  

 retshjælp, jf. stk. 1, med en begrundelse for, at grænsen  

 blev passeret uden forudgående tilladelse.
 Observationen indstilles i samme øjeblik, den  

 kontraherende part, på hvis område den finder sted, kræver  

 det som følge af underretning efter litra a) eller anmodning efter  

 litra b), eller hvis tilladelse ikke foreligger fem timer efter  

 grænsepassagen.
 3. Observation efter stk. 1 og 2 må udelukkende  

 finde sted på følgende almindelige betingelser:
 a)	De observerende polititjenestemænd skal overholde  

 bestemmelserne i denne artikel og lovgivningen i den kontraherende stat,  

 på hvis område de opererer; de skal efterkomme påbud fra de  

 kompetente lokale myndigheder.
 b)	Bortset fra de tilfælde, der er nævnt i  

 stk. 2, skal polititjenestemændene under observationen kunne  

 forevise dokumentation for, at tilladelsen er meddelt.
 c)	De observerende polititjenestemænd skal til enhver tid  

 kunne legitimere sig som polititjenestemænd.
 d)	De observerende polititjenestemænd kan medføre  

 deres tjenestevåben under observationen, medmindre den anmodede  

 kontraherende part udtrykkelig har modsat sig dette; tjenestevåben  

 må kun benyttes i tilfælde af nødværge.
 e)	Polititjenestemændene har ikke adgang til private boliger  

 og steder, der ikke er tilgængelige for offentligheden.
 f)	De må hverken standse eller anholde den observerede  

 person.
 g)	For hver operation indgives der rapport til myndighederne i den  

 kontraherende stat, på hvis område observationen fandt sted; der  

 kan kræves personligt fremmøde af de pågældende  

 polititjenestemænd.
 h)	Myndighederne i de observerende polititjenestemænds  

 hjemland skal efter anmodning fra myndighederne i den kontraherende stat,  

 på hvis område observationen fandt sted, bistå dem ved den  

 efterfølgende efterforskning, herunder også ved  

 retsforfølgning.
 4. Følgende polititjenestemænd er omfattet af  

 stk. 1 og 2:
for Kongeriget Belgien: polititjenestemænd ved la police  

 judiciaire pres les Parquets, la gendarmerie og la police communale, samt  

 på betingelserne i de relevante bilaterale aftaler, jf. stk. 6,  

 toldembedsmænd for så vidt angår beføjelser i  

 forbindelse med ulovlig handel med narkotika og psykotrope stoffer,  

 våben og sprængstoffer samt ulovlig transport af giftigt og  

 farligt affald for Forbundsrepublikken Tyskland: polititjenestemænd ved  

 Polizeien des Bundes und der Lander samt embedsmænd ved  

 Zollfahndungsdienst (toldefterforskningstjenesten) i deres egenskab af  

 repræsentanter for anklagemyndigheden for så vidt angår  

 udelukkende ulovlig handel med narkotika og psykotrope stoffer samt  

 våben for Den Franske Republik: polititjenestemænd ansat ved la  

 police judiciaire de la police nationale og la gendarmerie nationale samt  

 på betingelserne i de relevante bilaterale aftaler, jf. stk. 6,  

 toldembedsmænd for så vidt angår beføjelser i  

 forbindelse med ulovlig handel med narkotika og psykotrope stoffer,  

 våben og sprængstoffer samt ulovlig transport af giftigt og  

 farligt affald for Storhertugdømmet Luxembourg: polititjenestemænd ved  

 la gendarmerie og la police, samt på betingelserne i de relevante  

 bilaterale aftaler, jf. stk. 6, toldembedsmænd for så vidt  

 angår beføjelser i forbindelse med ulovlig handel med narkotika  

 og psykotrope stoffer, våben og sprængstoffer, samt ulovlig  

 transport af giftigt og farligt affald for Kongeriget Nederlandene: polititjenestemænd ved  

 Rijkspolitie og Gemeentepolitie, samt på betingelserne i de relevante  

 bilaterale aftaler, jf. stk. 6, embedsmænd ved told- og  

 afgiftsmyndighedernes kompetente efterforskningsafdelinger for så vidt  

 angår beføjelser i forbindelse med ulovlig handel med narkotika  

 og psykotrope stoffer, våben og sprængstoffer samt ulovlig  

 transport af giftigt og farligt affald.
 5. Den i stk. 1 og 2 nævnte myndighed er:
for Kongeriget Belgien: Commissariat general de la Police  

 judiciaire for Forbundsrepublikken Tyskland: Bundeskriminalamt for Den Franske Republik: Direction centrale de la Police  

 judiciaire for Storhertugdømmet Luxembourg: Procureur general  

 d'Etat for Kongeriget Nederlandene: Landelijk Officier van Justitie med  

 ansvar for observation på en anden kontraherende parts  

 område.
 6. De kontraherende parter kan bilateralt udvide  

 anvendelsesområdet for denne artikel og vedtage supplerende  

 gennemførelsesbestemmelser hertil.
 2)	Stk. 7 affattes således:
 7. Observation efter stk. 2 må kun finde sted,  

 når der foreligger en af nedennævnte strafbare handlinger:
a)	I femte led erstattes udtrykket falskmønteri« af pengefalsk  

 og forfalskning af betalingsmidler« b)	Følgende led tilføjes:
» 	bedrageri begået af organiserede bander organiseret menneskesmugling hvidvaskning af penge fra organiseret kriminalitet ulovlig handel med nukleare og radioaktive materialer.« drab manddrab voldtægt forsætlig brandstiftelse falskmøntneri tyveri og hæleri af særlig grov beskaffenhed afpresning bortførelse og gidseltagning menneskehandel ulovlig handel med narkotika og psykotrope stoffer overtrædelser af våben- og  

 sprængstoflovgivningen sprængstofattentater ulovlig transport af giftigt og farligt affald.
