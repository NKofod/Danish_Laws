Bekendtgørelse om ændring af bekendtgørelse om disciplinær- og klagenævnet for beskikkede bygningssagkyndige (Delegation af kompetence fra Ankenævnet for Huseftersyn) § 1 I bekendtgørelse nr. 20 af 12. januar 2011 om disciplinær- og klagenævnet for beskikkede bygningssagkyndige foretages følgende ændringer:
 1. I § 1, stk. 2, indsættes som 2. pkt. :
»Klager, der er indgivet til Ankenævnet for Huseftersyn før den 1. januar 2011, kan færdigbehandles og afgøres af disciplinær- og klagenævnet efter de regler, som gjaldt for Ankenævnet for Huseftersyn.« 2. I § 3, stk. 4, 1. pkt., ændres »økonomi- og erhvervsministeren« til: »Erhvervs- og Byggestyrelsen«.
§ 2 Bekendtgørelsen træder i kraft den 1. april 2011.
