 Der var rejst spørgsmål om, hvorvidt afgiften ved indkøb af en traktor  

 fuldt ud kan medregnes til virksomhedens indgående afgift.
Virksomheden omfatter en vognmandsforretning med skolebuskørsel og  

 turistbuskørsel (uden fragt og reklame), et værksted for dækmontering og en  

 mindre landbrugsvirksomhed, hvor hovedparten af jorden er bortforpagtet, og  

 resten, bortset fra en eng, er lejet ud.
Virksomheden er ikke frivillig  

 momsregistreret for den nævnte bortforpagtning og udlejning.
Traktoren anvendes dels i landbrugsvirksomheden til reparation og  

 vedligeholdelse af hegn mv. på engen, dels i værkstedsvirksomheden til  

 snerydning, for at biler, der skal have skiftet dæk, kan komme ind på  

 værkstedet.
Anvendelsen af traktoren i forbindelse med den afgiftsfri  

 rutebildrift er minimal.
 Nævnet traf afgørelse om, at afgiften i forbindelse med indkøbet af den  

 nævnte traktor ikke fuldt ud kan medregnes til virksomhedens indgående  

 afgift, da traktoren ikke udelukkende anvendes i den afgiftspligtige  

 virksomhed.
 Ministeriet for skatter og afgifter tiltrådte toldvæsenets fastsættelse af  

 en delvis fradragsret.
