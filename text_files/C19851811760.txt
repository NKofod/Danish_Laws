Tilbagebetaling af afgift til udenlandske virksomheder Merværdiafgift Efter bestemmelserne i Ministeriet for Skatter og Afgifters bekendtgørelse  

 nr 420 af 23 september 1980 kan udenlandske virksomheder, der ikke har  

 forretningssted, bopæl eller lignende i Danmark, fra den 1 januar 1981 efter  

 ansøgning få tilbagebetalt merværdiafgift for varer og afgiftspligtige  

 ydelser, der fra dette tidspunkt er indkøbt eller indført til virksomhedens  

 erhvervsmæssige brug i Danmark.
Tilbagebetalingen kan ske til udenlandske virksomheder, der ville være  

 omfattet af bestemmelserne om registrering i henhold til §§ 5 og 6 i  

 merværdiafgiftsloven, såfremt virksomheden var beliggende i Danmark.
Det  

 betyder bl a, at rejsebureauvirksomhed, forsikringsvirksomhed samt bank- og  

 finansieringsvirksomhed ikke er omfattet af adgangen til tilbagebetaling.
 Det er endvidere en betingelse, at virksomheden, i det tidsrum ansøgningen  

 vedrører, ikke har haft omsætning af varer og afgiftspligtige ydelser her i  

 landet, bortset fra transport af varer direkte til eller fra udlandet eller i  

 transit.
 Der kan ikke ske tilbagebetaling af den moms, der i forbindelse med  

 indkørslen er betalt for udenlandske turistbussers kørsel her i landet.
 Tilbagebetaling af merværdiafgift til udenlandske virksomheder kan kun ske  

 i samme omfang, som danske virksomheder kan medregne afgiften af indkøb af  

 tilsvarende art til den indgående afgift efter merværdiafgiftslovens §§ 15 og  

 16.
 Der kan således ikke tilbagebetales afgift af indkøb mv, som vedrører:
Olie-, gas-, el- og kulafgift De udenlandske virksomheder kan samtidig med merværdiafgiften få  

 tilbagebetalt den olie-, gas-, el- og kulafgift, som er betalt for varer, der  

 er indkøbt eller indført til virksomhedens erhvervsmæssige brug her i landet.
Tilbagebetaling kan dog kun ske i samme omfang, som virksomheden kan få  

 tilbagebetalt merværdiafgift af de pågældende varer.
Det betyder bl a, at der  

 ikke kan tilbagebetales afgift ved indkøb af olie til personmotorkøretøjer,  

 bortset fra turistbusser.
Ansøgninger Blanket Ved ansøgning om tilbagebetaling anvendes vedlagte blanket (R 86 1).
Ansøgningen skal indsendes til Distriktstoldkammer 6 (Nord) Skodsborgvej 303 Postboks 200 2850 Nærum Blanketten skal udfyldes på dansk med blokbogstaver eller skrivemaskine.  

 Yderligere eksemplarer af blanketten kan fås udleveret ved henvendelse til  

 distriktstoldkamrene.
I forbindelse med den første ansøgning vil virksomheden få tildelt et  

 registreringsnummer.
Dette skal anføres på blanketten ved indsendelse af  

 senere ansøgninger om tilbagebetaling af afgift.
Periode Ansøgningen skal vedrøre køb af varer og afgiftspligtige ydelser for en  

 periode på mindst 3 måneder og højest et kalenderår.
Perioden kan dog være  

 kortere end 3 måneder, når det drejer sig om den resterende del af et  

 kalenderår.
Ansøgningen kan også omfatte tilbagebetalingsberettigede indkøb i  

 den foregående del af kalenderåret, som ikke tidligere har været medtaget.
Minimumsbeløb Ansøgningen skal vedrøre et merværdiafgiftsbeløb på mindst 1 500 kr.  

 Såfremt ansøgningen omfatter et kalenderår eller resten af et kalenderår,  

 skal beløbet dog kun udgøre mindst 200 kr.
Ved afgørelsen af, om kravene til  

 minimumsbeløbet er opfyldt, skal der således ses bort fra eventuel olieafgift  

 mv.
Erklæringer I ansøgningsblanketten skal ansøgeren bl a afgive erklæring om formålet  

 med de pågældende indkøb mv (fx international transport af varer fra...  

 til... den..., eller deltagelse i den internationale udstilling... i...  

 fra... til...,stand nr ...).
 Endvidere skal der afgives erklæring om, at virksomheden ikke i løbet af  

 tilbagebetalingsperioden har leveret varer eller præsteret afgiftspligtige  

 ydelser, for hvilke virksomheden skal eller vil kunne registreres og svare  

 afgift.
Tidsfrist Ansøgningen skal være Distriktstoldkammer 6 (Nord) i hænde senest den 30  

 juni i året, der følger efter det år, som ansøgningen vedrører.
Dokumentation Sammen med ansøgningen indsendes de originale fakturaer eller  

 fortoldningsbegæringens debetnota (toldkvittering) med angivelse af de  

 merværdiafgiftsbeløb, som virksomheden har betalt.
Såfremt der også ønskes tilbagebetaling af olie-, gas-, el- eller  

 kulafgift af de pågældende varer, skal de omhandlede fakturaer mv tillige  

 være forsynet med oplysning om afgiftens størrelse.
Afgiftens størrelse kan  

 angives ved anførsel af afgiftssatserne for de pågældende varer.
 Fakturaerne skal i øvrigt være dateret og indeholde oplysninger om navn og  

 adresse på sælger og køber samt om varens eller ydelsens art, mængde og pris.  

 Fakturaer på højst 200 kr, der er udstedt af detailhandlere eller andre  

 virksomheder, hvis afsætning overvejende sker til private forbrugere, kan dog  

 fremlægges som dokumentation, selvom fakturaerne ikke indeholder oplysning om  

 køberens navn og adresse.
 Ved køb (tankning) af benzin, dieselolie mv på tankstationer kan regningen  

 (notaen) i stedet for køberens navn og adresse oplyse køretøjets  

 indregistreringsnummer.
 Hvis dokumentationen består af månedsregning (kontoudtog) fra benzin- og  

 olieselskaber vedrørende kreditsalg af benzin, dieselolie mv, skal notaerne,  

 som er udstedt ved de enkelte udleveringer, også indsendes.
 Fakturaer og debetnotaer (toldkvitteringer) vil blive tilbagesendt  

 virksomheden inden en måned.
Attestation Ved den første indsendelse af ansøgning skal der fra vedkommende  

 kompetente myndighed i det EF-medlemsland, hvori virksomheden er  

 hjemmehørende, medfølge en attestation af, at virksomheden er  

 merværdiafgiftspligtig.
Attestationen skal foreligge i originaleksemplar og  

 indeholde oplysning om virksomhedens registreringsnummer.
Er virksomheden  

 hjemmehørende i et land uden for EF, må der fra en kompetent myndighed  

 foreligge en original attestation af, at virksomheden udøver  

 erhvervsvirksomhed deer.
 Attestationen har gyldighed i et år fra udstedelsesdatoen, hvorefter ny  

 attestation må indsendes.
Udbetaling Behandlingen af rettidigt modtagne og behørigt dokumenterede ansøgninger  

 vil være afsluttet inden 6 måneder fra ansøgningens modtagelse hos  

 Distriktstoldkammer 6 (Nord). Tilbagebetalingen vil finde sted inden for  

 samme frist.
 Omkostninger ved udbetaling af beløbet uden for Danmark påhviler  

 virksomheden.
Andre bestemmelser Afgivelse af urigtige eller vildledende oplysninger eller fortielse af  

 oplysninger til brug for afgiftskontrollen i forbindelse med en ansøgning om  

 tilbagebetaling af afgift eller i afgivne erklæringer mv straffes med bøde.
Afgiftsbeløb, som en virksomhed har fået udbetalt på uretmæssig vis, samt  

 eventuelle bøder vil blive inddrevet efter de danske bestemmelser herfor samt efter bestemmelserne  

 vedrørende gensidig bistand til inddrivelse af merværdiafgift og bøder i  

 henhold til aftaler, der er indgået med de lande, hvor virksomheden er  

 hjemmehørende.
 Bødebeløb og uretmæssig tilbagebetalt afgift kan i øvrigt modregnes i  

 virksomhedens senere krav på tilbagebetaling af afgift.
