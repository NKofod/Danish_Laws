(Til stiftsøvrighederne) Som et led i overenskomst- og aftaleforhandlingerne på det offentlige  

 arbejdsmarked i 1989 er det aftalt, at der med virkning fra 1. april 1990  

 etableres en pensionsordning for ikke-pensionssikrede ansatte i bl.a.  

 folkekirken, der er ansat efter overenskomster og aftaler på Statsansattes  

 Kartels (STK) forhandlingsområde.
PERSONKREDS På folkekirkens område omfatter ordningen:
 Tjenestemandslignende ansatte: Gravere, kirkegårdsledere under Forbundet  

 af Kirke- og Kirkegårdsansattes forhandlingsområde og kirketjenere.
Øvrige: Gartnere og gartneriarbejdere under SID.
Personale ansat efter  

 HK-overenskomst: Provstisekretærer, præstesekretærer, ansatte på kirke- og  

 kirkegårdskontorer samt på stiftsøvrighederne.
 Pensionsordningen omfatter ikke tjenestemænd eller pensionerede  

 tjenestemænd.
 Det bemærkes, at pensionsordningen omfatter samtlige ansatte i de oven for  

 nævnte personalegrupper, der ikke er omfattet af anden obligatorisk  

 pensionsordning, og som opfylder de neden for nævnte forudsætninger:
* har mindst 15 timers ugentlig beskæftigelse i gennemsnit (for kvoterede  

 stillinger mindst kvote 40%) * er fyldt 25 år * har i alt 4 års sammenlagt beskæftigelse i det offentlige før eller  

 efter det fyldte 25. år uanset beskæftigelsesgrad.
 Ved det offentlige forstås staten, folkeskolen, folkekirken,  

 tilskudsområder, (amts)kommuner, kommunale værker, koncessionerede selskaber  

 o.l.
 Fravær på grund af tjenestefrihed med løn, barsel, sygdom, tvungen  

 militærtjeneste og ferie uden løn medregnes ved opgørelsen af karenstiden.  

 Anden tjenestefrihed uden løn medregnes ikke i karenstiden.
 Det er uden betydning, om den ansatte er organiseret.
 I tvivlstilfælde med hensyn til, hvorvidt en kirkegårdsleder er omfattet  

 af pensionsordningen, vil nærmere oplysning herom kunne indhentes hos  

 Forbundet af Kirke- og Kirkegårdsansatte.
STØRRELSEN AF BIDRAGENE Der sigtes ifølge pensionsaftalen mellem Finansministeriet og STK mod en  

 pensionsordning med pensionsbidrag på 4 + 8 pct. i eget- og  

 arbejdsgiverbidrag.
Pr. 1. april 1990 er det samlede bidrag 3,9 pct. for de grupper, der har  

 fravalgt ATP-forhøjelse.
Der indbetales 1,3 pct. i egetbidrag og 2,6 pct. i  

 arbejdsgiverbidrag.
For øvrige grupper er det samlede bidrag pr. 1. april 1990 3,3 pct.
Der  

 indbetales 1,1 pct. i egetbidrag og 2,2 pct. i arbejdsgiverbidrag.
For gravere, kirkegårdsledere (under Forbundet af Kirke- og  

 Kirkegårdsansattes forhandlingsområde), kirketjenere og gartnere og  

 gartneriarbejdere udgør det samlede pensionsbidrag 3,3 pct.
For personale  

 ansat efter HK-overenskomst 3,9 pct.
 Opmærksomheden henledes på, at det samlede pensionsbidrag ifølge aftalen  

 skal afholdes fuldt ud af arbejdsgiver, idet sondringen  

 egetbidrag/arbejdsgiverbidrag alene vedrører forhandlingstekniske forhold  

 vedrørende puljefinansiering af pensionsordningen.
BEREGNING AF PENSIONSBIDRAG  (2 tal-eksempler nedenfor) Pensionsordningen indrettes således, at den ansattes nettoløn efter  

 fradrag af egetbidrag svarer til lønnen på det pågældende skalatrin/skalaløn.
 De skalatrinslønnede består af to grupper:
 De pensionsgivende løndele (incl. procentregulering) på de enkelte  

 skalatrin fremgår af Kirkeministeriets cirkulære af 11. april 1990 om  

 regulering af kirkefunktionærers lønninger m.v. pr. 1. april 1990, bilag 2,  

 søjle 3-4 (side 12). For deltidsansattes vedkommende regnes brøkdele heraf.
Af pensionsbidraget for 1990 indgår 100 kr. pr. måned til  

 gruppelivspræmie.
Dette beløb beskattes med aktuel trækprocent (skattekode  

 5). Til gengæld skal der så ikke betales skat, når og hvis  

 gruppelivsforsikring kommer til udbetaling.
 Gruppelivsordningen omfatter ansatte under 67 år.
Pensionsordningen kan indeholde alderssum og evt. ugiftesum.
Disse vil  

 skulle henføres til skattekode 3. Resten af pensionsopsparingen beskattes  

 først ved udbetalingen (skattekode 1). Skattekodernes indhold beskrives i  

 Pensionsbeskatningslovens §§ 2-7, 10-11 og 50.
Den ansatte kan vælge frivilligt at indbetale et forhøjet pensionsbidrag  

 på 1, 2 eller 3 pct. af de pensionsgivende løndele.
Frivillige bidrag vil gå  

 til forbedring af den enkeltes pensionsdækning.
 Sådant valg kan ske een gang om året normalt 1. juli - i 1990 dog pr. 1.  

 oktober - og kan ikke have tilbagevirkende kraft.
ADMINISTRATIONEN AF PENSIONSORDNINGEN Det er ansættelsesmyndighedens ansvar, at der indbetales pensionsbidrag  

 fra 1. april 1990 eller fra første lønudbetaling efter denne dato for alle  

 ansatte, der opfylder betingelserne for at være omfattet af pensionsordningen  

 på dette tidspunkt.
Pensionsbidrag påbegyndes i øvrigt indbetalt den 1. i  

 måneden, efter betingelserne for at være omfattet af pensionsordningen  

 opfyldes - evt. fra førstkommende lønudbetaling.
Indbetaling af  

 pensionsbidrag skal ske på den af den lønudbetalende myndighed med  

 Kommunernes Pensionsforsikring aftalte betalingsmåde.
 Der indbetales ikke pensionsbidrag i perioder, hvor der ikke udbetales  

 løn.
Kirkeministeriet skal i forbindelse med etableringen af pensionsordningen  

 på folkekirkens område anmode stiftsøvrighederne om at administrere  

 indberetningen af pensionsoplysninger for de tjenestemandslignende ansatte  

 (kirkekassen) samt for det af stiftet lønnede personale herunder  

 provstisekretærer (fællesfonden). Indberetningen m.v. for de øvrige  

 personalegrupper skal foretages af den lønanvisende myndighed.
Indbetaling af  

 pensionsbidrag for alle grupper er ansættelsesmyndighedens ansvar, jf.  

 ovenfor.
Pensionsordningen er etableret som en forsikringsmæssig pensionsordning  

 »STK:Pension« i Kommunernes pensionsforsikring.
På grundlag af de  

 pensionsoplysninger, der indberettes til STK:Pension, fremsender Kommunernes  

 Pensionsforsikring selv police og nærmere information vedrørende  

 pensionsforsikringen til den enkelte ansatte.
 Indberetningsskemaer fås ved henvendelse til STK:Pension, Kommunernes  

 Pensionsforsikring A/S, Krumtappen 2, Postboks 824, 2500 Valby, telefon 36 44  

 18 88.
 Kommunernes Pensionsforsikring STK:Pension kan give oplysning om ordningen  

 på telefon 36 44 18 88, lokal 6103 (fødselsdag 1.-15. i måneden) og lokal  

 6104 (fødselsdag 16.-31. i måneden).
ØVRIGE OPLYSNINGER Der er efter 1. april 1990 ikke længere adgang til at oppebære  

 understøttelse for de ansatte, som bliver omfattet af pensionsordningen.
 Der vil blive etableret en overgangsordning for de ansatte, som efter de  

 hidtil gældende regler om understøttelse ville have oppebåret større  

 understøttelsesudbetaling ved pensionering på grund af f.eks. alder eller  

 sygdom end de pågældende kommer til under den nye pensionsordning.
 Man vil vende tilbage til spørgsmålet om overgangsordning i forbindelse  

 med ophør af adgangen til understøttelse, når der foreligger nærmere  

 oplysninger herom fra Finansministeriet.
Det kan til stiftsøvrighedernes orientering oplyses, at der for tiden  

 forhandles mellem Finansministeriet og Statstjenestemændenes  

 Centralorganisation II (CO II) om en pensionsordning, der på folkekirkens  

 område vil komme til at omfatte ikke-pensionssikret personale i følgende  

 personalegrupper: Kordegne, organister under Foreningen af Præliminære  

 Organisters forhandlingsområde og kirkegårdsledere under Foreningen af Danske  

 Kirkegårdslederes forhandlingsområde.
Kirkeministeriet vil vende tilbage  

 hertil, når der foreligger nærmere oplysninger herom fra Finansministeriet.
 Det bemærkes, at Kirkeministeriet er fuldt ud opmærksom på det øgede  

 arbejdspres, administrationen af pensionsordningen vil medføre.
Kirkeministeriet, den 24. august 1990 P.M.V.
 E.B.
