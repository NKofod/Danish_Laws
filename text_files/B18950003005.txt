 Efter en af Ministeriet derom allerunderdanigst nedlagt Forestilling har  

 det ved allerhøjeste Resolution af 10de s.M. behaget Hans Majestæt Kongen  

 allernaadigst at autorisere et Forslag til Forandring i de forordnede  

 Kollekter paa Søn- og Helligdage og i Bønnerne i Salmebogen samt til  

 Forandring af Ritualet for Daab og Nadvere til Brug i den danske Folkekirke,  

 dog saaledes, at det ikke skal være de Præster og Menigheder, som ønske det,  

 forment at benytte disse liturgiske Formularer i deres gamle Skikkelse, samt  

 at bemyndige Ministeren for Kirke- og Undervisningsvæsenet til at foretage de  

 fornødne Skridt til Indførelsen i Menighederne af de saaledes autoriserede  

 Kollekter og Bønner samt Liturgi for Daab og Nadvere.
 I Henhold hertil har Ministeriet foranlediget Ritualet for Daab og Nadvere  

 udgivet i den ændrede Form som Særtryk til Brug for Præsterne, medens de  

 reviderede Kollekter og Bønner ville blive optagne i nye Udgaver af  

 Salmebogen.
Hvilket herved bekendtgøres for alle vedkommende til Efterretning og Iagttagelse.
 Ministeriet for Kirke- og  

 Undervisningsvæsenet, den 9de Februar 1895.
 Bardenfleth.
/I.
Timm.
