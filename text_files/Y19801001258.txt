 Et vilkår i et pantebrev om betaling af et ekstraordinært  

 ejerskiftegebyr på 2% af restgælden ikke anset for at være i strid med  

 markedsføringslovens § 1. Forbrugerombudsmanden lagde vægt på usikkerheden  

 omkring kurstab på ejerskifteafdrag og manglende tilkendegivelse fra  

 lovgivningsmagtens side i forlængelse af retspolitiske vurderinger angående  

 forfaldsklausuler i pantebreve.
 Pantebrevsvilkår om gebyr ved ejerskifte.
 En klager rettede henvendelse i anledning af, at en pensionskasse i et  

 pantebrev udstedt i forbindelse med optagelse af et lån bestemte, at  

 »ved ejerskifte erlægges et ekstraordinært gebyr på 2% af restgælden  

 uden afskrivning på pantebrevet«.
 Klageren fandt, at bestemmelsen var urimelig, idet den kunne indebære  

 betaling af ganske betydelige beløb »for så at sige ingenting«.
Pensionskassen oplyste til sagen, at man igennem nogen tid havde givet de  

 bankiers og vekselerere, der solgte pantebreve til kassen, fri mulighed for  

 enten at udfærdige pantebrevet med bestemmelse om 10% ejerskifteafdrag eller  

 2% ejerskiftegebyr.
Efter det for pensionkassen oplyste var dette ganske  

 almindelig praksis på pantebrevsmarkedet, og pensionskassen var af den  

 opfattelse, at adskillige debitorer foretrækker betaling af gebyr fremfor  

 ejerskifteafdrag.
FO udtalte, at det næppe vil være muligt i medfør af markedsføringsloven  

 at gribe ind generelt overfor klausuler om ejerskiftegebyr.
Der blev herved  

 lagt vægt på, dels at bedømmelsen af, om et mindre ejerskiftegebyr er  

 rimeligt, vil være afhængig af, hvilket kurstab der i givet fald ville være  

 forbundet med gældens indfrielse eller betaling af ejerskifteafdrag, dels at  

 forfaldsklausuler i pantebreve, herunder vilkår vedrørende ejerskifte, inden  

 for de seneste år har været optaget til retspolitisk vurdering, uden at man  

 fra lovgivningsmagtens side har fundet anledning til at gennemføre nogen  

 generel begrænsning i, hvilke formuefordele kreditorer kan betinge sig i  

 forbindelse med ejerskifte.
Det bemærkedes i denne forbindelse, at vilkår om  

 ejerskifteafdrag, som ofte vil medføre meget betydelige urstab for debitor,  

 stadig er almindeligt forekommende.
 (* 1) Beretning fra Forbrugerombudsmanden 1979-80, s. 34-35.
