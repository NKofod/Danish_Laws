 Retsgrundlaget for Det europæiske økonomiske Fællesskabs ordning om ydelse  

 af støtte til privat oplagring af svinekød er angivet i bilag 1.
 1. Støtteberettigede produkter.
 1.1. Støtte ydes for oplagring i frossen tilstand af de produkter, der er  

 nævnt i bilag 2.
 1.2. Det er en forudsætning, at produkterne hidrører fra svin med  

 oprindelse i Det europæiske økonomiske Fællesskab.
 2. Krav til produkterne.
 2.1. Ydelse af støtte til privat oplagring er betinget af, at produkterne  

 opbevares i nedfrosset tilstand på et af landbrugsministeriet autoriseret  

 frysehus.
2.2. Der ydes kun støtte til privat oplagring af fersk kød, som stammer  

 fra dyr, der er slagtet i Fællesskabet inden for 10 dage forud for indlagring  

 efter bestemmelserne i denne vejledning.
Dette betyder, at hvis indlagring  

 f.eks. sker torsdag, må dyrene ikke være slagtet tidligere end mandag i den  

 foregående uge.
Ved beregning af fristen regnes kun med hele dage, og søn- og  

 helligdage medregnes.
Foretages indfrysning og endelig oplagring ikke på  

 samme virksomhed, skal de nedfrosne produkter alle opfylde betingelsen om at  

 være indlagret på det endelige lager inden for 10 dage efter  

 slagtetidspunktet.
 2.3. Produkterne skal opfylde bestemmelserne i den veterinære lovgivning,  

 herunder bestemmelserne i bekendtgørelse nr. 691 af 20. december 1984 om  

 udførsel af fersk kød.
2.4. Produkterne skal være EØF-stemplet og være stemplet i  

 overensstemmelse med landbrugsministeriets slagtedagskode.
Datokoder skal  

 oplyses over for EF-direktoratet.
 2.5. Oplagreren skal foranledige, at hvert enkelt parti (delparti) ved  

 transport fra slagtested til frysehus er ledsaget af et veterinærcertifikat,  

 og at certifikatet er forsynet med angivelse af datoer for slagtning af de  

 svin, hvorfra de i certifikatet angivne produkter hidrører, jvf. pkt. 6.3.
 2.6. De samme produkter kan ikke være omfattet af en kontrakt om privat  

 oplagring og samtidig give anledning til forudbetaling af restitution i  

 medfør af art. 25 i forordning (EØF) nr. 2730/79 af 29. november 1979 om  

 fælles gennemførelsesbestemmelser for eksportrestitutioner for  

 landbrugsprodukter eller i medfør af art. 5 i forordning (EØF) nr. 565/80 af  

 4. marts 1980 om forudbetaling- af eksportrestitutioner for  

 landbrugsprodukter, jvf. pkt. 9. 7.
 3. Oprettelse af kontrakt.
 3.1. Ydelse af støtte til privat oplagring af de i bilag 2 nævnte  

 produkter er betinget af, at der afsluttes en kontrakt herom.
 3.2. Enhver, der udøver virksomhed inden for kvæg- og kødbranchen i  

 Danmark og er optaget i et offentligt register samt råder over passende  

 oplagringsfaciliteter, kan anmode om oprettelse af en kontrakt.
 3.3. Der afsluttes kun kontrakter om privat oplagring såfremt mængden pr.  

 kontrakt og pr. produkt andrager mindst 10 tons netto for udbenede produkter  

 og mindst 15 tons netto for alle andre produkter.
3.4. Anmodning om oprettelse af kontrakt skal i original og 2 kopier  

 indsendes til EF-direktoratet, Frederiksborggade 18, 1360 København K, på  

 formular, der på begæring fremsendes af direktoratet.
Der skal anvendes en  

 formular for hvert af de i bilaget nævnte produkter og for hvert  

 oplagringssted.
 3.5. Den i pkt. 12.1. nævnte sikkerhed skal stilles over for direktoratet  

 samtidig med indgivelse af anmodning om oprettelse af kontrakt.
3.6. Direktoratet underretter inden for 5 arbejdsdage efter indgivelsen  

 af den i pkt. 3.4. omhandlede anmodning ansøgerne om, hvilken afgørelse der  

 er truffet vedrørende oprettelse af oplagringskontrakten.
Meddelelse om  

 afgørelsen gives i anbefalet brev eller pr. telex, eller kontrakten udleveres  

 til oplagreren mod kvittering.
Hvis anmodningen imødekommes, anses kontrakten  

 for indgået på datoen for direktoratets afgørelse.
 4. Forudgående meddelelse om vejning og indlagring.
 4.1. Oplagreren skal give EF-direktoratet meddelelse om datoen for  

 påbegyndelsen af vejning og indfrysning af partiet mindst 2 arbejdsdage før  

 denne dato.
 4.2. Vejning og indfrysning må først påbegyndes når oplagringskontrakten  

 er indgået, jvf. pkt. 3.6.
 5. Vejning og indlagring.
5.1. Nettovægten af den af kontrakten omfattede mængde af et produkt (et  

 parti) skal konstateres ved vejning forinden indfrysning og oplagring af  

 produktet.
Nettovægten skal konstateres på oplagringsstedet, når indfrysning  

 af produkterne foregår i forbindelse med indlagringen, og på  

 indfrysningsstedet, når indfrysning sker andre steder end på  

 oplagringsstedet.
5.2. Vejningen skal foretages af en autoriseret vejer og maler, der  

 udsteder attester og vægtspecifikationer om resultatet af vejningerne.  

 Såfremt et parti er sammensat af flere mindre partier (delpartier), skal der  

 udstedes veje-attest og specifikation for hvert delparti.
Det i kontraktens  

 øverste højre hjørne angivne nummer skal anføres på hver vejeattest, og det  

 skal af vægtspecifikationerne klart fremgå, hvilken vejeattest de vedrører.  

 Omkostningerne ved vejningerne afholdes af oplagreren.
 5.3. Indlagringen skal være tilendebragt inden for 28 dage efter  

 kontraktens indgåelse.
 6. Efterfølgende meddelelse om indlagring.
 6.1. Når indlagring af hele partiet er tilendebragt, skal oplagreren  

 hurtigst muligt tilsende EF-direktoratet meddelelse herom på en af  

 direktoratet udfærdiget formular med genpart.
 6.2. Meddelelsen skal indeholde oplysning om:
a.
Antal og nettovægt før indfrysning for hvert oplagret delparti.
b.
For hvert delparti slagtedatoer for de dyr, hvorfra kødet stammer.
c.
For hvert delparti dato for indlagring på frysehus af det frosne  

 produkt.
d.
Erklæring fra frysehuset om, at frysehuset har modtaget det i  

 meddelelsen angivne produkt til oplagring, med angivelse af datoen for  

 afslutning af indlagring af det frosne produkt.
e.
Attestation fra veterinærkontrollen ved frysehuset af rigtigheden af  

 frysehusets erklæring.
 6.3. Meddelelsen skal for hvert parti (delparti) være vedlagt duplikater  

 af veterinærattester samt vejeattester med tilhørende vægtspecifikationer  

 udstedt af en statsautoriseret vejer og måler.
 7. Mindste mængde og oplagringsperiode.
7.1. Det påhviler oplagreren for egen regning og risiko at oplagre den i  

 kontrakten angivne mængde af det pågældende produkt på det i kontrakten  

 nævnte oplagringssted.
Forpligtelsen til at oplagre den angivne mængde -  

 anses dog for overholdt, såfremt mindst 90% af denne mængde er blevet anbragt  

 på lageret.
 7.2. Oplagreren er forpligtet til at oplagre den aftalte mængde af det  

 pågældende produkt i den oplagringsperiode, der er aftalt ved kontrakten,  

 uden at forandre eller udskifte den oplagrede mængde eller flytte denne til  

 andet oplagringssted.
 7.3. Oplagringsperioden kan aftales til 4, 5, 6 eller 7 måneder.
7.4. Oplagringsperioden begynder dagen efter den dag, da indlagring af  

 hele partiet på oplagringsstedet er tilendebragt, jvf. pkt. 5.3, og udløber  

 kl. 24.00 på datoen med samme talangivelse som den dag, oplagringsperioden  

 begyndte.
Afsluttes indlagringen f.eks. den 6. april, fortabes retten til  

 støtte derfor, såfremt varen udtages fra lageret før den 8. september, når  

 oplagringsperioden er 5 måneder.
 8. Krav til mærkning og oplagring.
 8.1. Oplagreren skal sikre, at den til hver enkelt kontrakt hørende  

 mængde af et produkt (et parti) oplagres fuldstændig adskilt fra andre  

 partier.
 8.2. Hvert enkelt parti skal være tydeligt mærket med den betegnelse på  

 produktet, som er anført i den i pkt. 3 omhandlede kontrakt, og skal  

 endvidere være forsynet med tydelig angivelse af nummeret på kontrakten samt  

 af vægt og indlagringsdato.
 8.3. Oplagreren skal drage omsorg for, at hvert enkelt parti er anbragt  

 på lageret på en sådan måde, at de kontrollerende myndigheder til enhver tid  

 kan foretage kontrol af produkterne.
 8.4. Under oplagringsperioden kan omlagring inden for oplagringsstedet og  

 hel eller delvis emballering finde sted efter indhentet tilladelse fra  

 Veterinærdirektoratets stedlige repræsentant.
 9. Udbetaling af støtte.
 9.1. Støtten ydes med de i bilag 2 anførte beløb for produkternes  

 nettovægt, jvf. pkt. 5.1. og 5.2.
 9.2. Ved beregning af støttebeløbet i national valuta anvendes den  

 omregningskurs, der er gældende på dagen for kontraktens indgåelse, jvf. pkt.  

 3.6. I bilag 2 er anvendt den pr. 6. maj 1985 gældende omregningskurs ved  

 angivelse af støttebeløb i kr.
9.3. Støtten ydes for den faktisk oplagrede mængde.
Såfremt denne mængde  

 er større end det i kontrakten aftalte kvantum, beregnes støtten efter det  

 aftalte kvantum.
 9.4. Oplagres mindre end 90% af den i kontrakten aftalte mængde, ydes der  

 ingen støtte.
 9.5. Der ydes kun støtte, såfremt hele den oplagrede mængde har været på  

 lager i hele den aftalte oplagringsperiode, jvf. dog pkt. 11.1.
9.6. Støttebeløbet udbetales af EF-direktoratet efter derom af den  

 støtteberettigede fremsat anmodning.
Anmodningen skal affattes som bilag 3.  

 Anmodningen skal ledsages af en erklæring fra frysehuset affattet som bilag 4  

 vedrørende tilstedeværelsen af varen i den aftalte oplagringsperiode.
Denne  

 erklæring skal være attesteret af veterinærkontrollen ved frysehuset.  

 Udbetalingen finder sted snarest muligt, efter at direktoratet har  

 konstateret, at kontraktens betingelser er opfyldt.
9.7. Udbetaling af støttebeløbet er betinget af, at anmodningen  

 indeholder en erklæring fra støtteansøgeren om, a. at det i anmodningen angivne kvantum svinekød ikke i oplagringsperioden  

 har været anbragt på toldoplag eller i frizone med henblik på udførsel inden  

 for en bestemt frist, jvf. art. 5, stk. 1, i forordning (EØF) nr. 565/80 af  

 4. marts 1980 om forudbetaling af eksportrestitutioner for landbrugsprodukter  

 og b. at der ej heller for kødet er sket forudbetaling af restitution i  

 medfør af art. 25 i forordning (EØF) nr. 2730/79 af 29. november 1979 om  

 fælles gennemførelsesbestemmelser for eksportrestitutioner for  

 landbrugsprodukter.
 Erklæringen skal for så vidt angår pkt. a være attesteret af frysehuset.
 10. Renteberegning ved tilbagebetaling af støtte.
Tilbagebetales støttebeløb, der er modtaget uretmæssigt, ikke inden en af  

 EF-direktoratet fastsat frist, skal der betales rente fra fristens udløb.  

 Dette gælder dog kun, såfremt der samtidig med tilbagebetalingskravet gives  

 underretning om pligten til at betale rente.
Renten udgør 1,3% månedlig og  

 pålægges for hver påbegyndt måned fra fristens udløb.
 11. Udlagring inden for kontraktperioden.
11.1. Uanset bestemmelsen i pkt. 9.5. fortabes retten til støtte ikke,  

 såfremt oplagreren, efter at 2 måneder af oplagringsperioden er forløbet,  

 udlagrer det oplagrede kvantum svinekød eller en del deraf, dog mindst 9 tons  

 for hele og halve svinekroppe og 10 tons for alle andre produkter, eller -  

 hvis den tilbageværende mængde er mindre - hele denne mængde, på betingelse  

 af, at det udlagrede kvantum kød inden for 60 dage efter udlagringen enten er blevet udført fra Fællesskabets geografiske område, jvf. art. 9,  

 stk. 2, i forordning (EØF) nr. 2730/79 af 29. november 1979 om  

 gennemførelsesbestemmelser for eksportrestitutioner for landbrugsprodukter, eller har nået sit bestemmelsessted i henhold til art. 5, stk. 1, i samme  

 forordning eller er blevet anbragt på et proviantoplag godkendt i overensstemmelse  

 med art. 26 i den nævnte forordning.
11.2. Oplagrere, der ønsker at benytte sig af en af de i pkt. 11.1.  

 nævnte muligheder for udlagring, skal senest 2 arbejdsdage før udlagringens  

 begyndelse give direktoratet skriftlig underretning om beslutningen om  

 udlagring med angivelse af mængden af og betegnelsen for det svinekød, som  

 oplagreren agter at udføre.
Den nævnte frist på 2 arbejdsdage beregnes  

 således at udlagringen først må påbegyndes den tredje arbejdsdag efter den  

 dag, da meddelelsen er modtaget i direktoratet.
11.3. Den i pkt. 11.1. omhandlede periode på 2 måneder regnes fra dagen  

 efter den dag, da indlagring på oplagringsstedet er tilendebragt, og udløber  

 kl. 24.00 på datoen med samme talangivelse som den dag, fra hvilken perioden  

 regnes.
Heraf følger, at såfremt indlagring af partiet er tilendebragt f.  

 eks. den 6. april, kan udlagring efter pkt. 11.1. uden fortabelse af støtten  

 tidligst ske den 8. juni.
 11.4. I de i pkt. 11.1. nævnte tilfælde udløber oplagringsperioden dagen  

 før den første udlagringsdag, eller - hvis varerne ikke er blevet fjernet -  

 dagen før den dag, hvor udførselsangivelsen godkendes.
 11.5. Når oplagreren benytter sig af en af de i pkt. 11.1. nævnte  

 muligheder for udlagring, reduceres støtten som angivet i bilag 2 i forhold  

 til forkortelsen af den aftalte oplagringsperiode.
 11.6. Bevis for, at produkterne har opfyldt en af ovennævnte betingelser,  

 føres af oplagreren på samme måde som ved udbetaling af eksportrestitutioner.
11.7 Såfremt markedssituationen inden for Det europæiske økonomiske  

 Fællesskab gør det nødvendigt, kan EF-direktoratet i overensstemmelse med  

 beslutning truffet af fællesskabsmyndighederne bestemme, at oplagringstiden  

 skal forlænges eller forkortes i forhold til det aftalte tidsrum.
I så fald  

 forøges eller reduceres støtten som angivet i bilag 2.
 12. Sikkerhedsstillelse.
12.1. Ved ansøgning om indgåelse af kontrakt skal oplagreren stille en  

 sikkerhed på 20% af støttebeløbet.
Sikkerheden kan stilles i form af noteret  

 check, i form af en garanti fra et pengeinstitut eller forsikringsselskab,  

 der er beliggende i Danmark, eller i form af anden sikkerhed efter nærmere af  

 EF-direktoratet fastsatte regler.
En garanti skal være affattet som bilag 5.
 12.2. Sikkerheden fortabes i forhold til den manglende mængde, hvis under  

 90% af den mængde, der er omfattet af oplagringskontrakten, indlagres inden  

 for de fastsatte frister og oplagres i hele det fastsatte tidsrum i  

 overensstemmelse med pkt. 7.1. og pkt. 7.2.
 12.3. Såfremt de forpligtelser, der er nævnt i pkt. 4, pkt. 5, pkt. 6 og  

 pkt. 8, ikke opfyldes, erklærer EF-direktoratet sikkerheden for helt eller  

 delvis fortabt alt efter, hvor alvorligt kontraktbruddet er.
 12.4. Bortset fra bestemmelserne i pkt. 12.2 og pkt. 12.3. fortabes hele  

 sikkerheden, såfremt de forpligtelser, der påhviler oplagreren i henhold til  

 denne vejledning, ikke opfyldes fuldtud.
 12.5. Den stillede sikkerhed fortabes dog ikke, såfremt oplagreren på  

 grund af force majeure er ude af stand til at overholde de i kontrakten  

 fastsatte forpligtelser.
 12.6. Den stillede sikkerhed frigives, når det er konstateret, at  

 kontraktens bestemmelser er opfyldt.
 13. Lagerregnskab og kontrol.
 13.1. Oplagreren skal i sit bogholderi (lagerregnskab) føre en særlig  

 konto over de produkter, der er omfattet af kontrakter oprettet i  

 overensstemmelse med bestemmelserne i denne vejledning.
13.2. Repræsentanter for EF-direktoratet og for Veterinærdirektoratet har  

 mod behørig legitimation adgang til lagre af de produkter, der er omfattet af  

 kontrakter oprettet i overensstemmelse med bestemmelserne i denne vejledning,  

 og er berettiget til uden erstatning at udtage prøver af produkterne i det  

 omfang, det er nødvendigt af hensyn til kontrollen.
Disse repræsentanter har  

 endvidere adgang til hos oplagreren at foretage kontrol af de oplysninger,  

 som tjener til dokumentation af de forudsætninger, hvorunder støtten ydes, og  

 er i nævnte øjemed berettiget til at efterse oplagrerens forretningsbøger,  

 øvrige regnskabsmateriale samt korrespondance m.v.
Det påhviler oplagreren at  

 foranledige, at der ydes den bistand, der er nødvendig til foretagelse af  

 kontrollen.
 14. Anke.
 De afgørelser, som EF-direktoratet træffer i henhold til denne vejledning,  

 kan indankes for Landbrugsministeriet.
 15. Anmodningsperiode.
 Anmodning om oprettelse af kontrakt om privat oplagring af de i bilag 2  

 nævnte produkter kan indgives fra den 6. maj 1985.
Bilag 1 RETSGRUNDLAG Rådsforordning nr. 2759/75 af 29. oktober 1975 om den fælles  

 markedsordning for svinekød, senest ændret ved forordning nr. 2966/80 af 14.  

 november 1980.
 Rådsforordning nr. 2763/75 af 29. oktober 1975 om fastsættelse af  

 almindelige regler for ydelse af støtte til privat oplagring inden for  

 svinekødsektoren.
 Kommissionsforordning nr. 1092/80 af 2. maj 1980 om  

 gennemførelsesbestemmelser vedrørende ydelse af støtte til privat oplagring  

 af svinekød, senest ændret ved forordning nr. 201/85 af 25. januar 1985.
 Kommissionsforordning nr. 1081/85 af 25. april 1985 om de særlige  

 betingelser for ydelse af støtte til privat oplagring inden for  

 svinekødsektoren.
BILAG 3 ANMODNING om udbetaling af støtte til privat oplagring af svinekød --------------------------------------------------------------------- Undertegnede oplagrer, der har afsluttet kontrakt nr.:
--------------------------------------------------------------------- af dato:
--------------------------------------------------------------------- Undertegnede oplagrer erklærer herved, at ovennævnte kvantum svinekød ikke  

 i oplagringsperioden har været anbragt på toldoplag eller i frizone med  

 henblik på udførsel indenfor en bestemt frist, jfr. art. 5, stk. 1, i  

 forordning (EØF) nr. 565/80 af 4. marts 1980 om forudbetaling af  

 eksportrestitutioner for landbrugsprodukter, og at der ej heller for kødet er  

 sket forudbetaling af restitution iflg. art. 25 i forordning (EØF) nr.  

 2730/79 af 29. november 1979 om fælles gennemførelsesbestemmelser for  

 eksportrestitutioner for landbrugsprodukter.
Sted og dato Oplagrerens stempel og underskrift Undertegnede frysehus attesterer herved, at ovennævnte kvantum svinekød  

 ikke i oplagringsperioden har været oplagt på toldoplag eller i frizone.
 Sted og dato: Frysehusets stempel og underskrift:
SPECIFIKATION vedr.
SVINEKØD udtaget indenfor oplagringsperioden med henblik på udførsel til et land  

 udenfor Fællesskabets geografiske område eller leverance i henhold til art. 5  

 i forordning (EØF) nr. 2730/79 eller oplægning på proviantoplag, godkendt  

 efter art. 26 i nævnte forordning.
UDFYLD VENLIGST SKÆRMSTRUKTUR BILAG 4 ERKLÆRING Firma.---------------- Adresse--------------- har i henhold til direktoratets vejledning nr.
I-6/85 af 2. maj 1985 om  

 ydelse af støtte til privat oplagring af svinekød, indgået kontrakt nr.  

 ------------- af ----/----198-- med EF-direktoratet.
I henhold til kontrakten er der indlagret ---------- kg (produkt:) ----------- Ovennævnte kvantum af det angivne produkt er udlagret fra oplagringsstedet  

 med de nedenfor angivne mængder på de angivne datoer:
------------------------------------------------------------ ------------------------------------------------------------ ------------------------------------------------------------ Undertegnede frysehus erklærer herved, at ovennævnte kvantum svinekød har  

 været oplagret på frysehus fra den / 198 , og at det er blevet udlagret med  

 de ovenfor angivne mængder på de angivne datoer.
 Sted og dato: Frysehusets underskrift og stempel:
---------------------------------------------------------------- Ovenstående oplysninger attesteres herved BILAG 5 GARANTIBEVIS nr.--------------- Firma: ----------------------- Adresse: --------------------- har den / 198 i henhold til EF-Kommissionens forordning (EØF) nr. 1092/80  

 af 2. maj 1980 om gennemførelsesbestemmelser vedrørende ydelse af støtte til  

 privat oplagring af svinekød med senere ændringer anmodet om indgåelse af  

 oplagringskontrakt for ----------------- kg. (produkt): ------------------ og skal som følge heraf over for EF-direktoratet, Frederiksborggade 18, DK 1360 København K stille en sikkerhed, der andrager 20% af det støttebeløb, firmaet er  

 berettiget til efter oplagringskontraktens opfyldelse.
------------------ indestår herved EF-direktoratet som selvskyldnerkautionist for skadesløs betaling af indtil kr. --------------- skriver kroner ---------------- hvilket beløb eller den af direktoratet krævede del deraf kommer til  

 udbetaling på direktoratets skriftlige anfordring herom og med direktoratets  

 samtidige erklæring om, at ovennævnte firma ikke eller kun delvis har  

 overholdt bestemmelserne i ovennævnte forordning.
 Garantien frigives, når direktoratet har konstateret, at betingelserne for  

 ydelse af støtte til privat oplagring af svinekød er opfyldt.
 Sted og dato: Underskrift:
