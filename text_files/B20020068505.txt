Bekendtgørelse om forbud mod  

 udførsel af fjerkræ og rugeæg I medfør af § 9, § 22 og § 43, stk. 2 i lov nr. 351 af 2. juni 1999  

 om sygdomme og infektioner hos dyr, fastsættes:
 § 1. Denne bekendtgørelse vedrører  

 samhandel med andre EU-medlemsstater eller Norge samt eksport til 3. lande af  

 rugeæg, slagtefjerkræ og fjerkræ til levebrug.
 § 2. Udførsel af fjerkræ bestemt til  

 levebrug er forbudt.
 Stk. 2. Det er endvidere forbudt at udføre  

 rugeæg eller slagtefjerkræ, der stammer fra besætninger,  

 husdyrhold m.v. der er beliggende i Nordjyllands Amt, Ringkøbing Amt,  

 Viborg Amt, Aarhus Amt, Vejle Amt, Ribe Amt, Sønderjyllands Amt eller  

 på Sejerø beliggende i Vestsjællands Amt.
 § 3. Med bøde straffes den, der  

 overtræder § 2.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 4. Denne bekendtgørelse træder i  

 kraft den 22. august 2002.
 Stk. 2. Samtidig ophæves bekendtgørelse nr.  

 671 af 15. august 2002 om forbud mod udførsel af fjerkræ og  

 rugeæg.
