 I henhold til § 2, stk. 3, nr. 2 og stk. 4 i lov nr. 362 af 13. juni 1973  

 om styrelse af højere uddannelsesinstitutioner som ændret ved lov nr. 328 af  

 10. juni 1976 og ved lov nr. 247 af 23. maj 1981 og senest ved § 9 i lov nr.  

 217 af 23. april 1986 fastsættes:
Uddannelsens formål og struktur § 1.  Tandlægeuddannelsens formål er på videnskabeligt  

 grundlag at uddanne kandidater med teoretisk viden, etisk, fagkritisk og  

 analytisk holdning samt kliniske færdigheder, der kvalificerer til funktion  

 som tandlæge i et fagområde og et samfund i udvikling.
 Stk. 2.  Uddannelsen skal give de studerende et fælles  

 grundlag for videre- og efteruddannelse efter afsluttet kandidateksamen,  

 uanset hvilket område af tandplejen, herunder den odontologiske forskning og  

 de odontologiske specialer, tandlægen kommer til at beskæftige sig med.
 § 2.  Tandlægeuddannelsen er normeret til 5 år, og den  

 samlede maksimale studietid fastsættes i studieordningen (jfr. § 17).
 § 3.  Den, der har bestået den odontologiske  

 kandidateksamen, har ret til at betegne sig cand. odont.  

 (candidatus/candidata odontologiae).
 § 4.  Betingelserne for optagelse ved  

 tandlægeuddannelsen fremgår af bekendtgørelse om optagelse ved  

 tandlægeuddannelserne på Københavns Tandlægehøjskole og Århus  

 Tandlægehøjskole.
 Stk. 2.  Studerende, der ikke inden optagelsen har  

 bestået prøven i latin 1, skal inden 1 år efter optagelsen ved  

 tandlægeuddannelsen have bestået denne prøve eller have dokumenteret  

 tilsvarende kundskaber.
Stk. 3.  Studerende, der optages ved tandlægeuddannelsen  

 uden at have bestået - matematisk studentereksamen - højere forberedelseseksamen med tilvalg af fysik og kemi og som ikke kan  

 dokumentere tilsvarende kundskaber i fysik og kemi, skal opfylde de i  

 studieordningen opstillede krav vedrørende fysik og kemi.
Uddannelsens hovedelementer § 5.  Tandlægeuddannelsen består af følgende  

 hovedelementer:
 1. Oral-biologiske basisfag (f.eks. anatomi, biokemi,  

 genetik, fysiologi, kemi, tandmorfologi).
 2. Samfunds- og adfærdsfag (f.eks. psykologi,  

 pædagogik, retsodontologi, statistik).
 3. Parakliniske fag (f.eks. almen kirurgi,  

 farmakologi, generel medicin, immunologi, mikrobiologi, odontologisk  

 materialelære, patologisk anatomi).
 4. Kliniske fag (f.eks. bidfunktionslære,  

 fællesundervisning, gerodonti, oral diagnostik, oral og maksillofacial  

 kirurgi, oral patologi og medicin, ortodonti, parodontologi, protetik,  

 pædodonti, radiologi, tandsygdomslære, teknologi).
Stk. 2.  Hovedelementerne skal hver for sig udgøre  

 mindst følgende procentuelle andel af den normerede studietid Stk. 3.  Den resterende del af studietiden (15 pct.)  

 tilrettelægges af den studerende og vedkommende tandlægehøjskole i  

 overensstemmelse med studieordningen.
 Stk. 4.  Den enkelte tandlægehøjskole kan tillade en  

 studerende at kombinere sin tandlægeuddannelse med elementer uden for  

 uddannelsens fag i mindre omfang og under hensyntagen til helheden og  

 niveauet i denne.
 § 6.  Den kliniske uddannelse foregår ved  

 tandlægehøjskolernes kliniske institutter.
 Stk. 2.  Dele af den kliniske uddannelse kan foregå i  

 den primære eller sekundære odontologiske sundhedstjeneste eller i andre dele  

 af sundhedssektoren.
Bedømmelse § 7.  De kvalifikationer, der er erhvervet ved  

 uddannelsen, dokumenteres ved prøver.
 Stk. 2.  Prøveformerne skal tilgodese uddannelsens  

 formål og sikre, at der sker en individuel bedømmelse af de studerende, jfr.  

 dog § 11.
Stk. 3.  Uddannelseselementer, hvis indhold og  

 arbejdsformer begrunder det, kan helt eller delvis dokumenteres ved  

 kursusattest for deltagelse i undervisningen.
Nærmere bestemmelser herom  

 fastlægges i studieordningen.
§ 8.  Prøverne er enten interne eller eksterne.  

 Interne prøver bedømmes af eksaminator(er) eller af eksaminator(er) og en  

 eller flere censorer blandt lærerne ved tandlægehøjskolen.
Eksterne prøver  

 bedømmes af eksaminator(er) og en eller flere censorer, der er beskikket af  

 undervisningsministeriet, direktoratet for de videregående uddannelser.
 Stk. 2.  Bedømmelse af de studerendes  

 undervisningsdeltagelse (§ 7, stk. 3) foretages af læreren (lærerne) ved den  

 pågældende undervisning efter den enkelte tandlægehøjskoles bestemmelse som  

 angivet i studieordningen.
 § 9.  Bedømmelsen ved interne og eksterne prøver  

 udtrykkes ved en karakter i 13-skalaen efter de fælles bestemmelser for de  

 højere uddannelsesinstitutioner eller ved bedømmelsen bestået/ikke bestået.
 Stk. 2.  Bedømmelsen bestået/ikke bestået kan højst  

 anvendes ved prøver, der dækker 1/3 af uddannelsen.
 § 10.  Mindst 1/3 af uddannelsen skal dokumenteres ved  

 eksterne prøver, og disse skal dække uddannelsens væsentligste fagområder.
 Stk. 2.  Regler om bedømmelse af den øvrige del af  

 uddannelsen fastsættes i studieordningen.
§ 11.  Prøverne skal normalt være tilrettelagt som  

 individuelle prøver.
Den enkelte tandlægehøjskole kan dog fastsætte, at  

 bestemte prøver aflægges som gruppeprøver, som kan være mundtlige eller  

 skriftlige.
Den enkelte tandlægehøjskole fastsætter hvor mange studerende,  

 der kan deltage i en gruppeprøve.
Det skal herunder sikres, at individuel  

 bedømmelse finder sted.
 Stk. 2.  Eksaminationen ved mundtlige gruppeprøver  

 foregår som en samtale mellem de studerende, lærer(ne) og censor(erne). Der  

 skal ingå eksamination af hver enkelt deltager.
Stk. 3.  I en skriftlig gruppeprøve skal den enkelte  

 deltagers bidrag konstateres og individuel bedømmelse finde sted.
Den  

 individuelle bedømmelse af en skriftlig gruppeprøve kan foretages i en  

 efterfølgende uddybende samtale med udgangspunkt i det skriftlige arbejde.  

 Bedømmelsen foretages i så tilfælde på grundlag af den mundtlige  

 eksamination.
Stk. 4.  En af prøverne kan aflægges som gruppeprøve med  

 fælles bedømmelse.
Gruppen må ikke omfatte mere end 3 studerende.
 Stk. 5.  Prøven efter stk. 4 skal ligge ud over den  

 andel på 1/3 af uddannelsen, der efter § 10 skal være dokumenteret ved prøver  

 med ekstern censur.
§ 12.  Prøver kan erstattes af afløsningsopgaver.
De  

 nærmere regler for afløsningsopgaver fastsættes i studieordningen.
Stk. 2.  En afløsningsopgave skal godkendes af  

 studienævnet og skal udformes sådan, at den har samme tidsmæssige vægt som  

 det afløste uddannelsesstof.
Hvis opgaven helt erstatter den sædvanlige  

 prøve, bedømmes den efter de samme regler om censorer og bedømmelse, som  

 gælder for prøven.
Erstatter opgaven ikke den sædvanlige prøve, fastsætter  

 studienævnet bedømmelsesformen samtidig med, at opgaven godkendes.
§ 13.  En studerende kan højst indstille sig til samme  

 prøve 3 gange.
Tandlægehøjskolen kan i tilfælde af særlige omstændigheder  

 tillade yderligere en indstilling.
Stk. 2.  En prøve er bestået, når der er opnået  

 bedømmelsen bestået eller karakteren 6 eller derover.
Hver prøve bestås for  

 sig.
Beståede prøver kan ikke tages om.
Stk. 3.  En studerende, der anden gang skal have sin  

 undervisningsdeltagelse bedømt, kan forlange at aflægge prøve i stedet for,  

 dog ikke hvis undervisningen består i patientbehandling.
Ved en eventuel  

 senere prøve kan den studerende kræve, at der medvirker censor beskikket af  

 direktoratet.
 Stk. 4.  Tredje og fjerde gang, en studerende indstiller  

 sig til en intern prøve, der alene bedømmes af eksaminator, kan den  

 studerende forlange, at der medvirker censor beskikket af direktoratet.
 § 14.  Reeksamination og sygeeksamen afholdes normalt  

 i de sædvanlige eksamensperioder.
 Stk. 2.  Det er en betingelse for indstilling til  

 reeksamination uden for disse perioder, at en prøve ikke er bestået ved den  

 ordinære eksamen (sygeeksamen), at uddannelsen af den grund ikke kan  

 fortsættes eller afsluttes, og at den studerende anmoder herom.
Stk. 3.  Der kan ligeledes afholdes sygeeksamen uden for  

 de sædvanlige eksamensperioder.
Det er en betingelse for indstilling til  

 sygeeksamen uden for disse perioder, at uddannelsen ellers vil blive  

 forsinket.
 Stk. 4.  Den enkelte tandlægehøjskole fastsætter nærmere  

 regler for reeksamination og sygeeksamen i studieordningen.
 § 15.  Tandlægehøjskolen udsteder bevis for gennemført  

 uddannelse med angivelse af den betegnelse, uddannelsen giver ret til, og med  

 en kort karakteristik af uddannelsen med redegørelse for den faglige  

 sammensætning.
 Stk. 2.  Eksamensbeviset skal bl.a. indeholde  

 oplysninger om:
 1. Bedømmelserne, herunder om prøven er intern eller  

 ekstern samt dokumentation for praktiske øvelser, herunder patientbehandling.
 2. Eventuelle fritagelser ved dispensation for dele af  

 uddannelsen.
 3. Sidestilling af en anden uddannelse eller afsluttet  

 uddannelsesdel med dele af uddannelsen eller overførelse af elementer fra  

 andre uddannelser.
 Stk. 3.  Studerende, der forlader uddannelsen uden at  

 have bestået den tilhørende eksamen, kan på begæring få et eller flere  

 beviser for beståede prøver m.v. med angivelse af de gennemførte  

 uddannelseselementers tidsmæssige vægt.
 Stk. 4.  Samlet eksamensbevis for en tandlægeuddannelse,  

 der er gennemført ved flere uddannelsesinstitutioner, udstedes af den  

 tandlægehøjskole, hvor uddannelsen afsluttes.
Andre bestemmelser § 16.  Uddannelsen og afsluttede uddannelseselementer,  

 som er bestået efter denne bekendtgørelse ved den ene tandlægehøjskole,  

 ækvivalerer den tilsvarende uddannelse og de tilsvarende uddannelseselementer  

 ved den anden tandlægehøjskole.
 Stk. 2.  Tandlægehøjskolerne kan i hvert enkelt tilfælde  

 tillade eller ved almindelige bestemmelser godkende, at gennemførte  

 uddannelseselementer fra en anden dansk eller udenlandsk videregående  

 uddannelse, træder i stedet for uddannelseselementer, der er omfattet af  

 bekendtgørelsen.
Stk. 3.  Bedømmelser overføres som bestået eller som  

 karakterer efter 13-skalaen.
Forudsætningen for overførsel med karakter efter  

 13-skalaen er, at det pågældende uddannelseselement bedømmes efter denne  

 skala ved begge uddannelsesinstitutioner.
 § 17.  Den enkelte tandlægehøjskole fastsætter inden  

 for bekendtgørelsens rammer nærmere regler om uddannelsen i en studieordning.  

 Studieordningen skal godkendes af direktoratet for de videregående  

 uddannelser efter indhentet udtalelse fra sundhedsstyrelsen.
 Stk. 2.  Udover hvad der fremgår af bestemmelserne i  

 denne bekendtgørelse, skal studieordningen indeholde:
 1. Mål og indhold for de enkelte fag.
 2. Angivelse af normeret og maksimal studietid.
 3. Redegørelse for hvilke fag studiet omfatter, den  

 rækkefølge hvori de gennemføres og deres tidsmæssige fordeling på semestre.
 4. Eventuelle særlige krav til undervisnings- eller  

 arbejdsformer.
 5. Betingelser for at kunne indstille sig til prøve.
 6. Prøvetidspunkter.
 7. Formen for de enkelte prøver, herunder eventuelt at  

 den enkelte studerende kan vælge mellem flere prøveformer, og at  

 institutionen kan tillade andre prøveformer.
 8. Antallet af prøver.
 Stk. 3.  Studieordningen kan indeholde bestemmelser om  

 den rækkefølge, hvori prøver skal bestås og eventuelle forudsætninger for ret  

 til indstilling til den enkelte prøve.
 Stk. 4.  Studieordningen og ændringer heraf træder i  

 kraft ved et studieårs begyndelse.
 § 18.  Den enkelte tandlægehøjskole udgiver og  

 vedligeholder en studieplan.
 § 19.  Den enkelte tandlægehøjskole kan tilrettelægge  

 uddannelseselementer af mindst 1/2 og højst 2 års varighed, som kan indgå i  

 eller supplere uddannelser ved andre videregående uddannelsesinstitutioner.
§ 20.  Direktoratet kan tillade fravigelser af  

 bekendtgørelsen som led i forsøg.
Samtidig fastsættes forsøgets varighed og  

 rapporteringsform.
 Stk. 2.  Direktoratet kan dispensere fra  

 bekendtgørelsen, når det findes begrundet i usædvanlige forhold.
 Stk. 3.  Direktoratet kan tillade tandlægehøjskolerne at  

 dispensere fra bekendtgørelsen inden for nærmere angivne rammer.
§ 21.  Klage over en tandlægehøjskoles afgørelser i  

 henhold til denne bekendtgørelse, indgives til den pågældende  

 tandlægehøjskole.
Hvis en klage ikke tages til følge, og klageren fastholder  

 klagen, videresender tandlægehøjskolen klagen, - bilagt en udtalelse - til  

 direktoratet for de videregående uddannelser.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
 Stk. 3.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 Ikrafttræden m.v.
 § 22.  Bekendtgørelsen har virkning fra 1. september  

 1986.
 Stk. 2.  Undervisningsministeriets bekendtgørelse nr.  

 393 af 21. august 1972 om tandlægeeksamen ophæves.
 Stk. 3.  Den enkelte tandlægehøjskole fastsætter  

 overgangsregler for studerende, der har begyndt uddannelsen inden 1.  

 september 1986, herunder hvornår der sidste gang afholdes prøver efter  

 bekendtgørelse nr. 393 af 21. august 1972 om tandlægeeksamen.
