1. Efter ligningslovens § 8 C kan udgifter til en  

 virksomheds tilslutning til et offentligt eller privat ejet anlæg, som har  

 erhvervsmæssig betydning for virksomheden, fradrages på een gang eller  

 afskrives over 5 år.
Hvis tilslutningen tjener såvel et erhvervsmæssigt som  

 et privat formål, kan kun den del af udgiften, der svarer til den  

 erhvervsmæssige benyttelse, fradrages.
 2. Reglen er hidtil praktiseret således, at  

 fordelingen er sket efter en konkret bedømmelse af forbruget i virksomheden  

 og i den private husholdning, jf. ligningsvejledningen 1991 E.K. 2.15.
 3. Ved dom af 21. september 1992 har Vestre Landsret  

 imidlertid fastslået, at der ikke er hjemmel i ligningslovens § 8 C til at  

 fastsætte det ligningsmæssige fradrag til et mindre beløb end forskellen  

 mellem den tilslutningsafgift, som et vandværk har fastsat for et landbrug og  

 for en privat husstand.
4. Hvis der er fastsat en tilslutningsafgift for  

 private husstande og en højere tilslutningsafgift for ejendomme, som både  

 rummer en privat husstand og en erhvervsvirksomhed, kan forskelsbeløbet  

 herefter fradrages, uanset hvordan forbruget fordeler sig mellem  

 erhvervsvikrsomheden og den private husstand.
Dette gælder også for andre  

 tilslutningsafgifter, f.eks. til kloak og el.
5. Hvor der er givet et mindre fradrag end anført  

 ovenfor, skal skattemyndighederne ændre indkomstansættelsen, hvis der anmodes  

 herom, eller forholdet iøvrigt er bekendt.
Dette kan ske for indkomstår, der  

 ligger 5 år forud for ovennævnte Vestre Landsrets dom.
Det vil sige  

 indkomståret 1987 og følgende indkomstår.
 6. Ansøgning om genoptagelse skal indgives til  

 skattemyndighederne inden udgangen af 1994, på hvilket tidspunkt cirkulæret  

 bortfalder.
