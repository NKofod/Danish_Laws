Akkreditering af virksomheder, laboratorier m.v. til teknisk prøvning, certificering og inspektion varetages af Industri- og Handelsstyrelsen i henhold til § 10 stk. 2, 3, 4, 5, 6 og 7, § 12, stk. 1  og 2, § 13 og § 14 i bekendtgørelse af lov om  

 erhvervsfremme nr. 84 af 22. februar 1993 og § 1 og § 2 i Industriministeriets bekendtgørelse nr. 73 af 30. januar 1992 om henlæggelse af visse beføjelser til Industri og Handelsstyrelsen.
 Dette cirkulære er udarbejdet med henblik på udbygning af samarbejde  

 mellem Industri- og Handelsstyrelsen og andre myndigheder jævnfør § 10 stk. 3  

 i lov om erhvervsfremme.
 Samarbejde i forbindelse med behandling af aktuelle ansøgninger om  

 akkreditering.
Industri- og Handelsstyrelsen foretager ved behandling af nye ansøgninger  

 høring af relevante myndigheder.
Af høringsskrivelsen fremgår, hvem ansøgeren  

 er og hvilket område, der søges akkreditering til.
 Fristen for angivelse af høringssvar fastsættes til 14 dage.
 I høringssvaret bør anføres, om pågældende myndighed ønsker at blive  

 inddraget i behandlingen af den aktuelle akkrediteringssag.
 Inddragelsen kan omfatte:
- udpegning af en myndighedsrepræsentant, der på den pågældende myndigheds  

 vegne kan deltage som observatør ved besøg hos ansøgeren - kommentering af rapporter m.m. udarbejdet på baggrund af besøg, herunder  

 kommentering af akkrediteringsområdets formulering - orientering vedrørende  

 resultatet af sagens behandling, d.v.s. enten afslag på ansøgningen eller  

 tildeling af akkreditering inden for et fastlagt område.
 Samarbejde i forbindelse med det løbende tilsyn med akkrediterede  

 virksomheder og laboratorier og andre organisationer og samarbejde i  

 forbindelse med fornyelse af akkrediteringer.
 Industri- og Handelsstyrelsen anvender den fremgangsmåde, der er fastlagt  

 ved den oprindelige ansøgnings behandling også ved ændringer og fornyelse af  

 en akkreditering med mindre, der i høringssvaret er fremsat ønske om andet.
 Såfremt, der ved tilsynet med akkrediterede virksomheder og laboratorier  

 m.v. opstår problemer, som skønnes at være væsentlige i relation til den  

 eller de hørte myndigheder underretter Industri- og Handelsstyrelsen den  

 pågældende myndighed.
