 I medfør af § 5, stk. 2, i lov om leje, jf. lovbekendtgørelse nr. 711 af  

 29. august 1995, fastsættes følgende:
 § 1.  Herved bekendtgøres den af Bygge- og  

 Boligstyrelsen autoriserede standardblanket, typeformular A, 7. udgave, af 2.  

 januar 1996, til anvendelse i lejeaftaler om beboelseslejligheder, herunder  

 blandede lejemål, og værelser i private udlejningsejendomme, jf. bilag 1.
 § 2.  Herved bekendtgøres endvidere den af Bygge- og  

 Boligstyrelsen udarbejdede standardblanket, typeformular H, 1. udgave, af 2.  

 januar 1996, til anvendelse i lejeaftaler om lokaler, der udelukkende  

 anvendes til andet end beboelse (erhverv), jf. bilag 2.
 § 3.  Standardblanketterne kan købes hos Statens  

 Information.
 § 4.  Som autoriseret standardblanket for  

 beboelseslejemål anses endvidere blanketter, der med hensyn til indhold og  

 opstilling er identiske med typeformular A, 7. udgave, af 2. januar 1996, jf.  

 stk. 2.
 Stk. 2.  Udarbejdes blanketten i overensstemmelse med  

 denne bekendtgørelses bilag 3, anses blanketten for identisk med typeformular  

 A, 7. udgave, af 2. januar 1996, med hensyn til opstilling.
 Stk. 3.  På blankettens forside i øverste venstre hjørne  

 indenfor de anførte markeringer kan anbringes eget logo.
 § 5.  Følgende tidligere meddelte autorisationer af  

 lejekontraktsblanketter ophæves samtidig:
 Stk. 2.  Ophævelsen af de ovenfor nævnte autorisationer  

 har virkning for lejeaftaler, der indgås den 1. juni 1996 eller senere.
 § 6.  Bekendtgørelsen træder i kraft den 2. januar  

 1996.
