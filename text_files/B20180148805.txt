Bekendtgørelse om landsplandirektiv for detailhandel i hovedstadsområdet I medfør af § 3, stk. 1, og § 5 m, stk. 4, i lov om planlægning, jf. lovbekendtgørelse nr. 287 af 16. april 2018, fastsættes:
Kapitel 1 Formål § 1. Bekendtgørelsen har til formål at fastlægge detailhandelsstrukturen i hovedstadsområdet i form af bymidter, bydelscentre og aflastningsområder.
Kapitel 2 Anvendelsesområde § 2. Bekendtgørelsen gælder for følgende kommuner: Albertslund, Allerød, Ballerup, Brøndby, Dragør, Egedal, Fredensborg, Frederiksberg, Frederikssund, Furesø, Gentofte, Gladsaxe, Glostrup, Greve, Gribskov, Halsnæs, Helsingør, Herlev, Hillerød, Hvidovre, Høje-Taastrup, Hørsholm, Ishøj, København, Køge, Lejre, Lyngby-Taarbæk, Roskilde, Rudersdal, Rødovre, Solrød, Stevns, Tårnby og Vallensbæk.
Kapitel 3 Centerstruktur i hovedstadsområdet § 3. Beliggenheden af arealer til butiksformål i bymidter og bydelscentre i hovedstadsområdet fastlægges således:
 1) I det indre og det ydre storbyområde udpeges 61 bymidter, jf. bilag 1 og 2. Afgrænsningen af og det maksimale bruttoetageareal til butiksformål i bymidterne fastlægges i kommuneplanlægningen.
 2) I det øvrige hovedstadsområde fastlægges beliggenheden af bymidter i kommuneplanlægningen efter reglerne i planlovens § 5 m, stk. 2 og 3.
 3) I det indre og det ydre storbyområde fastlægges beliggenheden af og det maksimale bruttoetageareal til butiksformål i bydelscentre i kommuneplanlægningen efter reglerne i planlovens § 5 m, stk. 2 og 3.
 4) I det øvrige hovedstadsområde kan der ikke udlægges bydelscentre.
 § 4. I det indre og det ydre storbyområde afgrænses syv aflastningsområder til store udvalgsvarebutikker, som ikke uden videre kan placeres i bymidterne, jf. bilag 1-9.
 Stk. 2. Inden for de afgrænsede aflastningsområder, jf. bilag 3-9, kan kommunalbestyrelsen planlægge for udvalgsvarebutikker som fastsat i det følgende:
 1) I aflastningsområdet i Ishøj Kommune, jf. bilag 3, er det maksimale bruttoetageareal til udvalgsvarebutikker 95.300 m2. Den enkelte udvalgsvarebutik skal være på minimum 1.000 m2 bruttoetageareal og må have et bruttoetageareal på maksimalt 40.000 m2. Der må ikke etableres dagligvarebutikker i aflastningsområdet.
 2) I aflastningsområdet i Høje-Taastrup Kommune, jf. bilag 4, er det maksimale bruttoetageareal til udvalgsvarebutikker 46.000 m2. Den enkelte udvalgsvarebutik skal være på minimum 1.000 m2 bruttoetageareal og må have et bruttoetageareal på maksimalt 40.000 m2. Der må ikke etableres dagligvarebutikker i aflastningsområdet.
 3) I aflastningsområdet i Ballerup Kommune, jf. bilag 5, er det maksimale bruttoetageareal til udvalgsvarebutikker 60.000 m2. Den enkelte udvalgsvarebutik skal være på minimum 1.000 m2 bruttoetageareal og må have et bruttoetageareal på maksimalt 40.000 m2. Der må ikke etableres dagligvarebutikker i aflastningsområdet.
 4) I aflastningsområdet i Hillerød Kommune, jf. bilag 6, er det maksimale bruttoetageareal til udvalgsvarebutikker 42.000 m2. Den enkelte udvalgsvarebutik skal være på minimum 1.000 m2 bruttoetageareal og må have et bruttoetageareal på maksimalt 20.000 m2. Derudover kan der etableres én stor udvalgsvarebutik med et bruttoetageareal på minimum 20.000 m2 og maksimum 40.000 m2. Der må ikke etableres dagligvarebutikker i aflastningsområdet.
 5) I aflastningsområdet i Lyngby-Taarbæk Kommune, jf. bilag 7, er det maksimale bruttoetageareal til udvalgsvarebutikker 67.000 m2. Den enkelte udvalgsvarebutik skal være på minimum 1.000 m2 bruttoetageareal og må have et bruttoetageareal på maksimalt 40.000 m2. Der må ikke etableres dagligvarebutikker i aflastningsområdet.
6) I aflastningsområdet i Helsingør Kommune, jf. bilag 8, er det maksimale bruttoetageareal til detailhandel 70.000 m2. I delområde 1 må den enkelte udvalgsvarebutik have et bruttoetageareal på maksimalt 20.000 m2. Der må ikke etableres nye dagligvarebutikker i delområde 1, men eksisterende dagligvarebutikker kan indgå i ny planlægning.
I delområde 2 skal den enkelte udvalgsvarebutik være på minimum 1.000 m2 bruttoetageareal og må have et bruttoetageareal på maksimalt 40.000 m2. Der må ikke etableres dagligvarebutikker i delområde 2.
 7) I aflastningsområdet i Gentofte Kommune, jf. bilag 9, er det maksimale bruttoetageareal til udvalgsvarebutikker 30.000 m2. Den enkelte udvalgsvarebutik skal være på minimum 1.000 m2 bruttoetageareal og må have et bruttoetageareal på maksimalt 30.000 m2. Der må ikke etableres dagligvarebutikker i aflastningsområdet.
Kapitel 4 Ikrafttræden § 5. Bekendtgørelsen træder i kraft den 1. januar 2019.
 Stk. 2. Bekendtgørelse nr. 769 af 19. juni 2017 om regler for detailhandel i hovedstadsområdet ophæves.
Erhvervsministeriet, den 11. december 2018 Rasmus Jarlov / Sigmund Lubanski Bilag 1 Bymidter og aflastningsområder Bymidter Køgefinger:
Køge, Solrød, Hundige, Ishøj, Vallensbæk, Brøndby Strand, Ølby, Karlslunde Strand, Greve Strand Roskildefinger:
Roskilde, Høje-Taastrup, Taastrup, Albertslund, Glostrup, Trekroner, Hedehusene Frederikssundsfinger:
Frederikssund, Ølstykke Centrum, Stenløse, Smørum Butikscenter, Ballerup, Herlev, Måløv, St.
Rørbæk, Skovlunde Hillerødfinger:
Hillerød, Lillerød, Birkerød, Holte, Farum, Værløse, Lyngby, Bagsværd, Virum, Sorgenfri Helsingørfinger:
Helsingør, Humlebæk, Nivå, Hørsholm Hovedgade/Midtpunkt, Kokkedal, Espergærde, Nærum Hovedgade Håndfladen:
Københavns City, Fisketorvet, Ørestad City, Amagerbrogade, Vesterbrogade, Nørrebrogade, Østerbrogade, Frederiksberg Centerområde, Flintholm, Valby Langgade/Toftegårds Plads, Friheden, Hellerup, Vanløse, Rødovre, Brønshøj-Husum, Tårnby Torv, Grønttorvet i Valby, Buddinge Amager uden for håndfladen:
