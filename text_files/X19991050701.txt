Spørgsmål om, hvorvidt en  

 pensionskasse måtte være medejer af en nærmere bestemt  

 erhvervsvirksomhed Advokat A har i skrivelse af 13. januar 1998 klaget over,  

 at Finanstilsynet ved skrivelse af 17. december 1997 (j.nr. 571-0004)  

 udtalte, at det ikke er foreneligt med § 5 i lov om tilsyn med  

 firmapensionskasser, at K pensionskasse i fællesskab med B forening  

 (medlemer af B forening er ansat i det selskab K pensionskasse er tilknyttet)  

 udøver en bestemmende indflydelse over en erhvervsvirksomhed, herunder  

 et kapitalformidlingsaktieselskab.
 Sagens omstændigheder:
 Ved skrivelse af 30. september 1997 spurgte advokat A  

 på vegne af K pensionskasse Finanstilsynet:
" Vil det være i overensstemmelse med Lov om tilsyn  

 med firmapensionskasser § 5, hvis K pensionskasse sammen med B forening  

 udøver en bestemmende indflydelse over en erhvervsvirksomhed, som ejes  

 af et kapitalformidlingsselskab, hvor ejerforholdet er delt med 50% til K  

 pensionskasse og 50%  B forening?" Efter at sagen havde været forelagt  

 Forsikringsrådet traf Finanstilsynet den påklagede  

 afgørelse:
" Finanstilsynet finder det ikke foreneligt med Lov om  

 tilsyn med firmapensionskasser § 5, at K pensionskasse i fællesskab med  

 B forening udøver en bestemmende indflydelse over en  

 erhvervsvirksomhed som ejes af et kapitalformidlingsaktieselskab, hvor  

 ejerforholdet er delt med 50% til K pensionskasse og 50% til B forening.
Begrundelsen er, at Finanstilsynet ikke finder det  

 kapitalformidlings-aktieselskab K pensionskasse og B forening ejer med  

 halvdelen hver for foreneligt med lov om tilsyn med firmapensionskasser.  

 Dette begrundes med, at alle medlemmer i B forening er .. (ansat i det  

 selskab K pensionskasse er tilknyttet). Da alle   gennem deres  

 ansættelse er medlemmer af pensionskassen, er der efter Finanstilsynets  

 opfattelse en risiko for, at det i loven forudsatte modspil ikke er tilstede,  

 uanset at ingen af ejerne ejer mere end 50%, i  

 kapitalformidlingsaktieselskabet.
K pensionskasse kan på denne baggrund  

 siges at drive anden virksomhed end pensionskassevirksomhed.
I afgørelsen ligger således også et  

 pålæg om at ophøre med at drive et  

 kapitalformidlingsaktieselskab, hvori B forening er ejer af 50% af selskabet.  

 Vi beder derfor meddele os, hvorledes K pensionskasse agter at forholde sig i  

 forhold til det eksisterende kapitalformidlingsaktieselskab." Klagers advokat har over for ankenævnet  

 anført, at det fremgår af § 5 i lov om tilsyn med  

 firmapensionskasser, at pensionskasser gennem ejerskab i et  

 kapital-formidlingsselskab kan deltage i driften af en erhvervsvirksomhed,  

 når blot pensionskassen ikke udøver bestemmende indflydelse over  

 selskabet, jfr. § 5, stk. 2, nr. 1. Da pensionskassen ikke ejer mere end 50%  

 af kapitalformidlingsselskabet, har pensionskassen som udgangspunkt ikke  

 bestemmende indflydelse i selskabet.
Pensionskassen driver derfor som  

 udgangspunkt ikke anden virksomhed end pensionskassevirksomhed.
Endvidere har klagers advokat anført, at det ikke  

 er rigtigt, som anført af Finanstilsynet, at der er risiko for, at det  

 i loven forudsatte modspil ikke er tilstede.
Som begrundelse herfor har  

 klagers advokat peget på følgende forhold:
" K pensionskasse ledes af en bestyrelse der er sammensat af  

 tre medlemmer udpeget af (det selskab kassen er tilknyttet) og tre medlemmer  

 der vælges ved urafstemning blandt pensionskassens medlemmer jf.  

 vedtægternes stk. 10, pkt. 3.
 Medlemskredsen udgør i henhold til  

 vedtægternes stk. 4, pensionister - herunder   - og  

 ægtefæller til afdøde medlemmer, såfremt de  

 pågældende er berettiget til ægtefællepension samt  

 omfattet af kollektivoverenskomsten mellem (det selskab kassen er tilknyttet)  

 og B forening.
Den stemmeberettigede medlemskreds i pensionskassen  

 rækker således ud over medlemskredsen i B forening, og  

 pensionskassens interesseområde rækker naturligt ud over B  

 forenings medlemmers snævre interesser.
Pensionskassens  

 vedtægters regler om bestyrelsens sammensætning betyder i  

 realiteten, at B forening har en mindretals position i pensionskassens  

 ledelse.
" Klagers advokat har endelig peget på, at en  

 afdækning af karakteren af samarbejdet mellem (det selskab kassen er  

 tilknyttet) og B forening heller ikke giver anledning til den af  

 Finanstilsynet rejste betænkelighed, idet B forening netop er etableret  

 for som organisation at være forhandlingspart over for (det selskab  

 kassen er tilknyttet) vedrørende de aktive   løn- og  

 arbejdsvilkår.
Med udgangspunkt i B forenings selvstændighed i  

 forhold til varetagelsen af foreningens medlemsopgaver, synes der  

 således efter klagers opfattelse ikke at være noget grundlag for  

 at antage, at B forening skulle savne evne eller motivation til at yde det i  

 loven forudsatte professionelle modspil som aktieejere i et  

 kapitalformidlingsselskab.
 I en af Erhvervsankenævnet indhentet  

 redegørelse for sagen af 20. februar 1998, har Finanstilsynet  

 fastholdt afgørelsen og blandt andet udtalt:
 "Reglerne om firmapensionskassers investeringsmuligheder  

 og virksomheds-område fik sin nuværende udformning ved  

 lovændring L 140, 1988 og er sålydende:
 "§ 5. En pensionskasse må ikke drive anden  

 virksomhed end den pensionskassevirksomhed, der angives i koncessionen, jf.  

 dog § 6. Pensionskassen må kun drive virksomhed her i landet.
Stk. 2. En pensionskasse antages at drive anden  

 virksomhed, når pensionskassen alene eller sammen med den eller de  

 virksomheder som pensionskassen er knyttet til jf. § 2, stk. 1, 1) udøver en bestemmende indflydelse over en  

 erhvervsvirksomhed eller 2) sammen med andre pensionskasser og forsikringsselskaber  

 udøver bestemmende indflydelse over en erhvervsvirksomhed, som ikke er  

 et kapitalformidlingsaktieselskab.
Stk. 3. Kapitalformidlingsaktieselskaber er  

 aktieselskaber, hvis formål alene er at erhverve ejerandele eller i  

 øvrigt anbringe midler i en eller flere erhvervsvirksomheder." Bestemmelsen svarer til § 6 i lov om  

 forsikringsvirksomhed.
Der er imidlertid den forskel mellem § 6, stk. 2, i  

 lov om forsikringsvirksomhed og § 5, stk. 2, i lov om firmapensionskasser, at  

 det i stk. 2 i sidstnævnte præciseres, at man ved  

 bedømmelsen af lovligheden af den enkelte pensionskasseinvestering  

 altid skal tage hensyn til den indflydelse, som pensionskassen og den  

 virksomhed, som pensionskassen er knyttet til, tilsammen har.
Baggrunden  

 herfor er den tætte tilknytning mellem pensionskassen og den  

 virksomhed, hvor pensionskassens medlemmer er ansat.
Bestemmelsen er i øvrigt opbygget således, at  

 en pensionskasse ikke må drive anden virksomhed end netop den, som  

 loven afgrænser.
I stk. 2 åbnes der herudover mulighed for, at en  

 pensionskasse kan være deltager i et  

 kapitalformidlingsaktieselskab.
Til forslag L 140 1988 om tilsyn med pensionskasser er der  

 ikke udarbejdet selvstændige bemærkninger til § 5, stk. 2, men  

 der henvises til den samtidigt fremsatte ændring af lov om  

 forsikringsvirksomhed.
I bemærkningerne til § 6 forudsættes; at  

 der skal være "  mindst to deltagere i et  

 kapitalformidlingsaktieselskab, enten to forsikringsselskaber eller  

 pensionskasser eller et forsikringsselskab og en pensionskasse, som hver  

 højst må besidde 50 pct. af aktiekapitalen i  

 kapitalformidlingsaktieselskabet.
Det følger af, at det enkelte  

 forsikringsselskab eller pensionskasse efter nr. 1 ikke må erhverve  

 bestemmende indflydelse over et kapitalformidlingsaktieselskab men, at nr. 2  

 tillader flere forsikringsselskaber i fællesskab at udøve en  

 bestemmende indflydelse over et kapitalformidlingsaktieselskab."  

 Finanstilsynet har tidligere anset det for foreneligt med § 6 i lov om  

 forsikringsvirksomhed, at andre end forsikringsselskabet og pensionskasser  

 var deltagere i kapitalformidlingsaktieselskabet, f.eks.  

 erhvervsvirksomheder.
Det følger af § 3 i loven, at pensionskassens  

 medlemmer er personer, der er ansat i den eller de virksomheder, som  

 pensionskassen er knyttet til, og som har fået et løfte om  

 pension samt modtagere  af ægtefællepension efter tidligere  

 ansatte og tidligere ansatte der modtager pension.
Det følger i  

 øvrigt af § 22 i loven, at en pensionskasse skal have en bestyrelse  

 bestående af en formand og et antal andre bestyrelsesmedlemmer, hvoraf  

 mindst halvdelen skal vælges blandt medlemmerne i pensionskassen.
Som det fremgår af gennemgangen af det retlige  

 grundlag, må en pensionskasse ikke have bestemmende indflydelse i en  

 erhvervsvirksomhed.
Baggrunden herfor skal søges i, at det overordnede  

 hensyn bag loven er, at der skal være sikkerhed for, at  

 pensionsløftet til det enkelte pensionskassemedlem kan opfyldes  

 samtidig med, at pensionskassen skal koncentrere sig om sin hovedinteresse;  

 at drive pensionskassevirksomhed.
 Man har samtidig i loven søgt at tage højde  

 for de samfundsmæssige hensyn, der ligger i ønsket om, at en del  

 af kapitalen kan anbringes i erhvervsvirksomheder, hvilket bl.a. kan ske i  

 form af kapitalformidlingsaktieselskaber og i form af lovgivningens  

 risiko-spredningsregler, hvor det i medfør af § 47, stk. 5, er bestemt  

 at 2% og i nogle situationer 3% af de aktiver, der dækker  

 pensionskassens hensættelser kan anbringes i  

 kapitalformidlingsaktieselskaber.
 Når man ser på kravet om mindst to deltagere i  

 et kapitalformidlingsselskab har formålet været, at deltagerne  

 skal være to af hinanden uafhængige selskaber jf. i  

 modsætning hertil § 5, stk. 2, hvor en investering foretaget af  

 såvel pensionskassen og den virksomhed, som pensionskassen er  

 tilknyttet, betragtes som en fælles investering.
Den uafhængighed mellem parterne, som lovgivningen  

 forudsætter er tvivlsom når man ser på forholdet mellem K  

 pensionskasse og B forening.
Medlemmerne i B forening er alle ansatte i (det  

 selskab kassen er tilknyttet). I kraft af denne ansættelse er de alle  

 medlemmer af pensionskassen og har derfor mulighed for at være  

 medlemmer af pensionskassens bestyrelse.
Den forelagte situation, hvor pensionskassens  

 samarbejdspartnere i kapitalformidlingsaktieselskabet har en næsten  

 identisk medlemsskare med tilknytning til samme erhvervsvirksomhed, er der i  

 lovgivningen ikke taget direkte højde for.
Det er alligevel  

 Finanstilsynets vurdering, at de bagvedliggende hensyn som loven bygger  

 på, hvor der ikke må være for tætte relationer mellem  

 den virksomhed pensionskassen er knyttet til og pensionskassen selv i  

 forbindelse med et kapitalformidlingsaktieselskab, er tilstede i dette  

 tilfælde.
Klagerne har til støtte for sin klage  

 anført, at Finanstilsynets argumentation omkring det manglende modspil  

 mellem parterne ikke kan tiltrædes, idet medlemskredsen udover  

 medlemmerne i B forening efter vedtægternes pkt. 4 tillige  

 udgøres af pensionister eller ægtefællepensionister.  

 Således mener klager, at der udover B forenings snævre interesser  

 er repræsenteret andre interesser i pensionskassens bestyrelse.
Klager  

 ses ikke at have godtgjort, hvor stor en del af medlemskredsen der kan siges  

 at have interesser udover B forenings medlemskreds, og Finanstilsynet er ikke  

 i besiddelse af materiale der kan belyse forholdet detaljeret udover det  

 neden for anførte.
Pensionskassen har i forbindelse med indsendelse af  

 regnskabstal for 1996 oplyst følgende:
Antal I % Tjenestegørende medlemmer 483 62,32 Egenpensionister 229 29,55 Ægtefællepensionister 60 7,74 Børnepensionister 3 0,39 I alt 775 100 Finanstilsynet finder imidlertid ikke den faktiske  

 medlemsfordeling er relevant for problemstillingen omkring, hvorvidt der er  

 risiko for at modspillet ikke er tilstede.
Det er risikoen for at der kan  

 opstå en situation, hvor modspillet ikke længere er til stede i  

 kapitalformidlingsselskabet, som følge af den tætte tilknytning  

 der er mellem K pensionskasse og B forening, Finanstilsynets afgørelse  

 bygger på.
 Som bilag 3 vedlægges diagram over sammenhæng  

 mellem B forening og K pensionskasse i forhold til  

 kapitalformidlingsaktieselskabet af 1/11.1993.
Det er derfor Finanstilsynets opfattelse, at en samlet  

 fortolkning af § 5, stk. 2 og 3, sammenholdt med § 3 og § 22 må  

 føre til, at der gives K pensionskasse afslag på at deltage i et  

 kapitalformidlingsaktieselskab på grund af det indbyrdes  

 afhængighedsforhold mellem medlemmerne." Udtalelsen har været forelagt klagers advokat, der  

 ikke har fremsat yderligere bemærkninger i sagen.
 Et medlem af ankenævnet, Eskil Trolle, udtaler:
 Ifølge lov om tilsyn med firmapensionskasser  

 må en firmapensionskasse ikke udøve bestemmende indflydelse over  

 en erhvervsvirksomhed sammen med den eller de virksomheder, som  

 pensionskassen er knyttet til, jfr. § 5, stk. 2, jfr. § 2, stk. 1. Denne  

 bestemmelse udgør en særregel for firmapensionskasser i forhold  

 til de tværgående pensionskasser og lov om forsikringsvirksomhed  

 § 6.
 Lovgiver har herved søgt at sikre  

 firmapensionskasserne imod den indflydelse, som tilknyttede virksomheder  

  kunne have på pensionskassen.
Ifølge bemærkningerne til lovforslaget til  

 lov om forsikringsvirksomhed § 6 skulle forbudet mod flere selskabers  

 indflydelse i en erhvervsvirksomhed ikke gælde, "såfremt det beror på utilsigtede  

 tilfældigheder, at flere selskaber tilsammen har mulighed for at  

 udøve bestemmende indflydelse, og at de ikke ved aftale eller anden  

 kontakt samordner deres adfærd".
 Disse lovbemærkninger dækker også  

 firmapensionskasselovens § 5, der fremsattes samtidig, og hvortil der  

 henvistes i lov bemærkningerne til firmapensionskasselovens § 5.
 På denne baggrund anser dette medlem ikke, at der  

 mellem K pensionskasse og B forening er den i loven forudsatte adskillelse.  

 Der er således ikke anledning til at tage afstand fra den af  

 Finanstilsynet anlagte fortolkning, der har fornøden støtte i  

 pensionskasselovens § 5.
 Dette medlem vil derfor stadfæste Finanstilsynets  

 afgørelse.
 3 medlemmer af ankenævnet, Suzanne Helsteen, Connie  

 Leth og Niels Larsen udtaler:
Det følger af forarbejderne til lov nr. 325 af 24.  

 maj 1989 om ændring af lov om forsikringsvirksomhed, hvortil der  

 henvises i forarbejderne til lov nr. 326 af 24. maj 1989 om tilsyn med  

 firmapensionskasser, nu lovbekendtgørelse nr. 743 af 18. september  

 1997, at et kapitalformidlingsselskab vil kunne ejes af f.eks. 2  

 forsikringsselskaber, 2 pensionskasser eller et forsikringsselskab og en  

 pensionskasse, der hver besidder halvdelen af aktiekapitalen.
I  

 bemærkningerne hedder det videre: "Et kapitalformidlingsaktieselskab  

 vil også kunne bestå af et forsikringsselskab eller en  

 pensionskasse og en anden investor, f.eks. et pengeinstitut." Efter lov om  

 tilsyn med firmapensionskasser er der alene gjort den undtagelse herfra, at  

 en anden investor ikke kan være den eller de virksomheder, som en  

 firmapensionskasse er knyttet til - i det foreliggende tilfælde   . K  

 pensionskasse og B forening er selvstændige juridiske enheder hvilende  

 på hver sit retlige fundament.  Der er herefter ikke grundlag for at  

 antage, at der alligevel gælder en yderligere undtagelse i forhold til  

 f.eks.
B forening ud fra en forestilling om eventuel risiko for mulig  

 indirekte indflydelse gennem et afhængighedsforhold.
 Et medlem af ankenævnet, Holger Dock, der tilslutter  

 sig flertallet, udtaler:
Efter sit bogstav dækker Firmapensionskasselovens §  

 5 ikke det tilfælde, hvor det ikke er den virksomhed, som ligger bag  

 ved kassen, men en forening, der sammen med en pensionskasse har bestemmende  

 indflydelse i et kapitalformidlingsselskab.
Dermed kan K pensionskasse og B  

 forening godt i fællessskab eje et kapitalformidlingsselskab.
Hvis  

 lovgiverne ikke er af den opfattelse, burde det fremgå eksplicit af  

 loven, idet betegnelsen "virksomhed" ikke kan omfatte en forening af ansatte.
 Disse medlemmer stemmer derfor for at ophæve  

 afgørelsen.
 Der træffes herefter afgørelse i  

 overensstemmelse med flertallet, således at Finanstilsynets  

 afgørelse af 17. december 1997 ophæves.
