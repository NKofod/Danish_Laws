Den 14. august 2000 påbegyndte medlemmet et nyt arbejde ved en anden  

 arbejdsgiver.
Han ophørte med dette arbejde den 8. oktober 2000, idet  

 han selv sagde op, fordi han følte sig dårligt behandlet og  

 udsat fra racisme.
Den 9. oktober 2000 påbegyndte medlemmet på ny arbejde i det  

 Pizzeria, hvor han tidligere havde været ansat.
Ifølge  

 arbejdsgiveren blev medlemmet fra starten af gjort opmærksom på,  

 at der var tale om midlertidig ansættelse.
Medlemmet blev opsagt pr.  

 31. oktober 2000, da der ikke længere var brug for hans  

 arbejdskraft.
 Medlemmet meldte sig ledig pr. 2. november 2000 og begærede  

 dagpenge.
Kassen traf afgørelse om, at medlemmet skulle udelukkes fra ret til  

 dagpenge fra den 9. oktober 2000, fordi  han var blevet selvforskyldt ledig 2  

 gange inden for 12 måneder.
Medlemmet skulle herefter præstere  

 300 timers arbejde inden for 10 uger for igen at kunne opnå ret til  

 dagpenge.
Kassen klagede over afgørelsen på medlemmets vegne, idet  

 kassen fandt reglerne forkerte og uden hjemmel i loven.
Kassen gjorde  

 særligt gældende, at det første arbejdsophør ikke  

 vedrørte arbejdsløshedsforsikringen.
Direktoratet traf afgørelse om, at medlemmet  var selvforskyldt  

 ledig i forbindelse med begge arbejdsophør.
Medlemmet skulle have en  

 effektiv karantæne på 5 uger for det første  

 arbejdsophør og ligeledes 5 ugers karantæne for det andet  

 arbejdsophør.
Direktoratet lagde vægt på, at medlemmet ikke havde haft en  

 gyldig grund til nogen af de to arbejdsophør.
Direktoratet henviste  

 herved til, at ønsket om at holde ferie i en længere periode for  

 egen regning ikke var en gyldig grund.
Den omstændighed, at medlemmet  

 ikke begærede dagpenge i forbindelse med det første  

 arbejdsophør var uden betydning, da reglerne i bekendtgørelsen  

 om selvforskyldt ledighed også gjaldt i disse tilfælde.
Med hensyn til det andet arbejdsophør henviste direktoratet til, at  

 arbejdsgiveren ikke havde misligholdt ansættelsesforholdet og at det  

 ikke var dokumenteret, at medlemmet var blevet dårligt behandlet  

 på arbejdspladsen.
Desuden havde medlemmet ikke henvendt sig til  

 arbejdsgiveren for at søge problemerne løst, inden han valgte  

 selv at sige op.
 Direktoratet fandt, at medlemmets 2 arbejdsophør ikke skulle  

 sanktioneres med "gentagelsesvirkningen", fordi medlemmet ikke var blevet  

 vejledt om risikoen for at miste dagpengeretten ved flere arbejdsophør  

 i forbindelse med sit ophør pr. 1. juni 2000.
 Kassen klagede i henhold til fuldmagt fra medlemmet meget omfattende og  

 udførligt over dels den konkrete afgørelse, dels over reglerne  

 i direktoratets dagældende bekendtgørelse om selvforskyldt  

 ledighed, som kassen mente gik ud over lovhjemlen, og dels regelanvendelsen i  

 relation til forvaltningslovens overordnede principper.
 I afgørelse af 25. marts 2002 bemærkede ankenævnet  

 indledningsvis, at der efter direktoratets afgørelse og oversendelse  

 af sagen til ankenævnet var trådt en ny bekendtgørelse om  

 selvforskyldt ledighed i kraft.
Direktoratets bekendtgørelse nr. 826 af 19. september 2001 om  

 selvforskyldt ledighed trådte i kraft den 1. oktober 2001, og  

 bekendtgørelsen indeholdt ikke særlige overgangsbestemmelser i  

 relation til arbejdsophør, der havde fundet sted forud for  

 ikrafttrædelsesdatoen og under omstændigheder, som i den  

 foreliggende sag.
Det var på den baggrund ankenævnets opfattelse,  

 at det var de lempeligere bestemmelser om arbejdsophør uden  

 begæring af dagpenge i den nugældende bekendtgørelse, der  

 skulle anvendes ved afgørelsen af den konkrete sag.
 Ankenævnet begrundede denne opfattelse med, at sagen først  

 blev endeligt afgjort efter at de nye og lempeligere regler var trådt i  

 kraft, og at det i praksis antages, at regelændringer, der  

 indebærer lempelser i forhold til tidligere gældende regler, skal  

 anvendes på sager, der ikke er endeligt afgjort forud for reglernes  

 ikrafttræden, hvis andet ikke er bestemt.
 Under anvendelse af reglerne i bekendtgørelse nr. 826 af 19.  

 september 2001 om selvforskyldt ledighed fandt ankenævnet, at  

 medlemmets 1. arbejdsophør den 31. maj 2000 ikke var omfattet af  

 reglerne om selvforskyldt ledighed og konsekvenserne af selvforskyldt  

 ledighed i direktoratets bekendtgørelse nr. 826 af 19. september 2001.  

 Medlemmet skulle derfor ikke pålægges 5 ugers effektiv  

 karantæne fra den 1. juni 2000 i forbindelse med dette  

 ophør.
Ankenævnet lagde ved denne del af afgørelsen til grund, at  

 medlemmet ikke begærede dagpenge eller anden ydelse fra kassen i 3  

 måneder efter dette arbejdsophør Ankenævnet lagde ved afgørelsen vægt på, at et  

 medlem, der ophører i et arbejde uden at bede om ydelser, der  

 udbetales af kassen, i 3 måneder efter ophøret, ikke er omfattet  

 af reglerne om selvforskyldt ledighed og konsekvenserne af selvforskyldt  

 ledighed i direktoratets bekendtgørelse nr. 826 af 19. september 2001  

 om selvforskyldt ledighed.
 Medlemmet måtte derimod anses som selvforskyldt ledig i forbindelse  

 med det 2. arbejdsophør den 8. oktober 2000, hvorfor han for dette  

 arbejdsophør skal pålægges 5 ugers effektiv  

 karantæne med virkning fra den 9. oktober 2000.
Ankenævnet lagde ved denne del af afgørelsen til grund, at  

 medlemmet påbegyndte arbejdet den 13. august 2000, og at han selv sagde  

 dette arbejde op den 8. oktober 2000, da han følte sig dårligt  

 behandlet og udsat for racisme.
Videre lagde nævnet til grund, at  

 medlemmet 9. oktober 2000 fik midlertidig ansættelse ved sin tidligere  

 arbejdsgiver, at han blev opsagt fra dette arbejde den 31. oktober 2000, da  

 der ikke var mere arbejde til ham, og at han den 2. november 2000 meldte sig  

 ledig og begærede dagpenge.
Ankenævnet lagde ved afgørelsen vægt på, at  

 medlemmet opsagde arbejdet pr. 8. oktober 2000 uden af have forsøgt at  

 opnå en løsning på de problemer, som har angav som  

 årsag til opsigelsen.
Efter det oplyste havde medlemmet ikke henvendt  

 sig til arbejdsgiveren for at søge problemerne løst, og  

 betingelserne for at anse ophøret for fyldestgørende begrundet  

 var dermed ikke opfyldt.
Den omstændighed, at medlemmet umiddelbart efter  

 arbejdsophøret den 8. oktober 2000 påbegyndte arbejde hos sin  

 tidligere arbejdsgiver, den 9. oktober 2000, kunne heller ikke  

 medføre, at ophøret den 8. oktober 2000 ikke skulle omfattes af  

 reglerne og sanktioneres som selvforskyldt ledighed.
Ankenævnet  

 begrundede dette med, at medlemmet fra starten var klar over, at der var tale  

 om midlertidig ansættelse ved den tidligere arbejdsgiver, og at  

 ansættelsen også blev af under 5 ugers varighed.
 Da medlemmets 1. arbejdsophør ikke var omfattet af  

 bekendtgørelsens regler og derfor ikke skulle sanktioneres, bortfaldt  

 spørgsmålet om gentagelsesvirkning i forbindelse med det 2.  

 arbejdsophør.
 Ankenævnet henviste til lov om arbejdsløshedsforsikring m.v.  

 § 63, stk. 1, nr. 2 og stk. 5. Der henvistes desuden til direktoratets  

 bekendtgørelse nr. 826 af 19. september 2001om selvforskyldt ledighed,  

 § 2, nr. 4 og 5, § 3, stk. 1, § 25, stk. 1 og 2, § 40, stk. 1, § 42, stk. 1,  

 § 43, stk. 1 og 2, og § 48.
 Ankenævnet ændrede således delvist direktoratets  

 afgørelse med henvisning til de ændrede regler.
Selvforskyldt ledig, arbejdsophør uden  

 begæring af dagpenge, regelanvendelse Ankenævnet har behandlet kassens klage på vegne af XXX, cpr.  

 nr.
XXX over direktoratets afgørelse om sanktioner i forbindelse med  

 arbejdsophør på møde den 21. marts 2002.
Ankenævnet traf denne A F G Ø R E L S E Ankenævnet bemærker indledningsvis, at der efter direktoratets  

 afgørelse af 28. juni 2001 og oversendelsen af sagen til  

 ankenævnet den 19. juli 2001 er trådt en ny bekendtgørelse  

 om selvforskyldt ledighed i kraft.
 Da direktoratets bekendtgørelse nr. 826 af 19. september 2001 om  

 selvforskyldt ledighed trådte i kraft den 1. oktober 2001, og da  

 bekendtgørelsen ikke indeholder særlige overgangsbestemmelser i  

 relation til arbejdsophør, der har fundet sted forud for  

 ikrafttrædelsesdatoen og under omstændigheder, som i den  

 foreliggende sag, er det ankenævnets opfattelse, at det er de  

 lempeligere bestemmelser om arbejdsophør uden begæring af  

 dagpenge i den nugældende bekendtgørelse, der skal anvendes ved  

 afgørelsen af denne sag.
 Ankenævnet begrunder denne opfattelse med, at sagen først  

 bliver endeligt afgjort efter at de nye og lempeligere regler er trådt  

 i kraft, og at det i praksis antages, at regelændringer, der  

 indebærer lempelser i forhold til tidligere gældende regler, skal  

 anvendes på sager, der ikke er endeligt afgjort forud for reglernes  

 ikrafttræden, hvis andet ikke er bestemt.
 Under anvendelse af den nugældende bekendtgørelse om  

 selvforskyldt ledighed finder ankenævnet:
 xxx´s arbejdsophør ved  Pizzeria og Grillbar den 31. maj 2000, er  

 ikke omfattet af reglerne om selvforskyldt ledighed og konsekvenserne af  

 selvforskyld ledighed i direktoratets bekendtgørelse nr. 826 af 19.  

 september 2001. xxx skal derfor ikke pålægges 5 ugers effektiv  

 karantæne fra den 1. juni 2000 i forbindelse med dette  

 ophør.
 xxx må anses som selvforskyldt ledig i forbindelse med  

 arbejdsophøret hos xxx den 8. oktober 2000, hvorfor han for dette  

 arbejdsophør skal pålægges 5 ugers effektiv  

 karantæne med virkning fra den 9. oktober 2000.
Arbejdsophøret ved Pizzeria og Grillbar Ankenævnet lægger ved denne del af afgørelsen til  

 grund, at xxx opsagde arbejdet ved Pizzeria og Grillbar pr. 1. juni 2000,  

 fordi han ønskede at holde en længere ferie, dels for egne  

 optjente feriepenge og dels for egen regning.
Ankenævnet lægger  

 videre til grund, at xxx ikke begærede dagpenge eller anden ydelse fra  

 kassen i 3 måneder efter dette arbejdsophør Ankenævnet lægger ved afgørelsen vægt på,  

 at et medlem, der ophører i et arbejde uden at bede om ydelser, der  

 udbetales af kassen, i 3 måneder efter ophøret, ikke er omfattet  

 af reglerne om selvforskyldt ledighed og konsekvenserne af selvforskyldt  

 ledighed i direktoratets nugældende bekendtgørelse nr. 826 af  

 19. september 2001 om selvforskyldt ledighed (herefter benævnt:  

 bekendtgørelsen). Der henvises herved til § 2, nr. 4, i  

 bekendtgørelsen.
 xxx´s ophør ved xxx pizzeria og Grillbar den 31. maj 2000, skal  

 således ikke vurderes eller sanktioneres efter bekendtgørelsens  

 regler, da han først meldte sig ledig og begærede dagpenge mere  

 end 3 måneder efter ophøret.
 Da den væsentligste del af kassens klage vedrører vurderingen  

 af dette ophør i henhold til den tidligere gældende  

 bekendtgørelses regler, og da der med den nugældende bestemmelse  

 i bekendtgørelsens § 2, nr. 4, er sket en ændring, der i vidt  

 omfang imødekommer kassens hovedindvending mod vurderingen af dette  

 ophør, finder ankenævnet ikke anledning til at gå ind i en  

 mere generel drøftelse af  hjemlen til at sanktionere ophøret  

 efter de tidligere gældende regler.
Arbejdsophøret ved xxx Ankenævnet lægger ved denne del af afgørelsen til  

 grund, at xxx den 13. august 2000 påbegyndte arbejde ved xxx, og at han  

 selv sagde dette arbejde op den 8. oktober 2000, da han følte sig  

 dårligt behandlet og udsat for racisme.
 Videre lægger ankenævnet til grund, at Xxx den 9. oktober 2000  

 fik midlertidig ansættelse ved sin tidligere arbejdsgiver, Xxx Pizzeria  

 og Grillbar, at han blev opsagt fra dette arbejde den 31. oktober 2000, da  

 der ikke var mere arbejde til ham, og at han den 2. november 2000 meldte sig  

 ledig og begærede dagpenge.
Ankenævnet lægger ved vurderingen af arbejdsophøret ved  

 Xxx vægt på, at Xxx selv opsagde arbejdet pr. 8. oktober 2000  

 uden af have forsøgt at opnå en løsning på de  

 problemer, som har angav som årsag til opsigelsen.
Xxx begrundede  

 opsigelsen med, at han følte sig dårligt behandlet og udsat for  

 racisme.
Efter det oplyste henvendte han sig ikke til arbejdsgiveren for at  

 søge problemerne løst, fordi han mente, at det ikke ville  

 føre til noget.
Betingelserne for at anse ophøret for  

 fyldestgørende begrundet i medfør af bestemmelsen i  

 bekendtgørelsens § 25, stk. 1 og 2, er dermed ikke opfyldt.  

 Ankenævnet har i den forbindelse noteret sig, at Xxx overfor  

 direktoratet har frabedt sig, at direktoratet indhentede yderligere  

 oplysninger til brug for sagsbehandlingen.
 Den omstændighed, at Xxx umiddelbart efter arbejdsophøret den  

 9. oktober 2000 påbegyndte arbejde hos sin tidligere arbejdsgiver, Xxx  

 Pizzeria og Grillbar, kan heller ikke medføre, at ophøret hos  

 Xxx ikke skal omfattes af reglerne om selvforskyldt ledighed i medfør  

 af bestemmelsen i bekendtgørelsens § 2, nr. 5.
Der henvises herved til, at det er en betingelse for, at henføre  

 ophøret under bekendtgørelsens § 2, nr. 5, at medlemmet den  

 første hverdag efter ophøret begynder i arbejde af mere end 5  

 ugers varighed.
Da Xxx Pizzeria og Grillbar til sagen har oplyst, at Xxx i  

 forbindelse med arbejdets påbegyndelse blev orienteret om, at der var  

 tale om midlertidig ansættelse, og da Xxx ophørte med arbejdet i  

 Xxx Pizzeria og Grillbar den 31. oktober 2000, finder § 2, nr. 5 ikke  

 anvendelse.
 Da der ikke var en gyldig grund til arbejdsophøret den 8. oktober  

 2000, må Xxx anses for at være selvforskyldt ledig i forbindelse  

 med ophøret, og han skal derfor pålægges 5 ugers effektiv  

 karantæne fra den 9. oktober 2000.
 Da Xxx´s arbejdsophør ved Xxx Pizzeria og Grillbar ikke er omfattet  

 af bekendtgørelsens regler og derfor ikke sanktioneres, bortfalder  

 spørgsmålet om gentagelsesvirkning i forbindelse med  

 ophøret ved Xxx.
 Derimod vil Xxx hvis han igen bliver selvforskyldt ledig inden for 12  

 måneder efter ophøret ved Xxx miste retten til dagpenge i  

 medfør af gentagelsesvirkningen.
 Ankenævnet henviser herved til lov om  

 arbejdsløshedsforsikring m.v. § 63, stk. 1, nr. 2 og stk. 5. Der  

 henvises desuden til direktoratets bekendtgørelse nr. 826 af 19.  

 september 2001om selvforskyldt ledighed, § 2, nr. 4 og 5, § 3, stk. 1, § 25,  

 stk. 1 og 2, § 40, stk. 1, § 42, stk. 1, § 43, stk. 1 og 2, og § 48.
 Ankenævnet ændrer derfor direktoratets afgørelse,  

 således at Xxx alene skal registreres for selvforskyldt ledighed i  

 forbindelse med arbejdsophøret ved Xxx, og pålægges 5  

 ugers effektiv karantæne for ophøret.
Afslutningsvis bemærkes, at ankenævnet alene behandler  

 konkrete klagesager i det omfang, det er fastsat i lovgivningen.
Ved  

 behandlingen af de konkrete sager foretager ankenævnet en  

 fuldstændig efterprøvelse af såvel rets- som  

 skønsspørgsmål, herunder hjemmelsspørgsmål,  

 af relevans for afgørelsen af den konkrete sag.
Det falder derimod som  

 udgangspunkt uden for nævnets kompetence, at udøve vejledende og  

 responderende virksomhed af mere generel karakter i forbindelse med de  

 enkelte sagers behandling.
På ankenævnets vegne xxx xx De kan læse om afgørelsens faktiske og retlige grundlag  

 på de følgende sider.
 Kopi til:
Xxx Arbejdsdirektoratet 1. Sagsforløb Arbejdsdirektoratet fremstillede sagen på denne måde:
 "Medlemmet blev indmeldt i a-kassen den 1. september 1996.
 Medlemmet opsagde sit arbejde hos Xxx Pizzeria og Grillbar med virkning  

 fra den 1. juni 2000.
 Det foreligger oplyst, at opsigelsen skyldtes, at medlemmet ønskede  

 at holde en længere ferie.
 Fra den 1. juni 2000 til den 13. august 2000 holdt medlemmet optjent ferie  

 samt fri for egen regning.
 Fra den 14. august 2000 til den 8. oktober 2000 var medlemmet  

 beskæftiget hos Xxx.
 Medlemmet har oplyst, at han selv valgte at sige op, fordi han  

 følte sig dårligt behandlet og udsat for racisme hos Xxx.
Medlemmet har endvidere ifølge a-kassen uddybende forklaret, at chefen, formanden og kollegaerne ikke kommunikerede med  

 medlemmet på samme måde, som de gjorde indbyrdes, at chefen ofte talte med de ansatte, men sjældent med  

 medlemmet, at kollegaerne afviste at hjælpe medlemmet, når han  

 havde problemer med maskinerne, at dette gjorde, at medlemmet arbejdede i sine pauser, fordi det  

 ikke var rart at være sammen med de andre, at han derfor til sidst valgte at sige arbejdet op, og at han ikke  

 havde taget problemet om med chefen, fordi chefen var ligesom alle de  

 andre.
 Fra den 9. oktober 2000 til den 31. oktober 2000 var medlemmet  

 beskæftiget hos Xxx Pizzeria og Grillbar.
Arbejdsgiveren har om ansættelsen oplyst, at medlemmet var midlertidigt ansat fra den 9. oktober 2000 til den  

 31. oktober 2000, at omsætningen i virksomheden ikke gav grundlag for en  

 længere ansættelsesperiode, og at medlemmet vidste besked om, at der var tale om en midlertidig  

 ansættelse.
 Medlemmet har oplyst, at han ikke ved ansættelsen var klar over, at  

 han ville blive afskediget den 31. oktober 2000.
 Den 2. november 2000 meldte medlemmet sig ledig for første gang og  

 anmodede om dagpenge.
Den 23. februar 2001 traf a-kassen afgørelse om, at medlemmet  

 skulle udelukkes fra ret til dagpenge fra den 9. oktober 2000, fordi han var  

 blevet selvforskyldt ledig to gange inden for 12 måneder.
A-kassen  

 henviste herved til arbejdsophørene den 31. maj 2000 og den 8. oktober  

 2000. Det fremgår videre af afgørelsen, at medlemmet er  

 udelukket fra dagpenge, indtil han har haft mere end 300 timers  

 ordinært arbejde inden for 10 uger eller har drevet selvstændig  

 virksomhed uden offentlig støtte i mindst 26 uger.
 A-kassen har med brev af 24. april 2001 klaget over afgørelsen  

 på medlemmets vegne og sendt sagens akter til direktoratet.
A-kassen har i klagen bl.a. anført, at de regler, som afgørelsen er truffet, efter ikke har den  

 fornødne hjemmel i arbejdsløshedsforsikringsloven, at afgørelsen ikke er i overensstemmelse med de  

 forvaltningsretlige regler, at arbejdsophøret den 30. maj 2000 ikke vedrører  

 arbejdsløshedsforsikringen, da medlemmet ikke søgte og ikke  

 havde til hensigt at søge dagpenge efter ophøret, at det må være fyldestgørende grund til at  

 ophøre i et arbejdsforhold, hvis der ikke kan opnås garantier  

 fra arbejdsgiveren mod racistisk chikane, at der kan være grund til, at et medlem ikke har lyst til  

 eller forventninger til at få forholdene ændret gennem en  

 henvendelse til arbejdsgiveren, og at der derfor ikke er rimeligt, at medlemmet alene skal bære  

 risikoen ved arbejdsophøret.
Direktoratet har ved telefonisk henvendelse til a-kassen den 26. juni 2000  

 fået oplyst, at medlemmet forud for arbejdsophøret den 8.  

 oktober 2000 ikke er blevet vejledt om, at et medlem mister retten til  

 dagpenge, hvis medlemmet er selvforskyldt ledig to gange inden for 12  

 måneder (den såkaldte gentagelsesvirkning)." Sekretariatet er enig i fremstillingen.
2. Arbejdsdirektoratets afgørelse Direktoratet traf den 28. juni 2001 denne afgørelse:
 "Medlemmet er selvforskyldt ledig som følge af opsigelsen af  

 arbejdet hos Xxx Pizzeria & Grillbar.
 Medlemmet skal derfor have en effektiv karantæne på 5 uger.  

 Karantænen har virkning fra den 1. juni 2001.
 Medlemmet er selvforskyldt ledig som følge af opsigelsen af  

 arbejdet hos Xxx.
Medlemmet skal derfor have endnu en effektiv karantæne på 5  

 uger.
Denne karantæne har virkning fra den 9. oktober 2000.
Begrundelse Det følger af § 63, stk. 1, nr. 2, i lov om  

 arbejdsløshedsforsikring m.v., at der ikke må udbetales dagpenge  

 til et medlem, hvis ledighed skyldes, at medlemmet uden gyldig  

 (fyldestgørende) grund er ophørt med sit arbejde.
 Det fremgår endvidere at lovens § 63, stk. 5, at direktøren  

 for Arbejdsdirektoratet efter forhandling med Landsarbejdsrådet  

 fastsætter de nærmere regler for anvendelse af bestemmelserne i §  

 63, stk. 1-4.
 Disse regler er fastsat i bekendtgørelse nr. 1073 af 21. december  

 1998 om selvforskyldt ledighed (bekendtgørelsen).
Det følger at bekendtgørelsen, at når medlemmet har  

 opsagt et arbejde, anses medlemmet som hovedregel for selv at være  

 skyld i, at pågældende er blevet ledig.
Der henvises til § 4,  

 stk. 1, i bekendtgørelsen.
 Det fremgår af bekendtgørelsens § 1, stk. 1 og 3, at  

 bekendtgørelsens regler omfatter arbejdsophør efter egen  

 opsigelse, og at bekendtgørelsens regler også finder anvendelse,  

 selv om medlemmet undlader at anmode om dagpenge efter arbejdsophøret.
Medlemmet er dog ikke selv skyld i ledigheden, hvis der har været en  

 gyldig grund til opsigelsen.
De gyldige grunde er udtømmende  

 nævnt i § 21, stk. 1, i bekendtgørelsen.
 Direktoratet har ved afgørelsen lagt vægt på, at  

 medlemmet sagde sit arbejde hos Xxx Pizzeria & Grillbar op den 31. maj  

 2000.
Medlemmet sagde arbejdet op, fordi han ønskede at holde en  

 længere ferie.
Han holdt efter det oplyste ferie og fri for egen  

 regning fra den 1. juni 2000 til den 13. august 2000. Det at ville holde en  

 længere ferie er ikke en gyldig grund til at opsige sit arbejde efter §  

 21, stk. 1, i bekendtgørelsen.
 Direktoratet vurderer, at medlemmet ikke har haft en gyldig grund efter §  

 21, stk. 1, til at opsige arbejdet hos Xxx Pizzeria & Grillbar.
 Direktoratet vurderer således, at medlemmet er selvforskyldt ledig  

 som følge af opsigelsen af arbejdet hos Xxx Pizzeria & Grillbar .
 Medlemmet skal derfor have en effektiv karantæne på 5 uger fra  

 den 1. juni 2001, jf. § 24, stk. 1, og § 26, stk. 2, i  

 bekendtgørelsen.
 Direktoratet har ved afgørelsen endvidere lagt vægt på,  

 at medlemmet sagde sit arbejde hos Xxx op den 8. oktober 2000.
Medlemmet sagde arbejdet op, fordi han oplevede racisme på  

 arbejdspladsen, og fordi han følte, at han ikke blev behandlet  

 ordentligt.
Han har forklaret, at han ikke tog problemet op med din chef,  

 fordi denne var ligesom alle de andre.
Det følger af § 21, stk. 1, nr. 11, at medlemmet kan opsige  

 arbejdet, hvis almindelige arbejdsretlige principper gør, at medlemmet  

 ikke skal fortsætte med arbejdet.
Medlemmet skal have henvendt sig til  

 arbejdsgiveren for at opnå en løsning på de opståede  

 problemer eventuelt gennem den faglige organisation Direktoratet vurderer, at medlemmet ikke har haft en gyldig grund efter §  

 21, stk. 1, nr. 11, til at opsige arbejdet hos Xxx.
 Direktoratet lægger herved vægt på, at  

 arbejdsgiveren ikke ses at have misligholdt ansættelsesforholdet,  

at det ikke er dokumenteret, at medlemmet på arbejdspladsen er  

 blevet behandlet på en måde, der strider mod arbejdsretlige  

 principper, og at medlemmet efter det oplyste ikke har henvendt sig  

 til arbejdsgiveren for at opnå en løsning på de  

 opståede problemer.
 Direktoratet vurderer, at medlemmet heller ikke har haft en anden gyldig  

 grund efter § 21, stk. 1, til at opsige arbejdet hos Xxx.
 Direktoratet vurderer således, at medlemmet er selvforskyldt ledig  

 som følge af opsigelsen af arbejdet hos Xxx den 8. oktober 2000.
Det følger dog af bekendtgørelsens § 17, stk. 1, nr. 1, at  

 der ikke skal ske registrering af selvforskyldt ledighed, hvis medlemmet  

 ophører med sit arbejde i forbindelse med overtagelse af andet varigt  

 arbejde.
Varigt arbejde er arbejde, der forventes at blive af mere end 5  

 ugers varighed.
 Direktoratet lægger vægt på, at det foreligger oplyst,  

at medlemmet var beskæftiget hos Xxx Pizzeria & Grillbar fra  

 den 9. oktober 2000 til den 31. oktober 2000, at medlemmet vidste  

 besked om, at der var tale om en midlertidig ansættelse, og at  

 ansættelsen ikke var planlagt til at vare mere end 5 uger.
 Medlemmet opfylder derfor ikke betingelserne for at være omfattet af  

 § 17, stk. 1, i ekendtgørelsen.
 Et medlem, som bliver selvforskyldt ledig 2 gange inden for 12  

 måneder, kan ikke få dagpenge ("gentagelsesvirkningen"). Der  

 henvises til § 27, stk. 1, i bekendtgørelsen.
 Da medlemmet efter det oplyste ikke er vejledt om "gentagelsesvirkningen"  

 forud for arbejdsophøret den 8. oktober 2000, finder direktoratet  

 efter en konkret vurdering, at medlemmet ikke skal miste retten til dagpenge  

 fra den 9. oktober 2000.
 Medlemmet pålægges derimod en effektiv karantæne  

 på 5 uger fra den 9. oktober 2001, jf. § 24, stk. 1, og § 26, stk. 2, i  

 bekendtgørelsen.
Det bemærkes, at en effektiv karantæne kun kan afvikles i  

 perioder, hvor medlemmet ellers ville have været berettiget dagpenge  

 eller en anden ydelse fra a-kassen, og at effektiv karantæne anses for  

 udstået, hvis den ikke er afviklet senest 3 måneder efter  

 arbejdsophøret.
Der henvises til § 26, stk. 1 og 6, i  

 bekendtgørelsen.
* * * * * * * De regler, der er henvist til ovenfor, er gengivet i afsnittet "Regler"  

 nedenfor." Efter klagevejledningen anførte direktoratet:
"Øvrige bemærkninger Det er direktoratets opfattelse, at bekendtgørelse nr. 1073 af 21.  

 december 1998 om selvforskyldt ledighed er udstedt i overensstemmelse med  

 hjemlen i § 63, stk. 5, i lov om arbejdsløshedsforsikring m.v., og at  

 bekendtgørelsens indhold ligger inden for den ret vide ramme, der  

 fremgår af bestemmelsen i lovens § 63, stk. 1.
Direktoratet finder derfor ikke grundlag for at gå ind i  

 principielle forvaltningsretlige betragtninger i forbindelse med  

 afgørelsen af nærværende sag." 3. Klagen til ankenævnet I klagen til ankenævnet af 11. juni 2001 anførte kassen  

 på vegne af medlemmet ifølge fuldmagt:
 "Vedr. vort medlem Xxx, cpr.nr. xxx.
 A-kassen skal anke Arbejdsdirektoratets afgørelse af 28. juni 2001  

 vedrørende vort ovennævnte medlem til Arbejdsmarkedets  

 Ankenævn.
 Arbejdsdirektoratets afgørelse er truffet på baggrund af  

 A-kassens anke af 24. april 2001 på vegne af vort medlem af A-kassens  

 egen tidligere nødtvungne afgørelse.
Det fremgår af Arbejdsdirektoratets afgørelse, at  

 direktoratet ikke har fundet at ville give medhold i anken.
Anken af 24.  

 april 2001 opretholdes således i sin helhed.
1. Anken Arbejdsmarkedets Ankenævn anmodes om at ændre  

 Arbejdsdirektoratets afgørelse af 28. juni 2001 således at Xxx efter omstændighederne ikke alene skal bære  

 risikoen i forbindelse med skift af arbejde den 8. oktober 2000, og at det præciseres, at Xxx ophør for at holde ferie og  

 fri for egen regning den 30. maj 2000 og frem til 14. august 2000 ikke  

 vedrører arbejdsløshedsforsikringen og at der således  

 ikke er nogen adkomst til at bruge arbejdsløshedsforsikringen til at  

 pålægge Xxx en effektiv karantæne på 5 uger fra den  

 1. juni 2000.
 A-kassen skal i det følgende fremkomme med bemærkninger til  

 Arbejdsdirektoratets afgørelse.
 2. Arbejdsdirektoratet ignorerer problemerne.
 Som det fremgår af A-kassens oprindelige anke af 24. april 2001,  

 så har A-kassen anket på vegne af vort medlem, fordi der efter  

 A-kassen opfattelse er alvorlige forvaltningsretlige problemer med at  

 administrere efter de i § 1 givne retningslinier i Arbejdsdirektoratets  

 bekendtgørelse nr. 1073 af 2 1. december 1998 om selvforskyldt  

 ledighed.
Det fremgår i den grad af A-kassens anke, at vi har måttet  

 træffe afgørelse på trods af kassens principielle  

 opfattelse.
På trods af de omfattende forvaltningsretlige problemer,  

 som fremstilles i anken.
 A-kassen ankede på vegne af vort medlem i den klare forventning, at  

 de viste forvaltningsretlige problemer måtte få den ansvarlige  

 forvaltningsmyndighed til nøje at overveje forholdene.
 Denne forventning er blevet skuffet.
A-kassen kan konstatere, at Arbejdsdirektoratet har registreret indholdet  

 i anken.
Det fremgår af følgende på side 5/9 i AD's  

 sagsfremstilling:
A-kassen har i klagen bl.a. fremført, at de regler, som afgørelsen er truffet efter, ikke har den  

 fornødne hjemmel i arbejdsløshedsforsikringsloven, at afgørelsen ikke er i overensstemmelse med de  

 forvaltningsretlige regler, at arbejdsophøret den 30. maj 2000 ikke vedrører  

 arbejdsløshedsforsikringen, da medlemmet ikke søgte og ikke  

 havde til hensigt at søge dagpenge efter ophøret, ....
Det giver åbenbart ikke AD anledning til en nøjere behandling  

 af det forvaltningsretlige i selve sagsfremstillingen.
Vi skal helt om til  

 det løst hængende afsnit øvrige bemærkninger  

 på side 8/9 i AD's afgørelse for at finde bare et strejf af  

 behandling af det af A-kassen fremførte:
Det er direktoratets opfattelse, at bekendtgørelsen nr. 1073 af  

 21. december 1998 om selvforskyldt ledighed er udstedt i overensstemmelse med  

 hjemlen i § 63, stk. 5, i lov om arbejdsløshedsforsikring m.v., og at  

 bekendtgørelsens indhold ligger indenfor den ret vide ramme, der  

 fremgår cif bestemmelsen i lovens § 63, stk.
I.
 Direktoratet finder derfor ikke grundlag for at gå ind i  

 principielle forvaltningsretlige betragtninger i forbindelse med  

 afgørelsen af nærværende sag.
A-kassen finder ikke denne behandling af det principielle indhold i anken  

 forsvarlig.
Medlemmet har krav på, at Arbejdsdirektoratet legitimerer  

 sit indgreb i dispositioner, som tilhører hans personlige  

 integritet.
Arbejdsdirektoratet er retligt forpligtiget til at vurdere de  

 forvaltningsretlige principper, som fremføres i anken.
Direktoratet  

 kan ikke tillade sig blot at afvise at gå ind i principielle  

 forvaltningsretlige betragtninger i forbindelse med afgørelsen af  

 nærværende sag.
AD finder, at bekendtgørelsens indhold ligger inden for den ret  

 vide ramme, der fremgår af bestemmelsen i lovens § 63, stk.
I.
 A-kassen skal til dette fremføre, at den enkelte paragrafs ret vide  

 rammer ikke kan berettige at loven anvendes uden for sit område,  

 nemlig sikring mod arbejdsløshed med udbetaling af ydelser ved  

 ledighed.
Loven giver ikke adgang til at gribe adfærdsregulerende ind i  

 medlemmers integritet, når de ikke er ledige.
Medlemmet er ikke ledig  

 fra den 31. maj 2000 og frem til ledigmeldelsen den 1. november 2000.
 Fra den 2. november 2000 erklærer medlemmet sig for ledig gennem  

 tilmelding til Arbejdsformidlingen som arbejdssøgende, indgivelse af  

 ledighedserklæring og dagpengekort til A-kassen for at modtage  

 dagpenge.
 Arbejdsløshedsforsikringen har en legitim interesse i at behandle  

 årsagen til ledigheden pr. 1. november 2000 med henblik på at  

 konstatere, om den kan siges at være selvforskyldt, Da materialerne i  

 sagen viser, at arbejdsophøret den 31. oktober 2000 er i en på  

 forhånd oplyst midlertidig beskæftigelse, som er overtaget efter  

 ophør den 8. oktober 2000 fra et varigt arbejde, så har  

 arbejdsløshedsforsikringen en legitim interesse i at undersøge,  

 om der har været gyldig grund til at skifte varigt arbejde ud med en  

 mere usikker beskæftigelse, med risiko for og reelt indtrådt  

 belastning af arbejdsløshedsforsikringen.
Her er tale om ledighed, der fører til begæring om dagpenge  

 fra arbejdsløshedsforsikringen.
Det er ikke tilfældet den 1.  

 juni 2000.
3. Hjemmelsspørgsmålet 3.0: Den formelle lovs princip Overskriften henfører til det anerkendte forvaltningsretlige  

 princip, at forvaltningsmyndighederne er bundet til at overholde lovene under  

 udøvelse af deres virksomhed og følgelig ikke kan træffe  

 afgørelser, der er uforenelig med loven.
Loven må ikke bruges  

 uden for lovens område og forvaltningsmyndigheden skal i sidste instans  

 kunne henvise til den paragraf, som giver hjemmel for den meddelte  

 afgørelse.
3.1: Til lovens gyldighedsområde AD har ikke vist, at lov om arbejdsløshedsforsikring kan bruges til  

 at pålægge medlemmer karantæne fordi de - uden at blande  

 arbejdsløshedsforsikringen ind i forholdet - opsiger deres arbejde for  

 at holde ferie eller fri for egen regning.
A-kassen viser på side 5 i  

 anken , at det ligger uden for lovens gyldighedsområde.
 A-kassen skal behandle dette yderligere.
 Arbejdsløshedsforsikringen er i henhold til loven en frivillig  

 forsikringsordning som administreres af A-kasserne som private foreninger.  

 A-kasserne har ifølge loven alene til formål at sikre  

 medlemmerne økonomisk kompensation for tab af indtægt som  

 følge af ledighed.
Kapitel 7 Anerkendte arbejdsløshedskasser Anerkendelse § 30. Ved en arbejdsløshedskasse forstås i denne lov en  

 forening enten af lønmodtagere eller af selvstændige  

 erhvervsdrivende, der har sluttet sig sammen alene med det formål at  

 sikre sig økonomisk bistand i tilfælde af ledighed.
 Arbejdsløshedsforsikringens formål er udelukkende at sikre  

 medlemmerne økonomisk bistand i tilfælde af ledighed.
 Lovens område er medlemmernes forhold under ledighed.
 Lovens område er ikke at blande sig i medlemmernes  

 dispositioner på arbejdsmarkedet i perioder, hvor de ikke er  

 ledige.
 Lovens område og formål er ikke at blande sig i, om  

 medlemmerne vælger at være til rådighed for arbejdsmarkedet  

 eller holde fri for egen regning.
Lovens område er ikke at blande sig med karantæner i  

 medlemmernes begrundelser for deres opsigelse af arbejde i perioder, hvor de  

 ikke er ledige.
Disse forhold er reguleret aftaleretligt og i kollektive  

 aftaler.
Disse forhold. behandles andre steder i "den danske model".
 Dette ligger i lovens formål og gyldighedsområde.
 Det fremgår også af den måde Folketinget har bygget  

 loven op på.
 3.2: Til den formelle lovtekst.
3.2.1: Lovparagraffernes betingede gyldighedsområde Arbejdsløshedsforsikringsloven er bygget således op, at de  

 enkelte kapitler og paragraffer bygger på indholdet i de  

 forudgående kapitler og paragraffer.
De senere kapitler og paragraffer  

 er betinget af indholdet i de første.
Det fremgår af opbygningen  

 i kapitler og af teksten i de enkelte paragraffer i kapitlerne.
Denne  

 følgerække er således med til at bestemme anvendelsen af  

 de enkelte paragraffer.
Hvilke betingelser forudsættes opfyldt for at  

 paragraffen kan komme i anvendelse.
 Denne struktur er særligt tydelig i lovens kapitel 10:  

 Betingelser for ret til dagpenge. §§ 53-65.
Først opstilles betingelser for ret til dagpenge i §§ 53-62  

 og derefter opstilles regler for udbetaling af dagpenge i §§ 63-65 for  

 perioder, hvor der skal udbetales dagpenge på baggrund af en  

 opnået ret og begæring om dagpenge. §§ 63-65 forudsætter  

 således, at der foreligger en situation, hvor der skal udbetales  

 dagpenge.
Reglerne gælder når der skal udbetales  

 ydelser.
Det er arbejdsløshedsforsikringens interesseområde.  

 Der skal være ret til og begæringen om udbetaling af ydelser.
 I det følgende skal lovens kapitel 10 anvendes af A-kassen efter  

 sit indhold på medlemmets forhold i forbindelse med den  

 karantæne, som AD pålægger medlemmet med virkning fra den  

 1. juni 2000.
3.2.2: §§ 53-62 Medlemmet opsiger sit arbejde og ophører den 30. maj 2000 for at  

 holde en længere ferie for optjente feriepenge og for egen regning.
 Medlemmet ønsker ikke ydelser fra  

 arbejdsløshedsforsikringen og henvender sig følgelig ikke  

 til arbejdsløshedskassen.
 Medlemmet ønsker ikke at være ledig og til rådighed  

 for arbejdsmarkedet og henvender sig derfor ikke til  

 Arbejdsformidlingen.
Medlemmet ønsker først at være til rådighed for  

 arbejdsmarkedet den 14. august 2000 og overtager varigt arbejde ved  

 virksomheden xxx fra dette tidspunkt.
Uden at have været ledig.
I perioderne indtil 2. november 2000 er der selvfølgelig en  

 række regler i §§ 53-62 i arbejdsløshedsforsikringsloven der  

 fastslår, at der ikke er adgang til at modtage dagpenge.
Det er givet,  

 at der ikke er eller kan konstateres dagpengeret for medlemmet:
1. 	Dagpenge kan kun udbetales til et medlem, som er ledigt. 1 2. 	Udbetaling af dagpenge kan kun finde sted, hvis den ledige er  

 tilmeldt Arbejdsformidlingen som arbejdssøgende.
Tilmelding skal ske,  

 når ledigheden indtræder, og den ledige skal opretholde kontakten  

 med Arbejdsformidlingen i hele ledighedsperioden.2 3. 	Et ledigt medlem kan kun få dagpenge, hvis medlemmet  

 står til rådighed for arbejdsmarkedet.3 4.	 Indplacering i dagpengeperioden sker - såvel for  

 ydelses- som for referenceperioden - fra det tidspunkt, hvor medlemmet  

 anmoder om og herefter får udbetalt dagpenge.
Et medlem, der er  

 udelukket fra ret til dagpenge som følge af effektiv karantæne,  

 indplaceres fra det tidspunkt, hvor medlemmet ville have været  

 berettiget til ydelse, hvis medlemmet ikke havde været udelukket fra  

 ret til dagpenge.4 Ad 1.og 2.: Dagpenge kan kun udbetales til et medlem, som er  

 ledigt Ledig er et medlem, som i  

   	er uden retlige arbejdsforpligtigelser og i  

   	ønsker arbejde, og i  

   	er tilmeldt AF som arbejdssøgende og i  

   	har indgivet ledighedserklæring til A-kassen.
 Medlemmet opfylder ikke samtlige disse betingelser før den 2.  

 november 2000 efter arbejdsophøret den 31. oktober 2000:
 i  

  	Først her møder medlemmet frem hos AF og melder sig ledig  

 og arbejdssøgende.
 i  

  	Først den 2. november 2000 indgiver medlemmet  

 ledighedserklæring til A-kassen.
 i  

  	Først med dagpengekortet af 19. november 2000 begærer  

 medlemmet udbetalt dagpenge fra og med den 2. november 2000.
I § 2 i afsnittet Begreber i bekendtgørelse om selvforskyldt  

 ledighed5 definerer AD hvad direktoratet forstår ved "ledige  

 medlemmer" § 2. Ved "ledige medlemmer" forstås i denne bekendtgørelse  

 medlemmer, som er tilmeldt AF som ledige, eller som ledige modtager dagpenge  

 eller en anden ydelse, som arbejdsløshedskassen udbetaler.
 Da medlemmet heller ikke opfylder disse betingelser for at kunne betragtes  

 som ledigt, turde det være helt klart, at medlemmet helt i  

 overensstemmelse med egen opfattelse og handlinger ikke er ledigt og  

 følgelig heller ikke har ret til dagpenge i henhold til  

 arbejdsløshedsforsikringslovens § 57.
_________________ 1 2 3 4 5 Ad 3.: Et ledigt medlem kan kun få dagpenge, hvis medlemmet  

 står til rådighed for arbejdsmarkedet.
Medlemmet har udtrykkeligt ikke ønsket at stå til  

 rådighed for arbejdsmarkedet.
Medlemmet har derfor hverken tilmeldt sig  

 AF eller opretholdt kontakt med AF før medlemmet var ledig,  

 arbejdssøgende og begærede dagpenge udbetalt den 2. november  

 2000.
 Der har således ikke været adgang til at modtage dagpenge  

 eller anledning for A-kassen til at udbetale dagpenge før efter den 2.  

 november 2000.
 Der har ikke før dette, tidspunkt været anledning til at  

 overveje om der kunne udbetales dagpenge efter § 63, da medlemmet ikke har  

 været ledig på noget tidspunkt og ikke har ønsket at  

 være til rådighed for arbejdsmarkedet.
Ad 4.: Indplacering i dagpengeperioden sker - såvel for ydelses-  

 som for referenceperioden - fra det tidspunkt, hvor medlemmet anmoder om og  

 herefter får udbetalt dagpenge Det følger af de ovenstående forhold, at der ikke har  

 været grundlag for at foretage en indplacering af medlemmet i  

 dagpengeperioden før den 2. november 2000, da medlemmet ikke tidligere  

 har ønsket at anmode om og herefter få udbetalt dagpenge.
 Der har ej heller været anmodet om eller udbetalt andre ydelser fra  

 A-kassen.
 Der har således ikke været anledning til at foretage  

 indplacering i dagpengeperioden tidligere og ikke været anledning til  

 hverken at overveje en karantæne efter § 63, til at pålægge  

 en sådan eller til at afvikle en sådan.
3.2.3: §§ 63-65 AD hævder, at § 63, stk. 1 har ret vide rammer uden at begrunde, at  

 de skulle være så vide, at de giver AD ret til at  

 pålægge medlemmer karantæner for en bestemt adfærd,  

 uanset at de ikke er ledige.
A-kassen skal nedenfor fremlægge kassens  

 fortolkning af paragraffen set i dens indplacering i lovens helhed og ud fra  

 den formelle tekst i paragraffen.
 § 63 ser således ud:
§ 63. Dagpenge må ikke udbetales til et medlem, hvis ledighed  

 skyldes, 1) at medlemmet uden fyldestgørende grund afslår et passende  

 arbejde, der formidles af Arbejdsformidlingen eller  

 arbejdsløshedskassen, 2) at medlemmet uden fyldestgørende grund ophører med sit  

 arbejde, 3) at medlemmet afskediges af en grund, der væsentligst kan  

 tilregnes medlemmet, eller 4) at medlemmet uden fyldestgørende grund afslår at medvirke  

 til udarbejdelse eller revision af en individuel handlingsplan, afslår  

 eller afbryder et tilbud i henhold til en individuel handlingsplan efter lov  

 om en aktiv arbejdsmarkedspolitik eller afslår eller afbryder en  

 uddannelse, som Arbejdsformidlingen vurderer vil øge mulighederne for  

 beskæftigelse.
 Stk. 1 indledes med at beskrive situationen for paragraffens anvendelse:  

Dagpenge må ikke udbetales til et medlem, hvis ledighed skyldes  

 ...
Forudsætningen i lovteksten for anvendelsen af paragraffen er  

 således i  

   	at der er konstateret ret til dagpenge, og i  

   	at der er tale om ledighed, og i  

   	at der skal udbetales dagpenge.
Første sætning i § 63 forudsætter at ledigheden aktuelt  

 er indtrådt og er efterfulgt af en begæring om dagpenge.
Ved  

 begæringen om dagpenge skal det vurderes hvad ledigheden skyldes.
Disse forudsætninger er ikke til stede i den konkrete sag.
Medlemmet  

 er ikke ledig 1. juni 2001, hvor AD i afgørelsen meddeler:
Afgørelse Medlemmet er selvforskyldt ledig som følge af opsigelse af  

 arbejdet hos Xxx Pizzeria & Grillbar.
 Medlemmet skal derfor have en effektiv karantæne på 5 uger.  

 Karantænen har virkning fra den 1 juni 2001. (A-kassen går uden  

 videre ud fra at AD mener 2000).
At holde ferie og fri for egen regning er ikke at være ledig.  

 Medlemmet går fra ferie og fri for egen regning direkte i varig  

 beskæftigelse uden ledighed.
Medlemmet er først ledig den l.  

 november 2000, og først her kommer  

 arbejdsløshedsforsikringslovens § 63 ind i billedet.
4. Ikke den nødvendige hjemmel i § 63 og  

 magtfordrejning Når § 63 i første sætning i lovteksten har som  

 forudsætning for sin anvendelse, at der skal udbetales dagpenge, og at  

 der er tale om ledighed, så kan stk. 5 i paragraffen  

 selvfølgelig ikke bruges til at udstede en bekendtgørelse med  

 et indhold i § 1, der overskrider paragraffens anvendelse.
 Paragraffen kan ikke bruges til at give følgende regel i § 1, stk.  

 1 i bekendtgørelsen om selvforskyldt ledighed:
 § 1. Denne bekendtgørelse omfatter medlemmer af en  

 arbejdsløshedskasse, der ophører i et lønarbejde efter  

 afskedigelse eller egen opsigelse.
Såvel den formelle lovtekst som lovens gyldighedsområde  

 overskrides med denne udformning af bekendtgørelsen.
Det skaber  

 tillige omfattende problemer vedrørende angreb på medlemmernes  

 personlige integritet, som ikke kan retfærdiggøres.
Der er  

 tale om magtfordrejning.
Det er forhold, som Arbejdsdirektøren og Arbejdsdirektoratet burde  

 være opmærksomme på.
Især når  

 opmærksomheden direkte henledes her på i ankesager.
5. Forvaltningsrettens proportionalitetsprincip Proportionalitetsprincippet drejer sig om, at der skal være et  

 rimeligt forhold mellem mål/formål med indgrebet i medlemmets  

 forhold og midlerne der bringes i anvendelse til at gennemføre  

 formålet.
Som direktoratet har udformet reglerne i bekendtgørelsen  

 indebærer det, at A-kassen er nødt til at træffe  

 afgørelsen om, at medlemmet havde mistet dagpengeretten første  

 gang medlemmet gør brug af den.
A-kassen er nødt til at  

 pålægge medlemmet et arbejdskrav som følge af  

 gentagelsesvirkningen.
 A-kassen kan ikke dispensere.
 Et forhold, som ikke vedrører arbejdsløshedsforsikringen,  

 omfattes af karantænebestemmelserne og gentagelsesvirkningen, uanset at  

 medlemmets manglende interesse i at være til rådighed for  

 arbejdsmarkedet og reglerne i arbejdsløshedsforsikringen  

 indebærer, at der aldrig vil komme dagpenge til udbetaling.
Uanset at medlemmet ikke har ønsket og ikke har sørget for  

 at kunne få dagpenge eller andre ydelser, så behandles hans  

 ophør den 31. maj 2000 som om han havde gjort det.
Han straffes for  

 noget han aldrig har tænkt på.
Prisen er, at han udelukkes fra  

 selve formålet med arbejdsløshedsforsikringen: sikring af  

 økonomisk bistand i tilfælde af ledighed.
 Det er en straf, der er helt uden proportion med, at medlemmet kun en gang  

 kan konstateres ledig og dagpengesøgende, nemlig den 2. november  

 2000.
Det ændres ikke af, at direktoratet ikke finder at ville give den  

 uberettigede karantæne fra den 1. juni 2000 gentagelsesvirkning, men  

 dispenserer.
Der er netop kun tale om en dispensation, og udelukkende fordi  

 direktoratet dog ikke kan forsvare, at der gives de omfattende konsekvenser i  

 tilfælde, hvor medlemmet ikke er informeret om karantænen. og  

 gentagelsesvirkningen på forhånd.
 Er medlemmerne gjort bekendt med karantænen for deres prioriteringer  

 i deres liv, og dermed med gentagelsesvirkningen, så udløses  

 konsekvenser helt uden proportionalitet.
 Både karantænen og en eventuel gentagelsesvirkning er uden  

 proportionalitet.
6. Indgrebets formål Formålet med at pålægge medlemmet en karantæne fra  

 den 1. juni 2000 kan selvfølgelig kun være, at få  

 medlemmet til at afstå fra at handle som han gjorde på dette  

 tidspunkt.
 Indgrebet kan kun have til hensigt at få medlemmet til at  

 afstå fra at holde ferie og fri for egen regning i en lidt  

 længere periode, som en arbejdsgiver ikke vil acceptere.
Er det arbejdsgivernes interesser eller arbejdsløshedsforsikringens  

 der forfølges med afgørelsen? Det kan ikke påvises, at hans handling har påført  

 arbejdsløshedsforsikringen nogen risiko.
Derfor står  

 arbejdsgivernes interesser alene tilbage.
 Arbejdsløshedsforsikringen skal være neutral her.
Det er ikke tilfældet.
Loven bliver brugt uden for dens  

 gyldighedsområde til at gribe ind i forhold, der tilhører  

 området for medlemmernes personlige integritet.
 Ingrebet har til sigte at belægge medlemmernes opsigelse af deres  

 arbejde med sanktioner i arbejdsløshedsforsikringen uanset at denne  

 ikke er inde i billedet.
Direktoratets praksis skaber generelle sanktioner i  

 arbejdsløshedsforsikringen mod medlemmers opsigelse af deres arbejde  

 uanset at de ikke begærer dagpenge eller andre ydelser.
Der er tale om  

 utidig indblanding i arbejdsmarkedsforhold.
Det kommer også til udtryk  

 på side 2 i direktoratets begrundelse for afgørelsen af 28. juni  

 2001:
Det følger at bekendtgørelsen, at når medlemmet har  

 opsagt et arbejde, anses medlemmet som hovedregel for selv at være  

 skyld i, at pågældende er blevet ledig.
Der henvises til § 4,  

 stk. 1, i bekendtgørelsen.
Det fremgår af bekendtgørelsens § 1, stk.
I og 3, at  

 bekendtgørelsens regler omfatter arbejdsophør efter egen  

 opsigelse, og at bekendtgørelsens regler også finder anvendelse,  

 selv om medlemmet undlader at anmode om dagpenge efter  

 arbejdsophøret.
Medlemmet er dog ikke selv skyld i ledigheden, hvis der har været en  

 gyldig grund til opsigelsen.
De gyldige grunde er udtømmende  

 nævnt i § 21, stk. 1, i bekendtgørelsen.
 Direktoratet har ved afgørelsen lagt vægt på, at  

 medlemmet sagde sit arbejde hos Xxx Pizzeria & Grillbar op den 31. maj  

 2000.
Medlemmet sagde arbejdet op, fordi han ønskede at holde en  

 længere ferie.
Han holdt efter det oplyste ferie og fri for egen  

 regning fra den 1.juni 2000 til den 13. august 2000. Det at ville holde en  

 længere ferie er ikke en gyldig grund til at opsige sit arbejde efter §  

 21, stk. 1, i bekendtgørelsen.
 Direktoratet vurderer, at medlemmet ikke har haft en gyldig grund efter §  

 21, stk. 1, til at opsige arbejdet hos Xxx Pizzeria & Grillbar.
 Medlemmet skal derfor have en effektiv karantæne på 5 uger fra  

 den 1. juni 2001, jf. § 24, stk. 1, og § 26, stk. 2, i  

 bekendtgørelsen.
 Karantænen meddeles på trods af, at det som vist oven for  

 klart fremgår, at medlemmet ikke ønsker at opfylde betingelserne  

 for ret til dagpenge i arbejdsløshedsforsikringslovens kapitel 10.  

 Medlemmet gør intet for at opnå dagpenge eller andre  

 ydelser.
Medlemmet må efter direktoratets afgørelse ikke uden  

 konsekvenser for arbejdsløshedsforsikringen kunne opsige et  

 arbejdsforhold for at prioritere andre ting i sit liv i en periode og for  

 derefter at vende tilbage til arbejdsmarkedet uden at forholdet på  

 nogen måde berører arbejdsløshedsforsikringen, Direktoratet har med bekendtgørelsens udformning indført  

 tvangsforanstaltninger vendt mod de arbejdsløshedsforsikrede alene  

 fordi de er arbejdsløshedsforsikrede.
Uanset om  

 arbejdsløshedsforsikringen er involveret skabes et generelt  

 sanktionssystem, hvor medlemmerne bliver pålagt karantæne som  

 arbejdsgiverne måske gerne generelt ser indført i de  

 arbejdsretlige normer, men nok må erkende ikke kan opnås tiden  

 Arbejdsdirektoratets bistand.
 Der er tale om et brud med arbejdsløshedsforsikringens forudsatte  

 neutralitet.
Der er tale om magtfordrejning." 4. Arbejdsdirektoratets  bemærkninger til klagen I oversendelsesbrevet til ankenævnet af 19. juli 2001  

 bemærkede direktoratet:
"Vedr.: Xxx,  cpr. nr. xxx Direktoratet sender klage over afgørelse af 28. juni 2001.
 Der er ikke kommet nye oplysninger, der giver direktoratet anledning til  

 at ændre afgørelsen.
 Til de i klagen anførte synspunkter skal direktoratet bemærke  

 følgende:
 Ved § 2, nr. 4, i lov nr. 840 af 21. december 1988 om ændring af lov  

 om arbejdstilbud til ledige, af lov om arbejdsformidling og  

 arbejdsløshedsforsikring m.v. og lov om en  

 arbejdsmarkedsuddannelsesfond blev § 63 i  

 arbejdsløshedsforsikringsloven ændret og moderniseret.
 I bemærkningerne til lovforslaget (almindelige bemærkninger,  

 afsnit II, pkt. j) er bl.a. anført:
"Efter de gældende regler om arbejdsophør medfører  

 ufyldestgørende arbejdsophør, at medlemmet mister retten til  

 dagpenge i 5 uger.
Ved gentagelse inden for en 12 måneders periode  

 udelukkes medlemmet fra dagpenge indtil medlemmet har haft 5 ugers arbejde.  

 Der er altså tale om samme virkning for medlemmet, som når der  

 statueres manglende rådighed.
Det er hensigten at stadfæste i  

 rådighedsbekendtgørelsen, at flere afbrydelser af arbejdsforhold  

 uden fyldestgørende grund skal medføre manglende  

 rådighed, hvilket i realiteten ikke indebærer nogen ændring  

 for medlemmerne, som allerede efter gældende regler udelukkes fra  

 dagpengeretten." Der henvises i disse bemærkninger til de gyldige  

 (fyldestgørende) grunde.
Der nævnes ikke andre forbehold som fx  

 at det kun er arbejdsophør i forbindelse med anmodning om  

 dagpenge.
 Endvidere kædes gentagne arbejdsophør snævert sammen  

 med rådighedsreglerne og -sanktionerne.
 Det er på denne baggrund direktoratets opfattelse, at det har  

 været en klar forudsætning ved udformningen af  

 arbejdsløshedsforsikringslovens § 63, at arbejdsophør, herunder  

 gentagne arbejdsophør, der ikke er fyldestgørende begrundet,  

 generelt skal have dagpengemæssige konsekvenser for medlemmerne.
 Det er derfor fortsat direktoratets opfattelse, at bekendtgørelse  

 nr. 1073 af 21. december 1998 om selvforskyldt ledighed ligger inden for  

 rammen og forudsætningerne for arbejdsløshedsforsikringslovens §  

 63.
 Direktoratet finder derfor fortsat ikke grundlag for at gå ind i  

 principielle forvaltningsretlige betragtninger i forbindelse med  

 afgørelsen af nærværende sag.
 Bilagsfortegnelse og alle bilag i sagen vedlægges.
Kopi af brevet er sendt til medlemmet og a-kassen." 5. Nyt efter klagen Xxx Arbejdsløshedskasse fremsendte i brev af 7. september 2001  

 yderligere bemærkninger til sagen.
 I brevet anførte kassen:
" Vedr.
Xxx, Cpr.nr. xxx.
 A-kassen skal i det følgende på baggrund af  

 Arbejdsdirektoratets fremsendelsesskrivelse af 19. juli 2001 til  

 Arbejdsmarkedets Ankenævn fremkomme med yderligere præciseringer  

 af, hvorfor A-kassen finder, at direktoratets afgørelse og  

 udformningen af bekendtgørelsen om selvforskyldt ledighed er ulovlig  

 og udtryk for magtfordrejning.
 Ud fra et hensyn til vore medlemmers retssikkerhed er det meget  

 beklageligt, at Arbejdsdirektoratet fortsat vægrer sig mod at gå  

 ind i principielle forvaltningsretlige betragtninger, da sådanne i  

 allerhøjeste grad stiller spørgsmålstegn ved  

 forvaltningen af nærværende sag.
 A-kassen finder således stadig ikke, at direktoratets  

 afgørelse lever op til hverken legalitetsprincippet eller  

 retsgrundsætningerne for skønsudøvelse i  

 forvaltningsretten6. Det er direktoratets ansvar at sikre dette,  

 men det bliver så nu overladt til Arbejdsmarkedets Ankenævn.
Skærpet hjemmelskrav Kravet om, at der skal være lovhjemmel for forvaltningens handlinger  

 udgør en retssikkerhed og retsbeskyttelse for borgerne, som ikke  

 må sættes ud af kraft af forvaltningsmyndigheden.
 Kravet om lovhjemmel betyder, at forvaltningen skal kunne legitimere sig  

 gennem henvisning til en formel lovbestemmelse.
 Det er et ledende synspunkt i forvaltningsretten, at jo mere  

 dybtgående forvaltningen gør indgreb i borgernes frihed og  

 forhold, des sikrere må den påkaldte hjemmel være.
 A-kassen finder, at det skærpede hjemmelskrav gør sig  

 gældende i nærværende sag.
____________________ 6 Direktoratets henvisning til de almindelige bemærkninger til  

 lovforslag nr. 55 fremsat den 13. oktober 1988 kan ikke opfylde kravet om  

 skærpet lovhjemmel.
Den formelle lovtekst, lovens  

 formål/gyldighedsområde og gangen i retsforskrifterne i loven  

 modsiger direktoratets udlægning.
Kassen skal nedenfor behandle  

 direktoratets henvisning grundigere.
 Såvel direktoratets afgørelse som den omhandlede  

 bekendtgørelse strider mod arbejdsløshedsforsikringslovens  

 indhold.
 Arbejdsdirektoratet er forvaltningsretligt forpligtet til at efterleve  

 forvaltningsrettens grundsætninger i tolkningen af retstilstanden.
Lovens gyldighedsområde - ledighed Enhver lov har et defineret formål og område for sin  

 gyldighed.
Det følger af dette, at loven ikke kan bruges udenfor  

 lovens gyldighedsområde.
Der kan ikke hentes hjemmel i loven til at  

 udstede retsforskrifter for forhold, som ligger uden for lovens  

 gyldighedsområde.
En lovs gyldighedsområde må bestemmes  

 udfra selve lovens tekst og indhold, Folketingets forarbejder til loven og  

 markerede forudsætninger i Folketingets behandlinger af loven.
Lov om arbejdsløshedsforsikring m.v. har, som det også  

 følger af navnet, sikring mod følger af arbejdsløshed  

 som lovens gyldighedsområde.
Sikring af ydelser i tilfælde af  

 ledighed.
Dette gyldighedsområde er også markeret i selve  

 lovteksten, som i den grad drejer sig om at etablere organisation og ydelser  

 til sikring mod ledighed.
Lovens formål og område er  

 således sikring mod ledighed.
Det har været og er en forudsætning for den lovregulerede  

 arbejdsløshedsforsikring, at den skal optræde neutralt i forhold  

 til arbejdsmarkedets parter og deres interessemodsætninger.
Adgangen  

 til ydelser ved ledighed eller indskrænkninger i adgangen til ydelser  

 må ikke virke til gunst for en af parterne i deres  

 interessekonflikter, Ikke legitime beskyttelsesinteresser Arbejdsløshedsforsikringen har kun en legitim adgang til at tage  

 stilling til arbejdsmarkedets parters adfærd over for hinanden ud fra  

 en beskyttelsesinteresse mod misbrug af ydelser efter loven.
På grund  

 af finansieringen af ydelserne har det offentlige en klar interesse i at  

 beskytte sig mod misbrug gennem betingelser for ret til dagpenge.
 Men heller ikke denne interesse kan bruges uden for lovens område.  

 Det er således en klar forudsætning at beskyttelsesinteressen kan  

 påvises helt konkret at være til stede, når og hvis  

 beskyttelsesreglerne bringes i anvendelse over for medlemmer af  

 arbejdsløshedsforsikringen.
 Beskyttelsesinteresserne imod misbrug tilgodeses på to måder i  

 arbejdsløshedsforsikringsloven:
 I. 	Gennem regler om betingelser for ret til ydelser overhovedet -  

 bl.a. krav om ledighed og rådighed.
 2. 	Gennem regler om begrænsninger i adgangen til ydelser  

 når retten til ydelser er til stede - bl.a. vedrørende  

 årsagen til ledigheden.
Derfor er gangen i loven da også, at først behandles  

 betingelserne for adgang til at modtage ydelser overhovedet.
Man kan jo ikke  

 misbruge en ret, man ikke har.
Det er således en meget effektiv sikring  

 mod misbrug og der er selvfølgelig ikke brug for flere, når  

 retten til ydelser er udelukket på forhånd.
Når retten til ydelser er til stede, så behandles bl.a.  

 spørgsmålet om hvilke konsekvenser det skal have, at være  

 selvforskyldt i behovet for de ydelser, man søger som medlem af  

 arbejdsløshedsforsikringen.
Til denne beskyttelsesinteresse  

 hører selvfølgelig, at det ikke er acceptabelt at man gang  

 på gang inden for kortere tid selvforskyldt søger om  

 ydelser.
I loven kommer disse beskyttelsesinteresser til udtryk i kapitel 10  

 vedrørende "Betingelser for ret til dagpenge", §§ 53-65. Der er bl.a.  

 i disse paragraffer indeholdt klare lovgivne regler, der udelukker medlemmer  

 fra ret til dagpenge.
Når medlemmerne er udelukket/ekskluderet fra  

 retten til dagpenge, så er de selvfølgelig også udelukket  

 fra at misbruge dagpengene.
Det er en ret effektiv beskyttelse mod  

 misbrug.
 En sådan effektiv beskyttelse mod misbrug er således i forhold  

 til nærværende sag indeholdt i  

 arbejdsløshedsforsikringslovens § 57:
§ 57. Dagpenge kan kun udbetales til et medlem, som er ledigt . ......
Stk. 4. Udbetaling af dagpenge kan kun finde sted, hvis den ledige er  

 tilmeldt Arbejdsformidlingen som arbejdssøgende.
Tilmelding skal ske,  

 når ledigheden indtræder, og den ledige skal opretholde kontakten  

 med Arbejdsformidlingen i hele ledighedsperioden.
 ....
 I overensstemmelse med denne formelle lovtekst i § 57 har AD i bek. nr.  

 1073 af 21. december 1998 om selvforskyldt ledighed, § 2 defineret begrebet  

 "ledige medlemmer" således:
 § 2. Ved "ledige medlemmer" forstås i denne bekendtgørelse  

 medlemmer, som er tilmeldt AF som ledige, eller som ledige
modtager dagpenge eller en anden ydelse, som  

 arbejdsløshedskassen udbetaler.
 Ledigheden vises ved at tilmelde sig AF som ledig eller ved at modtage  

 dagpenge eller anden ydelse som ledig.
Medlemmet har ikke været ledig Vort medlem har således ikke været ledig forud for ledigheden  

 pr. 2. november 2000. Vort medlem har været ekskluderet fra retten  

 til dagpenge forud for dette tidspunkt.
Vort medlem har ekskluderet sig selv fra retten til ydelser ved at undlade  

 at tilmelde sig AF som ledig og undlade at søge dagpenge.
Det har  

 overhovedet ikke været vort medlems hensigt.
Medlemmet har følgelig hverken været i kontakt med AF eller  

 A-kassen.
Medlemmet har hverken tilmeldt sig AF som arbejdssøgende  

 eller indgivet ledighedserklæring til A-kassen med anmodning om  

 dagpengekort til brug for udbetaling af ydelser.
 Arbejdsløshedsforsikringen har ikke legitime beskyttelsesinteresser  

 at gøre gældende overfor vort medlem.
De efterfølgende paragraffer - §§ 58-65 - i  

 arbejdsløshedsforsikringsloven baserer sig på situationer, hvor  

 de forudgående betingelser for ret til dagpenge er opfyldt, herunder  

 betingelserne i § 57. Der forudsættes ledighed i  

 arbejdsløshedslovens forstand.
En gennemlæsning af paragrafferne  

 vil vise det.
 Da vort medlem ikke opfylder og ikke har haft intentioner om at opfylde  

 betingelserne i § 57, kommer §§ 58-65 ikke i betragtning i forhold til hans  

 ophør i arbejdet ved Xxx Pizzeria og Grillbar den 31. maj 2000.
Emnet i § 63: Ledighedens årsag - ikke arbejdsophør Forudsætningerne for anvendelse af § 63 i  

 arbejdsløshedsforsikringsloven på vort medlems forhold den 31.  

 maj 2000 er ikke til stede.
Der er ingen beskyttelsesinteresse at gøre  

 gældende, da vort medlem er udelukket fra ret til dagpenge i henhold  

 til § 57 i loven.
Medlemmet er ikke ledigt.
§ 63 er hjemmelsgrundlaget i loven for AD's bekendtgørelser om  

 selvforskyldt ledighed.
Kan § 63 ikke finde anvendelse på vort medlems  

 forhold den 31. maj 2000, så kan bekendtgørelserne om  

 selvforskyldt ledighed selvfølgelig heller ikke finde anvendelse.
A-kassen skal for tydelighedens skyld behandle selve lovteksten i § 63  

 endnu en gang.
Det fremgår med al ønskelig tydelighed allerede i  

 paragraffens stk. 1, at paragraffens forudsætning er, at retten til  

 dagpenge er til stede i henhold til § 57. Det forudsættes således  

 for det første, at der er tale om ledighed i henhold til § 57  

 (markeret med fede typer af A-kassen) og for det andet at der skal udbetales  

 dagpenge.
§ 63. Dagpenge må ikke udbetales til et medlem, hvis  

ledighed skyldes, 1) at medlemmet uden fyldestgørende grund afslår et passende  

 arbejde, der formidles af Arbejdsformidlingen eller  

 arbejdsløshedskassen, 2) at medlemmet uden fyldestgørende grund ophører med sit  

 arbejde, 3) at medlemmet afskediges af en grund, der væsentligst kan tilregnes  

 medlemmet, eller Det er to klare forudsætninger der skal være til stede for at  

 arbejdsløshedsforsikringen kan hævde at have en  

 beskyttelsesinteresse at gøre gældende og for at  

 arbejdsløshedsforsikringen overhovedet kan legitimere at tage stilling  

 til spørgsmålet om fyldestgørende grund.
Anvendes § 63 og bekendtgørelsen på trods heraf, så  

 anvendes de således uden for lovens område og der er tale om  

magtfordrejning.
Det er tilfældet, når AD på trods  

 af det viste ovenfor fastholder at ville tage stilling til, at vort medlem er  

selvforskyldt ledig uanset at der ikke er tale om ledighed.
 AD har som vist ingen legitim ret til at tage stilling til vort medlems  

 arbejdsophør den 31. maj 2000.
AD har ingen adkomst til at behandle og sanktionere  

arbejdsophør.
Det er alene et forhold mellem  

 ansættelsesforholdets parter og kun som sidebemærkning skal det  

 slås fast, at alle aftaleretlige forhold har været efterlevet af  

 medlemmet.
AD har alene adkomst til at behandle og sanktionere selvforskyldt  

 ledighed.
Altså spørgsmålet om årsagen til  

 ledigheden.
Det er årsagen til ledigheden, der sanktioneres i  

 arbejdsløshedsforsikringen.
Ikke arbejdsophøret som  

 sådan.
Det fremgår direkte af lovteksten: Dagpenge må  

 ikke udbetales til et medlem, hvis ledighed skyldes ... Det  

 er selvforskyldt ledighed, der sanktioneres, ikke  selvforskyldt  

 arbejdsophør.
Ledigheden er det afgørende.
 Det er da også den korrekte titel for bekendtgørelsen.  

 Indholdet skal respektere lovens forudsætninger.
Magtfordrejning med forsæt Desværre må A-kassen konstatere, at direktoratets  

 magtfordrejning må antages at finde sted med forsæt.
Det må  

 vi udlægge af AD's sparsomme reaktioner i sagen, Først siger direktoratet i selve afgørelsesteksten i  

 afgørelsen af 28. juni 2001 uberettiget, at "Medlemmet er selvforskyldt ledig som følge af opsigelsen af  

 arbejdet hos Xxx Pizzeria & Grillbar.
Medlemmet skal derfor have en effektiv karantæne på 5 uger.  

 Karantænen har virkning fra den I. juni 2001." Medlemmet er som vist ikke ledigt den 1. juni 2001 og det er helt  

 uberettiget at AD påstår, at medlemmet er selvforskyldt  

 ledig.
 Det er et arbejdsophør og ikke selvforskyldt ledighed  

 direktoratet behandler.
Arbejdsophøret er helt uden betydning for den senere ledigmeldelse  

 og begæring om dagpenge.
Medlemmet sørger selv for varigt  

 arbejde efter at have holdt ferie og fri for egen regning.
Ophøret kan  

 ikke på nogen måde vises at have en legitim interesse for  

 arbejdsløshedsforsikringen.
 For det andet har AD til fremsendelsen til Arbejdsmarkedets Ankenævn  

 været helt tilbage til lovforslag nr. 55 (fremsat af daværende  

 arbejdsminister Henning Dyremose den 13. oktober 1988) for at hente en  

retskilde til begrundelse for, at behandle og sanktionere  

arbejdsophør og ikke kun selvforskyldt ledighed.
 A-kassen skal vurdere denne retskilde som sådan neden for.
 Endelig fremfører AD vedholdende at man ikke finder  

 grundlag for at indgå i principielle forvaltningsretlige betragtninger  

 i forbindelse med afgørelsen af nærværende sag.
Proportionalitetsprincippet I dette princip i forvaltningsretten ligger at forvaltningens (forudsatte)  

 sagligt begrundede indgreb over for borgeren skal stå i et rimeligt  

 forhold til formålet, og at et mere bebyrdende indgreb ikke må  

 benyttes, når et mindre bebyrdende indgreb er tilstrækkeligt.
Også dette princip er selvfølgelig forpligtende for AD,  

 såvel som for andre forvaltningsmyndigheder.
En efterprøvelse af  

 det kan være belærende, også for AD.
 I princippet indgår således følgende temaer:
i Formålet med indgrebet? i Er indgrebet sagligt begrundet? i Står indgrebet i rimeligt forhold til formålet? i Burde et mindre bebyrdende indgreb sættes i stedet? Formålet med indgrebet Formålet med at pålægge medlemmer af  

 arbejdsløshedsforsikringen effektive karantæner efter  

 bekendtgørelsen om selvforskyldt ledighed er som vist ovenfor  

 begrundet i et beskyttelseshensyn mod misbrug af  

 arbejdsløshedsdagpenge.
Temaet er ledighed og årsagen  

 til ledigheden.
Man må som forsikret ikke bare kunne vælge at  

 blive ledig og hæve dagpenge.
Er det så også formålet med Arbejdsdirektoratets  

 afgørelse om en effektiv karantæne på 5 uger for  

 arbejdsophøret den 31. maj 2000? Indgrebet i forhold til medlemmets arbejdsophør den 1. juni 2000  

 kommer først efter medlemmets ledigmeldelse den 2. november 2000. Det  

 sene tidspunkt skyldes som vist at medlemmet ikke har ledigmeldt sig og ikke  

 har søgt dagpenge før han betragtede sig selv som ledig.
 Arbejdsløshedsforsikringen har således af gode grunde ikke  

 kunnet konstatere noget ophør den 1. juni 2000, da  

 arbejdsløshedsforsikringen ikke har været inddraget af medlemmet  

 og medlemmet ikke har ønsket arbejdsløshedsforsikringen  

 inddraget.
Medlemmet holder egen optjent ferie og fri for egen regning fra den 1.  

 juni 2000 til den 13. august 2000, hvor han overtager varigt arbejde i en  

 anden virksomhed.
Medlemmet arbejder også længere i denne nye  

 virksomhed end den gældende grænse for varigt arbejde i  

 arbejdsløshedsforsikringen - 5 uger.
 Medlemmet har hverken ønsket eller haft behov for at gøre  

 brug af arbejdsløshedsforsikringen.
 Ophøret den 1. juni 2000 for at holde ferie og fri for egen regning  

 kan på ingen måde påvises at berøre  

 arbejdsløshedsforsikringen.
 Ikke desto mindre træffer AD den 28. juni 2001 afgørelse om,  

 at medlemmet er selvforskyldt ledig den 1. juni og skal have en effektiv  

 karantæne på 5 uger fra denne dato.
 Direktoratet kan på afgørelsestidspunktet konstatere, at den  

 effektive karantæne ikke kan komme til at løbe fra dette  

 tidspunkt, da medlemmet som en følge af hans egne valg i egen  

 integritet ikke har givet anledning til indplacering i en dagpengeret  

 på dette tidspunkt.
 Alligevel pålægger AD medlemmet en 5 ugers effektiv  

 karantæne med følgende begrundelse:
 Direktoratet har ved afgørelsen lagt vægt på, at  

 medlemmet sagde sit arbejde hos Xxx Pizzeria & Grillbar op den 31. maj  

 2000.
Medlemmet sagde arbejdet op, fordi han ønskede at holde en  

 længere ferie.
Han holdt efter det oplyste ferie og fri for egen  

 regning fra den I. juni 2000 til den 13. august 2000. Det at ville holde en  

 længere ferie er ikke en gyldig grund til at opsige sit arbejde efter §  

 21, stk. 1, i bekendtgørelsen.
 Direktoratet vurderer, at medlemmet ikke har haft en gyldig grund efter §  

 21, stk. 1, til at opsige arbejdet hos Xxx Pizzeria & Grillbar.
Medlemmet skal derfor have en effektiv karantæne på 5 uger fra  

 den 1. juni 2001, jf. § 24, stk.
I. og § 26, stk. 2, i  

 bekendtgørelsen.
Hvad siger forløbet om formålet med AD's indgreb overfor  

 medlemmet? Da både arbejdsløshedsforsikringslovens § 57 og medlemmets  

 adfærd udelukker brug af arbejdsløshedsforsikringen, kan der  

 ikke påvises andet formål med indgrebet end det, at få medlemmet til at afstå fra at sige et arbejde op for  

 at holde fri for egen regning.
Er indgrebet sagligt begrundet? Det er svært at finde den saglige begrundelse for indgrebet.
 Direktoratet begynder at regulere, hvad man må og ikke må  

 på arbejdsmarkedet, når man er medlem af  

 arbejdsløshedsforsikringen uanset at dette ligger uden for  

 arbejdsløshedsforsikringens gyldighedsområde og uden for  

 direktoratets jurisdiktion.
Medlemmet har helt overholdt spillereglerne på arbejdsmarkedet og  

 efterlevet aftaleretlige forpligtigelser.
Arbejdsdirektoratet blander sig i  

 arbejdsmarkedsforholdene for de arbejdsløshedsforsikrede med  

 sanktioner vendt mod en adfærd, som er helt legal på  

 arbejdsmarkedet og af de fleste heldigvis bliver betragtet som en del af den  

 personlige frihed, nemlig retten til at holde fri for egen regning.
 Denne personlige frihed antaster direktoratet med dets forvaltning af  

 arbejdsløshedsforsikringsloven og tager Folketinget til indtægt  

 for den forvaltningen.
Det er oplagt at den effektive karantæne ikke kan blive effektiv i  

 den periode, hvor medlemmet holder fri for egen regning og derfor ikke skal  

 have arbejdsløshedsdagpenge.
Karantænen gives derfor ikke for at  

 hindre misbrug af arbejdsløshedsdagpenge, for det kan som sagt  

 på afgørelsestidspunktet konstateres, at der ikke er et  

 sådant misbrug og at arbejdsløshedsforsikringen slet ikke har  

 været inde i billedet.
Karantænen gives i disse tilfælde primært af hensyn til  

 gentagelsesvirkningen inden for 12 måneder.
Det vil sige, at medlemmets  

 brug af sin personlige frihed uden at ligge nogen til last, af  

 Arbejdsdirektoratet bruges til at fratage medlemmet ret til dagpenge, hvis  

 der indenfor 12 måneder efter arbejdsophøret den 31. maj 2000  

 måtte forekomme selvforskyldt ledighed eller for den sags skyld en  

 tilsvarende brug af den personlige frihed.
 Der savnes ikke alene en saglig begrundelse; det er en direkte  

 krænkelse af retsbevidstheden - og altså af retssikkerheden.
Står indgrebet i rimeligt forhold til formålet? Det eneste formål, der som vist kan udledes, er, at få  

 medlemmet til at afstå fra at bruge sin personlige frihed til - uden at  

 være til last for nogen - at holde fri for egen regning i en  

 periode.
 Det er svært at få øje på nogen, der har  

 fået krænket deres interesser ved medlemmets handling.
i  

 	Ophøret fra Xxx Pizzeria og Grillbar er aftalemæssigt i  

 orden.
Det danske arbejdsmarked og den danske model indeholder ikke  

 tvangsarbejde, med sanktioner mod at ophøre i et arbejdsforhold efter  

 ønske og aftale.
 i  

  	Medlemmet har selv betalt for sin frihed til at holde fri for egen  

 regning.
 i  

 	Medlemmet har selv sørget for varigt arbejde  

 efterfølgende.
Ikke desto mindre mener Arbejdsdirektoratet, at der skulle være en  

 hjemlet ret og vel nærmest pligt i arbejdsløshedsforsikringen  

 til at sanktionere medlemmets adfærd med 5 ugers effektiv  

 karantæne med gentagelsesvirkning.
Medlemmets handlinger skal  

 altså om ikke andet føre til en kraftig trussel over hovedet de  

 næste 12 måneder efter ophøret for at holde fri for egen  

 regning.
 Det gælder uanset at direktoratet i den konkrete sag under afsnittet  

Begrundelse afstår fra gentagelsesvirkningen:
 "Et medlem, som bliver selvforskyldt ledig 2 gange inden for 12  

 måneder, kan ikke fa dagpenge ("gentagelsesvirkningen"). Der henvises  

 til § 27, stk. 1, i bekendtgørelsen.
Da medlemmet efter det oplyste ikke er vejledt om "gentagelsesvirkningen"  

 forud for arbejdsophøret den 8. oktober 2000, finder direktoratet  

 efter en konkret vurdering, at medlemmet ikke skal miste retten til dagpenge  

 fra den 9. oktober 2000." Har medlemmet været vejledt, så vil gentagelsesvirkningen  

 være en realitet.
Sigtet med bekendtgørelse og direktoratets  

 afgørelse er, at gentagelsesvirkningen skal være der.
Signalet fra direktoratet i afgørelsen er, at arbejdsophør  

 for at holde ferie og fri for egen regning uden at være til belastning  

 for nogen skal være forbundet mindst med gentagelsesvirkning efter  

 bekendtgørelse om selvforskyldt ledighed.
Virkningen vil  

 selvfølgelig være en påvirkning af medlemmerne i retning  

 af at afstå fra at gøre brug af deres personlige frihed til at  

 prioritere en oplevelse i deres liv, uanset at ingen kan påvises at  

 have en legitim beskyttelsesinteresse mod at de bruger denne frihed.
Efter direktoratets udformning af bekendtgørelsen kan A-kasserne  

 ikke gøre andet end at træffe afgørelse om  

 gentagelsesvirkning.
Kun Arbejdsdirektoratet kan lave "efter en konkret  

 vurdering"- afgørelser.
 Medlemmerne vil således i sådanne situationer umiddelbart  

 blive stillet over for indgreb, der er helt ude af proportion og savner en  

 saglig begrundelse.
 Der er ingen sikkerhed for, at indgrebene ankes.
Burde et mindre bebyrdende indgreb sættes i stedet? Der burde slet ikke foretages indgreb efter bekendtgørelse om  

 selvforskyldt ledighed, da der som vist ikke har været tale om ledighed  

 og ikke kan påvises en beskyttelsesinteresse, der kan begrunde et  

 indgreb.
Arbejdsdirektoratets retskilde Til bestyrkelse af, at Arbejdsdirektoratet har den fornødne hjemmel  

 til at behandle arbejdsophør og ikke kun selvforskyldt  

 ledighed, fremlægger direktoratet et par afsnit fra punkt J:  

Revision af rådighedsbestemmelserne (§ 63 og § 65) de  

 almindelige bemærkninger til lovforslag nr. 55 fremsat den 16. oktober  

 1988 af daværende Arbejdsminister Henning Dyremose.
A-kassen vedlægger en fuldstændig gengivelse af teksten i  

 lovforslaget knyttet til dette punkt j.
Der er ikke belæg for at bruge  

 de to afsnit, som Arbejdsdirektoratet fremfører til støtte for,  

 at direktoratet skulle have hjemmel til at behandle og sanktionere  

arbejdsophør og ikke kun selvforskyldt ledighed.
Der er  

 intet grundlag for at fastslå, at formuleringen regler om  

 arbejdsophør ikke er forstået inden for det overordnede tema  

 i § 63, nemlig årsagen til ledigheden.
Hvis lige nøjagtig dette lovforslag - og for den sags skyld senere  

 lovforslag - skulle kunne tages til indtægt af direktoratet for  

 behandlingen af arbejdsophør og ikke kun selvforskyldt ledighed,  

 så måtte dette også komme til udtryk i den direkte  

 lovtekst, som bemærkninger knytter an til.
I lovforslaget er indeholdt  

 følgende forslag til ny udformning af § 63:
"§ 63. Dagpenge må ikke udbetales til et medlem, hvis ledighed  

 skyldes, 1) ..........." Ledighed er stadig forudsætningen for at Arbejdsdirektoratet har en  

 legitim grund til indgreb.
Der er således ikke påvist den fornødne hjemmel for  

 Arbejdsdirektoratet forvaltning og udformning af bekendtgørelsen." I forlængelse af  bemærkningerne til sagen vedlagde kassen en  

 fuldstændig gengivelse af teksten fra lovforslag nr. 55, fremsat den  

 13. oktober 1988 om revision af bl.a. rådighedsbestemmelserne i lov om  

 arbejdsløshedsforsikring m.v.
6. Regler Lov om arbejdsløshedsforsikring m.v., jf.  

 lovbekendtgørelse nr. 712 af 19. juli 2000 § 63. Dagpenge må ikke udbetales til et medlem, hvis ledighed  

 skyldes, 1) 	at medlemmet uden fyldestgørende grund afslår et  

 passende arbejde, der formidles af Arbejdsformidlingen eller  

 arbejdsløshedskassen, 2) 	at medlemmet uden fyldestgørende grund ophører med  

 sit arbejde, 3) 	at medlemmet afskediges af en grund, der væsentligst kan  

 tilregnes medlemmet, eller 4) 	at medlemmet uden fyldestgørende grund afslår at  

 medvirke til udarbejdelse eller revision af en individuel handlingsplan,  

 afslår eller afbryder et tilbud i henhold til en individuel  

 handlingsplan efter lov om en aktiv arbejdsmarkedspolitik eller afslår  

 eller afbryder en uddannelse, som Arbejdsformidlingen vurderer vil øge  

 mulighederne for beskæftigelse.
 Stk. 2. ...
 ...
 Stk. 5. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet de nærmere regler for anvendelse af  

 bestemmelserne i stk. 1-4 samt om de dagpengemæssige konsekvenser over  

 for medlemmerne som følge af stk. 1-4.
(Ovennævnte bestemmelse er uændret i seneste  

 lovbekendtgørelse nr. 603 af 25. juni 2001) Direktoratets dagældende bekendtgørelse nr. 1073 af 21.  

 december 1998 om selvforskyldt ledighed:
 § 1. Denne bekendtgørelse omfatter medlemmer af en  

 arbejdsløshedskasse, der ophører i et lønarbejde efter  

 afskedigelse eller egen opsigelse.
 Stk. 2.  ...
 Stk. 3. Bekendtgørelsen omfatter også ledige  

 medlemmer, som ikke har ret til dagpenge, og medlemmer, som i forbindelse med  

 ledighed undlader at anmode om dagpenge eller anden ydelse, som  

 arbejdsløshedskassen udbetaler.
 Stk. 4. ...
 § 4. Et medlem er selvforskyldt ledig, hvis medlemmet opsiger et  

 arbejde uden en gyldig grund, jf. § 21.
 Stk. 2. ...
§ 17. Der skal ikke ske registrering af selvforskyldt ledighed i  

 tilfælde, hvor et medlem ophører med sit arbejde i forbindelse  

 med 1) 	overtagelse af andet varigt arbejde, der ikke gives offentligt  

 løntilskud til, med samme eller højere ugentlige timetal, eller  

 et omfang, der ikke vil kunne give ret til supplerende dagpenge, 2) 	overtagelse af arbejde, der er formidlet af medlemmets  

 arbejdsløshedskasse eller AF efter reglerne i Arbejdsmarkedsstyrelsens  

 bekendtgørelse om en aktiv arbejdsmarkedsindsats, 3) 	påbegyndelse af uddannelse af mindst 1 års varighed  

 eller 4) 	påbegyndelse af selvstændig virksomhed mere end  

 midlertidigt og i væsentligt omfang.
 Stk. 2. ...
 § 21. Gyldige grunde, jf. §§ 4, 5, 7 og 9-13, er:
1) 	Helbred . ...
 ...
11) 	Arbejdspladsen Et medlem kan opsige arbejdet, hvis almindelige arbejdsretlige  

 principper gør, at medlemmet ikke skal fortsætte med arbejdet.  

 Medlemmet skal have henvendt sig til arbejdsgiveren for at opnå en  

 løsning på de opståede problemer eventuelt gennem den  

 faglige organisation ...
 § 24. Et medlem, der er selvforskyldt ledig i medfør af §§  

 4-6 og 9, pålægges 5 ugers effektiv karantæne, jf. dog stk.  

 2 og § 27.
 ..
 § 26. En effektiv karantæne kan kun afvikles i perioder, hvor  

 medlemmet ellers ville have været berettiget dagpenge eller en anden  

 ydelse, som arbejdsløshedskassen udbetaler.
 Stk. 2. Karantænen har virkning fra dagen efter  

 afslaget, arbejdsophøret eller tilbudets ophør, jf. dog stk.  

 3-5.
 ...
 Stk. 6. Den effektive karantæne anses for  

 udstået, hvis karantænen ikke er afviklet senest 3 måneder  

 efter afslaget, arbejdsophøret eller tilbudets ophør.
 ...
 § 27. Et medlem, der 2 gange inden for de seneste 12 måneder  

 er blevet selvforskyldt ledig i medfør af §§ 4-13, kan ikke få  

 dagpenge.
 ...
(Den ovenfor citerede bekendtgørelse var gældende på  

 tidspunktet for medlemmets arbejdsophør, men blev ophævet ved  

 ikrafttræden af nugældende bekendtgørelse nr.826 af 19.  

 september 2001om selvforskyldt ledighed, der trådte i kraft den 1.  

 oktober 2001) Direktoratets bekendtgørelse nr. 826 af 19. september 2001 om  

 selvforskyldt ledighed § 1. Reglerne i denne bekendtgørelse omfatter medlemmer af  

 en a-kasse, som:
1) 	ophører i et arbejde efter afskedigelse eller egen  

 opsigelse, eller 2) 	...
 ...
 Stk. 3. Bekendtgørelsen omfatter ledige medlemmer, som ikke har ret  

 til dagpenge, eller som ved ledighed ikke beder om dagpenge eller en anden  

 ydelse, som a-kassen udbetaler, jf. dog § 2.
 ...
 § 2. Reglerne om selvforskyldt ledighed og konsekvenserne af  

 selvforskyldt ledighed i denne bekendtgørelse omfatter ikke:
 1) 	...
 2)	...
 3) 	...
 4) 	Ophør i arbejde eller i tilbud efter en handlingsplan eller  

 en uddannelsesplan eller et tilbud om omskoling m.v., hvis medlemmet i 3  

 måneder efter ophøret ikke beder om ydelser, der udbetales af  

 a-kassen, eller deltager i tilbud efter lov om en aktiv  

 arbejdsmarkedspolitik.
5) 	Ophør i et arbejde eller i tilbud efter en handlingsplan  

 eller en uddannelsesplan eller et tilbud om omskoling m.v., hvis medlemmet  

 den første hverdag efter ophøret begynder i arbejde af mere end  

 5 ugers varighed.
Ved ophør i arbejde er det desuden en betingelse, at  

 det nye arbejde er på samme eller højere ugentlige timetal,  

 eller et omfang, der ikke kan give ret til supplerende dagpenge.
 6)	...
 7)	...
 8)	...
 ...
 § 3. Et medlem er selvforskyldt ledig, hvis medlemmet opsiger et  

 arbejde uden en gyldig grund, jf. kap. 3. Dette gælder også, hvis  

 medlemmet opsiger arbejdet i en periode, hvor medlemmet:
 ...
Kapitel 3 Gyldige grunde § 14. En gyldig grund skal foreligge på det tidspunkt, hvor  

 et medlem afslår eller opsiger et arbejde, et tilbud efter en  

 handlingsplan eller en uddannelsesplan eller et tilbud om omskoling m.v.
 ...
Helbred ....
Arbejdspladsen § 25. Et medlem kan opsige et arbejde, hvis almindelige  

 arbejdsretlige principper gør, at medlemmet ikke skal fortsætte  

 med arbejdet.
 Stk. 2. Det er et krav, at medlemmet har henvendt sig til  

 arbejdsgiveren for at få løst de opståede problemer  

 eventuelt gennem den faglige organisation.
 Stk. 3. Stk. 1 og 2 gælder også ved  

 ophør i et tilbud om omskoling m.v. eller ophør i et tilbud  

 efter en handlingsplan eller en uddannelsesplan.
 ...
Karantæner ...
 § 40. Et medlem skal have 5 ugers karantæne, hvis medlemmet  

 er selvforskyldt ledig efter §§ 3-5 og 8, jf. dog stk. 2 og § 44.
 ...
Placering af karantæner § 42. En karantæne har virkning fra den dag, hvor et medlem  

 afslår et arbejde eller et tilbud efter en handlingsplan eller en  

 uddannelsesplan eller et tilbud om omskoling m.v., jf. dog stk. 3-5. Ved  

 ophør har karantænen virkning fra dagen efter ophøret,  

 jf. dog stk. 2-4 og stk. 6.
 ...
Forældelse og afvikling af karantæner § 43.  En karantæne kan kun afvikles i perioder, hvor et  

 medlem ellers ville have ret til dagpenge eller en anden ydelse, som a-kassen  

 udbetaler.
 Stk. 2. En karantæne er udstået, hvis karantænen ikke er  

 afviklet senest 3 måneder efter det tidspunkt, hvor den får  

 virkning i forbindelse med et afslag eller et ophør. ...
 ...
Gentagelsesvirkning og arbejdskrav § 44. Et medlem kan ikke få dagpenge, hvis medlemmet 2 gange  

 inden for de seneste 12 måneder er blevet selvforskyldt ledig efter §§  

 3-11.
 ...
 Stk. 5. Direktøren for Arbejdsdirektoratet kan i ganske  

 særlige tilfælde bestemme, at et medlem ikke mister retten til  

 dagpenge efter stk. 1, hvis medlemmet ikke tidligere er blevet vejledt herom.  

 Hvis medlemmet ikke mister retten til dagpenge efter stk. 1, skal medlemmet  

 have en karantæne efter § 39, § 40 eller § 41 for hver af de gange,  

 medlemmet er blevet selvforskyldt ledig.
 ...
 Ikrafttræden, overgangsbestemmelser m.v.
 § 48. Bekendtgørelsen træder i kraft den 1. oktober  

 2001.
 Stk. 2. Samtidig ophæves bekendtgørelse nr. 1073 af 21.  

 december 1998 om selvforskyldt ledighed.
 § 49. Bliver et medlem selvforskyldt ledig, mens medlemmet er  

 på orlov til børnepasning efter den før 1. januar 2001  

 gældende lov om orlov, får karantænen tidligst virkning fra  

 det tidspunkt, hvor medlemmet ophører med orloven.
 Stk. 2. Bliver et medlem selvforskyldt ledig, mens medlemmet er på  

 orlov til uddannelse som lønmodtager eller selvstændig  

 erhvervsdrivende efter den før 1. januar 2001 gældende lov om  

 orlov, får karantænen tidligst virkning fra det tidspunkt, hvor  

 medlemmet ophører med orloven.
