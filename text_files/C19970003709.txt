 Ifølge skattestyrelseslovens § 13 skal Told- og Skattestyrelsen forud for  

 den almindelige ligning udarbejde en plan for ligningens forløb og for  

 fremgangsmåden ved udøvelsen af Told- og Skattestyrelsens tilsyn med den  

 kommunale ligningsindsats.
 Ligningsrådet fastlægger retningslinier for Told- og Skattestyrelsens  

 administration på ligningsområdet og udøver sammen med styrelsen tilsyn med  

 den kommunale ligning.
 Ligningsplanen forelægges Ligningsrådet til godkendelse.
Formålet med ligningsarbejdet og ligningsplanen Kommunalbestyrelsen er ansvarlig for udarbejdelsen af den lokale  

 ligningsplan og for at den følges.
 Kommunalbestyrelsen skal ved tilrettelæggelsen af ligningsarbejdet i  

 videst muligt omfang sikre, at alle kommer til at betale den skat, de skal i  

 henhold til gældende lov, hverken mere eller mindre.
 Kommunalbestyrelsen skal tilrettelægge ligningen således, at  

 skattesystemet af de skattepligtige opfattes retfærdigt, og ligningen skal  

 modvirke forsøg på unddragelse af skattebetalingen.
 Ligningen skal være rigtig og gennemføres efter såvel gældende  

 skatteretlige som formelle regler.
 Ligningen må ikke være bagatelagtig, og ligningen af den enkelte sag skal  

 gennemføres uden unødig forsinkelse.
 Ved skattemyndighedernes informations- og instruktionsvirksomhed skal det  

 tilstræbes, at skattereglerne gøres forståelige for borgere og virksomheder.
Den kommunale skatteopgave De kommunale skattemyndigheder foretager skatteansættelsen af indkomsten  

 for alle skattepligtige.
 Ligningsrådet udmelder for hver ligningsplanperiode måltal til kommunerne  

 som et led i bestræbelserne på at sikre en ensartet ligning.
Ligningsrådet udmelder måltal til hver kommune.
Måltallene udmeldes for en  

 række udvalgte skatteydergrupper, som en procentstørrelse af gruppens  

 mandtal.
Told- og Skattestyrelsen omsætter på basis af Ligningsrådets  

 udmeldinger måltallene til absolutte tal, som udtrykker antallet af  

 kontroller i perioden.
Måltallet udmeldes for ligningsplanperioden 1. juli 1997 til 30. juni  

 1998. I måltalsopfyldelsen indgår indkomstårene 1994, 1995 og 1996. For  

 selskaber vil også produktionen vedrørende indkomståret 1997 gennemført i  

 perioden 1. oktober 1997 til 30. juni 1998 medgå i måltalsopfyldelsen.
For  

 personligningsområdets vedkommende vil det tilsvarende være gældende for  

 produktionen vedrørende indkomståret 1997 gennemført i perioden 1. april 1998  

 til 30. juni 1998.
 For ligningsplanperioden 1. juli 1997 til 30. juni 1998 har Ligningsrådet  

 udmeldt følgende måltal for skatteydergrupperne:
1. Hovedaktionærer - 30% af mandtallet, 2. Personlige erhvervsdrivende - 28% af mandtallet,  

 samt 3. Anparts- og aktieselskaber m.v.- 30% af mandtallet.
 I perioden 1998/99 til 2000/01 vil måltallene på alle tre områder blive  

 optrappet til 33%, således:
De udmeldte måltal er bindende for den enkelte kommune.
Den enkelte  

 kommune kan efter måltalsudmeldingen med told- og skatteregionen aftale op  

 eller nedregulering af de udmeldte måltal.
Der kan dog ikke aftales et  

 måltal, der ligger under ovenfor anførte måltalsprocenter, hver reduceret med  

 5 procent-point, med mindre den konkrete skatteydersammensætning tilsiger  

 dette.
 Ved aftale om op- og nedregulering af måltal skal den enkelte told- og  

 skatteregion sikre, at den af kommunerne planlagte ligningsindsats - set  

 under et for regionens område - svarer til Ligningsrådets måltal.
 Ved fastsættelsen af måltallet for hovedaktionærer er det forudsat, at  

 ligningen af disse i størst mulig omfang sker koordineret med ligningen af  

 vedkommende hovedaktionærs selskab.
Der meldes ikke måltal ud for lønmodtagerområdet, herunder for  

 kommanditister.
I forbindelse med ligningen af lønmodtagere og pensionister,  

 samt kommanditister skal alle væsentlige uoverensstemmelser mellem de  

 registrerede oplysninger og skatteydernes oplysninger afklares.
 Derudover kan Ligningsrådet for lønmodtagerområdet udmelde bundne  

 udsøgningsemner, der er typiske for de problemer, der knytter sig til  

 lønmodtageres selvangivelsesforhold.
 For indkomståret 1996 udmelder Ligningsrådet følgende bundne  

 udsøgningskriterium:
- Underholds- og børnebidrag.
Kriteriet er blandt andet udvalgt for at få  

 klarlagt, om der fortsat foretages fradrag for forsørgelseskontrakter.
Der  

 udmeldes et beløbsmæssigt minimumskriterium på 5000 kr.
I relation til kommanditselskaber og interessentskaber med 10 eller færre  

 deltagere er kommunen, hvor komplementaren (K/S) eller formanden (I/S) er  

 hjemmehørende, ligningsansvarlig for projektet.
Dette indebærer, at denne  

 kommune skal drage omsorg for koordineret ligningsindsats i relation til  

 projektdeltagere hjemmehørende i andre kommuner gennem udveksling af  

 kontroloplysninger.
 Told- og Skattestyrelsens tilrettelægger særlige undersøgelser vedrørende  

 udvalgte problemområder i relation til kommanditister, hvor de berørte  

 kommuner deltager i problemløsningen.
På kommanditistområdet vil Told- og Skattestyrelsen iværksætte en  

 undersøgelse af - projekter, hvor der via ejendomskommanditselskaber er investeret i  

 ejendomme beliggende i udlandet, særlig med henblik på kontrol af  

 skattemæssige afskrivninger og genbeskatning af underskud ved afvikling og  

 udtræden.
 Med henblik på at sikre, at landets største selskaber som minimum lignes  

 hvert 3. år, oplyser Told- og Skattestyrelsen kommunerne om de selskaber, der  

 falder ind under denne kategori.
Der skal i de kommunale udsøgninger indlægges en væsentlighedsbetragtning,  

 således at kun selvangivelser med væsentlige fejl udsøges, dette fastlægges  

 af kommunerne.
Bundne udsøgninger fastlagt af Ligningsrådet kan dog ikke  

 underkastes individuelle kommunale væsentlighedsbetragtninger.
 Det er registreringerne i det statslige ligningsstatistiksystem, der  

 danner grundlag for vurderingerne af kommunernes måltalsopfyldelse.
 Af hensyn til kvaliteten af registreringerne i det statslige  

 ligningsstatistiksystem er det vigtigt, at indberetningen af henholdsvis  

 tekniske rettelser med ligningsmyndighedskode 1 og ligningsmæssige ændringer  

 med ligningsmyndighedskode 2 sker i nøje overensstemmelse med de anvisninger,  

 der er indeholdt i slutvejledningen.
Det er tilsvarende vigtigt, at kommunerne nøje indberetter i  

 overensstemmelse med definitionerne for kvalitetsprocesserne  

 »ligningsmæssig gennemgang«, »partiel revision« og  

 »revision« ved registreringerne i det statslige  

 ligningsstatistiksystem.
Told- og Skattestyrelsen vil informere om  

 afgrænsningerne for disse definitioner.
 I forbindelse med det kommunale ligningsarbejde i ligningsplanperioden 1.  

 juli 1997 til 30. juni 1998 anbefaler Ligningsrådet, at den enkelte kommune  

 yder en særlig indsats med hensyn til et eller flere ligningstemaer.  

 Ligningsrådet kan med baggrund i erfaringer fra det praktiske ligningsarbejde  

 pege på følgende relevante temaer for ligningsplanperioden 1. juli 1997 til  

 30. juni 1998:
 1. Værdiansættelsesproblemer m.v..
 - Koncerninterne virksomhedsoverdragelser, herunder værdiansættelser af  

 aktiver og passiver, herunder kontantomregning af værdi af gæld.
 - Aktieavanceopgørelse, herunder værdiansættelse af unoterede aktier,  

 såvel pr. 19. maj 1993, som ved afståelse.
 - Igangværende arbejder og lager, specielt vedrørende bygge- og  

 anlægsvirksomheder.
 - Overdragelse af erhvervsejendomme, herunder avancebeskatning af  

 genvundne afskrivninger.
 2. Emner med relation til ny lovgivning.
 - Dansk skattepligt af udenlandsk selskab, - ledelsens sæde her i landet.
 - Sambeskatning (tvungen/frivillig) af udenlandske datterselskaber -  

 sambeskatningskrav, underskudsbegrænsning, indgangsværdier, og genbeskatning  

 af fremført underskud, samt korrekt opgørelse af creditlempelse.
 - Akkord/gældseftergivelse/gevinst - underskudsbegrænsning og beskatning.
 3. Særlige kontrolrelevante forhold.
 - Nye og/eller ophørte erhvervsdrivende.
- Mindre selvstændige erhvervsdrivende, især indenfor serviceerhverv og  

 detailhandel.
Ofte er regnskabsførelsen af ringe kvalitet, ligesom  

 kapitaltilvejebringelsen kan ske ad usædvanlige kanaler, eventuelt via  

 udlandet.
Indsatsen omfatter både målrettet information om regnskabskrav m.v.  

 og efterfølgende kontrol.
- Selvstændige erhvervsdrivendes private lån.
Udeholdte indtægter kan være  

 bogført som modtagne private lån, specielt hos erhvervsdrivende med  

 økonomiske relationer til lande, hvor dobbeltbeskatningsoverenskomster,  

 skattesystemer, offentlig forvaltning m.v. i praksis kun levner mulighed for  

 ingen eller ringe kontrol.
 - Afskrivningsberettigede aktiver og ejendomme, der indgår i  

 skattearrangementer.
 - Finansielle instrumenter.
 - Erhvervsmæssigt salg af varer og ydelser til ikke skattepligtige  

 (offentlige myndigheder, humanitære og faglige organisationer).
 - Indtægter ved erhvervs- og/eller sommerhusudlejning.
- Frigivelse af etablerings- og investeringsfondskonti.
Der er risiko for,  

 at midlerne frigives til aktiver, som ikke er afskrivningsberettigede.
 Den kommunale ligningsplan.
 Kommunalbestyrelsen udarbejder den kommunale ligningsplan under  

 hensyntagen til Ligningsrådets ligningsplan og de udsendte anvisninger.
 Lignings- og revisionsarbejdet udføres i overensstemmelse med den  

 kommunale ligningsplan, der godkendes af kommunalbestyrelsen.
Inden ligningsplanperiodens begyndelse fremsendes kommunens ligningsplan  

 til told- og skatteregionen i to eksemplarer, hvoraf den ene videresendes til  

 Told- og Skattestyrelsen.
Told- og skatteregionens eventuelle bemærkninger  

 meddeles kommunalbestyrelsen og Ligningsrådet.
Ligningsplanen skal omfatte perioden 1. juli 1997 til 30. juni 1998 Nedenstående hovedelementer skal indgå i den kommunale ligningsplan:
 - Ligningsopgavens indhold og omfang fordelt på skatteydergrupper.  

 Herunder estimering af sager, der udsættes til ligning sammen med  

 efterfølgende år.
 - Principper for valg af udsøgningskriterier.
- Mandtalsmåltal for de enkelte skatteydergrupper, fordelt på hvad  

 kommunen forventer, der for personlige erhvervsdrivende og anparts- og  

 aktieselskaber m.v. skal underkastes »ligningsmæssig gennemgang«,  

 »partiel revision« og »revision«.
Samt en fordeling  

 dækkende perioden 1. januar 1998 til 30. juni 1998.
 - Beskrivelse af planlagte revisionssager, herunder virksomhedsbesøg, med  

 angivelse af antal sager så vidt muligt opdelt på indkomstårene 1994, 1995 og  

 1996. For selskabsområdet skal også den planlagte revisionsaktivitet i  

 produktionsperioden vedrørende indkomståret 1997 fremgå.
 Ud over ovennævnte kan kommunalbestyrelsen anføre andre tiltag af  

 betydning for ligningsarbejdet, f.eks. kvalitetsprojekter, som kommunen vil  

 arbejde med i planperioden.
 Det forudsættes, at kommunen i al væsentlighed har afsluttet ligningen af  

 pensionister og lønmodtagere vedrørende indkomståret 1996 ved udløbet af  

 ligningsfristen den 30. juni 1998.
Som følge af formueskattens ophævelse skal hovedaktionærer fra og med  

 indkomståret 1997 vedlægge selvangivelsen en kapitalforklaring.
Kommunerne  

 skal derfor ved ligningen for indkomståret 1996 være særlig opmærksom på  

 tiltag, der kan styrke etablering af et korrekt hovedaktionærmandtal for  

 indkomståret 1997.
 Såfremt der under det løbende lignings- og revisionsarbejde foretages  

 ændringer i ligningsplanlægningen, således at f.eks. et eller flere måltal  

 ikke vil kunne nås, meddeles dette til told- og skatteregionen med oplysning  

 om, hvorledes lignings- og revisionsarbejdet tænkes tilrettelagt i den  

 resterende ligningsplanperiode.
Kommunen vil blive bedt om senest den 15. januar 1998, at afgive en  

 statusrapport pr. 1. januar 1998 over det gennemførte lignings- og  

 revisionsarbejde fordelt på »ligningsmæssig gennemgang«,  

 »partiel revision« og »revision«.
Rapporten skal  

 indeholde status over den opnåede fordeling og et estimat over fordelingen i  

 resten af ligningsplanperioden.
 Efter ligningsplanperiodens udløb den 30. juni 1998 udarbejder  

 kommunalbestyrelsen en redegørelse om forløbet af lignings- og  

 revisionsarbejdet for ligningsplanperioden til told- og skatteregionen.  

 Kommunalbestyrelsen redegør heri for de forhold, der har haft indflydelse på  

 arbejdet i ligningsplanperioden, og som ikke kan udledes af den statslige  

 ligningsstatistik.
 I den årlige redegørelse for ligningens forløb omtaler kommunalbestyrelsen  

 endvidere de temaer, som kommunen har beskæftiget sig med i den forløbne  

 periode, således at de opnåede resultater kan benyttes til erfaringsopsamling  

 og inspiration ved den fremtidige prioritering af lignings- og  

 revisionsarbejdet.
 Redegørelsen skal indeholde følgende hovedpunkter:
 - Årsag til evt. manglende opfyldelse af mandtalsmåltallet.
 - En vurdering af eventuel uoverensstemmelse mellem det forventede og den  

 faktiske fordeling af lignings- og revisionsarbejdet, fordelt på  

 »ligningsmæssig gennemgang«, »partiel revision« og  

 »revision«.
 - De beløbs- og antalmæssige resultater af arbejdet med det for  

 lønmodtagerligningen udmeldte udsøgningskriterium.
 - De beløbs- og antalsmæssige resultater opnået i forbindelse med  

 gennemførelsen af projekter, hvor der via ejendomskommanditselskaber er  

 investeret i ejendomme beliggende i udlandet.
 - Antallet af sager, hvor kommunen har været ligningsansvarlig i relation  

 til ligning af kommanditselskaber og interessentskaber med 10 eller færre  

 deltagere, samt oplysninger om antallet af udvekslede kontroloplysninger.
 - Antal sager, der er udsøgt til ligningsmæssig gennemgang, partiel  

 revision eller revision, og som endnu ikke er færdigbehandlet pr. 30. juni  

 1998.
 - Resultatet af den turnusmæssige ligning af store selskaber.
 Redegørelsen skal fremsendes til told- og skatteregionen senest den 15.  

 oktober 1998 .
Udover redegørelsen skal kommunerne inden udgangen af oktober 1998  

 indsende en statistik over samtlige færdigbehandlede klagesager i  

 ligningsplansperioden 1997/1998 for den enkelte kommune.
Statistikken oplyses  

 fordelt på personer og selskaber.
Antallet af sager fordeles på indkomstårene  

 1996, 1995 og »øvrige indkomstår«, medens udfaldet af klagesagerne  

 fordeles på »stadfæstelse«, »yderligere forhøjet«,  

 »medhold« eller »delvis medhold«.
Ovennævnte regionale  

 opgaver varetages dog af Told- og Skattestyrelsen for så vidt angår  

 Københavns og Frederiksberg kommuner.
Told- og Skatteregionernes opgaver Told- og skatteregionerne varetager Told- og Skattestyrelsens regionale  

 opgaver, herunder tilsynet med den kommunale ligning.
Tilsynet udøves som  

 udgangspunkt ved samarbejde, instruktion og vejledning.
 Regionerne skal udbygge og intensivere samarbejdet med kommunerne og  

 derved bl.a. sikre en ensartet ligning.
 Dette sker bl.a. gennem, at told- og skatteregionerne med de enkelte  

 kommuner, efter forudgående drøftelser, kan indgå aftaler om størrelsen af  

 kommunens mandtalsmåltal.
 Regionen skal sikre, at den af kommunerne planlagte ligningsindsats - set  

 under et for regionens område - svarer til Ligningsrådets måltal.
Told- og skatteregionerne varetager i samarbejde med kommunerne, med  

 udgangspunkt i aftalerne om de enkelte kommuners individuelle måltal,  

 koordineringen af den samlede lignings- og revisionsindsats i den enkelte  

 region.
På grundlag af registreringen i det statslige ligningstatistiksystem  

 følger regionerne produktionen på de enkelte ligningsgrupper og kan på  

 baggrund af en risikovurdering udtage sager til nærmere forvaltningsmæssig  

 gennemgang.
 Told- og skatteregionerne varetager opgaven med registrering af  

 virksomheder og institutioner - både skattepligtige og ikke skattepligtige -  

 der er oplysningspligtige efter bl. a. skattekontrolloven.
 Blandt andet af hensyn til kommunernes ligningsarbejde er det vigtigt, at  

 arbejdsgiverkontrollen og kontrollen med andre indberetningspligtige  

 fastholdes.
 Regionerne instruerer og vejleder kommunerne om ny lovgivning og praksis.
 Told- og skatteregionerne bistår efter aftale kommunerne ved gennemførelse  

 af større revisionssager og tilrettelægger i samarbejde med kommunerne i  

 regionen fælles større kontrolaktioner.
 Regionernes kontrolarbejde, der i vidt omfang udføres som punktvis  

 kontrol, skal i det omfang det er muligt koordineres med de kommunale  

 skatteforvaltninger skattekontrol, således at kontrollen af virksomhederne  

 opleves som samordnet kontrol.
 Told- og skatteregionerne påser, at der sker en ensartet udtagelse og  

 bedømmelse af ansvarssager, og at der ikke udtages bagatelsager.
 For så vidt angår Københavns og Frederiksberg kommuner varetages  

 ovennævnte opgaver vedrørende ansvarssager af kommunerne selv, medens de  

 øvrige opgaver varetages af Told- og Skattestyrelsen.
Told- og Skattestyrelsens opgaver Told- og Skattestyrelsen har ansvaret for planlægning og koordinering af  

 den samlede kontrolindsats, herunder planlægning af landsdækkende  

 kontrolaktioner samt ansvaret for, at indberetningen fra de  

 oplysningspligtige til de centrale registre sker korrekt.
 Styrelsens kontrolvirksomhed omfatter instruktion, vejledning og bistand  

 til regioner og kommuner i forbindelse med konkrete kontrolaktiviteter.
 Følgende er planlagt gennemført i ligningsplanperioden:
- Kontrolindsatsen mod leverandører af oplysninger til de centrale  

 skatteregistre videreføres.
Indsatsen omfatter både den finansielle sektor og  

 indeholdelsespligtige.
 - Den i 1996 igangsatte systematiske undersøgelse af aktie- og  

 anpartsselskabers skatte- og afgiftsforhold, herunder undersøgelse af korrekt  

 afregning af aktieafgift i sager, hvor der er givet tilladelse til skattefrie  

 aktieombytninger, forsættes med det formål, at afdække skatte- og  

 afgiftsmæssige forhold, hvor der i de senere år er sket en eller anden form  

 for omstrukturering, herunder fusioner, tilførsel af aktiver, spaltning samt  

 aktieombytning.
- Der iværksættes en oplysnings- og kontrolaktion rettet mod den  

 professionelle idræt og dens økonomiske grundlag.
Aktionen vil omfatte  

 kontrol af udbetalinger til professionelle idrætsudøvere, sponsorindtægter,  

 transferbeløb og entreindtægter m.v., og skal rettes mod alle skatte- og  

 afgiftsmæssige forhold i relation til klubberne.
Kontrollen af enkeltudøvere  

 gennemføres ved kommunernes ligning på grundlag af oplysninger tilvejebragt  

 fra aktionen.
- I selskabstømningskomplekset iværksættes genoptagelse af aktieavance-  

 eller udlodningsbeskatning for sælgere, der frivilligt eller i henhold til  

 dom betaler erstatning for tabte selskabsskatter, med henblik på fradrag af  

 erstatningen i det tidligere beskattede beløb.
Der iværksættes desuden  

 genoptagelse af tømte selskabers skatteansættelser i det omfang der under  

 erstatningssagerne fremkommer oplysninger, som kan begrunde reguleringer af  

 tidligere gennemført beskatning.
Der vil blive udsendt cirkulære herom.
 - Der gennemføres en kontrol af en række større virksomheder med  

 internationale forhold.
 - Samarbejdet med de øvrige nordiske lande om simultane revisioner af  

 internationale virksomheder fortsættes.
 - Den afsluttede kontrolaktion Sort Arbejde viser, at der kan være et  

 behov for koordineret kontrol af undragelser med skat og moms samt socialt  

 bedrageri, hvorfor der i samarbejde med kommunerne, de sociale myndigheder,  

 Direktoratet for Arbejdsløshedsforsikring og politi søges etableret særlige  

 kontrolaktiviteter rettet mod udvalgte brancher.
 Told- og Skattestyrelsen udarbejder ligningsvejledningen og udsender  

 cirkulærer og anvisninger til brug ved tilrettelæggelsen og gennemførelsen af  

 ligningsarbejdet.
Ligningsvejledningen udsendes i marts måned 1997 og finder anvendelse ved  

 ligningen for indkomståret 1996. Den giver udtryk for Told- og  

 Skattestyrelsens opfattelse af gældende ret og skal i almindelighed følges af  

 skattemyndighederne.
De anvisninger, der er vedtaget af Ligningsrådet, er  

 indarbejdet i ligningsvejledningen.
Disse skal lægges til grund ved  

 ligningen.
Told- og Skattestyrelsen sørger for udvikling og drift af de centrale  

 skatte- og indtægtsregistre.
Oplysningerne fra disse registre stilles under  

 hensyntagen til indgåede aftaler til rådighed for de kommunale  

 skattemyndigheder.
Told- og Skattestyrelsen sikrer ved udsendelse af administrative  

 retningslinier, at skattestraffesager behandles ensartet.
Styrelsen medvirker  

 endvidere til, at sagsbehandlingen ved politi og domstole fremmes mest  

 muligt.
Styrelsen orienterer om ny skattelovgivning m.v.
Der lægges vægt på, at  

 skattereglerne gøres forståelige for borgerne og virksomhederne.
