 Landsskatteretskendelse vedr. moderselskabs revisorudgifter.  

 Finansiel rekonstruktion af datterselskab.
 Der klages over, at der ikke er godkendt  

 fradrag for revisorudgift afholdt i forbindelse med deltagelse i finansiel  

 rekonstruktion  

 af datterselskab.
Landsskatterettens afgørelse Ikke godkendt fradrag for revisorudgift  

 	  

 134.000  

 kr.
 Landsskatteretten stadfæster den  

 kommunale skattemyndigheds afgørelse.
Sagens oplysninger A A/S er moderselskab for en række  

 datterselskaber, herunder C A/S, Danmark og D A/S, Norge, som begge driver  

 virksomhed indenfor køb, bearbejdning og salg af diverse fiskeprodukter.
I  

 indkomståret  

 2002 var D A/S storleverandør af fisk til C A/S.
A A/S har ved opgørelsen af den  

 skattepligtige indkomst for indkomståret 2002 fratrukket en revisorudgift på  

 134.000 kr.
Ifølge fremlagt faktura af 31. juli 2002 vedrører beløbet  

 Honorar  

 for deltagelse i finansiel rekonstruktion af D A/S.
A A/S´s repræsentant har oplyst, at A  

 A/S udover besiddelse af aktier i datterselskaber driver virksomhed med  

 udlejning af bl.a. driftsmidler til C A/S.
A A/S havde forud for indkomståret  

 2002 foretaget et betydeligt udlån til D A/S, som fik økonomiske problemer i  

 2001, grundet et betydeligt fald i råvarepriserne.
Der blev derfor fra  

 efteråret 2001 til foråret 2002 ført en lang række forhandlinger med D A/S´s  

 kreditorer om økonomisk rekonstruktion af selskabet.
Revisor deltog i disse  

 forhandlinger som rådgiver for A A/S.
Resultatet af forhandlingerne blev, at  

 D  

 A/S opnåede en akkord på i alt 21.681.891 NOK, hvoraf A A/S bidrog med  

 11.096.745 NOK.
Rekonstruktionen betød bl.a. en nedskrivning af  

 aktiekapitalen  

 efterfulgt af en nytegning.
 A A/S´s repræsentant har endvidere  

 oplyst, at D A/S overlevede de økonomiske problemer, og fortsatte som  

 væsentlig  

 leverandør til C A/S.
Den kommunale skattemyndigheds  

 afgørelse Udgiften på 134.000 kr. kan ikke  

 godkendes fradraget ved A A/S´s indkomstopgørelse for indkomståret 2002.
Udgiften kan ikke anses for afholdt med  

 henblik på at erhverve, sikre og vedligeholde indkomsten, jf.  

 statsskattelovens  

 § 6, stk. 1, litra a.
Der er tale om pleje af selskabets kapitalinteresser.
Klagerens påstand og argumenter A A/S´s repræsentant har fremsat påstand  

 om, at udgiften på 134.000 kr. godkendes fradraget ved selskabets  

 indkomstopgørelse  

 for indkomståret 2002.
Udgiften til revisors rådgivning i  

 forbindelse med rekonstruktion af det norske datterselskab har karakter af en  

 driftsomkostning for A A/S.
A A/S´s erhvervsmæssige virksomhed består dels af  

 udlejning  

 af driftsmidler, og dels af besiddelse af aktier i datterselskaber.
Der  

 henvises til TfS 2004.542, hvor Højesteret blandt andet fastslog, at  

 virksomhed, der alene består i at besidde aktier i et eller flere  

 datterselskaber, i såvel selskabsretlig som skatteretlig forstand, må anses  

 for  

 erhvervsmæssig virksomhed.
Revisors rådgivning er ydet direkte som  

 led i varetagelsen af den virksomhed, der består i at besidde  

 datterselskabsaktier.
Udgiften har derfor karakter af en driftsomkostning for  

 selskabet, principielt på samme måde som revisors øvrige arbejde for  

 selskabet,  

 herunder udgiften til revisors arbejde i forbindelse med udarbejdelse af  

 revision af selskabets årsrapport.
Højesterets præmisser i TfS 2004.542 er  

 formuleret meget bredt, idet Højesteret fastslår, at et selskab, der i  

 selskabsretten er anerkendt som erhvervsdrivende, også i skatteretlig  

 henseende  

 må godkendes som sådan.
Dette forhold fastslår Højesteret indledningsvist,  

 inden retten tager stilling til bestemmelsen i ligningslovens § 8 J, som  

 sagen  

 konkret vedrørte.
Den indledende udtalelse må således anses at gælde  

 generelt,  

 og ikke kun i relation til ligningslovens § 8 J.
Konsekvensen heraf må derfor  

 nødvendigvis være, at alle indregistrerede aktieselskaber pr. definition  

 udøver  

 erhvervsmæssig virksomhed, såvel selskabsretligt som skatteretligt.
 Når det er fastslået, at A A/S´s  

 aktiviteter er at betragte som erhvervsmæssig virksomhed, må udgifter,  

 afholdt  

 som led i varetagelsen af disse erhvervsmæssige aktiviteter, anses for  

 driftsomkostninger med fradragsret til følge efter statsskattelovens § 6,  

 stk.  

 1, litra a.
Der henvises endvidere til betænkning  

 nr. 1221 (1991)  særligt p. 148 ff., hvori det daværende Skattelovråd  

 udtalte  

 sig om det skatteretlige driftsomkostningsbegreb.
Skattelovrådet tilkendegav  

 som sin opfattelse, at alle erhvervsmæssige udgifter skulle kunne fradrages  

 ved  

 indkomstopgørelse, således at der ikke bør sondres mellem fradragsberettigede  

 driftsudgifter og ikke fradragsberettigede anlægs- eller etableringsudgifter.  

 Skattelovrådet fandt ikke denne sondring hverken hensigtsmæssig eller  

 rimelig.
Højesterets dom TfS 2004.542 synes at  

 være i tråd med Skattelovrådets udtalelser, idet retten fastslår, at  

 afgørelsen  

 af om et selskab driver erhvervsmæssig virksomhed skal være ens  

 selskabsretlig  

 og skatteretligt.
Herved afviser Højesteret reelt også den antagelse den  

 skatteansættende myndighed konkret har lagt til grund for den påklagede  

 afgørelse, nemlig at pleje af selskabets kapitalinteresser står i modsætning  

 til pleje af selskabets erhvervsmæssige virksomhed.
Da det at eje  

 aktier i datterselskaber  

 er erhvervsmæssig virksomhed, er pleje af denne virksomhed også  

 at  

 karakterisere som en driftsomkostning.
Endelig skal det bemærkes, at de  

 omhandlede udgifter til revisor som nævnt er afholdt i forbindelse med  

 rådgivning, udført i relation til rekonstruktion af det norske datterselskab.  

 Rekonstruktionen betød bl.a., at A A/S fortsat kan oppebære skattepligtig  

 indkomst i form af renter af resttilgodehavendet hos det norske  

 datterselskab.  

 Endvidere sikredes Ci A/S fortsat stabile leverancer, således at dette  

 selskabs  

 drift ikke påvirkedes af leverandørens krise.
Revisorudgifterne relaterer sig  

 således til selskabets erhvervsmæssige virksomhed, med deraf følgende  

 fradragsret.
Landsskatterettens bemærkninger og  

 begrundelse Den omhandlede revisorudgift på 134.000  

 kr. vedrører honorar for deltagelse i finansiel rekonstruktion af A A/S´s  

 datterselskab  

 D A/S, jf. faktura af 31. juli 2002. Der må herved anses at være sket  

 varetagelse af datterselskabets interesser, således at der ved afholdelsen af  

 revisorudgiften er tale om pleje af A A/S´s kapitalinteresser i  

 datterselskabet.
Revisorudgiften kan derfor ikke anses for afholdt for at  

 erhverve, sikre og vedligeholde A A/S´s løbende indkomsterhvervelse, hvorfor  

 udgiften ikke kan godkendes fradraget efter statsskattelovens § 6, stk. 1,  

 litra a.
 Den påklagede ansættelse stadfæstes  

 herved.
