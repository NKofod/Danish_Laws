Landsskatteretskendelse vedr.
Fradrag for advokatudgifter -  

 sag om erstatning Klagen vedrører ikke godkendt  

 fradrag for advokatudgifter i forbindelse med sag om af erstatning.
Landsskatterettens afgørelse Skatteankenævnet har ikke  

 godkendt fradrag for advokatudgifter for indkomstårene 1992 -2002 inkl.
 Landsskatteretten stadfæster  

 skatteankenævnets afgørelse.
Sagens oplysninger Klageren fik i indkomståret  

 2002 udbetalt en ménerstatning og erstatning for erhvervsevnetab.  

 Erstatningerne  

 vedrørte en ulykke, som skete i 1992. Erstatning kom først til udbetaling i  

 2002, idet klageren måtte føre en retssag for at få anerkendt sin ret til  

 erstatning.
Klageren har afholdt 173.638 kr. i advokatomkostninger vedrørende  

 erstatningssagen.
 Da erstatningen kom til  

 udbetaling modtog klageren en skattepligtig forrentning af beløbet fra 1992,  

 som efter anmodning blev periodiseret over perioden 1992-2002 i medfør af  

 ligningslovens § 5, stk. 6. Selve erstatningen er skattefri og udgør 50,7 %  

 af  

 det samlede beløb.
 Klageren har anmodet  

 skatteankenævnet om genoptagelse af skatteansættelsen med henblik på at få  

 fradrag for advokatudgifter i de skattepligtige renteindtægter.
Skatteankenævnets afgørelse Skatteankenævnet har  

 genoptaget klagerens skatteansættelse for indkomstårene 1992 -2002 inkl.
 Skatteankenævnet har nægtet  

 at godkende fradrag for advokatudgifter i henhold til statsskattelovens § 6,  

 stk. 1, litra a, samt Lsr. 81.001 (journalnr. 1980-6-1062) af 30. september  

 1980, idet advokatudgifterne ikke relaterer sig til indkomsterhvervelsen.  

 Renterne anses for et accessorium til hovedkravet, hvorfor der ikke er  

 fradrag  

 for den del af advokatudgifterne, der forholdsmæssigt kunne henføres til  

 rentebeløbet.
Klagerens påstand og argumenter Klagerens repræsentant har  

 påstået, at klageren er berettiget til fradrag for advokatudgifter, der kan  

 anses at vedrøre de skattepligtige renteindtægter, som udgør en meget  

 væsentlig  

 del af det til klageren tilkendte beløb i den civile retssag, jf.  

 sammenhængen  

 mellem statsskattelovens § 6 a og § 4 e.
 Repræsentanten har til støtte  

 for sin påstand gjort gældende, at de afholdte advokatudgifter for en dels  

 vedkommende notorisk relaterer sig til erhvervelse af skattepligtige  

 renteindtægter.
 Ud fra et  

 nettoindkomstprincip skal der i henhold til skattelovgivningen indrømmes  

 fradrag for udgifterne i det omfang, de vedrører modtagne skattepligtige  

 renteindtægter, således at der indrømmes fradrag for den del, der vedrører  

 renteindtægterne.
Under en civil retssag under  

 retsplejelovens rammer gælder et partsprincip, hvorfor renter ikke er en  

 automatik, men derimod skal der nedlægges påstand og anbringender herved for  

 at  

 få tilkendt et rentekrav.
Dette vil derfor kræve advokatarbejde, og klageren  

 har derfor for en dels vedkommende vedrørende den samlede advokatudgift haft  

 udgifter til erhvervelse af skattepligtige indkomster.
 Fradraget for advokatudgiften  

 kan efter en skønsmæssig opgørelse tage udgangspunkt i det samlede krav, dvs.  

 beløbsudmålingen i forhold til henholdsvis skattepligtig rente og skattefri  

 erstatning, eller således 49,3 % af advokatudgifterne svarende til 85.599 kr.
 Skattemyndighedernes holdning  

 er reelt en lovfortolkning, der bygger på, at enten er der fuldt fradag eller  

 også er der intet fradrag at opnå  og derved afskæres til fulde en  

 afvejning,  

 der bygger på et sagligt og begrundet skøn.
Repræsentanten har bemærket,  

 at når der er hjemmel til en skønnet fordeling, da skal et skøn udøves  

 sagligt  

 efter princippet i den forvaltningsretlige retsgrundsætning om det  

 pligtmæssige  

 skøn.
Skattemyndighedernes afgørelse med deres enten-eller betragtning bygger  

 i  

 realiteten på en afskærelse af skønsudøvelse.
Herved brydes med  

 retsgrundsætningen om det pligtmæssige skøn.
 Repræsentanten har anført, at  

 den skatteretlige symmetri betinger sammenhæng mellem beskatning og  

 fradragsret.
 Repræsentanten har anført, at  

 der er en lang række afgørelser med hjemmel i statsskattelovens § 6, hvor  

 fradragsret opgøres efter et skøn over de afholdte udgifter, som kan siges at  

 medgå til erhvervelse af skattepligtige indkomster.
 Der er henvist til TfS 1990,  

 218 H, TfS 1987, 542 V, TfS 2002, 731 LSR, SKM2002.379.LSR, TfS 1991, 268  

 LSR,  

 TfS 2001, 964 LSR, SKM.2001.473.LSR, TfS 1990, 493, TfS 1999, 494.
 Repræsentanten har efter  

 anmodning oplyst, at der ikke foreligger en opgørelse over renterne Han er  

 dog  

 af den opfattelse, at advokatudgifterne ville have været lavere, hvis der  

 ikke  

 ved sagens anlæg var nedlagt påstand om renter.
SKATs udtalelse SKAT har indstillet  

 ansættelsen stadfæstet med henvisning til Lsr. 81.001. Der skal være en  

 driftsmæssig  

 begrundelse for at opnå fradrag for udgifter.
I det foreliggende tilfælde er  

 der alene tale om accessoriske renter til en ménerstatning.
Der er derfor  

 ikke  

 fradrag for de afholdte advokatudgifter.
Landsskatterettens bemærkninger og begrundelse Udgifter, der i årets løb er  

 anvendt til at erhverve, sikre eller vedligeholde indkomsten, kan fradrages  

 ved  

 opgørelsen af den skattepligtige indkomst, jf. statsskattelovens § 6, stk. 1,  

 litra a.
Der skal foreligge en direkte og umiddelbar forbindelse mellem  

 afholdelse af udgiften og erhvervelsen af indkomsten.
Dette kræver, dels at  

 udgiftsafholdelsen ligger inden for de naturlige rammer af virksomheden, dels  

 at udgiften ikke kan karakteriseres som en privat udgift, der er  

 indkomstopgørelsen uvedkommende.
Landsskatteretten finder, at  

 klageren ikke er berettiget til fradrag for advokatudgifter i medfør af  

 statsskattelovens § 6, stk. 1, litra a.
Retten har herved lagt vægt på, at  

 advokatudgifterne vedrører en erstatningssum, der ikke er undergivet  

 almindelig  

 indkomstbeskatning.
Renterne af erstatningssummen må anses for et accessorium  

 til erstatningen, og da hverken erstatningen eller renterne vedrører  

 indkomsterhvervelsen, kan de omhandlede  

 advokatudgifter ikke anses for en driftsomkostning, jf.
Lsr 81.001. Der  

 er således heller ikke fradragsret for den del af advokatudgifterne, der  

 forholdsmæssigt  

 kan henføres til rentebeløbet, og den påklagede afgørelse stadfæstes derfor.
