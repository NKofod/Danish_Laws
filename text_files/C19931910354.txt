 Lovforslaget om forlængelse af forsøgsordningen med pensionsudbetaling til  

 pensionister på plejehjem er nu vedtaget, således at ordningen er forlænget  

 til udgangen af 1993.
For hver pensionist der er omfattet af ordningen, udbetaler staten et  

 kompensationsbeløb på 380 kr. pr. måned indenfor en ramme på 64 mill. kr.
Da  

 rammen ikke må overskrides, skal kommunerne derfor i forvejen, for hver  

 institution, have søgt om at deltage i ordningen.
 Der vedlægges 3 skemaer (* 1) vedrørende kompensationsbeløbet efter § 136,  

 stk. 2, for 1. halvår af 1993. Såfremt et skema indsendes inden 10. maj 1993,  

 vil kompensationsbeløbet blive anvist samtidig med anvisningen af tilskud  

 efter § 136, stk. 1, den 14. maj 1993. Indsendes skemaet efter 10. maj 1993,  

 vil kompensationsbeløbet først blive anvist ved ordningens næste udbetaling  

 den 13. august 1993.
 Samtidig vedlægges endvidere 6 skemaer til brug ved anmodningen om tilskud  

 efter § 136, stk. 1 og 2, vedrørende juli og oktober kvartaler 1993, 1 skema  

 pr. kvartal indsendes til Socialministeriet inden henholdsvis den 10. juli og  

 den 10. oktober 1993. Disse skemaer erstatter de skemaer, der blev udsendt  

 med ministeriets skrivelse af 16. december 1992, idet det vil være mest  

 hensigtsmæssig at have et fælles skema.
Annmodning om tilskud efter § 136, stk. 1 og 2 skal indsendes af den  

 kommune, der har bopælskommuneforpligtigelsen efter den sociale pensionslovs  

 § 57, jf. § 58. For pensionister med ophold på de i bistandelovens § 105  

 omhandlede forsorgshjem m.v. skal anmodning dog indsendes af den kommune, der  

 foretager beregning og udbetaling af lommepenge til pensionisten.
Der kan  

 ikke fraviges ved aftale mellem denne kommune og vedkommende institutions  

 drifts- eller overenskomstkommune.
 Eventuelle spørgsmål vedrørende bistandslovens § 136, kan rettes til  

 Socialministeriet 1.kt. 3.afd.
 Rettelser til tidligere udsendte skrivelser.
 I ministeriets skrivelse af 30. oktober 1992 om statsrefusionen af sociale  

 udgifter i regnskabsåret 1993 er et »ikke« gledet ud midt på side  

 2. Der skulle have stået: Da det er konstateret, at nogle kommuner ved  

 konteringen ikke sondrer mellem forskuds udlagt børnebidrag og ikke  

 forskudsvis børnebidrag når bidragene betales samtidig,....
I ministeriets skrivelse af 8. februar 1993 om restafregning i  

 regnskabsåret 1992 er der på side 3 ikke medtaget virkningen af lovændringen  

 pr. 1. juli 1992 vedrørende ungdomsydelse mod beskæftigelse.
Under pkt. 4  

 skulle ad Udgifter til ungdomsydelse § 49 i 1. afsnits 4. linje efter  

 »20 år« have været indføjet: »indtil 30. juni 1992 og derefter  

 under 25. år«.
Med venlig hilsen Grethe Håkansson (* 1) Skemaer udelades her.
