Bekendtgørelse om regulering af værdigrænse i lov om sikring af kulturværdier i Danmark I medfør af § 2, stk. 6, jf. stk. 5, jf. stk. 1, nr. 2, i lov om sikring af kulturværdier i Danmark, jf. lovbekendtgørelse nr. 1270 af 16. november 2010, fastsættes:
 § 1. Værdigrænsen for kulturgenstande i § 2, stk. 1, nr. 2, i lov om sikring af kulturværdier i Danmark reguleres, jf. lovens § 2, stk. 5, efter udviklingen i det af Danmarks Statistik offentliggjorte forbrugerprisindeks til følgende beløb med virkning pr. 1. januar 2012: 158.000 kr.
 § 2. Bekendtgørelsen træder i kraft den 1. marts 2012.
 Stk. 2. Bekendtgørelsen ophæver samtidig bekendtgørelse nr. 392 af 30. april 2011 om regulering af værdigrænse i lov om sikring af kulturværdier i Danmark.
