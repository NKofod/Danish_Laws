 I medfør af § 19 a, stk. 3 og § 22, stk. 1, i lov om statsautoriserede  

 revisorer, jf. lovbekendtgørelse nr. 321 af 18. maj 1993 fastsættes:
Revisornævnets kompetence og organisation § 1.  Revisornævnet behandler sager, der henvises til  

 eller indbringes for Revisornævnet i medfør af § 18 a, stk. 2, eller § 18 b,  

 stk. 1, i lov om statsautoriserede revisorer eller i medfør af § 11 a, stk.  

 2, eller § 11 b, stk. 1, i lov om registrerede revisorer.
§ 2.  Revisornævnet består af en formand, der skal  

 være landsdommer, samt 8 andre medlemmer, hvoraf 2 er statsautoriserede  

 revisorer, 2 er registrerede revisorer, 2 har henholdsvis nationaløkonomisk  

 uddannelse og den juridiske uddannelse, 1 har indsigt i pengeinstitutters og  

 1 i investorers forhold, jf. § 19 i lov om statsautoriserede revisorer.
Der  

 kan udpeges en landsdommer som næstformand.
Formandskab og medlemmer udpeges  

 for en periode af 4 år.
 Stk. 2.  For hvert medlem udpeges en suppleant.  

 Suppleanterne udpeges af Erhvervs- og Selskabsstyrelsen.
 Stk. 3.  Formanden afgør ud fra en bedømmelse af den  

 enkelte sag, hvor mange og hvilke medlemmer, der skal deltage i sagens  

 behandling, jf. lov om statsautoriserede revisorer § 19, stk. 3.
 § 3.  Intet af nævnets medlemmer må deltage i  

 behandlingen af en sag, når vedkommende efter retsplejelovens regler ville  

 være inhabil som dommer.
 Stk. 2.  Et medlem skal give nævnet meddelelse om  

 omstændigheder, som vil kunne medføre den pågældendes inhabilitet, jf. stk.  

 1.
 Stk. 3.  Spørgsmål om et medlems habilitet bør så vidt  

 muligt rejses, inden nævnets behandling af sagen begynder.
 Stk. 4.  Revisornævnet afgør selv, om et medlem kan  

 deltage i en sags behandling.
 § 4.  Formanden tilrettelægger Revisornævnets arbejde,  

 herunder arbejdet i sekretariatet.
Stk. 2.  Tid, sted og dagsorden for nævnets møder  

 fastsættes af formanden, der drager omsorg for mødernes indkaldelse.
Er et  

 møde offentligt, jf. § 8, stk. 3, skal dette med mindst 3 dages varsel  

 bekendtgøres - med angivelse af tid og sted for mødet i Erhvervs- og  

 Selskabsstyrelsens edb-informationssystem eller i Statstidende.
Stk. 3.  Over nævnets møder føres en protokol, der skal  

 angive tid og sted for mødet, om mødet har været offentligt, hvilke  

 medlemmer, der har deltaget, samt navnene på de personer, der har været til  

 stede som parter eller på disses vegne eller til deres bistand.
Protokollen  

 føres iøvrigt efter formandens nærmere bestemmelse i hver enkelt sag.
 Stk. 4.  Formanden leder forhandlingerne på nævnets  

 møder.
 Stk. 5.  Formanden påser, at de forelagte sager fremmes  

 med tilbørlig hurtighed.
Stk. 6.  Fordelingen af de enkelte sager mellem formand  

 og næstformand bestemmes af formanden.
Næstformanden varetager i sådanne  

 sager de beføjelser, der ved bekendtgørelsen er tillagt formanden.
Sagens forberedelse § 5.  Indbringelse af Disciplinærnævnets afgørelse  

 skal ske skriftligt til Revisornævnet, Kampmannsgade 1, 1780 København V.
Stk. 2.  Skrivelsen skal indeholde en fremstilling af de  

 forhold, der ønskes bedømt af nævnet.
Med skrivelsen skal følge et gebyr på  

 2.000 kr., jf. dog § 22, stk. 1, 2. pkt. i lov om statsautoriserede  

 revisorer.
Medfølger gebyret ikke, og betales dette ikke inden en af  

 formanden fastsat frist, afvises sagen.
 Stk. 3.  Sagens indbringelse for Revisornævnet har  

 opsættende virkning.
 § 6.  Lov om offentlighed i forvaltningen og  

 forvaltningsloven finder anvendelse på Revisornævnet.
§ 7.  Når en af Disciplinærnævnet afgjort sag er  

 modtaget til behandling i Revisornævnet, fremskaffer nævnet alle akter og  

 eventuelt andet materiale, som har foreligget ved sagens behandling for  

 Disciplinærnævnet.
Samtidig sendes kopi af indbringelsesskrivelsen med  

 eventuelle nye bilag til modparten med opfordring til at udtale sig inden en  

 fastsat frist og med oplysning om, at klagen vil kunne behandles på det  

 foreliggende grundlag, hvis der ikke svares i sagen.
 Stk. 2.  Revisorer og revisionsvirksomheder, hvis  

 forhold er genstand for nævnets bedømmelse, skal gøres bekendt med, at der  

 kan mødes for nævnet med en bisidder, eventuelt en advokat.
Stk. 3.  Modpartens svarskrift med eventuelle bilag  

 forelægges, hvis sagen er indbragt i medfør af § 18 b, stk. 1, i lov om  

 statsautoriserede revisorer eller i medfør af § 11 b, stk. 1, i lov om  

 registrerede revisorer, i kopi til orientering for den, der har indbragt  

 sagen.
Finder formanden det påkrævet, skal parterne have lejlighed til at  

 fremkomme med yderligere indlæg inden for en fastsat frist.
 Stk. 4.  I sager, der henvises af disciplinærnævnene i  

 medfør af § 18 a, stk. 2, i lov om statsautoriserede revisorer eller i medfør  

 af § 11 a, stk. 2, i lov om registrerede revisorer, fuldfører nævnet en  

 eventuel påbegyndt skriftveksling i overensstemmelse med stk. 1.
Stk. 5.  Formanden sørger for, at de nødvendige  

 oplysninger til sagens behandling foreligger, og at de nødvendige  

 undersøgelser er foretaget.
På ethvert tidspunkt under sagens behandling kan  

 der indhentes yderligere oplysninger.
 Stk. 6.  Formanden sørger for, at parterne får kendskab  

 til oplysninger fra modparten, når disse må anses af betydning for sagens  

 afgørelse, medmindre afgørende hensyn til offentlige eller private interesser  

 taler herimod, herunder hensyn til klientens forretningsforhold eller  

 økonomiske forhold.
Sagens afgørelse § 8.  Sagens parter har ret til at give møde for  

 Revisornævnet og afgive forklaring.
 Stk. 2.  Formanden kan tillade, at andre personer  

 indkaldes for at afgive forklaring for nævnet.
 Stk. 3.  Revisornævnets møder er ikke offentlige.  

 Formanden kan efter parternes ønske tillade, at offentligheden får adgang til  

 nævnets møder, medmindre dette vil kunne tilføje nogen unødig krænkelse,  

 herunder ved at forretnings- eller driftshemmeligheder røbes.
 § 9.  En sag kan behandles ved skriftlig procedure,  

 hvis ingen af parterne ønsker at møde for nævnet, og der er enighed herom  

 blandt de medlemmer, der behandler sagen.
 § 10.  Revisornævnets afgørelser træffes ved  

 almindelig stemmeflerhed.
 Stk. 2.  En afgørelse skal begrundes og gengive  

 mindretallets indstilling.
 Offentliggørelse m.m.
 § 11.  Revisornævnets afgørelser indføres i en dertil  

 indrettet protokol og skal være underskrevet af formanden.
 Stk. 2.  Revisornævnets afgørelser sendes til sagens  

 parter, skatteministeren, anklagemyndigheden, Finanstilsynet, Erhvervs- og  

 Selskabsstyrelsen, Foreningen af Statsautoriserede Revisorer, Foreningen af  

 Registrerede Revisorer og til Disciplinærnævnet for Statsautoriserede  

 Revisorer og Disciplinærnævnet for Registrerede Revisorer.
Stk. 3.  Revisornævnet kan bestemme, at en afgørelse  

 skal offentliggøres.
Offentliggørelsen sker i Retsinformationsdatabasen.
Et  

 ønske om afgørelsens offentliggørelse bør imødekommes, hvis det fremsættes af  

 revisorer og revisionsvirksomheder, hvis forhold har været genstand for  

 nævnets bedømmelse.
 Stk. 4.  Ændres disciplinærnævnets afgørelse helt eller  

 delvis, kan Revisornævnet eller formanden på dets vegne træffe bestemmelse om  

 hel eller delvis tilbagebetaling af det indbetalte gebyr.
 § 12.  Bekendtgørelsen træder i kraft den 1. marts  

 1994.
 Stk.2.  Bekendtgørelse nr. 582 af 31. august 1989  

 ophæves.
