Betænkning afgivet af Arbejdsmarkedsudvalget den 10. maj  

 2006 Betænkning over Forslag til folketingsbeslutning om at  

 øremærke 12 uger af barselorloven til fædre.
[af Anne Grete Holmsgaard (SF),  

 Kirsten Brosbøl (S),  

 Lone Dybkjær (RV) og Majbrit Berlau (EL)] 1. Udvalgsarbejdet Beslutningsforslaget blev fremsat den 24. januar 2006 og var til  

 1. behandling den 2. marts 2006. Beslutningsforslaget blev efter 1.  

 behandling  

 henvist til behandling i Arbejdsmarkedsudvalget.
Møder Udvalget har behandlet beslutningsforslaget i 4 møder.
Spørgsmål Udvalget har stillet 12 spørgsmål til familie- og  

 forbrugerministeren til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller beslutningsforslaget til  

  

 forkastelse.
Venstres, Dansk Folkepartis og Det Konservative Folkepartis  

 medlemmer af udvalget ser gerne, at fædrene tager mere barselorlov, end det  

 er  

 tilfældet i dag.
Men de tre partier ønsker, at det skal være op til den  

 enkelte  

 familie at afgøre, hvordan barselorloven bedst fordeles mellem moderen og  

 faderen.  

 Partierne er tilfredse med den etårige fleksible barselorlov, der blev  

 gennemført  

 i 2002. Den fleksible barselorlov er en stor forbedring og har allerede nu  

 været til gavn for tusinder af danske børnefamilier.
Hvis beslutningsforslaget blev vedtaget, ville det bevirke en  

 direkte forringelse af den fleksible barselorlov, da det dels ville betyde,  

 at  

 man ville fratage den enkelte børnefamilie fleksibiliteten til selv at  

 tilrettelægge og fordele barselorloven mellem sig, og dels ville man straffe  

 de  

 familier, hvor faderen ikke benytter sig af alle 12 ugers øremærkede  

 barselorlov.
Det sker ved at fratage familien det antal uger, som faderen har  

 undladt at afholde.
Forslaget betyder således, at hvis en far kun afholder 9  

 af  

 de 12 ugers øremærkede barselorlov, mister familien 3 ugers orlov.
En sådan  

 forringelse ønsker de tre partier ikke at medvirke til.
 Et  

  

 mindretal  

  

 i  

 udvalget (S, RV, SF og EL) indstiller beslutningsforslaget til  

  

 vedtagelse uændret.
Socialdemokratiets, Det Radikale Venstres, Socialistisk  

 Folkepartis og Enhedslistens medlemmer af udvalget mener, at mænd skal have  

 ret  

 til en større del af barselorloven, end de har i dag.
Kvinder tager stadig  

 langt  

 den største del af barselorloven  det gælder også den del af  

 barselperioden,  

 der frit kan deles mellem mænd og kvinder.
 Det er et faktum, at indførelsen af den fleksible barselorlov  

 langtfra har betydet, at mænds brug af barselorlov er steget i stor stil.  

 Tværtimod ses nu en faldende tendens for mænds brug af orlov fra 2003 til  

 2004.  

 Ifølge Danmarks Statistik er det således blandt mændene, det største faktiske  

 fald i den gennemsnitlige orlovslængde ses, hvilket blot understreger  

 nødvendigheden af, at mænds ret til barselorlov lovsikres.
Flere undersøgelser peger på, at når orlov er til forhandling i  

 familien, er moderen oftest førstevælger, og at det kan være mere end svært  

 for  

 mænd at forhandle sig til mere end 14 dages orlov, da den skal tages fra  

 moderens  

 del (bl.a.
Bente Marianne Olesen og Lea Drews), og ofte er det begges  

 opfattelse, at moderens krav på orlov er særlig vigtig.
Fædrene får følgelig  

 den del, der bliver tilovers.
 Samtidig frygter mange mænd fortsat barrierer på arbejdspladsen  

 i form af chikane, repressalier og egentlige fyringer, hvis de vil holde  

 barselorlov  

 (Kristeligt Dagblad den 25. august 2005).
 Fædrene har derfor i høj grad brug for en løftestang i form af  

 en personlig lovsikret rettighed, hvis det skal lykkes at øge antallet af  

 fædre  

 på barsel.
 Det er helt utilstrækkeligt blot at informere om mulighederne  

 for barsel til fædre, da der er mange faktorer i spil, når orloven fastlægges  

   

 sociologiske, psykologiske og strukturelle  der alle medvirker til at  

 fastholde et traditionelt kønsrollemønster, hvor moderen ses som den centrale  

 omsorgsperson og faderen som den primære forsørger, der henvises til rollen  

 som  

 andenviolin i forhold til sine børn.
De nordiske landes erfaringer med øremærkning af orlov til fædre  

 taler deres tydelige sprog om, at den del af barselorloven, der reserveres  

 til  

 fædrene, også bruges af fædrene i stor stil.
I dag holder eksempelvis mellem  

 80  

 og 90 pct. af alle de islandske fædre hele deres barselorlov på 3 måneder.  

 Danske fædres brug af de øremærkede 14 dages barselorlov underbygger  

 ligeledes  

 påstanden om, at øremærkning er nødvendig, hvis fædre i højere grad skal  

 benytte  

 sig af muligheden for barselorlov.
 En rundspørge til 3Fs webpanel viste i 2005, at tre ud af fire  

 mandlige 3Fere mellem 18 og 40 år synes, det er en god idé at ændre den  

 danske  

 barselordning, så den kommer til at ligne den svenske, hvor en større del af  

 orloven  

 er reserveret til mændene.
 Islands, Sveriges og Norges gode erfaringer med at reservere en  

 del af orlovsmuligheden til fædre viser således, at det et meget  

 virkningsfuldt  

 instrument, hvis man mener noget alvorligt med ønsket om at ville fremme en  

 mere  

 ligelig fordeling af barselorloven mellem mænd og kvinder.
Øremærkning af 12 ugers barselorlov til fædrene kommer  

 familierne og ikke mindst børnene til gode.
Undersøgelser har desuden vist,  

 at  

 skilsmisseraten falder, når faderen tager en større del af barselorloven.
Samtidig er en øremærkning til fædre vigtig af hensyn til  

 samfundsøkonomien og kvindernes position på arbejdsmarkedet.
Kvindernes lange  

 barselperiode, som ifølge Danmarks Statistik i gennemsnit er 54,4 uger efter  

 fødslen for børn født i 2004, medfører, at de anses for at være en mere  

 ustabil  

 arbejdskraft, som der ikke satses på i samme omfang som mænd.
Kvinders  

 overledighed, den manglende repræsentation af kvinder på lederniveau og ikke  

 mindst den voksende løn- og pensionsforskel mellem mænd og kvinder er nogle  

 af  

 de håndfaste beviser herpå.
Efter forslagsstillernes mening er det nødvendigt at øremærke 12  

 uger af barselorloven til fædre, da man ikke kan sætte sin lid til, at  

 udviklingen med flere fædre på barsel kommer af sig selv.
Indtil videre har  

 den  

 fleksible barselorlov også vist det modsatte.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Charlotte Antonsen (V)   

 Erling Bonnesen (V)  

  

  fmd.  

  

 Inger Støjberg (V)   

 Marion Pedersen (V)   

 Jens Vibjerg (V)   

 Bent Bøgsted (DF)   

 Colette L.
Brix (DF)   

 Jakob Axel Nielsen (KF)   

 Tom Behnke (KF)   

 Thomas Adelskov (S)   

 Kirsten Brosbøl  

  (S)  

  

    

  

 Jytte Andersen (S)   

  

 nfmd.  

  

 Anne‑Marie Meldgaard (S)   

 Lone Møller (S)   

 Elisabeth Geday (RV)   

 Ole Sohn (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende B 66 Bilagsnr.
Titel 1 Frist for spørgsmål 2 1. udkast til betænkning 3 2. udkast til betænkning Oversigt over spørgsmål og svar vedrørende B 66 Spm.nr.
