 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I sømandsloven, jf. lovbekendtgørelse nr. 11 af 6. januar 1989, som ændret  

 ved lov nr. 271 af 2. maj 1990 og lov nr. 1004 af 19. december 1992,  

 foretages følgende ændringer:
 1. I § 5 affattes 1. pkt. således:
»Hver af parterne kan opsige tjenesteaftalen med 7 dages varsel,  

 medmindre andet følger af aftalen, jf. dog § 9 i lov om ligebehandling af  

 mænd og kvinder med hensyn til beskæftigelse og barselorlov m.v.« 2. § 16 affattes således:
» § 16.  Skibsføreren kan afskedige en sømand,  

 der som følge af sygdom eller legemsskade for længere tid er uskikket til at  

 udføre sit arbejde, jf. dog § 9 i lov om ligebehandling af mænd og kvinder  

 med hensyn til beskæftigelse og barselorlov m.v., eller lider af en sygdom,  

 der medfører fare for de ombordværende. §§ 29 og 30 om ret til hyre m.v.  

 finder anvendelse.« 3. Efter § 18 b indsættes som nyt afsnit:
»3 b.
Søfarendes fritagelse for tjeneste m.v. i forbindelse med  

 graviditet og barsel § 18 c.
Industriministeren fastsætter  

 nærmere regler om søfarendes fritagelse for tjeneste om bord på grund af  

 graviditet og barsel.
Stk. 2.  En søfarende, der fratræder på grund af  

 graviditet, eller som kræver afsked efter § 9, har ret til  

 graviditets-/barselhyre.
Dette gælder kun, så længe hun ikke har andet  

 arbejde, og højst 2 måneder fra fratrædelsestidspunktet.
Stk. 3.  Er den søfarende ansat enten for en bestemt  

 rejse eller for en bestemt tid, kan rederens pligt til at betale hyre efter  

 stk. 2 dog ikke strækkes ud over det tidspunkt, hvor ansættelsesforholdet i  

 henhold til aftalen ophører.« 4. I § 29 ophæves stk. 4.
 5. § 35 affattes således:
 » § 35.  Er det aftalt, at sømandens  

 tjenesteforhold er knyttet til rederiet, således at sømandens ansættelse hos  

 rederen skal fortsætte, selv om tjenesten på det enkelte skib ophører, finder  

 bestemmelserne om hyre i § 18 c, stk. 2 og 3, § 29 og § 33, stk. 3,  

 anvendelse, selv om sømanden ikke gør tjeneste på et af rederiets skibe på  

 det tidspunkt, hvor orlov begynder eller uarbejdsdygtighed eller dødsfald  

 indtræder. § 30 og § 34 finder tilsvarende anvendelse, forudsat at sygdommen,  

 legemsskaden eller dødsfaldet indtræder under et af rederen beordret ophold  

 uden for den søfarendes hjemland.
Stk. 2.  Retten til pleje omfatter dog alene pleje uden  

 for hjemlandet i indtil 12 uger efter, at sygdommen eller skaden er indtrådt.  

 § 29 finder ikke anvendelse i tilfælde, hvor sygdommen indtræder under  

 graviditets- og/eller barselorlov.« 6. § 37, stk. 1, affattes således:
»Hver af parterne kan opsige tjenesteaftalen med 3 måneders varsel,  

 medmindre andet følger af aftalen, jf. dog § 9 i lov om ligebehandling af  

 mænd og kvinder med hensyn til beskæftigelse og barselorlov m.v.« 7. § 44, stk. 2, affattes således:
» Stk. 2.  En skibsofficer kan dog afskediges efter  

 § 16, hvis han er forhyret for en bestemt tid eller rejse eller som afløser  

 inden for et tidsrum af 9 måneder.« 8. I § 45 affattes 1. pkt. således:
»Afskediges en skibsofficer uden sådan grund som nævnt i § 17 eller §  

 44, stk. 2, har skibsofficeren ret til hyre for 3 måneder efter  

 tjenesteforholdets ophør, medmindre almindelige erstatningsregler hjemler ret  

 til et større beløb.« 9. § 47, stk. 1, affattes således:
» Rederen kan til enhver tid afskedige skibsføreren, jf. dog § 9 i  

 lov om ligebehandling af mænd og kvinder med hensyn til beskæftigelse og  

 barselorlov m.v.« 10. § 49, nr. 7, affattes således:
§ 2 I lov om skibes sikkerhed m.v., jf. lovbekendtgørelse nr. 400 af 18. juni  

 1993, foretages følgende ændring:
 I § 5 indsættes efter »sikkerhedsarbejdet«:
 », herunder om arbejdsgiverens pligter«.
§ 3 Loven træder i kraft den 1. oktober 1994.
§ 4 Loven gælder ikke for Grønland og Færøerne. § 2 kan dog ved kongelig  

 anordning sættes i kraft for disse landsdele med de afvigelser, som de  

 særlige færøske og grønlandske forhold tilsiger, mens § 1 kan sættes i kraft  

 for Grønland med de afvigelser, som de særlige grønlandske forhold tilsiger.
Givet på Christiansborg Slot, den 27.  

 april 1994 Under Vor Kongelige Hånd og Segl I Dronningens Navn:
