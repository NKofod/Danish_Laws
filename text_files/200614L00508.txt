Betænkning afgivet af Udvalget for Videnskab og Teknologi  

 den 31. januar 2007 Betænkning over Forslag  

 til lov om ændring af lov om konkurrence- og forbrugerforhold på telemarkedet (Visse tekniske krav til udbydere af elektroniske  

 kommunikationsnet eller -tjenester  opfølgning på regeringens  

 handlingsplan  

 for terrorbekæmpelse) [af  

 videnskabsministeren (Helge Sander)] 1. Udvalgsarbejdet Lovforslaget blev fremsat den 3. november 2006 og var til 1.  

 behandling den 9. november 2006. Lovforslaget blev efter 1. behandling  

 henvist  

 til behandling i Udvalget for Videnskab og Teknologi.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og videnskabsministeren sendte den 11. oktober 2006 dette udkast til  

 udvalget, jf. alm. del − bilag 14. Den 3. november 2006 sendte  

 videnskabsministeren de indkomne høringssvar og et notat herom til udvalget.
Spørgsmål Udvalget har stillet 17 spørgsmål til videnskabsministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af SF og EL) indstiller lovforslaget til  

  

 vedtagelse uændret.
Socialdemokratiets  

 medlemmer af udvalget finder, at processen omkring lovforslaget har  

 været  

 alt andet end køn.
Regeringen arvede ellers et  

 fornuftigt og visionært lovforslag fra den  

 daværende SR-regering i 2001, men siden da har den nuværende regering haft  

 sit  

 hyr med at få arbejdet gjort færdigt.
Undervejs har regeringen måttet  

 trække et forslag tilbage, og der er gået flere år med  

 en humpende proces og langvarige forhandlinger  

 med telebranchen.
I mellemtiden har EU faktisk overhalet os, og der er nu  

 tale  

 om EU-regler, der skal indføres i hele Europa.
 Socialdemokratiet vil  

 bekæmpe terror i alle dens afskygninger, og de instrumenter, der skal  

 tages i  

 brug, må vurderes ud fra deres effekt, deres mulige mangler og endelig  

 ud  

 fra deres betydning for friheden for befolkningen som helhed.
 Her vil logning være et  

 effektivt redskab for efterretningstjenesterne, men for Socialdemokraterne er  

 det samtidig helt afgørende, at det sikres, at data ikke kan  

 misbruges i de enkelte teleselskaber under indsamlingen, og at data ikke  

 kommer  

 i uvedkommendes besiddelse.
 Det Radikale Venstres medlemmer af udvalget støtter  

 gennemførelsen af logningsdirektivet, men peger på det problematiske i de  

 mange  

 huller i logningen og ministerens uvilje mod at indgå i en konstruktiv  

 drøftelse om mulighederne for at sikre en bedre logning til gavn for  

 politiets  

 efterforskningsmuligheder.
Med den nu gennemførte logningsforpligtelse vil udelukkende  

 teleudbydere være forpligtet til at logge f.eks. e-post, og dermed bliver  

 ejerskabet af en tjeneste afgørende for logningsforpligtelsen.
Det må anses  

 for  

 et alvorligt problem for effektiviteten af logning i efterforskningsøjemed.  

 F.eks.  

 skal e-post fra virksomhedsservere og applikationer som Hotmail ikke logges.  

 Det bagvedliggende EU-direktiv hindrer ikke Danmark i at gå videre og forsøge  

 at finde løsninger til at lukke flest mulige huller.  

 Det Radikale Venstre  

 havde gerne  

 set, at alle muligheder for at sikre en mere effektiv logning var blevet  

 undersøgt  

   

 gerne i samarbejde med andre lande, der allerede har kig på  

 problemstillingen.  

 Det Radikale Venstre  

 opfordrer regeringen til i det videre forløb at arbejde for fælles, effektive  

 løsninger i EU-regi.
 Et  

  

 mindretal  

  

 i udvalget (SF og EL) indstiller lovforslaget til  

  

 forkastelse  

  

 ved 3. behandling.
Socialistisk Folkepartis medlem af udvalget kan ikke støtte gennemførelsen af  

 logningsdirektivet.
Socialistisk Folkeparti deler helt den kritik, der er  

 fremført af bl.a.
Det Radikale Venstre, men tager så konsekvensen og stemmer  

 imod.
Lovforslaget er unødigt indgribende i den personlige frihed, uden at det  

 effektivt bekæmper terrorismen.
Det svækker retssikkerheden og er et eksempel  

 på, at den såkaldte »kamp imod terrorisme« i stedet bliver en kamp mod »det  

 åbne samfund«.
I den forstand kommer man til at gå terroristernes ærinde,  

 uden at man effektivt modvirker konkrete terrorhandlinger.
Enhedslistens medlem af udvalget finder, at lovforslaget skal ses i  

 sammenhæng med logningsbekendtgørelsen, og tilsammen udmønter de, hvorledes  

 oplysninger om den enkelte borgers aktivitet på nettet og med telefon skal  

 registreres som led i kampen mod terror.
Terror er en væsentlig trussel mod  

 befolkningers tryghed.
Terrorister ønsker at bekæmpe demokrati og  

 retssikkerhed.
Enhedslisten ønsker at bevare og udbygge demokrati og  

 retssikkerhed.
Enhedslisten vil ikke omdanne Danmark til et  

 overvågningssamfund, men fastholde et åbent samfund, hvor almindelige borgere  

 har ret til privatlivets fred.
Med lovforslaget bidrager regeringen imidlertid til yderligere at skabe  

 utryghed og usikkerhed i befolkningen.
Eftersom forslaget især  ja  

 næsten udelukkende  vil tvinge kommercielle udbydere til at registrere  

 almindelige borgeres færden på nettet, er det med til at undergrave den  

 enkeltes retssikkerhed i særdeleshed og privatlivets fred i almindelighed.
Enhedslisten mener ikke, at ressourcerne skal bruges på massiv overvågning.  

 Uanset hvor mange ressourcer der bliver afsat, vil samfundet aldrig kunne  

 gardere sig mod terrorangreb.
Ved at indskrænke demokratiet og  

 retssikkerheden går man reelt terroristernes ærinde.
Målet bør i stedet være  

 at forebygge, at nogen personer får den slags sindssyge tanker.
Det vil sige,  

 der er brug for en helt anden indsats: en indsats, der sætter ind mod  

 polariseringen og mindsker uligheden i samfundet, en indsats, der styrker  

 borgernes tillid til samfundet med mere demokrati og større retssikkerhed, og  

 ikke mindst en indsats, der styrker den internationale retsorden.
Naturligvis skal det være muligt for myndighederne, og herunder  

 politiet, at kunne gennemføre en effektiv efterforskning, når der er konkret  

 mistanke.
Men de muligheder har myndighederne og politiet allerede i dag.  

 Lovforslaget  

 her bidrager snarere til at skabe en atmosfære, hvor den enkelte betragtes  

 som  

 skyldig, indtil det modsatte er bevist.
Enhedslisten vil en helt anden vej.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Michael Aastrup Jensen (V)   

 Britta Schall Holberg (V)   

 Tina Nedergaard (V)   

 Torsten Schack Pedersen (V)   

 Hanne Severinsen (V)  

  

  fmd.  

  

 Jesper Langballe (DF)   

 Jørn Dohrmann (DF)   

 Per Ørum Jørgensen (KF)   

 Charlotte Dyremose (KF)   

 Rasmus Prehn (S)   

 Magnus Heunicke (S)  

  

  nfmd.  

  

 Christine Antorini (S)   

 Pia Gjellerup (S)   

 Margrethe Vestager (RV)   

 Morten Helveg Petersen (RV)   

 Anne Grete Holmsgaard (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 63 Bilagsnr.
Titel 1 Høringssvar og høringsnotat, fra videnskabsministeren 2 Udkast til tidsplan for udvalgets behandling af lovforslaget 3 Logningsbekendtgørelse og vejledning 4 Invitation til teknisk gennemgang og samråd i  

 Retsudvalget 21/11-06 5 Tidsplan for udvalgets behandling af lovforslaget 6 Kopi til orientering om justitsministerens besvarelser af  

 Retsudvalgets alm. del − spørgsmål 28-30 vedrørende  

 logningsbekendtgørelsen 7 Materiale modtaget i forbindelse med teknisk gennemgang  

 af logningsbekendtgørelsen og lovforslaget i Retsudvalget 21/11-06 8 Nyhedsbrev nr. 231/november 2006: »Ønskes: En ny  

 privacy-politik - Hvem skal vogte over borgernes elektroniske privatliv?«,  

 fra Teknologirådet 9 Videnskabsministerens og justitsministerens talepapirer  

 fra samråd i Retsudvalget 21/11-06 10 1. udkast til betænkning Oversigt over spørgsmål og svar vedrørende L 63 Spm.nr.
