Arbejdsgiverbetalt avis Spørgsmål 1:
Vil værdien af  

 arbejdsgiverbetalt avis - som er stillet til rådighed for en medarbejder til  

 brug ved arbejdet efter de forhold og under de forudsætninger, som er  

 beskrevet  

 nedenfor - kunne henføres til "bagatelgrænsen" jf.
Ligningsloven §  

 16, stk. 3, 3. pkt. - og dermed være fritaget for beskatning? Spørgsmål 2 A:
Hvis nej til  

 spørgsmål 1: Vil værdien af arbejdsgiverbetalt avis - som er stillet til  

 rådighed  

 for medarbejderen til brug ved arbejdet efter de forhold og under de  

 forudsætninger, som er beskrevet nedenfor - kunne henføres til  

 "bagatelgrænsen"  

 jf.
Ligningsloven § 16, stk. 3, 3. pkt., hvis medarbejderen i forvejen selv  

 afholder udgifter til mindst én avis? Spørgsmål 2 B:
Hvis nej til  

 spørgsmål 1: Vil værdien af arbejdsgiverbetalt avis - som er stillet til  

 rådighed for medarbejderen til brug ved arbejdet efter de forhold og under de  

 forudsætninger, som er beskrevet nedenfor - kunne henføres til  

 "bagatelgrænsen"  

 jf.
Ligningsloven § 16, stk. 3, 3. pkt., hvis den fri avis ikke indgår i en  

 flexlønsordning og den pågældende medarbejder således ikke bidrager til  

 finansieringen  

 ved at acceptere en generel og reel lønnedgang i forbindelse med valg af  

 avisordning? Svar Ad 1) Ja, se dog  

 sagsfremstilling og begrundelse Ad 2 A) Bortfalder Ad 2 B) Bortfalder Beskrivelse af de  

 faktiske forhold Ledelsen i et  

 forholdsvist nyetableret ApS, som beskæftiger sig med rådgivning om  

 strategier  

 og politikker inden for bl.a.
HR- og lønforhold, finder at det er et krav, at  

 alle medarbejdere altid er helt ajour med, hvad der rør sig inden for området  

 -  

 og specielt hvad der løbende er oppe i tiden, herunder hvad der bliver omtalt  

 i  

 dagspressen.
 Derfor er det  

 ledelsens intention - ud fra en erhvervsmæssig begrundelse - at tilbyde en  

 fuldtidsansat konsulent i virksomheden en arbejdsgiverbetalt avis til brug  

 for  

 arbejdet.  Den pågældende arbejder med rådgivning af virksomheder  

 indenfor HR-strategier og lønforhold samt tilpasning af IT-systemer indenfor  

 disse områder.
 ApS tegner  

 avisabonnementet, og det er således ApS, der som arbejdsgiver har den fulde  

 økonomiske risiko og forpligtelse over for leverandøren.
 Avisen vil blive  

 leveret på medarbejderens hjemmeadresse.
ApS og den pågældende  

 konsulenten vil i forbindelse med valg af avisordningen indgå en ny  

 lønaftale,  

 hvor der ved fastsættelsen af den nye løn vil blive taget højde for udgiften  

 til avisabonnementet.
Konsulenten accepterer således en lønnedgang svarende  

 til  

 udgiften til avisabonnementet.
Der vil være tale om en generel og reel  

 lønnedgang, som vil have konsekvenser for bl.a. beregning af  

 overtidsbetaling,  

 feriepenge/-tillæg, pensionsbidrag og evt. bonus.
ApS er opmærksom  

 på, at "fri avis" der gives som almindeligt personalegode, som  

 udgangspunkt  

 skal beskattes efter de almindelige regler jf.
Ligningsloven § 16, dvs. at  

 godet værdiansættes til markedsværdien og beskattes som B-indkomst hos  

 medarbejderen.
Det anføres således også i Ligningsvejledningen 2004  

 almindelig  

 del afsnit A.B.1.9.10, at "arbejdsgiverens betaling af avis, der  

 erstatter  

 almindelig avishold i husstanden, er skattepligtig".
 Men jf.  

 Ligningsloven § 16, stk. 3, 3. pkt. skal "goder, som arbejdsgiveren i  

 overvejende grad har ydet af hensyn til den ansattes arbejde, kun beskattes,  

 hvis den samledes værdi af disse goder fra en eller flere arbejdsgivere m.v.  

 overstiger et grundbeløb" (bagatelgrænsen, som for 2004 udgør 4.900  

 kr.).
Bagatelgrænsen  

 blev indført ved lov nr. 437 af 10.06.1997 om ændring af Ligningsloven (L  

 180;  

 Justering af personalegodebeskatningen). Jf.
Ligningsvejledningen 2004  

 almindelig del afsnit A.B.1.9.1 og i lovforarbejderne til indførelse af  

 bagatelgrænsen er "fri avis til brug for arbejdet" positivt nævnt,  

 som et gode, der er omfattet af bagatelgrænsen.
Jf. bemærkningerne til  

 lovforslaget omfatter bagatelgrænsen ikke goder, der er ydet uden konkret  

 sammenhæng med den ansattes arbejde, men f.eks. ydes for at fremme den  

 ansattes  

 arbejdsindsats i almindelighed.
Der skal således være en direkte sammenhæng  

 mellem godet og arbejdets udførelse.
 ApS stiller den  

 arbejdsgiverbetalte avis til rådighed for konsulenten alene ud fra en  

 erhvervsmæssig  

 begrundelse, idet det vurderes som værende afgørende for den daglige kontakt  

 og  

 rådgivning over for kunder, at konsulenten er ajour med alt, hvad der rør sig  

 i  

 det offentlige forum inden for selskabets forretningsområde.
 Revisor mener, at  

 Ligningsrådet kan svare bekræftende på spørgsmål 1 med henvisning til  

 følgende:
 En  

 arbejdsgiverbetalt "fri avis", der erstatter almindeligt avishold i  

 husstanden er skattepligtig efter de almindelige regler for beskatning af  

 personalegoder i Ligningsloven § 16. Er der således ikke en erhvervsmæssig  

 begrundelse for, at avisen stilles til rådighed til brug for arbejdet, vil  

 den  

 arbejdsgiverbetalte avis være skattepligtig - medmindre medarbejderen selv  

 afholder udgifter til mindst én avis.
 Efter revisors  

 opfattelse vil værdien af en arbejdsgiverbetalt avis - der ud fra en  

 erhvervsmæssig  

 begrundelse stilles til rådighed til brug for arbejdet - kunne henføres til  

 bagatelgrænsen, uanset om medarbejderen selv afholder udgifter til avishold i  

 husstanden eller ej.
 Efter revisors  

 opfattelse er det uden betydning for spørgsmålet om evt. skattepligt, om  

 medarbejderen helt eller delvist bidrager til finansieringen ved at acceptere  

 en generel og reel lønnedgang.
Styrelsens indstilling og begrundelse Arbejdsgiverens  

 betaling af avis, der erstatter almindeligt avishold i arbejdstagerens  

 husstand, er skattepligtig for arbejdstageren, jf.
Ligningsvejledningen 2004  

 almindelig del afsnit A.B.1.9.10.
Forud for  

 skattereformen 1994 havde der dannet sig den praksis, at en lønmodtager, der  

 selv holdt avis i husstanden, ikke blev beskattet af en ekstra avis betalt af  

 arbejdsgiveren.
Baggrunden for denne praksis var, at udgangspunktet for  

 værdiansættelsen af personalegoder dengang var godets værdi for modtageren.  

 Det  

 var derfor vanskeligt for skattemyndighederne at godtgøre værdien af den  

 arbejdsgiverbetalte avis, idet den ansatte kunne henvise til, at den ekstra  

 avis ikke var udtryk for en privatforbrugsbesparelse.
Ved skattereformen  

 1994 blev værdiansættelsesprincipperne ændret således at udgangspunktet for  

 værdiansættelsen nu blev markedsværdien.
Det betød, at smågoder af ringe  

 værdi,  

 som principielt hele tiden havde været skattepligtige, men i praksis ikke var  

 blevet beskattet, nu blev inddraget under beskatning.
Der var derfor behov  

 for  

 en præcisering af, hvornår man kunne se bort fra sådanne goder ved  

 beskatningen.
Det førte til indførelse af bagatelgrænsen i ligningslovens §  

 16,  

 stk. 3 ved lov nr. 437 af 10. juni 1997. Bestemmelsen lyder: "Goder, som  

 arbejdsgiveren i overvejende grad har ydet af hensyn til den ansattes  

 arbejde,  

 beskattes kun, hvis den samlede værdi af disse goder fra en eller flere  

 arbejdsgivere  

 overstiger et grundbeløb på 3.000 kr." Som anført af  

 revisor var arbejdsgiverbetalt avis blandt de goder, der nævnes i  

 bemærkningerne  

 til lovforslaget som omfattet af bagatelgrænsen.
Det forhold, at  

 avisen indgår i en flexlønsordning, udelukker efter styrelsens opfattelse  

 ikke  

 i sig selv, at værdien er omfattet af bagatelgrænsen, men det vil indgå ved  

 den  

 konkrete bedømmelse af, om  

 avisen i  

 overvejende grad er stillet til rådighed for arbejdet.
Styrelsen indstiller  

 herefter, at der svares ja til spørgsmål 1, såfremt avisen efter en konkret  

 vurdering i overvejende grad må antages at være stillet til rådighed af  

 hensyn  

 til arbejdet.
 Spørgsmål 2 A og 2  

 B bortfalder herefter.
 Ligningsrådet  

  

 tiltræder  

 indstillingen.
