 Udtalt, at Styrelsen for Statens Uddannelsesstøtte (SU) i henhold til  

 de gældende forskrifter for SUs Register over Støtteansøgere og  Debitorer  

 næppe uden samtykke kunne videregive oplysninger til de svenske myndigheder  

 til brug for kontrol af, om en person modtager uddannelsesstøtte i Danmark.
 SU anmodede i anledning af en henvendelse fra de svenske myndigheder  

 Registertilsynet om en udtalelse om, hvorvidt SU efter Registertilsynets  

 opfattelse kunne udlevere oplysninger om, hvilke danske studerende der  

 studerer i Sverige, og som får tildelt dansk studiestøtte.
Det fremgik af en skrivelse fra Det Centrala Studiestodsnamnden i Sverige,  

 at den svenske regering havde besluttet, at nordiske studerende i Sverige,  

 som har studiestøtte fra hjemlandet, fortsat kan få tildelt et såkaldt  

 CSN-kort, der berettiger til rejserabatter.
Kortet tildeles automatisk  

 svenske studerende, som får svensk studiestøtte.
De oplysninger, der ønskedes videregivet, var oplysninger om navn, adresse  

 og personnummer.
Det blev lagt til grund, at de oplysninger, man ønskede  

 videregivet, var registreret i SUs  

  Register over Støtteansøgere og Debitorer.
 Registertilsynet udtalte i den anledning, at der efter de gældende  

 forskrifter for registeret ikke i kapitlet om videregivelse af oplysninger  

 til offentlige myndigheder var særlige bestemmelser om videregivelse af  

 oplysninger fra registeret til udlandet.
 Det var herefter Registertilsynets opfattelse, at SU i henhold til de  

 gældende forskrifter for registeret næppe ville kunne videregive oplysninger  

 til de svenske myndigheder til det angivne formål uden de registreredes  

 samtykke.
 Det tilføjedes i den forbindelse, at der i almindelighed ikke bør  

 videregives oplysninger til udenlandske offentlige myndigheder uden for  

 tilfælde, hvor dette har hjemmel i lov eller international aftale.
 (* 1) Registertilsynets Årsberetning 1992 side 57.
