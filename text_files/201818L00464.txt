Ændringsforslag stillet den 14. december 2018 Ændringsforslag til 3. behandling af Forslag til lov om ændring af lov om planlægning og lov om maritim fysisk planlægning (Planlægning i områder belastet af lugt, støv eller anden luftforurening, helårsbeboelse i sommerhuse på Læsø, ekspropriation til virkeliggørelse af lokalplaner, havplanlægning for transportinfrastruktur m.v.) [af erhvervsministeren (Rasmus Jarlov)]:
Til nr. 1 Af erhvervsministeren:
 1) Nr. 4 udgår.
[Forkortelse af frist fra 8 år til 4 år ved udlæg af nye sommerhusområder udgår] Bemærkninger Til nr. 1 Ændringsforslaget fastholder nuværende regler om, at det i et landsplandirektiv om udlæg af sommerhusområder i kystnærhedszonen kan fastsættes, at planlægningsmuligheden for uudnyttede områder, som er udlagt til sommerhusgrunde i landsplandirektivet, bortfalder efter 8 år (såkaldt solnedgangsklausul).
