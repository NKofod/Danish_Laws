Skriftlig fremsættelse (14. december 2005) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om  

 ændring af ligningsloven, selskabsskatteloven  

 og andre skattelove (Justering af erhvervsbeskatningen) (Lovforslag nr.
L 116).
Regeringen er blevet opmærksom på et hul i  

 skattelovgivningen, som det er nødvendigt at lukke straks med fremsættelse af  

 lovforslag.
Det drejer sig om et forslag om kapitalfonde og  

 koncerndefinitionen  

 i værnsregler vedrørende tynd kapitalisering mv.
I de senere år har flere danske og udenlandske kapitalfonde  

 opkøbt danske koncerner.
Opkøbet foretages gennem et til lejligheden oprettet  

 dansk holdingselskab evt. med en høj grad af lånefinansiering og dermed  

 betydelige renteudgifter.
Herved nedbringes umiddelbart den skattepligtige  

 indkomst  

 i Danmark i den opkøbte koncern.
Kapitalfondene kan være organiseret som kommanditselskaber.  

 Ifølge dansk skatteret betragtes kommanditselskaber og lignende selskaber  

 ikke  

 som selvstændige skattesubjekter, men som skattetransparente enheder.
Det  

 indebærer, at de danske værnsregler vedrørende for eksempel tynd  

 kapitalisering,  

 armslængdeprincippet og kildeskat på renter til skattelylande, der har til  

 formål at begrænse skatteplanlægning vedrørende koncernintern gæld, ikke kan  

 anvendes.
 Der er imidlertid ikke tvivl om, at kapitalfonden udøver  

 bestemmende indflydelse på holdingselskabet og derfor  på linie med  

 internationale koncerner organiseret på traditionel vis som selskaber - bør  

 omfattes af reglerne om transfer pricing, tynd kapitalisering og kildeskat på  

 koncerninterne renter, når investorerne i kapitalfonden agerer samlet.
 Der foreslås en ændring af koncerndefinitionen i  

 værnsreglerne om transfer pricing, tynd kapitalisering, kildeskat på  

 koncerninterne renter og kildeskat på koncerninterne kursgevinster, således  

 at  

 gæld til transparente enheder, som f.eks. kommanditselskaber, anses for  

 koncernintern gæld på samme måde som hvis den udenlandske långiver var et  

 selskab.
Skatteministeriet foretager løbende en nøje analyse af  

 skattelovgivningen og er i den forbindelse blevet opmærksom på huller i  

 skattelovgivningen, herunder et hul vedrørende genanbringelse af  

 ejendomsavance  

 i erhvervsejendomme, der efterfølgende omklassificeres til et skattefrit  

 parcelhus.
Disse foreslås lukket i samme ombæring.
 Alle forslagene har hovedsageligt karakter af værnsregler,  

 der helt overvejende skal forhindre utilsigtede, fremtidige provenutab.
Lovforslaget har ikke været  

 sendt i ekstern høring.
Dette sker i forbindelse med fremsættelsen.
 Idet jeg i øvrigt henviser  

 til bemærkningerne til lovforslaget, skal jeg anbefale lovforslaget til  

 Folketingets  

 hurtige og velvillige behandling.
