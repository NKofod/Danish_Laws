 Ankenævnet stadfæstede direktoratets afgørelse, hvorefter nogle  

 fordele knyttet til en særlig tablet kunne begrunde meddelelse af patent, da  

 patentkravene intet havde at gøre med den terapeutiske virkning.  

 Fremgangsmåde-patentkrav kunne ikke patenteres.
År 1990, den 5. november afsagde Patantankenævnet (Grønning-Nielsen, Hans Chr.
Thomsen, Franck, Arne Holm, Terndrup  

 Pedersen) følgende KENDELSE i sagen j. nr.
P 13/88:Klage fra Danmarks Apotekerforening, DAK-Laboratoriet, København, v/Patentbureau Chas.
Hude over Patentdirektoratets afgørelse af 20. maj 1988 af patent ansøgning nr. 2801/74 fra The Wellcome Foundation Limited, England, v/Internationalt Patent-bureau.
 Den 1. februar 1982 fremlagdes under nr. 144.261 en den 22. maj 1974  

 indleveret ansøgning om patent på »medicinsk tablet indeholdende  

 allopurinol og fremgangsmåde til fremstilling heraf«.
 Kravene var sålydende:
 »1.Medicinsk tablet indeholdende allopurinol som aktiv bestanddel  

 såvel som et desintegreringsmiddel, et granuleringsmiddel og andre  

 tablethjælpestoffer, kendetegnet ved, at den indeholder 80-98 vægt%  

 allopurinol med en partikelstørrelse på 2-40 um, 1-19 vægt% af et  

 desintegreringsmiddel og 1-19 vægt% af et granuleringsmiddel.
 2. Tablet ifølge krav 1, kendetegnet ved, at den indeholder mindst 85  

 vægt% allopurinol.
 3. Tablet ifølge krav 2, kendetegnet ved, at den indeholder mindst 90  

 vægt% allopurinol. 4.Tablet ifølge krav 3, kendetegnet ved, at den indeholder  

 ca. 95 vægt% allopurinol.
 4. Tablet ifølge krav 3, kendetegnet ved, at den indeholder ca. 95 vægt%  

 allopurinol.
 5. Tablet ifølge et vilkårligt af de foregående krav, kendetegnet ved, at  

 den indeholder mindre end 5 vægt% af granuleringsmidlet.
 6. Tablet ifølge krav 5, kendetegnet ved, at den indeholder ca. 2 vægt% af  

 granuleringsmidlet.
 7. Tablet ifølge et vilkårligt af de foregående krav, kendetegnet ved, at  

 den indeholder mindre end 5 vægt% af desintegreringsmidlet.
 8. Tablet ifølge krav 7, kendetegnet ved, at den indeholder ca. 2 vægt% af  

 desintegreringsmidlet.
 9. Tablet ifølge et vilkårligt af de foregående krav, kendetegnet ved, at  

 den indeholder 250-350 mg allopurinol.
 10. Tablet ifølge krav 9, kendetegnet ved, at den indeholder ca. 300 mg  

 allopurinol.
 11. Tablet ifølge et vilkårligt af kravene 1-8, kendetegnet ved, at den  

 indeholder fra 50-150 mg allopurinol.
 12. Tablet ifølge krav 11, kendetegnet ved, at den indeholder ca. 100 mg  

 allopurinol.
 13. Tablet ifølge et vilkårligt af de foregående krav, kendetegnet ved, at  

 den indeholder allopurinol med en partikelstørrelse på fra 28-38 um.
 14. Tablet ifølge et vilkårligt af kravene 1-12, kendetegnet ved, at den  

 indeholder allopurinol med en partikelstørrelse på mindre end 28 um.
 15. Tablet ifølge krav 14, kendetegnet ved, at den indeholder allopurinol  

 med en partikelstørrelse på mindre end 15 um.
 16. Tablet ifølge krav 15, kendetegnet ved, at den indeholder allopurinol  

 med en partikelstørrelse på ca. 10 um.
 17. Tablet ifølge et vilkårligt af de foregående krav, kendetegnet ved, at  

 desintegreringsmidlet er carboxymethylstivelse.
 18. Tablet ifølge et vilkårligt af de foregående krav, kendetegnet ved, at  

 granuleringsmidlet er gelatine.
19. Fremgangsmåde til fremstilling af en tablet ifølge et vilkårligt af de  

 foregående krav indeholdende allopurinol som aktiv bestanddel såvel som et  

 desintegreringsmiddel, et granuleringsmiddel og andre tablethjælpestoffer,  

 kendetegnet ved, at 80-98 vægt% allopurinol med en partikelstørrelse på 2-40  

 um blandes med 1-19 vægt% desintegreringsmiddel, 1-19 vægt%  

 granuleringsmiddel og andre tablethjælpestoffer, hvorefter blandingen  

 granuleres, tørres og presses til tabletter.« Danmarks Apotekerforening, DAK-laboratoriet, og A/S GEA Farmaceutisk  

 Fabrik nedlagde indsigelser imod meddelelse af patent ved skrivelser af 28.  

 april 1982, idet de henviste til, at der dels var tale om et lægemiddel, krav  

 1-18, som i henhold til patentlovens kapitel XI, pkt. 1, stk. 2 ikke er af  

 den kategori af opfindelser, som er patenterbar, dels et fremgangsmådekrav,  

 krav 19, til fremstilling af et lægemiddel, som i princippet er patenterbar,  

 men som her ikke kan føre til patent.
 Klager I udtalte:
»Ansøgningens fremgangsmådekrav indeholder ingen tekniske enkeltheder  

 vedrørende metoden som sådan, men kun rent trivielle og velkendte  

 foranstaltninger i tabletfremstilling, angivet med verberne  

 »blandes«, »granuleres«, »tørres« og  

 »presses«.
Det er med andre ord indlysende, at fremgangsmåden er en  

 art analogifremgangsmåde til fremstilling af et kendt lægemiddel, og en sådan  

 fremgangsmåde ville ikke være patenterbar, selv om den gældende praksis  

 ligestillede mekaniske analogier med kemiske analogier, hvilket imidlertid  

 ikke er tilfældet, således som det klart fremgår af ovenstående citat.
Det fremgår af ansøgningens beskrivelse, at der menes at ligge noget nyt i  

 mængdeforholdene mellem bestanddelene, nærmere betegnet den høje mængde aktiv  

 bestanddel på mindst 80 vægt%. Heller ikke dette er dog nyt inden for  

 lægemiddeltabletter, jf. artiklen af Dr.
W.A.
Ritschel »Die  

 Tablette« i Der Pharmaceutische Betrieb, bind 7, 1966, hvori der på side  

 79 i tabellen er vist intervaller for sædvanlige tabletsammensætninger,  

 hvoraf nogle kan indeholde op til 87% aktiv bestanddel.
Der er derfor ikke  

 noget principielt nyt i at fremstille en tablet med et højt indhold af netop  

 allopurinol, som er en kendt aktiv bestanddel, og specielt ikke på baggrund  

 af Dr.
Ritschels angivelse på side 79, linie 23-24, at man til  

 peroraltabletter vil tilstræbe at gøre tabletterne mindst mulige, hvilket jo  

 netop er det, der er formålet ifølge ansøgningen.
Men selv om der måtte kunne  

 anføres et eller andet til gunst for det synspunkt, at allopurinol er noget  

 specielt, over for hvilket almene synspunkter vedrørende lægemiddeltabletter  

 ikke kan gøres gældende, ville dette ikke være tilstrækkeligt til at begrunde  

 patenterbarheden af ansøgningens krav 19, for det afgørende er, at der med  

 fremgangsmåden ikke tilvejebringes et nyt lægemiddel i patentlovens forstand,  

 dvs. et lægemiddel, som har andre biologiske virkninger end tidligere kendte  

 lægemidler.' Klager II anførte:
 »Fremgangsmåden som sådan er helt konventionel ved  

 tabletfremstilling, og krav 19 opfylder derfor ikke nyhedskravet i  

 patentlovens § 2. Dette har ansøgerne erkendt i den tilsvarende svenske  

 ansøgning (svensk fremlæggelsesskrift nr. 402.525), hvor man imidlertid vil  

 hævde, at der er tale om en analogifremgangsmåde.
I henhold til bilag II, pkt. 3 i »Patentbestemmelser« af 1.  

 december 1980 kan der »bevilges patent på en analogifremgangsmåde til  

 trods for, at fremgangsmåden som sådan ikke indeholder noget patenterbart  

 nyt.
Forudsætningerne herfor er, at produktet er nyt og har uventede og  

 værdifulde egenskaber, hvilket i det mindste skal fremgå af  

 beskrivelsen«.
 Af beskrivelsen fremgår, at allopurinol er en kraftigt virkende inhibitor  

 for enzymet xanthinoxidase og derved forhindrer dannelsen af urinsyre ud fra  

 hypoxanthin og xanthin, og at det metaboliseres in vivo til  

 4,6-dihydroxyanalogen (oxipurinol), der har samme inhiberende virkning.
 Som kendt teknik angives, at man med sædvanlig tabletteringsteknik har  

 fremstillet tabletter med 100 mg allopurinol, der repræsenterer 22-30% af  

 tablettens vægt.
Det nye skulle nu være, at man med samme tabletstørrelse skulle kunne  

 forøge enkeltdosisen til 300 mg allopurinol, og at en sådan tablet trods den  

 korte halveringstid for allopurinolet på mindre end 2 timer skulle kunne være  

 virksom et døgn igennem, eller lige så virksom som tre enkeltdoser på 100 mg  

 taget med mellemrum i løbet af døgnet.
Dette tilskrives omdannelsen til  

 oxipurinol, hvis halveringstid ligger mellem 18 og 40 timer.
 Det hævdes videre, at tilvejebringelsen af en tablet med forøget dosis  

 indebærer problemer med hensyn til bevarelse af en tilstrækkelig lang  

 desintegreringstid kombineret med en tilfredsstillende hårdhed: men at disse  

 problemer skulle være løst ved den i krav 19 angivne sammensætning af  

 tabletterne.
 Heri ligger der dog ikke noget overraskende nyt, når henses til, hvad der  

 er kendt fra ansøgerens eget britiske patent nr. 975.850, der angår  

 inhibering af xanthinoxidase in vivo ved hjælp af allopurinol  

 (4-hydroxypyrazolo/3,4-d/pyrimidin) og den tilsvarende dihydroxyforbindelse,  

 oxipurinol.
 Der henvises især til patentskriftets side 1, linie 14-60 og side 6, linie  

 4-8, 25-29 og 58-65 samt til patentkravene, der fuldstændigt sidestiller  

 allopurinol og oxipurinol.
 Endvidere beskriver eksempel 1 og 2 i patentskriftet tabletfremstillingen  

 ganske analogt med den i den foreliggende ansøgning angivne med et indhold af  

 21,7 vægt% allopurinol (eks. 1) og et indhold af 87,7 vægt% oxipurinol (eks.  

 2).
Da de to forbindelser ifølge ansøgerens eget udsagn har samme virkning og  

 kan erstatte hinanden, kan jeg ikke se rettere, end at den påståede  

 opfindelse enten er fuldstændigt foregrebet af eller så nærliggende i forhold  

 til det fra det nævnte britiske patent kendte, at ansøgningen ikke bør føre  

 til patent.' Ansøger imødegik ved skrivelse af 4. marts 1983 indsigelserne og udtalte:
»Som indsigerne selv anfører i indsigelsesbegrundelsens slutning, er  

 der ikke tale om et nyt lægemiddel.
Der er imidlertid tale om et nyt produkt  

 i den forstand, at det kendte lægemiddel, allopurinol, optræder i en ny  

 formulering.
Idet patentlovens undtagelsesbestemmelse vedrørende lægemidler  

 tilsigter at hindre monopolisering af lægemidler, vil patent på en sådan ny  

 formuleringsform for et kendt lægemiddel ikke stride mod nævnte  

 undtagelsesbestemmelses sigte, idet et sådant patent ikke vil være til hinder  

 for benyttelse af allopurinol i andre formuleringsformer.
Heri ligger  

 forklaringen på det for indsigerne åbenbart overraskende i, at  

 Patentdirektoratet har kunnet anerkende den omhandlede medicinske tablets  

 patenterbarhed, og der er ikke tale om en fejltagelse eller distraktion.  

 Dette vil bl.a. fremgå af, at der allerede foreligger danske patenter rettet  

 på en (medicinsk) tablet, hvis patenterbarhed er begrundet i en speciel  

 formuleringsform.
Vi kan henvise til de vedlagte danske patenter nr. 104.696,  

 127.493 og 143.247, og idet disse patenter er udstedt på grundlag af  

 ansøgninger behandlet gennem Internationalt Patent-Bureau, kan vi til  

 indsigernes orientering oplyse, at det er fuldt bevidst, at  

 Patentdirektoratet har udstedt sådanne tabletpatenter.
Medens patentkravene i  

 de danske patenter nr. 104.696 og 127.493 ikke er bundet til bestemte  

 lægemidler, er, ligesom i den foreliggende ansøgning, patentkravene i dansk  

 patent nr. 143.247 bundet til et bestemt, kendt lægemiddel, eller rettere en  

 lægemiddelkombination.
I alle fire tilfælde er der tale om, at nye  

 formuleringstekniske træk medfører tekniske virkninger, som begrunder  

 patenterbarheden.
Tabletkravene kunne i og for sig udmærket have været  

 formuleret som fremgangsmådekrav.
Der ville ikke være nogen reel forskel på  

 beskyttelsesomfanget for de to typer krav.
Patentdirektoratet og vi har  

 imidlertid i de nævnte tilfælde fundet det mere naturligt at rette kravene på  

 selve tabletten, al den stund det ikke reelt er i strid med patentlovens  

 undtagelsesbestemmelser.
I den foreliggende ansøgning er der ganske vist  

 medtaget et fremgangsmådekrav, krav 19, med samme tekniske indhold som krav  

 1, og under hensyn til det ovenfor anførte kunne dette fremgangsmådekrav for  

 så vidt synes overflødigt, men på den anden side må det i henhold til  

 patentbestemmelsernes § 16 være tilladt at medtage det.
Det nye og opfinderisk ejendommelige ved såvel tabletten som  

 fremgangsmåden ifølge opfindelsen er, at man anvender allopurinolet med en  

 partikelstørrelse i et bestemt område, samt anvender bestemte mængdeområder  

 for bestanddelene, hvorved man opnår de i fremlæggelsesskrift nr. 144.261  

 nærmere angivne tekniske virkninger.
Med udvælgelsen af disse parametre til  

 opnåelse af de angivne tekniske virkninger er der således ved fremgangsmåden  

 tale om »foranstaltninger, der går ud over den blotte blanding af de  

 bestanddele, der indgår i produktet... etc.«, hvorfor indsigernes  

 henvisning til Patentankenævnets afgørelse i sagen j. nr.
P 14/75 vedrørende  

 dansk patentansøgning nr. 4820/60 er irrelevant.
I det pådømte patentkrav i  

 ansøgning nr. 4820/60 anføres det blot, at den pågældende kemiske forbindelse  

 »inkorporeres i en pharmaceutisk bærer.« Hvad angår indsigernes påstand om, at den patentansøgte fremgangsmåde er  

 en art analogifremgangsmåde til fremstilling af et kendt lægemiddel, skal vi  

 bemærke, at der efter vor opfattelse er tale om fremstilling af ganske vist  

 ikke et nyt lægemiddel, men et nyt produkt (kendt lægemiddel i ny  

 formulering) ved en fremgangsmåde, der må anses for ejendommelig på grund af  

 valget af den særlige partikelstørrelse hos allopurinolet og valget af  

 særlige mængdeforhold....
Ansøgerne anerkender, at der kendes tabletter med visse medikamenter,  

 hvori den aktive bestanddel er til stede som hovedbestanddelen.
Den  

 omstændighed, at sådanne tabletter findes, betragtes imidlertid ikke som  

 foregribende for den foreliggende opfindelse af følgende grunde:
 (i) Sådanne tabletter står i modsætning til den generelle lære på  

 tabletformuleringsområdet, ifølge hvilken hjælpestofferne dominerer.
 (ii) Tabletteringen af sådanne tabletter afhænger af de fysiske egenskaber  

 af den aktive bestanddel, og der kan ikke uden videre foretages en  

 sammenligning mellem to vilkårlige sådanne bestanddele med hensyn til deres  

 fysiske egenskaber.
(iii) Der er ingen generel vejledning i den kendte teknik med hensyn til  

 hvordan man fremstiller højkoncentrerede tabletter - kun en angivelse af, at  

 det vil være vanskeligt, (iv) de til fremstilling af højkoncentrerede tabletter anvendte  

 formuleringer varierer i vidtgående grad.
Der foreligger ingen angivelse om,  

 hvilke af disse formuleringer, om overhovedet nogen, der ville være  

 hensigtsmæssige for allopurinol - men det ligger fast, at et stort antal af  

 dem, hvis man prøvede, ikke ville være vellykkede.
Under hensyn til det anførte ser vi ikke rettere, end at den omhandlede  

 tablet og fremgangsmåde er patenterbare, og vi skal henstille til  

 Patentdirektoratet at træffe afgørelse om meddelelse af det ansøgte  

 patent...' Efter yderligere brevvekslinger udløb A/S Gea Farmaceutisk Fabrik's  

 svarfrist uden nyt indlæg, medens Danmarks Apotekerforening, DAK-Laboratoriet  

 ved skrivelse af 17. maj 1984 anførte:
»Ansøgerne lægger vægt på, at der er tale om et nyt produkt, nemlig  

 et kendt lægemiddel i ny formulering, og mener, at det ved dette ordvalg  

 skulle være godtgjort, at der ikke er tale om et lægemiddel i patentlovens  

 forstand.
Et sådant forsøg på bortforklaring modsiges, dels af den  

 omstændighed, at produktet er karakteriseret ved sit indhold af den aktive  

 bestanddel (allopurinol), dels af beskrivelsens indledning, der søger at  

 etablere en motivering for opfindelsens patenterbarhed, og som ikke kan  

 tilsløre, at det, der tilstræbes, er en terapeutisk virkning, idet der ved  

 terapeutisk virkning forstås ikke blot den aktive bestanddels fysiologiske  

 virkning, men produktets behandlingsvirkning på patienten i det hele taget.
Kondenseret ned til en lettere gennemskuelig længde siger beskrivelsens  

 indledning følgende: Det er kendt at fremstille 100 mg allopurinol-tabletter  

 med højt indhold af fyldstof.
Disse tabletter indtages 3 gange daglig.
Det  

 har nu vist sig, at 300 mg allopurinol-tabletter giver samme virkning taget 1  

 gang om dagen, og derfor fremstilles sådanne tabletter.
 Det er således klart, at formålet med det nye produkt er terapeutisk, og  

 der lægges da heller ikke skjul på tablettens virkning i patienten og på  

 patienten.
Imidlertid søger ansøgerne at lægge problemet op, som om det drejede sig  

 om at løse det tekniske problem at fremstille en tablet med 300 mg  

 allopurinol og et lavt indhold af fyldstof.
Derved vildledes læseren.
For der er i realiteten intet problem, eller problemet er i bedste fald  

 ganske mikroskopisk.
Til dokumentation herfor vedlægges et skyggebillede af 6  

 i handelen værende tabletter af samme geometriske form (cylinderform).  

 Ansøgernes allopurinoltablet er den, der hedder Xyloric.
Den vejer 550 mg og  

 indeholder 300 mg allopurinol, dvs. ca. 55 % aktivt stof (og er altså ikke  

 ifølge ansøgningen). Selv med dette høje indhold af fyldstof har  

 allopurinoltabletten en mellemstørrelse og frembyder ikke noget problem på  

 grund af sin størrelse.
Endvidere er løsningen af dette skinproblem (størrelsen) indlysende, da  

 der ikke findes nogen anden løsning end at fjerne fyldstoffer.
Om det så er  

 let eller vanskeligt at fjerne fyldstof, er uden betydning for, om løsningen  

 er opfinderisk, for som nævnt er løsningsmåden dikteret af kendsgerningerne,  

 og desuden er løsningsmåden foreskrevet af dansk praksis inden for farmacien,  

 jf.
Lærebog i teknisk Farmaci af Axel Jermstad og Svend Aage Schou, 2.  

 ændrede udgave, København 1951, side 504, hvor det siges: »Som  

 almindelig regel gælder, at tabletter bør fremstilles så små som muligt, dvs.  

 at der ikke bør tilsættes unødigt indifferent stof«.
 Hvad angår det principielle synspunkt, at opfindelsen ikke er patenterbar,  

 fordi den angår et lægemiddel og en fremgangsmåde til fremstilling af et  

 lægemiddel, som ikke er patenterbare i henhold til den her gældende  

 patentlovs overgangsbestemmelser, må jeg afvise, at de af ansøgerne nævnte  

 tre danske patenter, nr. 104.696, 127.493 og 143.247, skulle udgøre  

 fortilfælde, som retfærdiggør godkendelse af den foreliggende ansøgning.
De to førstnævnte patenter angår ikke lægemidler, for, som ansøgerne selv  

 bemærker, er kravene i disse patenter ikke bundet til bestemte lægemidler,  

 dvs. den aktive bestanddel indgår ikke i karakteriseringen, hvorfor ordet  

 »tablet« kun formelt angiver et lægemiddel, medens realiteten er,  

 at tabletten er karakteriseret ved en vis geometrisk opbygning og visse  

 fyldstoffer.
Kravformuleringen i disse patenter er derfor kun en bekvem  

 metode til at beskrive en anvendelsesmåde for nogle fyldstoffer.
Det tredie patent, nr. 143.247, har lighedspunkter med den foreliggende  

 ansøgning, men kan ikke accepteres som udtryk for gældende ret, da den  

 pågældende ansøgning synes at være godkendt til fremlæggelse, før  

 Patentdirektoratet blev bekendt med den af indsigerne nævnte Østre  

 Landsrets-dom.
Denne dom, der modsætter sig en udvidelse af det ved  

 vedtagelsen af patentloven af 1967 fastlagte område for patenterbare  

 fremgangsmåder, må have den virkning, at den i den foreliggende ansøgning  

 beskrevne fremgangsmåde (og dermed også det fremstillede produkt) også må  

 anses for at indebære en udvidelse af det patenterbare område og derfor ikke  

 er patenterbar.
 Men ud over de principielle grunde er der i den foreliggende sag også  

 specielle grunde til, at opfindelsen ifølge ansøgningen ikke er patenterbar,  

 nemlig de grunde, at der mangler nyhed og opfindelseshøjde.
Et højt indhold af aktiv bestanddel i en lægemiddeltablet er som tidligere  

 nævnt under henvisning til Lærebog i teknisk Farmaci et tilstræbt mål inden  

 for dansk farmaci, og specielt et indhold af aktiv bestanddel på over 80 % er  

 kendt fra adskillige tabletter, der har været i handelen forud for  

 ansøgningens prioritetsdato.
Jeg skal her blot henvise til følgende fra Den  

 danske Farmakopi 1948 (Ph Dan 48):
Side 371: Tablettae codeipheni: 92 % aktiv bestanddel Side 384: Tablettae coffeini phenacetini: 85 % aktiv bestanddel.
 Kopi af de to sider er vedlagt, og flere eksempler kan gives, hvis det  

 ønskes.
 Det er altså kendt, ønskeligt og foreskrevet at fremstille medicinske  

 tabletter med et så højt indhold af aktiv bestanddel som foreskrevet i  

 ansøgningens krav 1, og da allopurinol tilmed er et af de stoffer, som  

 særligt let lader sig tablettere med et højt indhold af fyldstof, er der  

 intet opfinderisk i at anvende denne kendte praksis netop på allopurinol.
 Ansøgernes bemærkninger om generel kendt teknik vedrørende farmaceutiske  

 tabletter er forfejlede og irrelevante, fordi opfindelsens patenterbarhed  

 naturligvis ikke skal vurderes på grundlag af, hvad der er almindelig praksis  

 i angelsaksiske lande for de fleste tabletter, men på grundlag af, hvad der  

 er kendt i det hele taget, herunder også hvad der er almindelig praksis i  

 dansk farmaci, og også selv om denne praksis kun gælder et mindretal af  

 tabletter.
 Det er således både urigtigt og irrelevant, når ansøgerne nederst side 4 i  

 svarskriftet anfører: »Fagmanden vil således i almindelighed fremstille  

 tabletter, hvori medikamentet er til stede i en mindre mængde«, eller på  

 side 5, linie 3, anfører: »Almindeligvis fremstilles der således  

 tabletter, hvori medikamentet kun udgør en mindre del af formuleringen«.
Dette er muligvis en engelsk tradition, men den skaber ingen fordom imod  

 at fremstille allopurinoltabletter med højt indhold af aktiv bestanddel, idet  

 noget sådant netop er standard ifølge dansk tradition.' Ansøger anførte ved skrivelse af 18. februar 1985:
 »Indsigerne peger i deres replik reelt på to punkter:
1) patenterbarheden, generelt set, af farmaceutiske formuleringer såsom  

 den foreliggende, og 2) spørgsmålet om den foreliggende ansøgnings krav kun indeholder  

 nærliggende træk.
 Med hensyn til det første punkt har vi allerede på side 1 og 2 i vort  

 svarskrift af 4. marts 1983 redegjort udførligt for vor opfattelse af dansk  

 praksis med hensyn til ikke-monopoliserede nye formuleringsformer og påpeget  

 det irrelevante i indsigernes henvisning til Østre Landsrets-dommen  

 vedrørende dansk patentansøgning nr. 4820/60.
Spørgsmålet om hvorvidt opfindelsen er nærliggende er mere komplekst, men  

 indsigerne fremkommer ikke med nye argumenter.
Spørgsmålet er ikke, hvorvidt  

 tabletter, der indeholder en høj procentmængde af aktiv forbindelse er  

 hensigtsmæssige, spørgsmålet er hvordan man kan fremstille sådanne tabletter  

 (for øvrigt henviser indsigerne talrige gange til, at ansøgningen angår  

 300-mg tabletter, men ansøgningen er ikke begrænset til tabletter af denne  

 vægt, den angår lige så vel 100-mg eller 200-mg tabletter, forudsat at disse  

 indeholder mere end 80 % allopurinol). Indsigerne anfører ingen  

 litteratursteder, hvori det foreslås eller antydes, hvorledes man kan  

 fremstille tabletter indeholdende en høj procentdel af allopurinol.
Hvis det  

 var så nærliggende at fremstille sådanne tabletter, hvorfor har man så ikke  

 gjort det før ? Den foreliggende ansøgning anviser, hvorledes man kan  

 tilvejebringe koncentrerede allopurinoltabletter, som stadig har de  

 egenskaber, der er nødvendige for at opfylde de strenge kriterier, der kræves  

 for farmaceutiske specialiteter.
Dette problem er i øvrigt udførligt  

 behandlet i vor imødegåelse af 4. marts 1983.
Indsigerne anfører bl.a. som argument, at Wellcome's egne  

 allopurinoltabletter ikke er ifølge ansøgningen (indsigernes replik side 2,  

 4. afsnit). Vi ser ikke, at dette har nogen relevans her, da der ifølge  

 opfindelsen kan tilvejebringes tabletter af tilfredsstillende farmaceutisk  

 standard.
Dette indsigernes argument kan lige så vel vendes mod indsigerne  

 selv.
Hvis indsigerne mener, at det patentansøgte er uden kommerciel  

 interesse, hvorfor har de da nedlagt indsigelse?» Patentdirektoratet besluttede at udstede patent og udtalte ved skrivelse  

 af 20. maj 1988 til Danmarks Apotekerforening, DAK-Laboratoriet:
 »Ad 1: Vi kan ikke være enig med Dem i, at den omhandlede tablet er  

 undtaget til patentering.
Patentlovens kap XI, nr. 1, stk. 2, undtager opfindelser af lægemidler fra  

 patentering.
Ingen af de særlige fordele, der er knyttet til tabletten ifølge  

 ansøgningen, har med den aktive forbindelses terapeutiske virkning at gøre.  

 Allopurinolets terapeutiske virkning er kendt og er den samme i den  

 omhandlede tablet som i andre, kendte allopurinolpræparater.
Den er upåvirket  

 af de tekniske fordele, som er knyttet til netop den her omhandlede tablet,  

 nemlig at en fuld dagsdosis af allopurinol kan indeholdes i en enkelt tablet  

 af normal størrelse, samtidig med at tabletten har en tilfredsstillende  

 hårhedsgrad, lav sprødhedsgrad og passende kort desintegreringstid.
Der er ikke tale om opfindelsen af et nyt lægemiddel, men om opfindelsen  

 af en ny administrationsform for et kendt lægemiddel, og den omhandlede  

 opfindelse anses derfor ikke at være omfattet af undtagelsesbestemmelsen i  

 patentlovens kap.
XI, nr. 1, stk. 2.
Ad 2: Den i ansøgningen omhandlede opfindelse skønnes at adskille sig  

 væsentligt fra kendt teknik.
En fagmand ville ikke på grundlag af de citerede  

 generelle angivelser vedrørende tabletters størrelse og aktivstofindhold i  

 »Die Tablette«, Der Pharmazeutische Betrieb, bind 7, 1966, side 79,  

 og Lærebog i teknisk Farmaci, København, 1951, side 504, og de specielle  

 angivelser vedrørende andre lægemidler med højt aktivstofindhold i Den danske  

 Farmakope, 1948, side 371 og 384, kunne forudsige, at man ville kunne opnå  

 allopurinoltabletter med et aktivstofindhold på over 80% og med  

 tilfredsstillende fysiske egenskaber ved at anvende allopurinol med den i  

 ansøgningens krav 1 angivne partikelstørrelse og ved at vælge de sammesteds  

 angivne mængdeforhold.
Der er i fremlæggelsesskriftet på tilfredsstillende  

 måde redegjort for opnåelsen af disse tilfredsstillende fysiske egenskaber,  

 nemlig i henhold til ekemplerne en hårhedsgrad mellem 4 og 12 kg (Monsanto),  

 en sprødhedsgrad under 0,5% og en desintegreringstid under 7 minutter.
Ad 3: Vi kan være enig i det under dette punkt anførte.
Nyheden ved  

 fremgangsmåden er som ved tabletten ifølge krav 1 knyttet til valget af  

 partikelstørrelse for allopurinolet og til valget af mængdeforhold mellem  

 komponenterne.
Krav 19, der angiver den mest generelle måde at fremstille  

 tabletten ifølge krav 1 på, kan muligvis synes overflødigt ved siden af krav  

 1, men er tilladt bibeholdt under hensyn til patentbestemmelsernes § 16.  

 Patentankenævnets og domstolens afgørelse i ansøgning nr. 4820/60 ses ikke at  

 være relevant for den foreliggende sag.
I ansøgning nr. 4820/60 var der tale  

 om en fremgangsmåde til fremstilling af et nyt lægemiddel, motiveret med  

 erkendelsen af en ny og overraskende terapeutisk virkning ved en kendt kemisk  

 forbindelse, hvilket som anført under pkt. 3 ovenfor netop ikke er tilfældet  

 i den foreliggende ansøgning.
Såfremt det patentbegrundende i nærværende  

 ansøgning havde været en overraskende terapeutisk virkning, ville såvel krav  

 1 som krav 19 være blevet nægtet som betydende henholdsvis direkte og  

 indirekte patentering af opfindelsen af et lægemiddel i strid med  

 patentlovens kap.
XI, nr. 1, stk. 2.' I begrundelsen til A/S Gea Farmaceutisk Fabrik af samme dato hed det  

 endvidere: »....
Ad 2: Den i ansøgningen omhandlede opfindelse skønnes at adskille sig  

 væsentligt fra den kendte teknik.
En fagmand ville ikke på grundlag af, hvad  

 der fremgår af beskrivelsen til britisk patent nr. 975.850, kunne forudsige,  

 at man ville kunne opnå allopurinoltabletter med et aktivstofindhold på over  

 80% og med tilfredsstillende fysiske egenskaber ved at anvende allopurinol  

 med den i ansøgningens krav 1 angivne partikelstørrelse og ved at vælge de  

 sammensteds angivne mængdeforhold.
Der er i fremlæggelsesskriftet på  

 tilfredsstillende måde redegjort for opnåelsen af disse tilfredsstillende  

 fysiske egenskaber, nemlig i henhold til eksemplerne en hårhedsgrad på mellem  

 4 og 12 kg (Monsanto), en sprødhedsgrad under 0,5% og en desintegreringstid  

 under 7 minutter.
Den nævnte kendte teknik omtaler ikke allopurinoltabletter  

 med et aktivstofindhold på 50%. Vedrørende den kendte omtale af en oxi  

 purinoltablet med over 80% aktiv bestanddel bemærkes, at denne efter  

 ansøgerens oplysninger har en hårhedsgrad på kun 1,8 kg (Monsanto) og en  

 sprødhed på 28,2%. Den kendte teknik gør derfor ikke det i ansøgningen  

 omhandlede nærliggende....« Denne afgørelse har Danmarks Apotekerforening, DAK-Laboratoriet ved  

 skrivelse af 19. juli 1988 indbragt for Patentankenævnet, idet klageren har  

 nedlagt påstand om, at ansøgningen afslås.
 Klageren har ved skrivelsen af 20. september 1988 yderligere gjort  

 gældende: »...
Der er i ansøgningen ingen påvisning af, at allopurinol skulle være et  

 specielt særtilfælde, og der er ingen påvisning af, at  

 partikelstørrelsesintervallet har nogen betydning overhovedet.
Hvis man  

 følger de almindelige regler for tabletfremstilling, således som de er  

 beskrevet i Lærebog for Teknisk Farmaci, og som de er illustreret ved de  

 fremsendte kompositioner, når man frem til den i ansøgningen beskrevne  

 fremgangmsåde til tabletfremstilling.
Opfindelsen mangler således totalt  

 opfindelseshøjde.
Men rent bortset herfra er opfindelsen heller ikke patenterbar, fordi den  

 angår et lægemiddel.
Denne kendsgerning er blevet tilsløret af  

 Patentdirektoratets opdeling af afslagsbegrundelsen i flere adskilte punkter.
Ad punkt 1 siger således, at »ingen af de særlige fordele, der er  

 knyttet til tabletten ifølge ansøgningen, har med den aktive forbindelses  

 terapeutiske virkning at gøre«.
Dette er muligvis rigtigt, men  

 irrelevant, for de særlige fordele, der er knyttet til tabletten, har noget  

 at gøre med tablettens terapeutiske virkning, hvilket er det, der gør den til  

 et lægemiddel.
Som anført ad punkt 2 opnås nemlig fordele med hensyn til  

 desintegreringstid, dvs. en virkning, der optræder efter indtagelse af  

 tabletten , og som følgelig må betragtes som en terapeutisk virkning.  

 Situationen ville være helt anderledes, hvis de virkninger, man opnåede, kun  

 havde betydning, før tablettens indtagelse, f.eks. farve, mærkning osv., men  

 det er et utilladeligt »rent kemisk« synspunkt at sige, at  

 »allopurinolets terapeutiske virkning er kendt og er den samme i den  

 omhandlede tablet, som i andre kendte allopurinolpræparater«.  

 Selvfølgelig reagerer allopurinolet fra tabletten ifølge ansøgningen rent  

 kemisk i kroppen på samme måde som allopurinol fra kendte tabletter, men  

 lægekunst er ikke bare kemi, og det må være en lægemiddelvirkning at opnå  

 f.eks. en særlig henfaldstid af en tablet efter dens indtagelse...' Ansøgeren udtalte i skrivelse af 28. december 1988 følgende:
»Ansøgerne har anvist, hvordan idealet opnås specielt for  

 allopurinolabletter på en måde, der adskiller sig væsentligt fra den  

 relevante kendte teknik.
Vi kan her henvise til den udførlige redegørelse i  

 vor imødegåelse af 4. marts 1983 fra side 3, linie 1 til side 8, linie 15,  

 idet der specielt henvises til punkt 3 på side 6 nederst og side 7, og  

 navnlig underpunkt 3.4 på side 7. Endvidere skal vi tillade os at henvise til  

 indsigelsesafgørelsen af 20. maj 1988, side 2, afsnittet Ad 2, idet vi  

 bemærker, at vi fuldt ud kan tilslutte os den af Patentdirektoratet i nævnte  

 afsnit anførte korte og klare forklaring af, hvorfor man anser den  

 foreliggende opfindelse for at adskille sig væsentligt fra kendt teknik,  

 eller med andre ord for at besidde fornøden opfindelseshøjde.
I anden halvdel af klagebelgrundelsen vil indsigerne fortsat gøre  

 gældende, at den patentansøgte tablet ikke er patenterbar i henhold til  

 patentlovens undtagelsesbestemmelser vedrørende lægemidler.
Indsigerne vil  

 her sondre mellem den aktive forbindelses terapeutiske virkning og tablettens  

 terapeutiske virkning (understregning foretaget af os), og ud fra denne  

 subtile sondring når indsigerne til den konklusion, at »det må være en  

 lægemiddelvirkning at opnå f.eks. en særlig henfaldstid af en tablet efter  

 dens indtagelse«.
Efter vor mening må den aktive forbindelses  

 terapeutiske virkning og tablettens terapeutiske virkning i princippet være  

 den samme, og efter vor mening indicerer den nævnte subtile sondring derfor,  

 at den ovennævnte konklusion er forkert, rent bortset fra, at den umiddelbart  

 synes forkert.
På side 1 og 2 i vor imødegåelse af 4. marts 1983 har vi allerede  

 redegjort udførligt for vor opfattelse af dansk praksis med hensyn til  

 ikke-monopoliserende nye formuleringsformer eller administrationsformer, og i  

 samklang hermed kan vi fuldt ud tilslutte os det af Patentdirektoratet i  

 indsigelsesagfgørelsen af 20. maj 1988 nederst side 1 og øverst side 2 ad  

 punkt 1 anførte, ligesom vi fuldt ud kan tilslutte os det i  

 indsigelsesafgørelsen på side 2 ad punkt 3 anførte...' Ankenævnet har behandlet sagen i sit møde den 28. august 1990.
 Ingen af parterne gav møde.
 Ankenævnet skal udtale:
 Vedrørende patentkravene 1-18 finder nævnet af de af Patentdirektoratet  

 anførte grunde, og idet det over for Ankenævnet oplyste ikke findes at kunne  

 føre til andet resultat, at Direktoratets afgørelse bør stadfæstes.
Specielt vedrørende fremgangsmådekravet, krav 19, er det nævnets  

 opfattelse, at det er en forudsætning for, at der i det hele taget kan  

 meddeles patent på »fremgangsmåder« eller  

 »analogifremgangsmåder«, at der er tale om foranstaltninger, der  

 går ud over den blotte blanding af bestanddele, der indgår i produktet og  

 konventionelle tabletprocedurer.
Da denne forudsætning ikke er opfyldt, er  

 kravet ikke patenterbart.
Herefter bestemmes:
For så vidt angår patentkravene 1-18 stadfæstes Patentdirektoratets  

 afgørelse.
Patentkrav 19 er ikke patenterbart.
Grønning-Nielsen.
Hans Chr.
Thomsen.
E.
Franck.
Arne Holm.
P.
Terndrup Pedersen.
