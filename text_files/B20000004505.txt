Bekendtgørelse om betalingsordninger  

 inden for arbejdsmarkedsuddannelserne I medfør af § 33, stk. 2 og § 46 i lov om  

 arbejdsmarkedsuddannelser, jf. lovbekendtgørelse nr. 5 af 5. januar  

 2000, fastsættes:
 § 1. Betalingsordningerne har til formål at  

 sikre en hensigtsmæssig anvendelse af midler til  

 arbejdsmarkedsuddannelser.
 Stk. 2. Betalingsordningerne omfatter afmeldegebyr,  

 certifikatgebyr for uddannelse til opfyldelse af myndighedskrav samt  

 restfinansiering af uddannelser, hvor udgifterne overstiger den på  

 finansloven fastsatte øvre grænse for det maksimale tilskud til  

 undervisningsudgifterne.
 § 2. Betalingsordningerne omfatter  

 beskæftigede lønmodtageres og selvstændige  

 erhvervsdrivendes deltagelse i uddannelse finansieret efter lov om  

 arbejdsmarkedsuddannelser.
 Stk. 2. Betalingsordningerne gælder ikke under  

 deltagelse i virksomhedstilpasset arbejdsmarkedsuddannelse.
§ 3. Arbejdsgiveren betaler et afmeldegebyr,  

 såfremt medarbejderen udebliver fra uddannelsens første dag,  

 eller frameldes senere end en uge inden uddannelsens første dag.
For  

 selvstændige erhvervsdrivende anses arbejdsgiveren og medarbejderen for  

 sammenfaldende.
Stk. 2. Ved udeblivelse fra uddannelsens første dag  

 betales gebyr efter uddannelsens længde.
For uddannelser der varer til  

 og med en uge betales et gebyr på 2.500 kr.
For uddannelser udover en  

 uge udgør gebyret 3.500 kr.
Stk. 3. Ved framelding senere end en uge før  

 uddannelsens første dag betales gebyr efter uddannelsens længde.  

 For uddannelser der varer til og med en uge betales et gebyr på 1.500  

 kr.
For uddannelser udover en uge udgør gebyret 2.500 kr.
 Stk. 4. Dokumenterer arbejdsgiveren, at udeblivelse eller  

 framelding skyldes et forhold, der i personens ansættelsesforhold er  

 lovligt forfald, fritages arbejdsgiveren for gebyr.
 Stk. 5. Såfremt en arbejdsgiver erstatter en udeblevet  

 eller frameldt medarbejder med en anden deltager, betales ikke gebyr.
Stk. 6. Såfremt den planlagte uddannelse aflyses  

 på uddannelsesstedets foranledning, betales ikke gebyr.
Skyldes  

 aflysningen manglende fremmøde på uddannelsens første dag  

 eller for mange frameldinger, fritages de udeblevne eller frameldte ikke for  

 gebyr.
 Stk. 7. Indkomne beløb, der hidrører fra  

 afmeldegebyr tilfalder uddannelsesstedet.
§ 4. Deltagerens arbejdsgiver betaler et gebyr for  

 det eller de certifikater der indgår i en uddannelse til opfyldelse af  

 myndighedskrav.
For selvstændige erhvervsdrivende anses arbejdsgiveren  

 og medarbejderen for sammenfaldende.
Gebyret udgør 750 kr. i 2000.  

 Beløbet reguleres herefter en gang årligt med virkning fra 1.  

 januar på grundlag af pris- og lønstigninger.
 Stk. 2. Gebyret opkræves af uddannelsesstedet og skal  

 betales inden udlevering af certifikatet eller certifikaterne.
 Stk. 3. Indkomne beløb, der hidrører fra  

 certifikatgebyr modregnes i tilskuddet til uddannelsesstederne.
 § 5. I det omfang en uddannelses  

 undervisningsomkostninger overstiger den på finansloven fastsatte  

 øvre grænse for det maksimale driftstilskud, sker  

 restfinansieringen ved betaling af differencen mellem uddannelsens  

 undervisningsomkostninger og den øvre grænse.
 Stk. 2. Restfinansiering beregnes og opkræves af  

 uddannelsesstedet og skal betales inden uddannelsens start.
 Stk. 3. Indkomne beløb, der hidrører fra  

 restfinansiering tilfalder uddannelsesstedet.
 § 6. Arbejdsmarkedsstyrelsen fastsætter  

 nærmere retningslinier for regnskabs- og revisionsmæssig  

 behandling af betalingsordningerne, herunder retningslinier for indberetning,  

 dokumentation, revisorpåtegning m.v.
 § 7. Klage over uddannelsesstedets  

 afgørelse om betaling efter denne bekendtgørelse kan indbringes  

 for Arbejdsmarkedsstyrelsen.
 § 8. Bekendtgørelsen træder i kraft  

 den 2. februar 2000.
 Stk. 2. Arbejdsmarkedsstyrelsens bekendtgørelse nr.  

 1021 af 3. december 1996 ophæves.
