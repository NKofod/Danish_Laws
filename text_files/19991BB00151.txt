Fremsat den 14. april 2000 af Tom Behnke (FRI),  

 Kim Behnke (FRI), Thorkild B.
Fransgaard (FRI)   

 og Kirsten Jacobsen (FRI) Forslag til folketingsbeslutning om, at statsanerkendte a-kasser lægges ind under  

 Arbejdsformidlingen Folketinget opfordrer regeringen til i indeværende  

 folketingsår at fremsætte de nødvendige lovforslag og  

 foretage de fornødne ændringer i bekendtgørelser,  

 cirkulærer og andre administrative forskrifter, der sikrer, at de  

 statsanerkendte arbejdsløshedskasser slås sammen til én  

 kasse og fysisk lægges ind under Arbejdsformidlingen.
Bemærkninger til forslaget Det at blive arbejdsløs er for mange  

 mennesker et kulturchok.
En helt ny situation, der ofte giver den  

 arbejdsløse en fornemmelse af at være kastebold i det  

 vældige maskineri, som Velfærdsdanmark har for at få den  

 arbejdsløse tilbage i beskæftigelse - så hurtigt som  

 muligt.
 Ofte oplever den arbejdssøgende en fornemmelse af,  

 at de forskellige instanser ikke taler sammen, at de nødvendige  

 dokumenter ikke er udfærdiget eller fremsendt til den relevante instans  

 - og ikke mindst fornemmelsen: "jamen det har jeg da allerede svaret  

 på én gang". Aktiveringsindsatsen giver  derfor ofte et  

 indtryk af at være for tung og bureaukratisk.
Der er brug for et løft, og det er  

 forslagsstillerne overbeviste om, at dette forslag vil hjælpe med at  

 rette op på.
Ved at flytte de statsanerkendte a-kasser til  

 Arbejdsformidlingen vil det spare en del bureaukrati, forenkle en del  

 arbejdsgange, øge responstiden ved kommunikation, nedbringe udgifterne  

 til administration og spare den arbejdssøgende for unødige  

 irritationsmomenter.
Som systemet er i dag, foregår der omfattende  

 informationsudveksling mellem a-kassen og de lokale AF-regioner/afdelinger.  

 Således skal, jf. bekendtgørelse nr. 1163 af 29. december 1999  

 om en a-kasses pligt til at vejlede m.v., informationer om samtaler,  

 forskellige kontaktpersoner, handlingsplan, fagønsker,  

 kvalifikationer, uddannelse, kursusønsker etc. udveksles mellem de  

 forskellige instanser.
Det er derfor forståeligt, hvis den  

 arbejdssøgende opfatter processen som meget bureaukratisk.
Dertil  

 kommer den menneskelige faktor -  såsom at glemme en blanket, ikke  

 være til stede, hvis vitale informationer mangler andetsteds - i det  

 hele taget alt, hvad der kan afstedkomme frustrationer over, at det ikke er  

 én person, der koordinerer det hele.
Forslagsstillerne mener derfor, at de statsanerkendte  

 a-kasser med fordel kan overføres til Arbejdsformidlingen.
Dels kunne  

 det ønskværdige i kun at have én sagsbehandler  

 effektivisere arbejdsgangen væsentligt, dels vil det være  

 ressourcebesparende kun at have "administrationen" ét sted.  

 Og samlet vil det utvivlsomt bidrage til at mindske den frustration, der ofte  

 er forbundet ved arbejdsløshed og usikre økonomiske forhold.
 Nøgternt set er der derfor næppe saglige  

 argumenter, der kan forhindre, at to instanser, der benytter sig af samme  

 informationer og stort set har identisk opbygning og formål, ikke kan  

 opnå en fordel ved at "være under samme tag".
Hvorvidt a-kasserne vedbliver at være en  

 selvstændig enhed, som fysisk befinder sig på  

 Arbejdsformidlingen, eller om den integreres som en del af  

 Arbejdsformidlingen, vil forslagsstillerne ikke lægge sig fast  

 på.
Men såfremt der er tale om en selvstændig enhed, er det  

 forslagsstillernes indstilling, at a-kassernes lovfæstede  

 grundbeløb og administrationsbidrag fortsat skal betales og forsat  

 skal være fradragsberettiget.
Integreres a-kasserne som en del af Arbejdsformidlingens  

 arbejdsgang, bliver det Arbejdsformidlingen, der direkte administrerer  

 ordningen og bearbejder de relevante oplysninger med henblik på  

 dagpengeudbetaling.
Det mest hensigtsmæssige vil derfor være, at  

 omkostningerne finansieres over skatten, som det sker med driften af  

 Arbejdsformidlingen i dag.
Med andre ord det enkelte a-kassemedlem skal ikke  

 betale det fradragsberettigede administrationsbidrag til a-kasserne, men kun  

 det lovfæstede grundbeløb - som selvfølgelig fortsat er  

 fradragsberettiget.
Forslagsstillerne vil dog ikke modsætte sig, at der  

 fortsat opkræves administrationsbidrag, såfremt det kan lade sig  

 gøre at udregne administrationsomkostningerne.
 Uanset modellen vil bidrag til a-kassernes administration  

 blive mere ensartet, idet omkostningerne, alt andet lige, bliver mere  

 gennemskuelige og standardiserede   hvilket vil være en  

 samfundsmæssig gevinst, der i sidste ende gavner det enkelte  

 a-kassemedlem.
 Egentlig så forslagsstillerne helst a-kasserne som  

 en ren forsikringsordning, men da dette næppe kan samle flertal i det  

 nuværende Folketing, fremsættes dette forslag for i det mindste  

 at forenkle en del arbejdsgange og gøre det nemmere for  

 arbejdssøgende a-kassemedlemmer at henvende sig i tilfælde af  

 ledighed - og dermed bruge kræfterne på at finde nyt job i stedet  

 for at rende fra kontor til kontor.
Skriftlig fremsættelse Tom Behnke (FRI):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om, at statsanerkendte  

 a-kasser lægges ind under Arbejdsformidlingen.
(Beslutningsforslag nr.
B 151).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
