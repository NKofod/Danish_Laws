 Skrivelse om, hvorvidt et  

 kommunalbestyrelsesmedlem, der ved retten er idømt en bøde for  

 overtrædelse af vandløbslovens § 85, stk. 1, nr. 1, jf. § 69, er  

 valgbar.
(Fra Valgbarhedsnævnet til en kommunalbestyrelse,  

 j.nr. 548/1998) Ved brev af 28. juli 1998 har X Kommunalbestyrelse i  

 medfør af den kommunale valglov § 101, stk. 4, indberettet til  

 Valgbarhedsnævnet, at kommunalbestyrelsesmedlem NN ved retten i Y den  

 3. juli 1998 er idømt en bøde på 1.000 kr. for  

 overtrædelse af vandløbslovens § 85, stk. 1, nr. 1, jf. § 69.
 Det fremgår af sagen, at den pågældende  

 som ejer af ejendommen matr. nr. 11a og 12a, Z by, Z, i langs U, på sin  

 ejendom i 1997 undlod at udlægge en 2 meter dyrkningsfri bræmme  

 langs vandløbet.
 I den anledning skal man meddele, at  

 Valgbarhedsnævnet har fundet, at den begåede handling ikke i  

 almindeligt omdømme gør den pågældende  

 uværdig til at være medlem af kommunale råd, jf. den  

 kommunale valglovs § 4.
 Den pågældende må derfor anses for  

 valgbar.
