Afslag på godkendelse af 2  

 mindreåriges arveafkald til fordel for deres afdøde faders  

 samlever Værgemålsbekendtgørelsens § 9 "Civilretsdirektoratet har behandlet Deres klage  

 over .... Statsamts afslag på LL H´s ansøgning om godkende, at  

 hun som værge for sine to mindreårige børn, M og S, giver  

 afkald på halvdelen af deres arv efter deres far, PH.
 Vi ændrer ikke statsamtets afgørelse.
Vi har truffet afgørelse efter  

 værgemålsbekendtgørelsens § 9. Det fremgår af § 9,  

 at værgen skal have statsamtets godkendelse til at afslå en gave  

 eller give afkald på arv eller legat.
Godkendelse kræves dog  

 ikke, hvis gaven, arven eller legatet har en ubetydelig værdi.
 Det fremgår af sagen, at M og S´s fader er  

 afgået ved døden, og at de to mindreårige er de eneste  

 legale arvinger.
 Det fremgår endvidere, at afdøde på  

 dødsdagen havde en nettoformue på omkring 154.000 kr.
 De har oplyst, at PH mundtligt har tilkendegivet overfor  

 de mindreåriges moder og værge, LLH, og overfor sin samlever,  

 CHP, at det var hans ønske, at halvdelen af hans efterladenskaber ved  

 hans død skulle tilfalde hans samlever.
LLH har på vegne af sine to mindreårige  

 børn bekræftet ovennævnte formløse testation.
Denne  

 disposition fra værgens side indebærer et arveafkald på de  

 mindreåriges vegne på halvdelen af faderens efterladenskaber, som  

 kræver tilsynsmyndighedernes godkendelse efter  

 værgemålsbekendtgørelsens § 9, idet arveafkaldet  

 vedrører et beløb af mere end blot ubetydelig værdi.
Vi har lagt vægt på de ovennævnte  

 oplysninger, og vi finder herefter ikke, at der er oplyst  

 omstændigheder, der kan begrunde, at arveafkaldet godkendes.
Vi har  

 herved særlig lagt vægt på, at arveafkaldet ikke kan anses  

 at være i overensstemmelse med de mindreåriges interesser.
