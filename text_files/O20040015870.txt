 Resumé  



  

 En advokat klagede på vegne af sin klient over at Indenrigs- og  

 Sundhedsministeriet havde tiltrådt Lægemiddelstyrelsens afslag på aktindsigt  

 i  

 dokumenter vedrørende godkendelse af et lægemiddel.
 Det fremgik af sagen at Lægemiddelstyrelsen i forbindelse med  

 behandlingen af anmodningen om aktindsigt havde indhentet en udtalelse fra  

 den  

 advokat der repræsenterede virksomheden som i sin tid søgte om godkendelse af  

 lægemidlet.
Ombudsmanden kritiserede at Lægemiddelstyrelsen ikke havde  

 overvejet om der skulle partshøres over den indhentede udtalelse, og at  

 styrelsen i givet fald ikke havde foretaget en sådan partshøring, inden der  

 blev truffet afgørelse i aktindsigtssagen.
Ombudsmanden kritiserede endvidere  

 at Indenrigs- og Sundhedsministeriet ikke havde foretaget en vurdering af  

 hvilken betydning den manglende partshøring burde have for ministeriets  

 videre  

 behandling af sagen.
 Ombudsmanden henstillede at ministeriet genoptog sagens  

 behandling med henblik på at ministeriet nu foretog en sådan vurdering, og  

 med  

 henblik på at der blev truffet ny afgørelse i sagen.
Ministeriet genoptog sagens behandling, foretog partshøring og  

 traf en ny afgørelse.
Ombudsmanden foretog sig herefter ikke mere. (J.nr.  

 2003-3968-401).
Aktindsigt i dokumenter vedrørende markedsføringstilladelse  

 og anden registreringsdokumentation for lægemiddel.
Partshøring Ved brev af 15. oktober 2002 til Lægemiddelstyrelsen anmodede  

 advokat A om aktindsigt i alle dokumenter i Lægemiddelstyrelsens  

 besiddelse vedrørende  

 produktet (Q)  herunder virksomhed (X)s ansøgning om  

 markedsføringstilladelse  

 med bilag samt anden registreringsdokumentation. Lægemiddelstyrelsen kontaktede i den anledning virksomheden X  

 ved brev af 29. oktober 2002 og bad virksomheden oplyse om der var dokumenter  

 eller oplysninger der burde undtages fra aktindsigt, samt i givet fald  

 begrundelserne herfor.
Styrelsen gjorde opmærksom på at oplysninger der kan  

 have karakter af forretningshemmeligheder, efter  

 offentlighedsloven kun kan  

 undtages fra aktindsigt hvis udlevering af oplysningerne kan antages at  

 medføre  

 et økonomisk tab af nogen betydning for virksomheden.
I e-mail af 4. november 2002 oplyste advokat A over for  

 Lægemiddelstyrelsen at hans klient særligt ønskede aktindsigt i dokumenterne  

 DMF, Part II, afsnit C1 (II C1) og Part II, afsnit b (II b). Med brev af 6. december 2002 til Lægemiddelstyrelsen fremsendte  

 advokat B på vegne af X to notater om henholdsvis generelle synspunkter  

 af  

 betydning for aktindsigt i dokumentrationsmaterialet for (X)s produkt  

 (Q) og  

 bemærkninger til enkeltdokumenter vedrørende (Q).
I det førstnævnte notat henviste advokat B til  

 offentlighedslovens § 12, stk. 1, nr. 2, og § 13, stk. 1, nr. 6, og  

 redegjorde mere generelt for hvorfor de dokumenter som var omtalt i notatet  

 vedrørende enkeltdokumenter, efter hans opfattelse burde undtages fra  

 aktindsigt.  

 Han gjorde bl.a. gældende at der var tale om oplysninger vedrørende  

 erhvervshemmeligheder,  

 og at offentliggørelse heraf ville være af uvurderlig betydning for  

 konkurrenter  

 og for generiske producenter idet metoder og teknikker kunne kopieres til  

 brug  

 for egen udvikling og registrering.
Offentliggørelse af sådanne oplysninger  

 ville således medføre væsentlig økonomisk skade for X.
Derudover anførte  

 advokat B at visse af oplysningerne som isoleret set ikke klart var omfattet  

 af  

 offentlighedslovens § 12, ofte ville være oplysninger der indirekte kunne  

 føre  

 læseren videre til oplysninger der klart var fortrolige, eller som kunne give  

 den kyndige læser mulighed for at foretage slutninger om eksistensen af  

 oplysninger der var fortrolige.
Han henviste endvidere til at frigivelse af  

 oplysningerne kunne give mulighed for bevidst misbrug fra konkurrenters side  

 i  

 form af misrekommandering på punkter hvor der var mulighed for misforståelse.  

 Desuden blev det anført at det var af afgørende betydning for virksomheden at  

 forretningsforhold til underleverandører ikke blev truet af henvendelser fra  

 konkurrenter.
Advokaten henviste yderligere til at produktet fortsat var  

 patentbeskyttet i en række lande, og at en offentliggørelse i Danmark således  

 ville udgøre en betydelig risiko for forringelse af Xs kommercielle og  

 økonomiske stilling idet  som jeg forstod det  oplysningerne  

 ville kunne  

 fremskynde produktionen af tilsvarende produkter ved patentets udløb.
Endelig  

 pegede advokaten på Danmarks internationale forpligtelser i form af  

 TRIPS-aftalen og EU-retlige regler.
Det andet notat var på 29 sider og indeholdt en nærmere  

 beskrivelse af de dokumenter der var omfattet af ansøgningen om aktindsigt,  

 med begrundelser for hvorfor de enkelte dokumenter efter advokat Bs  

 opfattelse  

 burde undtages fra indsigt.
Advokaten anførte afslutningsvis at notatet selv  

 indeholdt  

 fortrolige oplysninger, f.eks. en række præcise referencer til dokumenter som  

 konkurrenter ville kunne udnytte, og notatet skulle derfor i sin helhed  

 undtages fra aktindsigt.
Den 6. februar 2003 klagede advokat A til Indenrigs- og  

 Sundhedsministeriet over at Lægemiddelstyrelsen ikke havde truffet afgørelse  

 i  

 anledning af hans anmodning om aktindsigt.
Samtidig bad A om at ministeriet  

 pålagde styrelsen at fremsende alle godkendte produktresuméer vedrørende Q  

 idet han anførte at dokumenterne ubestridt var omfattet af retten til  

 aktindsigt.
Den 12. februar 2003 svarede Indenrigs- og Sundhedsministeriet  

 på advokat As klage.
Ministeriet skrev at ministeriet ved telefonisk  

 henvendelse til Lægemiddelstyrelsen havde fået oplyst at styrelsen samme dag  

 ville sørge for fornyet fremsendelse af alle godkendte produktresuméer idet  

 en tidligere fremsendelse af 13. januar 2003 måtte være gået tabt.  

 Ministeriet  

 oplyste endvidere at ministeriet havde anmodet styrelsen om at fremskynde  

 sagens behandling med henblik på at A hurtigst muligt og helst inden for 10  

 dage modtog de dokumenter som utvivlsomt var omfattet af adgangen til  

 aktindsigt; hvis der herudover måtte være dokumenter hvis offentlighed ikke  

 kunne afgøres inden for denne frist, ville Lægemiddelstyrelsen underrette A  

 herom med oplysning om hvornår dette spørgsmål kunne være afklaret.
 Den 4. marts 2003 traf Lægemiddelstyrelsen følgende afgørelse i  

 sagen:
 Efter modtagelse af Deres anmodning om aktindsigt af 15.10.02 i  

 alle dokumenter i Lægemiddelstyrelsens besiddelse vedrørende produktet (Q)  

 rettede Lægemiddelstyrelsen henvendelse til (X)s advokat med henblik på  

 at  

 indhente kommentarer til den fremsatte anmodning.
 Med brev af 12. december 2002 [må være 6. december 2002; min  

 bemærkning] svarede firmaets advokat, at man modsatte sig aktindsigten, idet  

 dette ville forårsage stor økonomisk skade for firmaet.
 Ved tlf.samtale den 04.11.2002 oplyste De på forespørgsel LMS  

 om, at det registreringsmateriale, De umiddelbart er interesseret i at opnå  

 aktindsigt i består af Drug Master Filen samt Part 2.
Lægemiddelstyrelsen finder under henvisning til bestemmelsen i  

 offentlighedslovens § 12, stk. 1, nr. 2, hvorefter retten til aktindsigt ikke  

 omfatter tekniske indretninger eller fremgangsmåder eller om drifts- eller  

 forretningsforhold eller lignende, for så vidt det er af væsentlig økonomisk  

 betydning for den person eller virksomhed, oplysningen angår, at begæringen  

 ikke imødekommes, at de oplysninger i dokumentationsmaterialet der vedrører  

 Drug Master Filen og Part 2 skal undtages aktindsigt.
Lægemiddelstyrelsen har  

 ved sin vurdering lagt vægt på, at dette materiale, indeholder præcise  

 oplysninger  

 om kompositionen for (Q), specifikationer for råvarerne, fremstilling af  

 produktet.
 Det er på denne baggrund styrelsens opfattelse, at en afsløring  

 af disse oplysninger må antages at indebære en nærliggende risiko for, at der  

  typisk af konkurrencemæssige grunde  vil kunne påføres skade,  

 navnlig et  

 økonomisk tab af nogen betydning.
Lægemiddelstyrelsen har endvidere på baggrund af bestemmelsen i  

 offentlighedslovens § 7 vurderet, at styrelsens interne arbejdsmateriale  

 ligeledes skal undtages fra aktindsigt.
Det følger således af bestemmelsen,  

 at  

 retten til aktindsigt ikke omfatter en myndigheds interne arbejdsdokumenter.
 Den 20. marts 2003 klagede advokat A til Indenrigs- og  

 Sundhedsministeriet.
Han henviste til offentlighedslovens § 12, stk. 2, om  

 ekstrahering, og anmodede om at ministeriet pålagde Lægemiddelstyrelsen at  

 give aktindsigt i den del af dokumenternes indhold der ikke kunne undtages  

 efter § 12, stk. 1, nr. 2. Endvidere klagede advokaten over  

 Lægemiddelstyrelsen  

 sagsbehandlingstid i forbindelse med hans aktindsigtsanmodning.
 Den 28. marts 2003 bad ministeriet Lægemiddelstyrelsen om en  

 udtalelse i anledning af advokatens klage, og i en udtalelse dateret den 16.  

 april 2003 refererede Lægemiddelstyrelsen sagens forløb og begrundelsen for  

 styrelsens afslag.
I brev af 28. april 2003 påpegede Indenrigs- og  

 Sundhedsministeriet over for Lægemiddelstyrelsen at det ikke fremgik af  

 styrelsens  

 udtalelse om styrelsen havde forholdt sig til hvorvidt der i henhold til  

 offentlighedslovens § 12, stk. 2, skulle gives aktindsigt i dele af  

 dokumenterne.
Ministeriet bad styrelsen om at foretage en vurdering af dette  

 spørgsmål, og  såfremt vurderingen førte til at dele af dokumenterne  

 blev  

 undergivet aktindsigt  da at sende disse direkte til advokat A.
 Den 4. juni 2003 skrev Lægemiddelstyrelsen således til advokat  

 A:
 Lægemiddelstyrelsen har modtaget Deres brev af 20. marts, hvori  

 De anmoder om lægemiddelstyrelsen giver aktindsigt i den del af dokumenternes  

 indhold, der ikke kan undtages efter offentlighedslovens § 12, stk. 1, nr. 2,  

 og stk. 2. Styrelsen har på baggrund af Deres henvendelse foretaget en  

 fornyet  

 vurdering af sagen, men skal fastholde afgørelsen, som blev meddelt Dem i  

 brev  

 af 04.03.03.
 Lægemiddelstyrelsen finder dog at Deres begæring kan imødekommes  

 for så vidt angår refererede offentlig tilgængelige videnskabelige artikler i  

 part II, idet der for sådanne dokumenter ikke gælder noget  

 beskyttelseshensyn.
 En liste over artiklerne med angivelse af kilde, titel og  

 forfatter ses på side 2 i dette dokument.
 Den 20. juni 2003 fastholdt advokat A over for Indenrigs- og  

 Sundhedsministeriet at Lægemiddelstyrelsen burde pålægges at give aktindsigt  

 i  

 den del af dokumenternes indhold som ikke kunne undtages efter § 12, stk. 1,  

 nr. 2. Advokaten anførte bl.a. at såfremt det var ministeriets opfattelse at  

 offentlighedslovens regler skulle kunne fraviges i dette omfang, særligt for  

 så vidt angår Lægemiddelstyrelsens registreringsdokumentation, burde en sådan  

 fravigelse ikke gennemføres ad bagvejen.
 Indenrigs- og Sundhedsministeriet indhentede sagens akter fra  

 Lægemiddelstyrelsen, og den 19. august 2003 traf ministeriet følgende  

 afgørelse  

 i sagen:
 Indenrigs- og  

 Sundhedsministeriets afgørelse:
 Efter § 4, stk. 1, i offentlighedsloven kan enhver med de  

 undtagelser, som er nævnt i lovens §§ 7-14, forlange at blive gjort bekendt  

 med dokumenter, der er indgået til eller oprettet af en forvaltningsmyndighed  

 som led i en administrativ sagsbehandling i forbindelse med dens virksomhed.
 Ifølge offentlighedslovens § 7 omfatter retten til aktindsigt  

 ikke en myndigheds interne arbejdsdokumenter, herunder dokumenter, der  

 udarbejdes af en myndighed til eget brug.
 Ifølge § 12, stk. 1, nr. 2, omfatter retten til aktindsigt ikke  

 oplysninger om tekniske indretninger eller fremgangsmåder eller om drifts-  

 eller forretningsforhold eller lignende, for så vidt det er af væsentlig  

 økonomisk betydning for den person eller virksomhed, oplysningen angår, at  

 begæringen ikke imødekommes.
 Ifølge § 12, stk. 2, skal den pågældende gøres bekendt med  

 dokumentets øvrige indhold, hvis kun en del af et dokument omfattes af  

 bestemmelsen i § 12, stk. 1, nr. 2.
 På baggrund af sagens oplysninger lægger Indenrigs- og  

 Sundhedsministeriet til grund, at Deres anmodning om aktindsigt i godkendte  

 produktresuméer for lægemidlet (Q) er imødekommet fuldt ud.
 Indenrigs- og Sundhedsministeriet lægger endvidere til grund, at  

 Deres anmodning om aktindsigt i dokumenter vedrørende (X)s ansøgning om  

 markedsføringstilladelse med bilag samt anden registreringsdokumentation  

 alene  

 omfatter dokumenterne Drug Master File, Part II, afsnit C1(II C 1) og Part  

 II,  

 afsnit b (II b).
Indenrigs- og Sundhedsministeriet har foretaget en gennemgang af  

 den dokumentation, De har søgt aktindsigt i.
Indenrigs- og  

 Sundhedsministeriet  

 finder herefter, at de oplysninger, der er begæret aktindsigt i, vedrører  

 tekniske indretninger, fremgangsmåder, forretningsforhold og lignende.
 Indenrigs- og Sundhedsministeriet har i den forbindelse lagt  

 vægt på, at dokumenterne indeholdt i Drug Master Filen og Part II for  

 lægemidlet (Q) indeholder meget detaljerede oplysninger om den kemiske  

 sammensætning  

 af lægemidlet, herunder de af firmaet udviklede og anvendte kontrol- og  

 testmetoder, måleparametre og statistiske beregningsmetoder.
 Sådanne oplysninger er ikke omfattet af retten til aktindsigt,  

 hvis indrømmelse af aktindsigt efter et konkret skøn må antages at indebære  

 en  

 nærliggende risiko for, at der påføres virksomheden skade, navnlig økonomisk  

 tab af nogen betydning.
Det er Indenrigs- og Sundhedsministeriets vurdering, at der ved  

 en videregivelse af disse oplysninger er risiko for, at de kan anvendes af  

 konkurrerende virksomheder til udarbejdelse af dokumentationsmateriale i  

 forbindelse  

 med godkendelse af lægemidler generelt eller til udvikling af kopiprodukter.  

 Dette støttes bl.a. på den udtalelse, (X) har afgivet over for  

 Lægemiddelstyrelsen vedrørende dokumentationen.
Det fremgår heraf, at de  

 pågældende dokumenter indeholder fortrolige oplysninger af forretningsmæssig  

 karakter, og at en udlevering af det pågældende materiale i aktindsigt af  

 konkurrencemæssige grunde vil kunne medføre væsentlig økonomisk skade for  

 firmaet.
 Der er derfor nærliggende risiko for, at indrømmelse af  

 aktindsigt og dermed offentliggørelse vil påføre den producerende virksomhed  

 skade, navnlig i form af et økonomisk tab af nogen betydning, hvorfor det er  

 af væsentlig betydning, at oplysningerne i dokumenterne Drug Master File og  

 Part II, C 1 (II C 1) og Part II, afsnit b (II b) undtages fra aktindsigt,  

 jf.  

 offentlighedslovens § 12, stk. 1, nr. 2.
 For så vidt angår de i materialet omfattede refererede  

 offentligt tilgængelige videnskabelige artikler i Part II finder Indenrigs-  

 og  

 Sundhedsministeriet, at der kan gives aktindsigt heri, idet der for sådanne  

 dokumenter ikke gælder noget beskyttelseshensyn.
 Indenrigs- og Sundhedsministeriet finder endvidere, at  

 Lægemiddelstyrelsens indeholdte interne arbejdsdokumenter er undtaget fra  

 aktindsigt i medfør af offentlighedslovens § 7.
 Indenrigs- og Sundhedsministeriet har i forbindelse med  

 gennemgang af sagsmaterialet foretaget en vurdering af, hvorvidt der, udover  

 de anførte artikler, kan gives aktindsigt i dele af de omfattede dokumenter,  

 jf. offentlighedslovens § 12, stk. 2.
Indenrigs- og Sundhedsministeriet finder, at enkelte dokumenter,  

 der alene indeholder overskrifter, bilagsnummer o.lign., kan udleveres i  

 aktindsigt.
Disse bilag vedlægges i kopi.
 På denne baggrund stadfæster Indenrigs- og Sundhedsministeriet  

 Lægemiddelstyrelsens afgørelse af 4. marts 2003, som ændret 4. juni 2003,  

 idet  

 der dog som anført ovenfor vedlægges kopi af enkelte dokumenter.
For så vidt angår Deres klage over Lægemiddelstyrelsens  

 sagsbehandlingstid bemærker Indenrigs- og Sundhedsministeriet, ( ) Indenrigs- og Sundhedsministeriet finder det derimod uheldigt,  

 at Lægemiddelstyrelsen ikke ved sin første afgørelse den 4. marts 2003 havde  

 foretaget en fuldstændig gennemgang af materialet med henblik på vurdering  

 af, hvorvidt dele af materialet kunne udleveres i aktindsigt, jf.  

 offentlighedslovens § 12, stk. 2. Lægemiddelstyrelsen burde således allerede  

 ved denne afgørelse have foretaget ekstrahering af de publicerede artikler,  

 De  

 senere har modtaget.
 For så vidt angår Deres anmodning om aktindsigt i godkendte  

 produktresuméer for (Q) bemærker Indenrigs- og Sundhedsministeriet, at disse  

 utvivlsomt er omfattet af adgangen til aktindsigt.
 I brev af 10. november 2003 klagede advokat A til mig over  

 Indenrigs- og Sundhedsministeriets afgørelse.
Efter en gennemgang af sagens  

 forløb anførte han følgende:
 Det er min opfattelse, at Lægemiddelstyrelsens afgørelse ikke  

 er i overensstemmelse med offentlighedslovens regler om aktindsigt.
 Ledetråden i den generelle praksis om myndighedernes anvendelse  

 af offentlighedslovens undtagelsesbestemmelser synes at være, at dokumenterne  

 skal udleveres, medmindre myndighederne har overbevisende retlige argumenter  

 for  

 at nægte aktindsigt, ligesom oplysninger, der måtte være omfattet af en  

 undtagelsesbestemmelse skal ekstraheres, således at der kan gives aktindsigt  

 i  

 dokumentets øvrige indhold.
Jeg stiller mig derfor uforstående over for, at der i denne sag  

 skulle være grundlag for at tilbageholde samtlige sagens dokumenter fra  

 aktindsigt og helt undlade ekstrahering.
Det bemærkes i den sammenhæng, at  

 hovedparten  

 af de enkelte dokumenter vedlagt afgørelsen af 19. august 2003 er blanke  

 sider  

 og således ikke en egentlig ekstrahering.
En sådan fravigelse af lovens offentlighedsprincip særligt for  

 så vidt angår Lægemiddelstyrelsens registreringsdokumentation synes at fordre  

 en ændring af lovens ordlyd, der ikke bør gennemføres ad  

 bagvejen. Den 12. december 2003 bad jeg Indenrigs- og Sundhedsministeriet  

 og Lægemiddelstyrelsen om udlån af sagens akter og om udtalelser i anledning  

 af klagen.
 I en udtalelse af 23. april 2004 skrev Lægemiddelstyrelsen  

 således:
 For god ordens skyld skal det bemærkes, at ansøgningen om  

 markedsføringstilladelse for produktet (Q) i den konkrete sag ikke indeholder  

 en selvstændig Drug Master File.
De oplysninger, der normalt er indeholdt i  

 en  

 Drug Master File, er i den omhandlede ansøgning om markedsføringstilladelse  

 for  

 produktet (Q) er integreret i ansøgningens øvrige dele, herunder navnlig Part  

 II, der har været vurderet i forbindelse med behandlingen af anmodningen om  

 aktindsigt.
 Lægemiddelstyrelsen har på baggrund af Deres henvendelse  

 foretaget en fornyet gennemgang af sagens omfattende dokumenter.
 For så vidt angår den udleverede liste af 4. juni 2003 over de i  

 ansøgningen refererede offentlig tilgængelige videnskabelige artikler i  

 ansøgningens part II har Lægemiddelstyrelsen hæftet sig ved, at det ikke af  

 denne liste umiddelbart ses, om klager er blevet gjort bekendt med 6 nærmere  

 bestemte videnskabelige artikler fra henholdsvis European Pharmacopoeia,  

 United States Pharmacopoeia og French Pharmacopoeia (9th Edition), hvorfor  

 Lægemiddelstyrelsen vedlægger disse videnskabelige artikler i kopi.
Afslutningsvis skal Lægemiddelstyrelsen meget beklage  

 tidsforbruget ved fremsendelsen af de godkendte produktresuméer for (Q).  

 Styrelsen er således enig med Indenrigs- og Sundhedsministeriet i, at sådanne  

 produktresuméer utvivlsomt er omfattet af adgangen til aktindsigt, og at de  

 godkendte produktresuméer for (Q) under normale omstændigheder burde være  

 fremsendt klager inden for den i offentlighedslovens § 16, stk. 2, fastsatte  

 10-dages frist. Indenrigs- og Sundhedsministeriet skrev således i en udtalelse  

 af 2. juni 2004:
 Indenrigs- og Sundhedsministeriet skal indledningsvist bemærke,  

 at anmodningen fra (Y) v/advokatfirma (C) [nærmere bestemt advokat (A); min  

 bemærkning] om aktindsigt blev fremsat over for Lægemiddelstyrelsen i breve  

 af  

 15. oktober og 28. november 2002 og omfattede bestemte dele af Drug Master  

 File og alle godkendte produktresuméer vedrørende lægemidlet (Q). Som anført  

 i  

 Indenrigs- og Sundhedsministeriets afgørelse og endvidere fremhævet i  

 Lægemiddelstyrelsens  

 udtalelse af 23. april 2004, blev den oprindelige anmodning af 15. oktober  

 2002 præciseret ved e-mail og telefonsamtale af 4. november 2002.
 Vedrørende Indenrigs- og  

 Sundhedsministeriets begrundelse for afgørelsen af 19. august 2003:
 Indenrigs- og Sundhedsministeriet skal henvise til, at  

 ministeriet i sin afgørelse nøje har redegjort for de retsregler, afgørelsen  

 hviler på, og de hensyn, der har været bestemmende for ministeriets  

 skønsudøvelse, ligesom der i afgørelsen er redegjort for de oplysninger  

 vedrørende sagens faktiske omstændigheder, som er tillagt væsentlig betydning  

 for afgørelsen.
 Det fremgår af afgørelsen, at de dokumenter, der var omfattet  

 af aktindsigtsanmodningen, bortset fra de nedenfor omtalte godkendte  

 produktresuméer og videnskabelige artikler, indeholder meget detaljerede  

 oplysninger  

 om den kemiske sammensætning af lægemidlet (Q), herunder de af firmaet  

 udviklede  

 og anvendte kontrol- og testmetoder, måleparametre og statistiske  

 beregningsmetoder.  

 Der er således tale om oplysninger vedrørende tekniske indretninger,  

 fremgangsmåder, forretningsforhold og lignende.
 Sådanne oplysninger er i medfør af offentlighedslovens § 12,  

 stk. 1, nr. 2, ikke omfattet af retten til aktindsigt, hvis indrømmelse af  

 aktindsigt efter et konkret skøn må antages at indebære en nærliggende risiko  

 for, at der påføres virksomheden skade, navnlig økonomisk tab af nogen  

 betydning.
Indenrigs- og Sundhedsministeriet vurderede i sin afgørelse, at  

 der ved en videregivelse af disse oplysninger er risiko for, at de kan  

 anvendes af konkurrerende virksomheder til udarbejdelser af  

 dokumentationsmateriale  

 i forbindelse med godkendelse af lægemidler generelt eller til udvikling af  

 kopipræparater.
Indenrigs- og Sundhedsministeriet støttede dette på bl.a. den  

 udtalelse, som indehaveren af markedsføringstilladelsen for (Q) var  

 fremkommet  

 med over for Lægemiddelstyrelsen, og hvoraf det fremgik, at de pågældende  

 dokumenter indeholder fortrolige oplysninger af forretningsmæssig karakter,  

 og at en udlevering af det pågældende materiale i aktindsigt af  

 konkurrencemæssige  

 grunde vil kunne medføre væsentlig økonomisk skade for firmaet.
 Indenrigs- og Sundhedsministeriet vurderede på denne baggrund,  

 at der er nærliggende risiko for, at indrømmelse af aktindsigt og dermed  

 offentliggørelse vil påføre den producerende virksomhed skade, navnlig i form  

 af et økonomisk tab af nogen betydning, hvorfor det er af væsentlig  

 betydning,  

 at oplysningerne i dokumenterne Drug Master File, Part II, C1 (II C 1) og  

 Part  

 II, afsnit b (II b) undtages fra aktindsigt, jf. offentlighedslovens § 12,  

 stk. 1, nr. 2.
 For så vidt angår de i materialet omfattede refererede  

 offentligt tilgængelige videnskabelige artikler i Part II fandt Indenrigs- og  

 Sundhedsministeriet, at der kunne gives aktindsigt heri, idet der for sådanne  

 dokumenter ikke gælder noget beskyttelseshensyn.
 Af tilsvarende grunde fandt Indenrigs- og Sundhedsministeriet,  

 at der kunne gives aktindsigt i alle godkendte produktresuméer vedrørende det  

 pågældende lægemiddel.
 Indenrigs- og Sundhedsministeriet fandt endvidere, at  

 Lægemiddelstyrelsens indeholdte interne arbejdsdokumenter er undtaget fra  

 aktindsigt i medfør af offentlighedslovens § 7.
 Endelig fandt Indenrigs- og Sundhedsministeriet, at der kunne  

 foretages ekstrahering af enkelte dokumenter udover de dokumenter, der  

 allerede var udleveret af Lægemiddelstyrelsen, jf. nedenfor.
 Vedrørende klage angående  

 ekstrahering af oplysninger:
 Det fremgår af beskrivelsen i Indenrigs- og Sundhedsministeriets  

 afgørelse af 19. august 2003, at Lægemiddelstyrelsen den 11. februar 2003  

 fremsendte alle godkendte produktresuméer til advokatfirma (C), og at  

 styrelsen  

 den 4. juni 2003 fremsendte en række nærmere oplistede, refererede offentligt  

 tilgængelige videnskabelige artikler i Drug Master File, Part II.
Indenrigs- og Sundhedsministeriet lagde på denne baggrund ved  

 sin afgørelse af 19. august 2003 til grund, at Lægemiddelstyrelsen dels havde  

 imødekommet anmodningen om aktindsigt i alle godkendte produktresuméer for  

 lægemidlet (Q) fuldt ud, dels havde foretaget ekstrahering i Drug Master  

 File,  

 Part II af de ovenfor anførte videnskabelige artikler.
Herudover fandt  

 Indenrigs- og Sundhedsministeriet ved gennemgang af de dokumenter i Drug  

 Master  

 File, som var omfattet af aktindsigtsanmodningen, at der kunne udleveres  

 enkelte yderligere dokumenter, hvoraf der for visse dokumenters vedkommende  

 blev foretaget overstregning af oplysninger, som var omfattet af  

 undtagelsesbestemmelsen  

 i offentlighedslovens § 12, stk. 1, nr. 2, jf. nedenfor.
 Det er på denne baggrund Indenrigs- og Sundhedsministeriets  

 opfattelse, at der i forbindelse med Lægemiddelstyrelsens og ministeriets  

 behandling af aktindsigtsanmodningen og den fremsatte klage til ministeriet  

 er  

 foretaget ekstrahering i overensstemmelse med offentlighedslovens § 12, stk.  

 2.
 Indenrigs- og Sundhedsministeriet skal dog henvise til, at det  

 af Lægemiddelstyrelsens udtalelse af 23. april 2004 fremgår, at styrelsen ved  

 den fornyede gennemgang af sagen har hæftet sig ved, at det af den udleverede  

 liste af 4. juni 2003 over de i ansøgningen refererede offentligt  

 tilgængelige  

 videnskabelige artikler i ansøgningens part II ikke umiddelbart ses, om  

 klager  

 er blevet gjort bekendt med 6 nærmere bestemte videnskabelige artikler fra  

 henholdsvis  

 European Pharmacopoeia, United States Pharmacopoeia og French Pharmacopoeia  

 (9th Edition). Lægemiddelstyrelsen har vedlagt de pågældende videnskabelige  

 artikler i kopi.
 Da der således kan herske tvivl om, hvorvidt klager er gjort  

 bekendt med disse videnskabelige artikler, har Indenrigs- og  

 Sundhedsministeriet  

 fremsendt disse direkte til klager, jf. vedlagte kopi af brev til advokat  

 (A).
 Indenrigs- og Sundhedsministeriet skal stærkt beklage, at  

 Lægemiddelstyrelsen tilsyneladende ikke tidligere har fremsendt disse  

 dokumenter, og at ministeriet ikke har bemærket dette ved gennemgang af  

 sagen.
 Ved brev af 7. juni 2004 bad jeg om advokat As eventuelle  

 bemærkninger til udtalelserne.
Jeg hørte ikke fra advokaten i den anledning.
 I brev af 8. oktober 2004 til advokat A udtalte jeg følgende:
Ombudsmandens udtalelse Jeg bemærker først at min gennemgang af sagen har koncentreret sig om  

 Lægemiddelstyrelsens og Indenrigs- og Sundhedsministeriets afgørelser om  

 afslag på aktindsigt.
Som sagen har været forelagt for mig, bl.a. ved Deres  

 klage af 10. november 2003, har min undersøgelse derimod ikke omfattet det  

 spørgsmål om Lægemiddelstyrelsens sagsbehandlingstid som har været rejst i  

 forbindelse med sagens behandling ved myndighederne; jeg har således ikke  

 taget stilling til dette spørgsmål.
 Lægemiddelstyrelsen og Indenrigs- og Sundhedsministeriets afgørelser er  

 truffet under henvisning til offentlighedslovens § 7 og § 12, stk. 1,  

 nr. 2, og stk. 2. Bestemmelserne har følgende indhold:
§ 7.  

  

 Retten til aktindsigt omfatter ikke en myndigheds interne arbejdsdokumenter.  

 Som interne arbejdsdokumenter anses dokumenter, der udarbejdes af en myndighed til eget brug, brevveksling mellem forskellige enheder inden for samme myndighed og brevveksling mellem en kommunalbestyrelse og dennes udvalg, afdelinger og  

 andre organer eller mellem disse organer indbyrdes. § 12.  

  

 Retten til aktindsigt omfatter ikke oplysninger om tekniske indretninger eller fremgangsmåder eller om drifts- eller  

 forretningsforhold eller lignende, for så vidt det er af væsentlig  

 økonomisk betydning for den person eller virksomhed, oplysningen angår, at  

 begæringen ikke imødekommes.
Stk. 2.  

  

 Omfattes kun  

 en del af et dokument af bestemmelsen i stk. 1, skal den pågældende gøres  

 bekendt  

 med dokumentets øvrige indhold. Af betydning for sagen er endvidere forvaltningslovens § 19 der  

 har denne ordlyd:
§ 19.  

  

 Kan en part i  

 en sag ikke antages at være bekendt med, at myndigheden er i besiddelse af  

 bestemte oplysninger vedrørende sagens faktiske omstændigheder, må der ikke  

 træffes afgørelse, før myndigheden har gjort parten bekendt med oplysningerne  

 og givet denne lejlighed til at fremkomme med en udtalelse.
Det gælder dog  

 kun,  

 hvis oplysningerne er til ugunst for den pågældende part og er af væsentlig  

 betydning for sagens afgørelse.
Stk. 2.  

  

 Bestemmelsen i  

 stk. 1 gælder ikke, hvis parten ikke har ret til aktindsigt efter reglerne i kapitel 4  

 med hensyn til de pågældende oplysninger.
 1.  

  

 I tilfælde hvor  

 der kan være begrundet tvivl om hvorvidt en begæring om aktindsigt bør afslås  

 efter bestemmelsen i offentlighedslovens § 12, stk. 1, nr. 2, bør myndigheden  

 indhente en udtalelse fra den hvis interesse kan være til hinder for at  

 begæringen  

 om aktindsigt imødekommes, jf. pkt. 42 i Justitsministeriets vejledning om  

 offentlighedsloven (vejledning nr. 11687 af 3. november 1986). I  

 overensstemmelse hermed indhentede Lægemiddelstyrelsen en udtalelse af 6.  

 december 2002 (brev med to tilhørende notater) fra (X)s advokat.
 Efter min opfattelse er brevet af 6. december 2002 med  

 tilhørende notater omfattet af partshøringspligten i forvaltningslovens § 19,  

 stk. 1. Jeg henviser i den forbindelse også til den sag som er omtalt i  

 Folketingets Ombudsmands beretning for 2000, s. 399 ff*, særligt s. 406, med  

 en  

 ganske tilsvarende problemstilling i en anden sag på Lægemiddelstyrelsens  

 område.  

 Jeg har dog ikke taget stilling til om dele af udtalelsen og notaterne kan  

 undtages fra partshøring efter forvaltningslovens § 19, stk. 2, nr. 4.
Jeg mener på den baggrund at det er kritisabelt at  

 Lægemiddelstyrelsen  som sagen foreligger oplyst  ikke overvejede  

 i hvilket  

 omfang De skulle partshøres over advokatens udtalelse og i givet fald foretog  

 en sådan partshøring.
Jeg har gjort Lægemiddelstyrelsen bekendt med min  

 opfattelse.
Jeg må endvidere lægge til grund at Indenrigs- og  

 Sundhedsministeriet ved ministeriets prøvelse af Lægemiddelstyrelsens  

 afgørelse ikke tog stilling til betydningen af den manglende partshøring i  

 styrelsen.
Ministeriet foretog heller ikke en selvstændig partshøring af Dem  

 vedrørende udtalelsen inden der blev truffet afgørelse i sagen.
 Det er efter min opfattelse kritisabelt at Indenrigs- og  

 Sundhedsministeriet således ikke ved ministeriets prøvelse foretog en  

 vurdering  

 af hvilken betydning styrelsens manglende partshøring burde have for  

 ministeriets videre behandling af sagen.
Jeg henviser i den forbindelse til at partshøringsreglerne har  

 karakter af såkaldte garantiforskrifter der bl.a. har til formål at sikre at  

 parten  

 får lejlighed til at kontrollere myndighedens beslutningsgrundlag inden der  

 træffes afgørelse.
Den manglende partshøring har således bevirket at De  

 aldrig  

 har fået indsigt i de oplysninger som den berørte virksomheds advokat fremkom  

 med, og som dannede grundlaget for myndighedernes afgørelser; herved svigtede  

 muligheden for at De kunne påpege eventuelle fejl eller tvivlsomme punkter i  

 beslutningsgrundlaget og tilføje egne (yderligere) synspunkter.
Jeg har gjort Indenrigs- og Sundhedsministeriet bekendt med min  

 opfattelse, og jeg har på baggrund heraf henstillet til Indenrigs- og  

 Sundhedsministeriet at sagens behandling genoptages med henblik på at  

 ministeriet nu foretager en vurdering af hvilke konsekvenser  

 Lægemiddelstyrelsens  

 manglende partshøring eventuelt bør have for sagens behandling, og med  

 henblik  

 på at der derefter træffes ny afgørelse i sagen.
Jeg har bedt ministeriet  

 underrette mig om ministeriets fornyede afgørelse i sagen.
 2.  

  

 Som det fremgår af  

 § 12, stk. 1, nr. 2, kan oplysninger om drifts- eller forretningsforhold  

 eller  

 lignende kun undtages fra de almindelige regler om aktindsigt for så vidt det  

 er af væsentlig økonomisk betydning for den person eller virksomhed  

 oplysningerne  

 angår, at begæringen om aktindsigt ikke imødekommes.
 Efter forarbejderne er bestemmelsen kun anvendelig hvis  

 indrømmelsen af aktindsigt efter et konkret skøn må antages at medføre en  

 nærliggende risiko for at der  typisk af konkurrencemæssige grunde  

  påføres  

 den pågældende virksomhed et økonomisk tab af nogen betydning, jf.  

 Folketingstidende  

 1984-85, tillæg B, sp. 3088.
Jeg har til brug for min gennemgang af sagen modtaget et meget  

 stort antal sagsakter fra Indenrigs- og Sundhedsministeriet.
På baggrund af  

 det ovenfor anførte, hvorefter jeg henstiller til Indenrigs- og  

 Sundhedsministeriet at genoptage sagens behandling, har jeg ikke grundlag for  

 konkret at tage stilling til hvorvidt betingelserne i offentlighedslovens § 7  

 og § 12, stk. 1, nr. 2, for undtagelse fra aktindsigt var opfyldt for så vidt  

 angår de omhandlede akter.
Jeg bemærker dog  med henblik på Deres  

 eventuelle  

 senere overvejelser om på ny at rette henvendelse hertil om sagen efter at  

 ministeriet  

 har truffet ny afgørelse i sagen  at jeg kun vil kunne kritisere en  

 sådan  

 vurdering hvis der foreligger særlige omstændigheder.
Det skyldes bl.a. at en  

 egentlig efterprøvelse kræver en sagkundskab på det lægemiddelfaglige område  

 som jeg som ombudsmand ikke har.
 3.  

  

 Jeg har endvidere  

 over for Indenrigs- og Sundhedsministeriet bemærket at jeg går ud fra at  

 ministeriet  

 eller Lægemiddelstyrelsen i givet fald dels vejleder om det forhold at visse  

 sagsoplysninger vedrørende lægemiddelregistrering kan være offentligt  

 tilgængelige efter patentloven, dels vejleder om at aktindsigt i sagsakter  

 vedrørende  

 danske patenter kan fås ved henvendelse til Patent- og Varemærkestyrelsen.  

 Jeg henviser i den forbindelse til Folketingets Ombudsmands beretning for  

 2003, s. 725 ff*.
 Med brev af 8. februar 2005 fremsendte Indenrigs- og  

 Sundhedsministeriet ministeriets fornyede afgørelse i sagen af samme dato.  

 Ministeriet oplyste over for mig at ministeriet forinden gennemførelse af  

 partshøring af advokat A havde foretaget høring af advokat B til brug for  

 ministeriets afgørelse af om alle eller dele af de dokumenter der var  

 fremsendt  

 af B med brev af 6. december 2002, skulle undtages fra partshøring i medfør  

 af  

 forvaltningslovens § 19, stk. 2, nr. 4, jf. § 15. Advokat B havde i den  

 forbindelse oplyst, at han ikke havde bemærkninger til partshøring over disse  

 dokumenter.
 Ministeriets fornyede afgørelse til advokat A havde følgende  

 indhold:
 Med brev af 6. december 2004 fremsendte Indenrigs- og  

 Sundhedsministeriet brev af 6. december 2002 med tilhørende notater fra  

 advokat  

 B i partshøring.
 Indenrigs- og Sundhedsministeriet har modtaget Deres udtalelse  

 med brev af 4. januar 2005.
 De har heri anført følgende:
 Advokat B henviser til Offentlighedslovens § 12, stk. 1, nr.  

 2, og § 13, stk. 1, nr. 6, som grundlag for at undtage dokumenter og visse  

 oplysninger i dokumentationsmaterialet for (Q) fra aktindsigt.
Hertil bemærkes, at det følger af offentlighedslovens § 12,  

 stk. 2, at omfattes kun en del af et dokument af en undtagelsesbestemmelse,  

 skal den pågældende gøres bekendt med dokumentets øvrige indhold.
Adgangen  

 til  

 at undlade en sådan ekstrahering og tilbageholde samtlige sagens dokumenter  

 fra aktindsigt anses for at være begrænset, jf.
Offentlighedsloven med  

 kommentarer, side 231.
Det bestrides ikke, at dokumenter i dokumentationsmaterialet  

 for (Q) kan indeholde oplysninger, der må karakteriseres som  

 erhvervshemmeligheder  

 og således vil være omfattet af ovennævnte undtagelsesbestemmelser.
I det  

 tilfælde har Lægemiddelstyrelsen imidlertid pligt til at ekstrahere de  

 fortrolige  

 oplysninger og give aktindsigt i dokumentets øvrige indhold.
Baggrunden for min klients klage over Lægemiddelstyrelsens  

 afgørelse er, at min klient stiller sig uforstående over for, at der i denne  

 sag skulle være grundlag for at tilbageholde  

  

 samtlige sagens dokumenter  

  

 fra aktindsigt under henvisning til  

 ovennævnte undtagelsesbestemmelser.
Det bemærkes i den sammenhæng, at  

 hovedparten af de enkelte dokumenter vedlagt afgørelsen af 19. august 2003  

 var  

 blanke sider. I denne anledning skal Indenrigs- og Sundhedsministeriet oplyse  

 følgende:
 Indenrigs- og Sundhedsministeriet fastholder ministeriets  

 afgørelse af 19. august 2004 af de grunde, der er anført heri, samt under  

 henvisning til nedenstående.
 Indenrigs- og Sundhedsministeriet har i sin afgørelse nøje  

 redegjort for de retsregler, afgørelsen hviler på, og de hensyn, der har  

 været  

 bestemmende for ministeriets skønsudøvelse, ligesom der i afgørelsen er  

 redegjort  

 for de oplysninger vedrørende sagens faktiske omstændigheder, som er tillagt  

 væsentlig  

 betydning for afgørelsen.
Det fremgår af afgørelsen, at de dokumenter, der var omfattet  

 af aktindsigtsanmodningen, bortset fra de nedenfor omtalte godkendte  

 produktresuméer og videnskabelige artikler, indeholder meget detaljerede  

 oplysninger  

 om den kemiske sammensætning af lægemidler (Q) (...), herunder de af firmaet  

 udviklede og anvendte kontrol- og testmetoder, måleparametre og statistiske  

 beregningsmetoder.
Der er således tale om oplysninger vedrørende tekniske  

 indretninger, fremgangsmåder, forretningsforhold og lignende.
 Sådanne oplysninger er i medfør af offentlighedslovens § 12,  

 stk. 1, nr. 2, ikke omfattet af retten til aktindsigt, hvis indrømmelse af  

 aktindsigt efter et konkret skøn må antages at indebære en nærliggende risiko  

 for, at der påføres virksomheden skade, navnlig økonomisk tab af nogen  

 betydning.
Indenrigs- og Sundhedsministeriet vurderede i sin afgørelse, at  

 der ved en videregivelse af disse oplysninger er risiko for, at de kan  

 anvendes af konkurrerende virksomheder til udarbejdelse af  

 dokumentationsmateriale  

 i forbindelse med godkendelse af lægemidler generelt eller til udvikling af  

 kopipræparater.
Indenrigs- og Sundhedsministeriet støttede dette på bl.a. den  

 udtalelse, som indehaveren af markedsføringstilladelsen for (Q) (...) var  

 fremkommet med over for Lægemiddelstyrelsen, og hvoraf det fremgik, at de  

 pågældende dokumenter indeholder fortrolige oplysninger af forretningsmæssig  

 karakter, og at en udlevering af det pågældende materiale i aktindsigt af  

 konkurrencemæssige  

 grunde vil kunne medføre væsentlig økonomisk skade for firmaet.
 Indenrigs- og Sundhedsministeriet vurderede på denne baggrund,  

 at der er nærliggende risiko for, at indrømmelse af aktindsigt og dermed  

 offentliggørelse vil påføre den producerende virksomhed skade, navnlig i form  

 af et økonomisk tab af nogen betydning, hvorfor det er af væsentlig  

 betydning,  

 at oplysningerne i dokumenterne Drug Master File, Part II, C1 (II C1) og Part  

 II; afsnit b (II b) undtages fra aktindsigt, jf. offentlighedslovens § 12,  

 stk. 1, nr. 2.
 For så vidt angår de i materialet omfattede refererede  

 offentligt tilgængelige videnskabelige artikler i Part II fandt Indenrigs- og  

 Sundhedsministeriet, at der kunne gives aktindsigt heri, idet der for sådanne  

 dokumenter ikke gælder noget beskyttelseshensyn.
 Af tilsvarende grunde fandt Indenrigs- og Sundhedsministeriet,  

 at der kunne gives aktindsigt i alle godkendte produktresuméer vedrørende det  

 pågældende lægemiddel.
 Indenrigs- og Sundhedsministeriet fandt endvidere, at  

 Lægemiddelstyrelsens indeholdte interne arbejdsdokumenter er undtaget fra  

 aktindsigt i medfør af offentlighedslovens § 7.
 Endelig fandt Indenrigs- og Sundhedsministeriet, at der kunne  

 foretages ekstrahering af enkelte dokumenter udover de dokumenter, der  

 allerede var udleveret af Lægemiddelstyrelsen, jf. nedenfor.
 Det fremgår af beskrivelsen i Indenrigs- og Sundhedsministeriets  

 afgørelse af 19. august 2003, at Lægemiddelstyrelsen den 11. februar 2003  

 fremsendte alle godkendte produktresuméer til advokatfirma (C), og at  

 styrelsen  

 den 4. juni 2003 fremsendte en række nærmere oplistede, refererede offentligt  

 tilgængelige videnskabelige artikler i Drug Master File, Part II.
Indenrigs- og Sundhedsministeriet lagde på denne baggrund ved  

 sin afgørelse af 19. august 2003 til grund, at Lægemiddelstyrelsen dels havde  

 imødekommet anmodningen om aktindsigt i alle godkendte produktresuméer for  

 lægemidlet (Q) (...) fuldt ud, dels havde foretaget ekstrahering i Drug  

 Master  

 File, Part II af de ovenfor anførte videnskabelige artikler.
Herudover fandt  

 Indenrigs- og Sundhedsministeriet ved gennemgang af de dokumenter i Drug  

 Master  

 File, som var omfattet af aktindsigtsanmodningen, at der kunne udleveres  

 enkelte yderligere dokumenter, hvoraf der for visse dokumenters vedkommende  

 blev foretaget overstregning af oplysninger, som var omfattet af  

 undtagelsesbestemmelsen  

 i offentlighedslovens § 12, stk. 1, nr. 2, jf. nedenfor.
 Det er på denne baggrund Indenrigs- og Sundhedsministeriets  

 opfattelse, at der i forbindelse med Lægemiddelstyrelsens og ministeriets  

 behandling af aktindsigtsanmodningen og den fremsatte klage til ministeriet  

 er  

 foretaget ekstrahering i overensstemmelse med offentlighedslovens § 12, stk.  

 2.
 Indenrigs- og Sundhedsministeriet skal endvidere henvise til, at  

 det af Lægemiddelstyrelsens udtalelse af 23. april 2004 fremgik, at styrelsen  

 ved den fornyede gennemgang af sagen havde hæftet sig ved, at det af den  

 udleverede liste af 4. juni 2003 over de i ansøgningen refererede offentligt  

 tilgængelige videnskabelige artikler i ansøgningens part II ikke umiddelbart  

 fremgik, om De var blevet gjort bekendt med 6 nærmere bestemte videnskabelige  

 artikler fra henholdsvis European Pharmacopoeia, United States Pharmacopoeia  

 og  

 French Pharmacopoeia (9th Edition).
Indenrigs- og Sundhedsministeriet fremsendte på denne baggrund  

 disse artikler til Dem med brev af 1. juni 2004, idet ministeriet beklagede  

 forløbet. Jeg meddelte i brev af 15. februar 2005 Indenrigs- og  

 Sundhedsministeriet at jeg ikke havde hørt fra advokat A i anledning af  

 ministeriets  

 fornyede afgørelse, og at jeg på det foreliggende grundlag ikke foretog mig  

 mere i sagen.
 NOTER: (*)  

 FOB 2000, s. 399,  

 og FOB 2003, s. 725.
