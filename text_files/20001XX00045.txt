Skriftlig fremsættelse (11. oktober  

 2000) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 afgift af visse chlorflourcarboner og haloner (CFC-afgift)1.  

 (Afgift på de industrielle drivhusgasser, HFC er, PFC er og  

 SF6).
(Lovforslag nr.
L 49).
Det foreslås at indføre en afgift på  

 industrielle drivhusgasser.
Forslaget indgår i forslaget til  

 finansloven for 2001.
 Formålet er at øge incitamentet til  

 anvendelsen af mere miljøvenlige stoffer end disse gasser, som teknisk  

 angives som HFC er, PFC er og SF6. Afgiften skal ligeledes  

 øge incitamentet til at reducere spild fra eksisterende anlæg,  

 opsamle og genanvende stofferne, samt tilskynde til udviklingen af  

 alternativer.
Et udvalg under Skatteministeriet har analyseret  

 mulighederne for øget afgiftsregulering på  

 kemikalieområdet efter aftale mellem regeringen og Socialistisk  

 Folkeparti og Enhedslisten.
Udvalget foreslår bl.a. at der  

 indføres en afgift på industrielle drivhusgasser.
Udvalgets  

 rapport samt et udkast til lovforslaget har været udsendt til  

 berørte brancher og organisationer, der har fået mulighed for at  

 kommentere.
Indkomne høringssvar har påvirket udformningen af  

 lovforslaget.
Drivhusgasserne bidrager til den globale opvarmning.  

 Drivhuseffekten af de industrielle drivhusgasser er mellem 140 og 23.900  

 gange større end for den tilsvarende mængde CO2.  

 Udledningen ventes at stige væsentligt i løbet af de næste  

 år, og regulering skønnes derfor nødvendig.
Det  

 foreslås, at afgiften afhænger af stoffernes drivhuseffekt  

 kombineret med et loft over afgiften.
Drivhusgasserne anvendes bl.a. som  

 kølemiddel i køleanlæg og i lydisolerede termoruder.
 Afgiften på industrielle drivhusgasser  

 foreslås gennemført som en ændring af CFC-afgiftsloven.  

 Afgiftsniveauet for de industrielle kølemidler vil ligge mellem 14 kr.  

 pr. kg og 400 kr. pr. kg, hvor 400 kr. pr. kg er det valgte loft for  

 afgiftens størrelse.
Det foreslås, at afgiften på de industrielle  

 drivhusgasser træder i kraft 1. marts 2001. For finansåret  

 2001skønnes afgiften at medføre et provenu på ca. 110  

 mill. kr.
Det skønnes, at der på sigt vil ske en væsentlig  

 reduktion i mængden af industrielle drivhusgasser.
Det er dog  

 vanskeligt på nuværende tidspunkt at skønne hastigheden af  

 udfasningen af de industrielle drivhusgasser.
 Idet jeg i øvrigt henviser til bemærkninger i  

 lovforslaget, skal jeg anbefale det til tingets velvillige behandling.
