Erstatningsansvarslovens § 7  fastsættelse af årsløn i forbindelse med erhvervsevnetab, nævnets j. nr. 06-520-03052 N. j.nr. 06-520-03052 Ansøger, som på skadestidspunktet var 16 år, havde ikke gennemført anden skolegang end 9. klasse.
Før tilskadekomsten var det meningen, at han skulle være startet i gymnasiet, hvilket efter tilskadekomsten blev ændret til 10. klasse.
Han gennemførte dog ikke 10. klasse.
Senere startede han på teknisk skole, ligesom han havde fået et fleksjob, hvilket han ikke havde været i stand til at beholde.
Arbejdsskadestyrelsen vurderede ansøgerens tab af erhvervsevne til 25 pct.
Nævnet besluttede efter erstatningsansvarslovens § 7, stk. 2, at fastsætte en skønsmæssig årsløn på 336.500 kr. med udgangspunkt i erstatningsansvarslovens § 8 og gangede herefter beløbet med 10 og med erhvervsevnetabsprocenten.
