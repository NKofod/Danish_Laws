 Bekendtgørelse om ændring af bekendtgørelse om momskompensation til velgørende foreninger m.v.
§ 1 I bekendtgørelse nr. 420 af 2. maj 2007 om momskompensation til velgørende foreninger m.v. foretages følgende ændring:
 1. I § 1 indsættes som et nyt stk. 5 :
»Stk. 5. Foreninger, der i 2004 har haft udgifter til købsmoms, der i henhold til momslovens § 43, stk. 2, kan betragtes som investeringsgoder, og som beløbsmæssigt udgør 100.000 kr. eller mere, kan holde disse udgifter ude af opgørelsen af grundlaget af købsmoms for basisåret 2004. I særlige tilfælde kan Skattecenter Bornholm efter ansøgning give tilladelse til, at betydelige udgifter af ekstraordinær karakter, kan holdes ude af opgørelsen for 2004. Med betydelige udgifter menes udgifter af en sådan størrelse, som i forhold til foreningens samlede økonomi reelt vil udelukke foreningen fra momskompensationsordningen i en længere årrække.
Ansøgning herom skal indsendes til Skattecenter Bornholm sammen med ansøgningen om kompensation.
Et evt. nyt grundlag for købsmoms for 2004 kan anvendes første gang ved ansøgning om kompensation den 1. juli 2008 for udgifter i 2007.« 2. I § 5 indsættes som et nyt 4. pkt. :
»Momsbekendtgørelsens almindelige regler om opbevaringspligt for materiale i § 66, stk. 1, finder tilsvarende anvendelse.
For så vidt angår materiale, der angår udgifter, som er holdt ude af grundlaget af købsmoms for basisåret 2004 jf. § 1, stk. 5, 1. og 2. pkt., finder momsbekendtgørelsens § 66, stk. 3, tilsvarende anvendelse.« § 2 Bekendtgørelsen træder i kraft den 30. maj 2008.
