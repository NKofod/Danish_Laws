Resumé  


  

 En far fik afslag på fastsættelse af samvær med hans datter på syv år.  

 Civilretsdirektoratet begrundede afgørelsen med at der var gået et langt  

 tidsrum hvor faderen ikke havde haft kontakt med datteren, og at moderen  

 havde  

 stærk modvilje mod samværet.
Civilretsdirektoratet henviste til at  

 fastsættelse  

 af samvær ville gribe forstyrrende ind i datterens forhold.
Ombudsmanden mente ikke at Civilretsdirektoratet i tilstrækkelig  

 grad havde anført hvilke konkrete omstændigheder der førte til at det var  

 nødvendigt at afslå samvær.
Ombudsmanden udtalte derfor at begrundelsen ikke  

 opfyldte forvaltningslovens krav.
Ombudsmanden henstillede at  

 Civilretsdirektoratet genoptog sagen. (J.nr. 1996-2154-654).
Begrundelse for afslag på samvær I 1987 begyndte A at komme  

 sammen med B som den 18. september 1989 fødte en pige (C). Efter fødslen så A  

 C  

 et par gange, og den 22. november 1990 anerkendte han faderskabet til C ved  

 retten.
Umiddelbart derefter - den 4.  

 januar 1991 - ansøgte A Vestsjællands Statsamt om samvær med C, men den 2.  

 juli  

 1991 blev ansøgningen afslået.
Statsamtet skrev i den forbindelse følgende:
 "...
 Det fremgår af sagen,  

  

 at  

  

 De og (C)'s moder (B) efter ca. 1 års  

 nært bekendtskab besluttede at få et barn sammen og også havde planer om at  

 flytte sammen,  

  

 at  

  

 der aldrig er  

 etableret et bofællesskab, idet De blot har besøgt hinanden,  

  

 at  

  

 der under graviditeten opstod stærke  

 uoverensstemmelser navnlig af økonomisk karakter,  

  

 at  

  

 barnemoderen som følge heraf ophævede forbindelsen med Dem i  

 juli 1990,  

  

 at  

  

 De siden har besøgt  

 hende én gang på hospitalet kort efter (C)'s fødsel og én gang i hendes hjem  

 kort efter hjemkomsten,  

  

 at  

  

 det er de  

 to eneste gange, De har set (C),  

  

 at  

  

 yderligere kontakt imellem Dem og barnemoderen pr. telefon er sluttet med  

 skænderier,  

  

 at  

  

 De på grund af  

 uoverensstemmelser om samvær nægtede at anerkende faderskabet til (C), og  

  

 at  

  

 faderskabssagen derefter er blevet  

 behandlet ved Kalundborg ret, hvor den er afsluttet den 22. november 1990 med  

 Deres anerkendelse over for retten.
 Det fremgår desuden,  

  

 at  

  

 barnemoderen både skriftligt og under  

 et møde i Statsamtet den 23. april 1991 har protesteret imod fastsættelse af  

 samvær for tiden, idet hun dog ikke vil udelukke, at hun om nogle år vil være  

 indforstået med samvær, hvis (C) selv ønsker det,  

  

 at  

  

 hendes nægtelse af samvær er begrundet i hensynet dels til (C)  

 og dels til hende selv, idet begge har behov for ro og fred efter en  

 vanskelig  

 tid efter (C)'s fødsel, med sygdom hos både moder og barn,  

  

 at  

  

 De såvel skriftligt som under et møde i statsamtet har fastholdt  

 Deres ønske om samvær med (C), som De mener vil have en positiv betydning for  

 barnet, samt  

  

 at  

  

 der ikke har fundet  

 børnesagkyndig rådgivning og vejledning sted, idet barnemoderen ikke har  

 ønsket  

 at medvirke hertil.
 Disse forhold har statsamtet  

 lagt vægt på ved afgørelsen, idet man under hensyn til den manglende  

 hidtidige  

 forbindelse imellem Dem og barnet, sammenholdt med moderens stærke modvilje  

 imod samvær finder, at det vil være bedst for barnet, at samvær ikke  

 fastsættes  

 for tiden.
..." Ca. to år senere (den 26.  

 august 1993) bad B statsamtet om tværfaglig børne- og familiesagkyndig  

 rådgivning og vejledning idet A havde kontaktet hende vedrørende mulighederne  

 for samvær med barnet.
Det følgende år (den 1.  

 december 1994) bad A telefonisk statsamtet om at få tilbud om tværfaglig  

 børne-  

 og familiesagkyndig rådgivning og vejledning.
Dette blev fastsat til den 13.  

 december 1994, men blev ikke gennemført da B meldte afbud.
A søgte herefter den 18.  

 januar 1995 på ny statsamtet om at få fastsat samvær.
A foreslog bl.a. at han  

 langsomt kunne lære C bedre at kende - eventuelt mens B var til stede -  

 således  

 at overgangen til weekendsamvær ikke blev for brat for C.
Statsamtet afslog  

 imidlertid den 4. april  

 1995 A  

 's  

 ansøgning idet man henviste til at A - uanset sit ønske - ikke havde haft  

 kontakt med C siden statsamtets afgørelse i 1991, at det ikke havde været  

 muligt at gennemføre rådgivning imod moderens ønske, samt at moderen fortsat  

 modsatte sig samvær.
 Et år senere - den 4. januar  

 1996 - ansøgte A igen statsamtet om fastsættelse af samvær under henvisning  

 til den nye lov om forældremyndighed og samvær (lov nr. 387 af 14. juni  

 1995).  

 A tog imod et tilbud om rådgivning fra statsamtet, men B ønskede ikke at  

 deltage.
Den 21. maj 1996 afslog  

 statsamtet ansøgningen om samvær idet der blev lagt vægt på den lange periode  

 hvor der ikke havde været kontakt mellem C og A.
Statsamtet skrev i den  

 forbindelse  

 følgende:
 "...
 Statsamtet har nu truffet  

 afgørelse om, at der ikke er grundlag for at fastsætte samvær.
Det fremgår af sagen, at De  

 og barnemoderen aldrig har boet sammen, at der under graviditeten opstod  

 stærke  

 uoverensstemmelser imellem Dem og hende, at De kun har set (C), der nu er 6  

 år  

 og 8 måneder gammel, 2 gange umiddelbart efter fødslen, at De siden har søgt  

 samvær fastsat i 1991 og 1995, men begge gange har fået afslag p.g.a.  

 moderens  

 modvilje mod samvær, og at moderen ved Deres fornyede ansøgning af 4. januar  

 1996 fortsat protesterer kraftigt imod samvær for tiden, idet hun dog ikke  

 vil  

 forhindre (C) i senere at få kontakt med sin fader, hvis hun selv skulle  

 ønske  

 dette.
Der har været foretaget børnesagkyndig rådgivning med Deres klient  

 alene, idet moderen ikke ønskede at medvirke til rådgivning.
 Statsamtet har ved afgørelsen  

 lagt vægt på disse forhold og har under hensyn til det lange tidsrum, der  

 ingen  

 kontakt har været imellem Deres klient og barnet, samt til moderens fortsatte  

 stærke modvilje imod samvær fundet, at fastsættelsen af samvær må antages at  

 blive for stor en belastning for barnet.
 Efter § 17 i loven om  

 forældremyndighed og samvær kan statsamtet afslå at fastsætte samvær eller  

 ophæve en aftale eller afgørelse herom, hvis det er påkrævet af hensyn til  

 barnet.
Statsamtets afgørelse om  

 afslag på at fastsætte samvær træffes efter en konkret vurdering af sagens  

 omstændigheder.
Der tages bl.a. hensyn til, om den af forældrene, der ønsker  

 samvær, hidtil har været passiv i forhold til barnet og f.eks. gennem en  

 årrække ikke har haft kontakt til barnet.
Der kan også tages hensyn til, om  

 samværet på grund af forældrenes indbyrdes forhold vil blive meget  

 konfliktfyldt.
..." Afgørelsen blev derefter  

 påklaget til Civilretsdirektoratet som den 27. august 1996 stadfæstede  

 statsamtets afgørelse med følgende begrundelse:
 "...
Begrundelsen for vores  

 afgørelse er den samme, som står i statsamtets afgørelse.
Vi har navnlig lagt  

 vægt på, at De kun få gange umiddelbart efter (C)'s fødsel har set hende, og  

 at  

 (C) nu er ca. 7 år.
Vi finder på denne baggrund, at etablering af samvær vil  

 gribe forstyrrende ind i (C)'s forhold på nuværende tidspunkt.
Vi har truffet afgørelsen  

 efter § 16 i lov om forældremyndighed og samvær.
Efter denne bestemmelse  

 søges  

 barnets forbindelse med begge forældre bevaret ved, at den, der ikke har  

 barnet  

 boende, har ret til samvær med barnet.
Statsamtet træffer efter lovens § 17,  

 stk. 1, afgørelse om omfanget og udøvelsen af samværet og kan fastsætte de  

 nødvendige bestemmelser i forbindelse hermed.
Afgørelsen træffes efter, hvad  

 der er bedst for barnet.
Der tages især hensyn til barnets alder, barnets  

 hidtidige forbindelse med ansøgeren og afstanden mellem forældrenes bopæle.
Afgørelsen er endvidere  

 truffet efter lovens § 17, stk. 3. Efter denne bestemmelse kan statsamtet  

 afslå  

 at fastsætte samvær eller ophæve en aftale eller afgørelse om samvær, hvis  

 det  

 er påkrævet af hensyn til barnet.
Dette kan for eksempel ske, når samværet på  

 grund af forældrenes indbyrdes forhold er eller vil blive meget  

 konfliktfyldt.  

 Det kan ligeledes ske, når den af forældrene, der ønsker samvær, hidtil har  

 været passiv i forhold til barnet og f.eks. gennem en årrække ikke har haft  

 kontakt med barnet.
Vi kan oplyse, at ifølge art.  

 9 i FN-konventionen om barnets rettigheder må et barn som udgangspunkt ikke  

 adskilles fra sine forældre mod sin vilje.
Konventionen anerkender dog, at en  

 sådan adskillelse kan forekomme, når 'kompetente myndigheder, hvis afgørelser  

 er undergivet retlig prøvelse, i overensstemmelse med gældende lov og praksis  

 bestemmer, at en sådan adskillelse er nødvendig af hensyn til barnets tarv'.
Det fremgår videre af  

 konventionens art. 9, at deltagerstaterne skal respektere retten for et barn,  

 der er adskilt fra den ene af forældrene, til at opretholde regelmæssig  

 personlig forbindelse med denne.
Konventionen anerkender dog også her, at en  

 adskillelse kan ske, hvis 'kontakten strider imod barnets tarv'.
Udgangspunktet efter § 16 i  

 lov om forældremyndighed og samvær er ligeledes, at barnets forbindelse med  

 begge forældre skal søges bevaret.
Dette sker ved, at forældre, der ikke har  

 barnet boende, har ret til samvær.
Statsamtet kan dog ifølge lovens § 17,  

 stk.  

 3, i en konkret situation helt afslå at fastsætte samvær eller ophæve  

 samværsretten, hvis det er påkrævet af hensyn til barnet.
 Det er på denne baggrund  

 vores opfattelse, at det ikke strider mod konventionen at afslå eller ophæve  

 samvær, når afgørelsen træffes under hensyntagen til, hvad der er bedst for  

 barnet.
..." Civilretsdirektoratet har i  

 sin udtalelse til mig henholdt sig til den trufne afgørelse.
Ombudsmandens udtalelse "Civilretsdirektoratets afgørelse af 27. august 1996 og statsamtets  

 afgørelse af 21. maj 1996 er truffet under henvisning til §§ 16 og 17 i lov  

 om forældremyndighed og samvær m.v. (lov nr. 387 af 14. juni 1995). Det  

 særlige i Deres klients sag er at han stort set ikke siden datteren (C)'s  

 fødsel har haft kontakt med hende. (C) var på afgørelsestidspunktet ca. syv  

 år.
1. Det retlige grundlag Med lov nr. 387 af 14. juni 1995 om forældremyndighed og samvær blev  

 myndighedslovens bestemmelser om samvær ophævet.
Efter den tidligere  

 bestemmelse i myndighedslovens § 24, stk. 2, 2. punktum, skulle der ved  

 afgørelsen om at afslå at fastsætte samværsret navnlig tages hensyn til den  

 pågældendes hidtidige forbindelse med barnet.
Efter den gamle praksis blev der i almindelighed givet afslag på en ansøgning  

 om samvær med små børn hvis samlivet med barnet ikke havde oversteget seks  

 måneder, jf. s. 111 i betænkning nr. 1279/1994 om fælles forældremyndighed,  

 samværsvanskeligheder og børnesagkyndig rådgivning.
Hvis der var tale om  

 fastsættelse af samvær med større børn der i en årrække ikke havde haft  

 kontakt til den der ønskede samvær, kunne der gives afslag under henvisning  

 til den forløbne tid.
Praksis blev således beskrevet i Justitsministeriets  

 besvarelse af 3. februar 1997 af spørgsmål nr. 36 fra Folketingets Retsudvalg  

 (Alm. del - bilag 91):
 '...
 Der blev ... ikke alene lagt vægt på varigheden af adskillelsen - omkring fem  

 år i de normale tilfælde - men også på årsagen hertil, f.eks. om adskillelsen  

 skyldes passivitet fra den samværsberettigedes side.
...' Lov om forældremyndighed og samvær trådte i kraft den 1. januar 1996.  

 Reglerne om samvær findes i §§ 16 og 17 og har følgende ordlyd:
 '  

  

 § 16.  

  

 Barnets forbindelse med begge forældre søges bevaret ved, at den, der ikke  

 har barnet boende, har ret til samvær.
§ 17.  

  

 Statsamtet træffer efter anmodning afgørelse om omfanget og  

 udøvelsen af samværet og kan fastsætte de nødvendige bestemmelser i  

 forbindelse hermed.
Afgørelsen træffes efter, hvad der er bedst for barnet.
 Stk. 2.  

  

 Statsamtet kan ændre en aftale eller afgørelse om samvær,  

 hvis ændringen er bedst for barnet, navnlig på grund af forandrede forhold.
 Stk. 3.  

  

 Statsamtet kan afslå at fastsætte samvær eller ophæve en  

 aftale eller afgørelse herom, hvis det er påkrævet af hensyn til barnet.
Stk. 4.  

  

 Justitsministeren kan fastsætte regler om overvåget  

 samvær.' I forarbejderne til lov om  

 forældremyndighed og samvær (Folketingstidende 1994-95, tillæg A, s. 2199,  

 2200, 2210, 2211) § 17, er der bl.a. anført følgende:
 '...
Justitsministeriet er enig i,  

 at den gældende bestemmelse i myndighedslovens § 24, stk. 2, 2. pkt., ikke  

 bør  

 videreføres.
Efter lovforslagets § 16 har alle forældre, der ikke har barnet  

 boende, ret til samvær.
Statsamtet må således ved afgørelsen om samvær tage  

 hensyn til barnets interesse i at have kontakt til begge forældre.
Også selv  

 om  

 forældrene ikke tidligere har levet sammen eller kun har levet sammen i kort  

 tid, må der i videre omfang end hidtil lægges vægt på, at der i takt med, at  

 barnets alder og udvikling taler for det, etableres en kontakt til den af  

 forældrene, der ikke har del i forældremyndigheden.
Myndighedslovens § 24,  

 stk.  

 2, 2. pkt., er derfor ikke gentaget i lovforslagets § 17, der erstatter den  

 gældende lovs § 24.
 ...
 Forældremyndighedsudvalget  

 har endvidere overvejet spørgsmålet om ophævelse af en eksisterende  

 samværsret.  

 Udvalget anfører, at man anser praksis for ophævelse for at være for  

 tilbageholdende.
 ...
Udvalget foreslår derfor, at  

 statsamtet fremover skal kunne afslå at fastsætte samvær eller ophæve en  

 afgørelse eller aftale herom, hvis det er  

  

 'påkrævet'  

  

 af hensyn til barnet.
Selv om ordvalget kunne tyde på det modsatte, er det  

 meningen, at praksis herved skal kunne lempes.
Udvalget har fundet, at  

 kriteriet  

  

 'påkrævet'  

  

 er bedst dækkende  

 for intentionerne, idet der også i fremtiden skal meget til - dog ikke helt  

 så  

 meget som tidligere - for at der kan træffes afgørelse om ophævelse af  

 samværet  

 eller gives afslag på at fastsætte samvær.
 ...
Stk. 3  

  

 vedrører afslag på og ophævelse af en aftale eller afgørelse  

 om samvær.
Efter bestemmelsen kræves det, at afslaget eller ophævelsen er  

 påkrævet af hensyn til barnet.
Dette indebærer i forhold til gældende ret en  

 lempelse i adgangen til at træffe afgørelse om ophævelse af samværet.
Om  

 baggrunden  

 for ændringen henvises til de almindelige bemærkninger pkt. 4.2.
Det må bero på en konkret  

 vurdering af samtlige momenter i sagen, om afslag på fastsættelse af samvær i  

 det enkelte tilfælde er påkrævet af hensyn til barnet.
Det kan f.eks. være  

 tilfældet, hvis samværet på grund af forældrenes indbyrdes forhold vil blive  

 meget konfliktfyldt.
Det må også tillægges vægt, om den af forældrene, der  

 ønsker samvær, hidtil har været passiv i forhold til barnet og f.eks. gennem  

 en  

 årrække ikke har haft kontakt til barnet.
...' Om fortolkningen af § 17 har  

 Justitsministeriet anført i besvarelse af 3. februar 1997 af spørgsmål nr. 36  

 fra Folketingets Retsudvalg (Alm. del - bilag 91):
 '...
 Det fremgår af svaret, at den  

 hidtil gældende bestemmelse i myndighedslovens § 24, stk. 2, 2. pkt., om den  

 samværsberettigedes hidtidige forbindelse med barnet blev foreslået ophævet,  

 således at et kortvarigt eller manglende samliv med barnet ikke længere  

 skulle  

 tale afgørende imod fastsættelse af samvær.
Ophævelsen af myndighedslovens  

 § 24, stk. 2, 2. pkt., ville ifølge det nævnte svar navnlig have betydning  

 for  

 fastsættelse af samvær med små børn.
I disse tilfælde måtte der efter  

 gennemførelsen af lov om forældremyndighed og samvær lægges vægt på, at der i  

 takt med, at barnets alder og udvikling taler for det, etableres kontakt til  

 den af forældrene, der ikke har del i forældremyndigheden.
 Med hensyn til større børn,  

 der i en årrække ikke har haft kontakt til den, der ønsker samvær, måtte der  

 ifølge svaret anlægges en anden vurdering.
I disse tilfælde kunne der  

 efter praksis ske ophævelse af et samvær efter lang tids manglende kontakt  

 mellem den samværsberettigede og barnet.
Der blev ifølge svaret ikke alene  

 lagt  

 vægt på varigheden af adskillelsen - omkring fem år i de normale tilfælde -  

 men  

 også på årsagen hertil, f.eks. om adskillelsen skyldes passivitet fra den  

 samværsberettigedes side.
 De synspunkter, der efter  

 denne praksis lå til grund for ophævelse af et fastsat samvær efter lang tids  

 adskillelse, ville ifølge svaret også kunne få betydning i de tilfælde, hvor  

 statsamtet anmodes om - for første gang eller på ny - at fastsætte samvær med  

 et barn, der igennem en årrække ikke har haft kontakt til den, der ønsker  

 samvær.
 Barnet kunne i sådanne  

 tilfælde have etableret en social kontakt til en anden voksen i den  

 samværsberettigedes sted, ligesom fastsættelse af et samvær i øvrigt ville  

 kunne gribe forstyrrende ind i barnets forhold.
 Det måtte ifølge svaret bero  

 på en konkret vurdering i hver enkelt sag, i hvilket omfang sådanne forhold  

 måtte føre til, at der ikke blev fastsat samvær.
Der er ikke i forarbejderne  

 til lov om forældremyndighed og samvær holdepunkt for, at praksis med hensyn  

 til fastsættelse af samvær efter lang tids manglende kontakt skulle ændres.  

 Den  

 praksis, der var gældende før gennemførelsen af lov om forældremyndighed og  

 samvær, er derfor på dette punkt blevet videreført efter lovens  

 gennemførelse.  

 Det gælder også med hensyn til at lægge vægt på varigheden af adskillelsen -  

 omkring fem år i de normale tilfælde - mellem barnet og den af forældrene,  

 der  

 ønsker samvær fastsat.' Bestemmelserne om samvær skal  

 ses i sammenhæng med begrundelseskravet i forvaltningslovens § 24.  

 Bestemmelsen har følgende ordlyd:
'  

  

 § 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
...' 2. Praksis efter lov om forældremyndighed og samvær I Civilretsdirektoratets  

 vejledning nr. 214 af 20. december 1995 er der anført følgende om  

 administrationen af loven:
 '...
Med hensyn til  

  

 større børn, der i en årrække ikke har haft  

 kontakt  

  

 med den, der ønsker samvær, opretholdes den gældende praksis.
Der  

 skal således fortsat ikke alene lægges vægt på varigheden af adskillelsen -  

  

 omkring 5 år i de normale tilfælde  

  

 -  

 men også på årsagen hertil, f.eks. om det skyldes passivitet fra den  

 samværsberettigedes side.
Man bør være opmærksom på, at barnet i sådanne  

 tilfælde kan have etableret en social kontakt til en anden voksen i den  

 samværsberettigedes  

 sted, ligesom fastsættelse af et samvær i øvrigt kan gribe forstyrrende ind i  

 barnets forhold.
...' Videre om retsstillingen ved  

 langvarig manglende kontakt er der s. 384 i Svend Danielsen, Lov om  

 forældremyndighed og samvær (1997), anført følgende:
 '...
I sager, hvor kontakten i de  

 foregående år skal vurderes, må der, som i alle samværssager, udøves et  

 konkret  

 skøn ikke alene over varigheden af adskillelsen, men også over baggrunden  

 herfor,  

 herunder om der er udvist egentlig passivitet fra den berettigedes side.
En  

 række andre omstændigheder, herunder bl.a. barnets alder, må tages i  

 betragtning.
Det afgørende må være, om etablering af samvær på nuværende  

 tidspunkt og dermed genopbygningen af en længe afbrudt kontakt må antages at  

 gribe så forstyrrende eller skadeligt ind i barnets liv og i  

 familieforholdene,  

 at det er påkrævet for barnet, at der ikke udfærdiges en samværsresolution.  

 Ved  

 bedømmelse af den nedenfor gengivne ældre praksis må opmærksomheden være  

 henledt  

 på den udvidelse af afslagsmulighederne, der er sket med indførelsen af § 17,  

 stk. 3, se ovenfor under pkt. 1.
...' Generelt om adgangen til at  

 afslå eller ophæve samvær efter lovens § 17, stk. 3, har  

 Civilretsdirektoratet  

 i Skarrildhus-rapporten 1996, s. 47-48, anført følgende:
'Efter lovens § 17, stk. 3,  

 kan statsamtet afslå at fastsætte samvær eller ophæve en aftale eller  

 afgørelse  

 om samvær, hvis det er påkrævet af hensyn til barnet.
Selvom ordvalget i  

 forhold til tidligere ordvalg kunne tyde på det modsatte, er det ifølge  

 forarbejderne meningen, at praksis skal lempes.
Der henvises til  

 vejledningen,  

 s. 3-4.
Af vejledningen fremgår, at  

 det må bero på en konkret vurdering, om afslag på og ophævelse af samvær i  

 det  

 enkelte tilfælde er påkrævet af hensyn til barnet.
Det kan f.eks. være  

 tilfældet, hvis samværet p.g.a. forældrenes indbyrdes forhold vil blive meget  

 konfliktfyldt.
Det er meningen, at der skal  

 ske en lempelse i forhold til tidligere praksis, hvor kravet var, at der  

 skulle  

 være tale om alvorlige forstyrrelser og skade i familiesituationen, om  

 negative  

 egenskaber hos samværsberettigede udover den normale variationsbredde eller  

 bestemt tilkendegivne ønsker fra barnet.
Der må også lægges vægt på, om den  

 af  

 forældrene, der ønsker samvær, hidtil har været passiv i forhold til barnet,  

 og  

 f.eks. gennem en årrække ikke har haft kontakt til barnet.
...' 3. Ombudsmandens udtalelse i en lignende sag Jeg har i en udtalelse af 30.  

 maj 1997 behandlet en sag (1996-1922-654) som rejste lignende spørgsmål.
Den  

 sag gav mig anledning til nogle bemærkninger om fastsættelse af samvær i  

 sager hvor der har været lang tids adskillelse mellem barnet og den der søger  

 om samvær.
 I den omtalte sag udtalte jeg  

 bl.a. følgende:
 '...
En langvarig adskillelse kan  

 også efter den gældende lov i sig selv være af betydning for at der ikke  

 fastsættes samvær.
Men der må i et tilfælde som dette - hvor der ikke er tale  

 om passivitet fra Deres side - foreligge særlige forhold der taler imod  

 samværsret.
Jeg bemærker at (hidtidig)  

 praksis med hensyn til lang tids adskillelse ikke er dækkende i Deres sag på  

 grund af den særlige overgangssituation.
På den anden side skal der, som  

 anført, efter bestemmelsen i § 17, stk. 3, ikke helt så meget til som  

 tidligere  

 for at der kan træffes afgørelse om afslag på at fastsætte samværsret.
 ...
Det er min opfattelse - som  

 jeg mener underbygges af Civilretsdirektoratets egen beskrivelse af praksis,  

 herunder i forældremyndighedsvejledningens pkt. 5 - at der ikke udelukkende  

 kan lægges vægt på varigheden af adskillelsen ved afgørelser om ophævelse af  

 samvær på grund af langvarig manglende kontakt.
I dette tilfælde hvor der som  

 tidligere anført ikke kan siges at foreligge passivitet, må der derfor efter  

 min opfattelse foreligge yderligere grunde end varigheden af adskillelsen til  

 at afslå at fastsætte samvær. ...' 4. Civilretsdirektoratets afgørelse Civilretsdirektoratet har i  

 sin afgørelse henvist til at begrundelsen for afgørelsen er den samme som  

 statsamtets.
Jeg må forstå  

 Civilretsdirektoratets afgørelse således at der - under hensyn til faktum i  

 sagen - er lagt vægt på det lange tidsrum hvor Deres klient ikke har haft  

 kontakt til (C) og på moderens stærke modvilje imod samvær.
Dette indebærer  

 efter myndighedernes opfattelse en for stor belastning for barnet - eller med  

 Civilretsdirektoratets formulering; 'etableringen af samvær vil gribe  

 forstyrrende i (C)'s forhold på nuværende tidspunkt'. Direktoratet har  

 endvidere anført at (C) på afgørelsestidspunktet var ca. syv år.
 Statsamtet har i sin  

 afgørelse bl.a. beskrevet sin praksis i relation til ansøgere som har udvist  

 passivitet, og det er således ikke helt klart for mig om  

 Civilretsdirektoratet  

 har lagt til grund at Deres klient har udvist passivitet.
5. Ombudsmandens vurdering I Deres klients sag skulle  

 Civilretsdirektoratet vurdere om Deres klient trods langvarig adskillelse fra  

 (C) skulle have samvær.
 Afgørelsen om samvær skal  

 efter lovens § 17 træffes efter en vurdering af hvad der er bedst for barnet.  

 Myndighederne kan afslå at fastsætte samvær eller ophæve samvær hvis det er  

 påkrævet af hensyn til barnet, jf. § 17, stk. 3. Som nævnt ovenfor skal der  

 også i fremtiden meget til - dog ikke helt så meget som efter tidligere  

 praksis - for at der kan gives afslag på at fastsætte samvær.
Jeg må lægge til grund at  

 Deres klients muligheder for at få samvær kort tid efter (C)'s fødsel ville  

 have været større hvis sagen var blevet behandlet efter de nugældende regler.  

 Ifølge disse regler kan der også gives samvær i tilfælde hvor forældrene  

 aldrig  

 har boet sammen eller kun levet sammen i kort tid.
Deres klient befinder sig,  

 på samme måde som klageren i den ombudsmandssag jeg har citeret ovenfor, i en  

 særlig overgangssituation mellem praksis efter den gamle myndighedslov og den  

 nye praksis i lov om forældremyndighed og samvær.
 Det fremgår af myndighedernes samværspraksis i  

 tilfælde hvor der har foreligget langvarig adskillelse fra barnet, at  

 passivitet  

 fra den der søger om samvær, kan have betydning for afgørelsen, jf.  

 Vejledningen  

 om forældremyndighed og samvær, pkt. 3, under afsnittet 'Afslag på og  

 ophævelse  

 af samvær'.
I Deres klients sag kan der  

 efter min opfattelse ikke tales om passivitet.
Jeg har ved min vurdering  

 heraf  

 lagt vægt på at han så (C) to gange umiddelbart efter fødslen, og at han  

 første  

 gang søgte om samvær i januar 1991. Desuden kontaktede Deres klient i 1993  

 (B)  

 vedrørende samvær ligesom han i 1994 bad statsamtet om børne- og  

 familiesagkyndig rådgivning.
Herudover søgte Deres klient i 1995 på ny om  

 samvær.
En langvarig adskillelse kan  

 også efter den gældende lov i sig selv være af betydning for at der ikke  

 fastsættes samvær.
Men der må i et tilfælde som dette - hvor der ikke er tale  

 om passivitet fra Deres klients side - foreligge særlige forhold der taler  

 imod  

 samværsret.
 Ved min gennemgang af sagen  

 har jeg derfor koncentreret min undersøgelse om den begrundelse som  

 Civilretsdirektoratet har givet for afslaget på at fastsætte samvær.
I begrundelsen for  

 skønsmæssige afgørelser skal der efter forvaltningslovens § 24, der er  

 citeret  

 under afsnit 1, angives hvilke hovedhensyn der er blevet tillagt afgørende  

 vægt.
Såfremt afgørelsen er truffet på grundlag af myndighedens praksis, skal  

 denne praksis nærmere beskrives.
En begrundelse for en forvaltningsafgørelse  

 skal endvidere fremtræde som en forklaring på hvorfor afgørelsen har fået det  

 pågældende indhold, jf. forarbejderne til forvaltningsloven,  

 Folketingstidende  

 1985-86, tillæg A, sp. 163, og Den kommenterede forvaltningslov v/ John  

 Vogter,  

 s. 277.
 Som begrundelse for ikke at  

 etablere et samvær har Civilretsdirektoratet - ud over at henvise til det  

 lange tidsrum uden samvær - henvist til moderens stærke modvilje imod samvær.  

 Efter  

 lovens forarbejder og praksis skal der - trods den forudsatte lempelse -  

 imidlertid foreligge ganske alvorlige konflikter for at afslå en ansøgning om  

 samvær, jf. vejledningen om forældremyndighed og samvær, pkt. 3, under  

 afsnittet 'Afslag på og ophævelse af samvær'. På den baggrund mener jeg ikke  

 at  

 direktoratet i tilstrækkelig grad har anført hvilke konkrete omstændigheder  

 der efter direktoratets opfattelse udgør en risiko for at Deres klients og  

 (B)'s indbyrdes forhold ville gøre samværet med (C) meget konfliktfyldt.
Endelig har direktoratet  

 henvist til at etableringen af samvær vil gribe forstyrrende ind i (C)'s  

 forhold på nuværende tidspunkt.
Direktoratet har imidlertid ikke nærmere  

 angivet hvilke forhold der bevirker at etablering af samvær vil gribe  

 forstyrrende  

 ind i (C)'s tilværelse.
Jeg bemærker i den forbindelse at etablering af  

 samvær i en situation hvor der ikke har været kontakt i en længere periode,  

 altid må forventes at udgøre en relativt mærkbar ændring af et barns  

 tilværelse  

 uanset alder.
Derfor burde Civilretsdirektoratet efter min opfattelse også  

 have  

 konkretiseret denne del af begrundelsen.
Samlet er det min opfattelse  

 at Civilretsdirektoratets begrundelse ikke opfylder begrundelseskravet i  

 forvaltningslovens § 24. Jeg har derfor henstillet til Civilretsdirektoratet  

 at sagen genoptages med henblik på at give Dem og dermed Deres klient en  

 begrundelse der opfylder forvaltningslovens krav, herunder at direktoratet -  

 i det omfang det er fornødent - inddrager (B) inden direktoratet eventuelt  

 træffer en ny afgørelse.
Jeg har bedt om underretning om  

 Civilretsdirektoratets  

 svar til Dem.
