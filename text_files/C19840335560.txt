Forord Lasere og arbejde med lasere er omfattet af  

 arbejdsmiljølovgivningen.
Det er navnlig følgende regler, der finder  

 anvendelse:
 - Bekendtgørelse nr. 43 af 22. januar 1981 om tekniske hjælpemidlers  

 indretning og anvendelse.
 - Bekendtgørelse nr. 323 af 7. juli 1983 om arbejdets udførelse.
 - Bekendtgørelse nr. 32 af 29. januar 1979 om arbejdstøj og personlige  

 værnemidler efter lov om arbejdsmiljø.
 - Bekendtgørelse nr. 505 af 19. november 1980 om sikkerhedsskiltning.
 Denne anvisning giver nærmere retningslinier for, hvodan væsentlige krav  

 heri opfyldes ved arbejde med lasere til patientbehandling.
 Brug af sådanne lasere skal ske enten i overensstemmelse med anvisningen  

 eller på anden måde, som er lige så forsvarlig.
 Anvisningen er udarbejdet af direktoratet for arbejdstilsynet på grundlag  

 af et internationalt normforslag (International Electrotechnical Commission  

 TC 76 (CO) 8 Radiation safety of laser products, equipment classification,  

 requirements and users guide).
 Anvisningen har været forelagt arbejdsmiljørådet.
Erik Andersen 1. Indledning Laserstrålers farlighed afhænger af  

 intensitet, bølgelængde og bestrålingstid.
Disse faktorer bestemmer, om  

 laserstrålen er ufarlig eller kan give forbrændinger i øjet eller på huden.  

 Lasere er inddelt i klasserne 1, 2, 3 A og 3 B samt 4 efter deres farlighed.  

 Til hver klasse hører bestemte sikkerhedsforanstaltninger.
Lasere til  

 patientbehandling er altid i den højeste fareklasse, klasse 4. Strålen er  

 farlig for hud og øjne, selv reflekser kan være farlige.
Lasere til  

 patientbehandling findes med stråling i forskellige bølgelængder, som  

 transmitteres forskelligt, og som det derfor kan være lettere eller sværere  

 at beskytte sig imod.
Laserlys i det synlige område og i det nært infrarøde  

 område (nær ved det synlige) går gennem de fleste slags klart glas og plast.  

 Der skal derfor specielle filtre til at beskytte mod strålingen.  

 Laserstråling i det fjernt infrarøde område (langt fra det synlige) standses  

 af de fleste slags glas og plast.
Lasere til patientbehandling med usynlig  

 stråling har ofte indbygget en synlig hjælpelaser, som bruges til at vise,  

 hvor operationspunktet er.
Selvom hjælpelasere er af lavere klasse, er det  

 samlede apparatur omfattet af sikkerhedsforanstaltningerne for klasse 4.
 2. Brugsanvisning 2.1 Ved enhver levering skal der  

 medfølge skriftlig brugsanvisning på dansk om betjening, brug og  

 vedligeholdelse.
2.2 Brugsanvisningen skal på fyldestgørende måde gøre rede for alle  

 forhold af betydning for sikkerhed og sundhed.
Den skal derfor bl.a.  

 indeholde oplysning om - laserens klasse - strålingen er kontinuert eller  

 pulset (strålingstiden) - effekt for kontinuert laser - energi for pulset  

 laser - bølgelænge, herunder om strålen er synlig eller usynlig -  

 stråledivergensen hvor laserstrålen kommer ud - hvilke forholdsregler der  

 skal træffes for at undgå farlig stråling - at laseren ikke må anvendes, hvis  

 der i behandlingszonen anvendes brændbare væsker og gasser eller  

 eksplosionsfarlige anæstesimidler - materialer, der er egnede til at standse  

 strålen - påbudte egnede øjenværn - alle betjeningsorganers placering og  

 funktion - procedurer for betjening ved brug og vedligeholdelse - at farlig  

 stråling kan forekomme, hvis brugsanvisningen ikke følges.
3. Mærkning 3.1 Laseren skal være mærket med en gul-sort advarselstavle med lasertegn.
3.2 Desuden skal væsentlige oplysninger fra brugsanvisningen angives på et  

 supplerende gult-sort skilt.
Dette skilt skal mindst indeholde - angivelse  

 af, om laserstrålen er synlig eller usynlig - en sikkerhedssætning -  

 angivelse af klassen - angivelse af effekt, bølgelængde og strålingstid -  

 oplysning om at laseren ikke må anvendes, hvis der i behandlingszonen  

 anvendes brændbare væsker og gasser eller eksplosionsfarlige anæstesimidler.  

 Fig. 1 viser skiltning for en CO2-laser med en indbygget  

 helium-neon-hjælpelaser.
USYNLIG OG SYNLIG LASERSTRÅLING UNDGÅ AT ØJNE ELLER HUD UDSÆTTES FOR DIREKTE ELLER SPREDT STRÅLING MÅ IKKE ANVENDES, HVIS DER I BEHANDLINGSZONEN ANVENDES BRÆNDBARE VÆSKER OG  

 GASSER ELLER EKSPLOSIONSFARLIGE ANÆSTESIMIDLER KLASSE 4-LASER 80 W 10,6 mikrometer KONTINUERT 2mW 633nm KONTINUERT 3.3 Der skal desuden være et skilt om påbudt øjenværn (fig. 2).
4. Indretning 4.1 Stråling skal udsendes, så den ikke er til fare for sikkerhed og  

 sundhed.
Kabinettet skal være udformet, så der kun udsendes stråling, hvor  

 det er tilsigtet.
 4.2 Betjeningsorganerne skal være placeret, så de kan betjenes uden, at  

 man rammes af strålen.
 4.3 Laserstrålen skal kunne standses mekanisk af en blænder, lukker eller  

 lignende.
 4.4 Startknappen skal være forsænket, overdækket eller forsynet med krave,  

 og en eventuel fodpedal skal være overdækket, så utilsigtet igangsætning ikke  

 kan ske.
 4.5 For at hindre ukyndiges brug af laseren, skal den være nøgle- eller  

 kodebetjent.
 4.6 Laseren skal give et hørligt eller synligt signal, når den er i brug.
 4.7 Laseren skal have indbygget mulighed for en ydre afbryderkontakt, fx  

 til et ekstra nødstop.
5. Brug 5.1 Arbejde med lasere skal planlægges og tilrettelægges, så det kan  

 udføres forsvarligt.
5.2 Laseren må kun bruges af personer, der har den fornødne indsigt, og  

 som er blevet instrueret i nødvendigt omfang.
De skal være fuldt fortrolige  

 med betjeningen, sikkerhedsforanstaltningerne og brugsanvisningen.
 5.3 Alt personale, som opholder sig i lokaler, hvor laseren bruges, skal  

 være gjort bekendt med de sikkerhedsforanstaltninger, der skal iagttages for  

 at undgå farlig stråling.
 5.4 Før brug af laseren skal der ved alle indgange til lokalet, hvor  

 laseren bruges, anbringes en advarselstrekant med lasertegnet og et skilt,  

 der påbyder øjenværn.
 Fig.2.
 5.5 Alt personale, som opholder sig i lokalet, hvor laseren bruges, skal  

 bære øjenværn, når laseren er i brug.
 5.6 Øjenværnene skal have sideskjold og være egnede til den pågældende  

 strålings bølgelængde og effekttæthed.
5.7 Hvis laseren anvendes sammen med mikroskop, endoskop eller lignende,  

 skal dette i betragtningssystemet være forsynet med filtre eller lignende til  

 beskyttelse af brugeren.
Denne behøver derfor ikke yderligere beskyttelse med  

 øjenværn.
5.8 Farlige reflekser fra de instrumenter, der anvendes nær  

 behandlingszonen, skal undgås.
Dette kan ske ved:  at anvende  

 matterede instrumenter  at anvende instrumenter med lille  

 krumningsradius  at omvikle instrumenter og plane overflader med våd  

 gaze.
5.9 Laserstrålen kan let antænde brændbare materialer.
Der må derfor ikke  

 anvendes brændbare væsker eller gasser i behandlingszonen.
Eksplosionsfarlige  

 anæstesimidler må ikke anvendes.
Gummi- eller plasticslanger til fx  

 anæstesigasser kan beskadiges af strålingen og skal afskærmes, hvis de er nær  

 behandlingszonen.
 5.10 ved længere pauser i brugen af laseren under en behandling skal også  

 en evt. synlig hjælpelaser afbrydes.
 5.11 Efter brug skal den, der betjener laseren sørge for, at laseren  

 afbrydes, og at en eventuel nøgle fjernes, så ukyndiges brug hindres.
 5.12 Laseren skal vedligeholdes, så de altid er i forsvarlig stand.  

 Leverandørens anvisninger om eftersyn og vedligeholdelse skal følges.
