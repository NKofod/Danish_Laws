 Ved en den 17. Juni 1929 i Berlin stedfunden Noteveksling er der mellem  

 den danske og den tyske Regering afsluttet en Overenskomst, hvorved de i Art.  

 II i Overenskomsten mellem Danmark og Tyskland af 4. Maj 1926 indeholdte  

 Bestemmelser vedrørende Fællespas ændres som følger:
 For Fællesoverskridelse af Grænsen af Persongrupper (Selskaber), som  

 bestaar af danske Statsborgere eller af tyske Statsborgere eller af  

 Statsborgere i begge Lande, gælder et af den ene Stats kompetente Myndighed  

 udstedt Fællespas i Stedet for Pas.
 Fællesoverskridelse af Grænsen paa Fællespas af Persongrupper - der ikke  

 finder Sted ad de ordinære Jernbaneruter eller Trafikruter til Søs - skal  

 senest 48 Timer før Ankomsten meddeles til den for det i Betragtning kommende  

 Grænseovergangssted kompetente Grænsepolitimyndighed med Opgivelse af  

 Antallet af Deltagere og Tidspunktet for Overskridelsen af Grænsen.
 Overskridelse af Grænsen paa Overgangssteder, der ikke er aabne for  

 Fjerntrafiken, maa kun finde Sted efter særlig Tilladelse, hvorom der  

 rettidig og senest en Uge i Forvejen vil være at indgive Ansøgning til den  

 kompetente Myndighed.
 Fællespas udstedes ikke for Arbejdertransporter.
 Nærværende Bekendtgørelse træder i Kraft den 1. Juli 1929.
 Hvilket herved bringes til offentlig Kundskab.
 Udenrigsministeriet, den 28. Juni 1929.
P.
Munch.
