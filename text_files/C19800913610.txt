(Til samtlige  

 civilforsvarskommissioner, politidirektøren i København og samtlige politimestre samt  

 Civilforsvars-Forbundet) Civilforsvarsstyrelsen har i samarbejde med Civilforsvars-Forbundet og  

 Foreningen af Civilforsvarsledere i Danmark foretaget en revision af  

 bestemmelserne for administration og gennemførelse af kurser for  

 bedriftværnsledere og disses stedfortrædere.
 Et eksemplar af disse bestemmelser med bilag (april 1980) sendes hermed  

 til orientering.
 Samtidig ophæves de med Civilforsvarsstyrelsens cirkulærskrivelse af 13.  

 juni 1975 udsendte bestemmelser for bedriftværnslederkurser.
 P.D.V.
 E.B.
F.
Trosbjerg --------------------------------------------------------------------- BILAG BESTEMMELSER FOR BEDRIFTVÆRNSLEDERKURSER.
 1. Civilforsvars-Forbundets landskontor varetager  

 administrationen af disse kurser.
 2. Kurserne gennemføres i overensstemmelse med  

 vedlagte kursusplan og forestås af det kommunale civilforsvar i Aalborg,  

 Århus, Åbenrå, Odense, Korsør eller København (i det følgende benævnt  

 uddannelsesbyer).
3. Kurserne berammes af Civilforsvars-Forbundet for et  

 halvt år ad gangen efter skønnet behov og aftale med de enkelte  

 uddannelsesbyer.
Civilforsvars-Forbundet orienterer i maj og november  

 samtlige civilforsvarskommissioner og politimestre om de planlagte kurser i  

 det følgende halvår.
 4. Virksomhederne foretager tilmelding af elever til  

 den lokale civilforsvarsmyndighed, som straks videresender tilmeldingen til  

 Civilforsvars-Forbundet.
 5. Civilforsvars-Forbundet bekræfter tilmeldingen  

 overfor virksomheden med forbehold om fuldt deltagerantal og meddeler  

 samtidig, at endelig bekræftelse, kursusplan og opkrævning af kursusgebyr  

 m.v. vil blive tilsendt 2 uger, før kurset påbegyndes.
 6. Senest 4 uger før kursustidspunktet underretter  

 Civilforsvars-Forbundet uddannelsesbyen om, hvorvidt der er fornøden  

 tilslutning til gennemførelse af kurset.
 7. Uddannelsesbyen udpeger derefter kursusleder og  

 instruktører og sender kursusplanen samt instruktørliste indeholdende navne,  

 adresser, CPR-nr. og skatteoplysninger til Civilforsvars-Forbundet senest 3  

 uger, før kurset påbegyndes.
8. Civilforsvars-Forbundet foretager den endelige  

 bekræftelse af tilmeldingen overfor virksomheden ca. 2 uger før kursets  

 påbegyndelse og medsender kursusplanen, et eksemplar af  

 Civilforsvars-Forbundets oplysningshæfte »En orientering om  

 civilforsvaret« samt opkrævning.
En kopi af denne bekræftelse sendes  

 samtidig til vedkommende lokale civilforsvarsmyndighed.
 9. Senest 1 uge før kurset begynder sender  

 Civilforsvars-Forbundet en fortegnelse over de tilmeldte elever samt  

 underskrevne kursusbeviser og elevmateriale til uddannelsesbyen.
 Kursusbeviserne underskrives tillige af civilforsvarslederen i vedkommende  

 uddannelsesby.
10. Uddannelsesbyen sender umiddelbart efter kursets  

 gennemførelse eventuelle rettelser til kursusplanen og deltagerlisten samt en  

 oversigt over de enkelte instruktørers samlede timetal og befordringsudgifter  

 til Civilforsvars-Forbundet.
Civilforsvars-Forbundet sender derefter en liste  

 over kursusdeltagerne til de pågældende tilsynsmyndigheder.
 11. Civilforsvars-Forbundet er ansvarlig for  

 kursusregnskabet, herunder opkrævning af kursusgebyr hos virksomhederne.  

 Kursusgebyret fastsættes af Civilforsvarsstyrelsen, og gebyret reguleres een  

 gang om året pr. 1. juli på grundlag af stedfundne prisstigninger.
12. Instruktørafregning foretages af  

 Civilforsvars-Forbundet på grundlag af den fra uddannelsesbyen modtagne  

 oversigt og efter satsen for teoriundervisning.
Der kan maksimalt udbetales  

 honorarer for 65 timer pr. kursus.
 13. Kursisterne forplejes ved uddannelsesbyens  

 foranstaltning med frokost, formiddags- og eftermiddagskaffe.  

 Civilforsvars-Forbundet sender uddannelsesbyen et fast beløb pr. kursist til  

 dækning af forplejningsudgifterne.
 14. Civilforsvars-Forbundet sender uddannelsesbyen et  

 fast beløb pr. kursist til dækning af udgifterne til klargøring, varme,  

 rengøring, drift og vedligeholdelse af undervisningsmateriel samt  

 excursioner.
