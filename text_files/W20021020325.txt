afsagt  

 af Tvistighedsnævnet den 28. maj 2002 i sag nr. 04.2002 Elev A mod  

 virksomhed B v/C Mellem  

 klageren, elev A, født den 1. november 1965, og indklagede, virksomhed B v/C,  

 blev der den 30. november 1998 indgået uddannelsesaftale, hvorefter klageren  

 skulle uddannes som anlægsgartner med uddannelsesperiode fra den 1. februar  

 1999 til den 30. juni 2002. Parterne ophævede gensidigt aftalen med virkning  

 fra den 22. december 2000.
 Klageren  

 har ved sin faglige organisation, Specialarbejderforbundet i Danmark, ved  

 klageskrift modtaget den 18. januar 2002 indbragt sagen for Tvistighedsnævnet  

 med påstand om betaling af 4.475,54 kr. med tillæg af procesrente fra sagens  

 indbringelse for Tvistighedsnævnet til betaling sker.
Beløbet er  

 sammensat af 2.240,00 kr., der udgør indklagedes betaling af klagerens  

 kørekort  

 og 2.235,54 kr., der udgør skurpenge, betalt af indklagede.
I forbindelse med  

 klagerens sidste lønudbetaling modregnede indklagede de to beløb i klagerens  

 løn.
 Klageren  

 har givet personligt møde for nævnet.
 Indklagede  

 har svaret skriftligt i sagen, men har ikke givet møde for nævnet.
 Klageren  

  

  

 har forklaret bl.a., at hun efter  

 anmodning fra indklagede tog kørekort (trailerkort), da kørsel i varebil med  

 trailer ofte var påkrævet.
Hun fik  

 skurpenge fra foråret 2000 og frem til sin sygemelding i august.
Det skete  

 efter initiativ fra arbejdsgiveren, idet denne henviste til, at  

 arbejdspladsen  

 var flyttet 20 km længere væk fra klagerens bopæl med deraf følgende  

 merudgift  

 til transport til følge.
 Uddannelsesaftalen  

 blev ophævet på grund af klagerens sygdom i forbindelse med en arbejdsskade.  

 Indklagede havde ikke forud herfor talt om, at han ønskede tilbagebetaling af  

 udgiften til kørekort og skurpenge.
I sagens  

 behandling har som faste medlemmer af Tvistighedsnævnet deltaget landsdommer  

 Mogens Kroman (formand), advokat Tine B.
Skyum og konsulent Susanne  

 Christensen  

 (begge Dansk Arbejdsgiverforening), samt konsulent Claus Jørgensen og  

 konsulent  

 Lars  

  

 Gulmann  

  

 (begge Landsorganisationen i Danmark).  

 Derudover har som særligt sagkyndigt medlem deltaget forretningsfører Hanne  

 Gram, SiD og kontorchef Birgitte  

  

 Dember  

  

 , SALA.
 Tvistighedsnævnets bemærkninger:
Der er ikke  

 for nævnet godtgjort noget grundlag, hvorefter indklagede skulle være  

 berettiget til at kræve sin betaling af klagerens kørekort tilbage.
Efter  

 klagerens forklaring lægges det endvidere til grund, at indklagede af egen  

 drift forhøjede klagerens løn med skurpenge.
Indklagede havde således ikke  

 grundlag for at kræve de udbetalte beløb tilbagebetalt.
Herefter tages  

 klagerens påstand i det hele til følge.
 T h i  

    

  

 b e s t e m  

  

 m  

  

 e s:
 Indklagede,  

 virksomhed B v/C, skal inden 14 dage til klageren, elev A, betale 4.475,54  

 kr.  

 med tillæg af procesrente fra den 18. januar 2002 til betaling sker.
 Hver part  

 betaler sine egne omkostninger.
 Denne  

 kendelse kan senest 8 uger efter, at nævnet har truffet afgørelse, indbringes  

 for domstolene.
