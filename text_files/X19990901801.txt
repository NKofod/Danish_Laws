 God revisorskik, tilbageholdelsesret.
Den 30. juli 1997 afsagde Revisornævnet i sagen j.  

 nr. 97-24.163 - Advokat Just Justesen mod statsautoriseret revisor Egon  

 Larsen sålydende KENDELSE:
 Ved kendelse afsagt den 11. november 1996 af  

 Disciplinærnævnet for Statsautoriserede Revisorer (sag nr.  

 S-14/1996) blev statsautoriseret revisor Egon Larsen på baggrund af en  

 klage fra advokat Just Justesen pålagt en bøde på 10.000  

 kr. for at have tilsidesat de pligter, stillingen som revisor  

 medfører.
 Disciplinærnævnet fandt ham skyldig i at have  

 handlet i strid med god revisorskik, idet han ikke har overholdt tidsfrister  

 og aftaler med klageren samt uberettiget har udøvet tilbageholdsret i  

 klagerens originale bilag.
Ved skrivelse af 11. februar 1997 har indklagede i  

 medfør af lov om statsautoriseret revisorer § 18 b rettidigt indbragt kendelsen for  

 Revisornævnet med påstand om frifindelse Klager er ved Revisornævnets skrivelse af 9. april  

 1997 opfordret til at fremkomme med en udtalelse, jf. ? 7, stk. 1, i bekendtgørelse om  

 Revisornævnet.
 Sagen er behandlet på et møde i  

 Revisornævnet den 26. juni 1997 med deltagelse af formanden og 4  

 medlemmer,  jf. lov om statsautoriserede revisorer ? 19, stk. 3, 1. pkt.
 Indklagede har i sin indbringelsesskrivelse  

 anført:
" Sagens uheldige forløb skyldtes personlige  

 forhold.
 Som praktiserende revisor siden 1960, herunder tillige i  

 adskillige år lærer, ekstern lektor og censor i fagene regnskab  

 og revision, finder jeg ikke, at denne sag under de nævnte  

 omstændigheder kan betragtes som tilsidesættelse af god  

 revisorskik.
 Supplerende kan jeg oplyse, at det omtalte materiale er  

 udleveret som anført i Østre Landsrets afgørelse dateret  

 den 8. november 1996 og at det økonomiske mellemværende med  

 klienten samtidigt er helt afklaret.
" Klageren har anført:
" i det hele kan henvise til min sagsfremstilling overfor  

 Disciplinærnævnet og den herved nedlagte påstand.
" Indklagede gav personligt møde for  

 Revisornævnet.
 Klageren har forud for mødet meddelt nævnet,  

 at han ikke ville komme til stede, men at han ønskede at fastholde  

 begge klagepunkter, også det, Disciplinærnævnet har  

 frifundet for.
Indklagede gjorde overfor Revisornævnet  

 gældende, at de påklagede forhold ikke var spørgsmål  

 om god revisorskik og derfor ikke hørte under  

 disciplinærsystemet, hvorfor han påstod sig frifundet eller  

 klagen afvist.
Han gav udtryk for den opfattelse, at det var tåbeligt,  

 at revisorlovene havde nedsat nævnene til behandling af klager over  

 revisorerne.
Han vægrede sig fortsat ved at oplyse, hvilke personlige  

 forhold, der var årsag til hans undladte opfyldelse af aftalerne med  

 klageren.
Han fandt i øvrigt, at der, efter at Gentofte Kommune havde  

 givet klageren en frist til at indlevere regnskaberne, var tid nok, så  

 han kunne have nået at udføre arbejdet.
Han bestrider, at han  

 havde nægtet at udlevere bilagsmaterialet, før hans  

 honorartilgodehavende var betalt.
 Revisornævnets bemærkninger:
 Revisornævnet finder, at indklagede ikke har udvist  

 den omhu og den hurtighed, som hvervets beskaffenhed tillader, jf. lov om  

 statsautoriserede revisorer ? 6 a,  

 stk 2, idet han ikke har overholdt de frister for aflevering af sit arbejde  

 til klageren, som parterne havde aftalt.
 Revisornævnet anser det for en formildende  

 omstændighed, at der ikke skete skade for klageren, idet denne havde  

 fået forlænget sin frist af skattevæsenet.
Det passerede er imidlertid et alvorligt brud på  

 tillidsforholdet mellem klient og revisor og dermed en tilsidesættelse  

 af god revisorskik.
Revisornævnet tiltræder derfor, at indklagede  

 er fundet skyldig i 1. klagepunkt.
 Af de grunde, som er anført af  

 Disciplinærnævnet, stadfæster Revisornævnet  

 frifindelsen vedrørende 2. klagepunkt.
 Den pålagte bøde findes passende, hvorfor den  

 påklagede kendelse stadfæstes.
 I medfør af bekendtgørelsen om  

 Revisornævnet ? 11, stk. 3,  

 er det bestemt, at kendelsen skal offentliggøres.
 Thi bestemmes:
 Disciplinærnævnets kendelse  

 stadfæstes.
Bilag Under denne sag har advokat Just Justesen ved skrivelse af 29. juli 1996  

 fremsat en klage over statsautoriseret revisor Egon Larsen.
 Erhvervs- og Selskabsstyrelsen har oplyst, at Egon Larsen siden den 3.  

 marts 1971 har haft beskikkelse som statsautoriseret revisor.
 Det fremgår af sagen, at indklagede har været revisor for  

 klageren siden 1994 og har udarbejdet årsregnskab,  

 klientkontoerklæring samt selvangivelser for klageren og dennes hustru.
Klageren rykkede ved skrivelser af 4. og 8. juli 1996 indklagede for  

 regnskab og selvangivelser for 1995. Indklagede meddelte klageren telefonisk  

 den 9. juli 1996, at regnskab m.v. ville være klageren i hænde  

 senest den 10. juli 1996 inden kl. 15.00. Ved telefax af 10. juli 1996  

 meddelte indklagede, at han arbejdede på et udkast til regnskab, der  

 ville blive sendt, så snart det forelå.
Som svar herpå  

 meddelte klageren ved telefax af s.d. indklagede en frist til den 11. juli  

 1996, kl. 12.00. Efter telefonisk henvendelse fra indklagede forlængede  

 klageren ved telefax af 11. juli 1996 fristen til s.d. kl. 15.00 med  

 anmodning om, at samtlige bilag måtte blive returneret, såfremt  

 endeligt udkast til regnskab ikke forelå inden det anførte  

 tidspunkt.
Da klageren ikke modtog regnskabet inden fristens udløb, meddelte  

 han ved telefax af 11. juli 1996, at de omtalte bilag forventedes overbragt  

 inden kl. 16.00 s.d., og at han nu havde entreret med anden revisor.
Bilagene  

 blev imidlertid ikke afleveret, hvorefter klageren s.d. sendte en ny telefax  

 herom.
 Dagen efter - den 12. juli 1996 - meddelte klageren indklagede pr.  

 telefax, at der ville blive taget skridt til tvangsudlevering af regnskabs-  

 og bilagsmateriale samt selvangivelser, såfremt der ikke var sket  

 aflevering s.d. inden kl. 10.00.
 Indklagede meddelte ved telefax af s.d.:
 "Kære Just Justesen.
 Stop venligst fax-krigen, som kun forøger rækken af  

 problemer, som du trods alt må kunne fornemme jeg har.
Såfremt udkast til regnskab m.m. er færdiggjort inden kl.  

 15.00 d.d. vil det blive bragt til dit kontor.
Hvis ikke vil det blive postet  

 eller bragt til din private adresse".
Klageren meddelte ved telefax s.d., at han ikke ønskede regnskabet  

 udarbejdet, og at hans nye revisor afventede at modtage det hos indklagede  

 beroende materiale.
Klageren sendte senere samme dag en telefax vedlagt kopi  

 af rekvisition til fogedretten om udlevering af diverse regnskabsmateriale  

 fra indklagede.
 Indklagede fremsendte ved telefax senere samme dag - den 12. juli 1996 kl.  

 15.21 - udkast til skatteregnskab tillige med honoraropgørelse.  

 Indklagede anførte i telefaxen bl.a.:
 "Kære Just Justesen.
 Dine ubehagelige og overflødige meddelelser pr. fax har jeg taget  

 til efterretning og kan kun foreslå, at selvangivelser  

 færdiggøres nu, således at de er myndighederne i  

 hænde senest mandag den 15. juli 1996.
 Vælger du en anden løsning må jeg meddele, at jeg ikke  

 kan tage ansvaret for det videre forløb.
Jeg har opgjort mit honorar indtil nu til kr. 14.000,00 excl. moms Såfremt du stadig ønsker, at få bilag m.m. udleveret  

 inden endelig færdiggørelse af regnskab og selvangivelser, kan  

 det naturligvis ske fra mit kontor ved samtidig betaling af ovennævnte  

 honorar kontant eller ved banknoteret check".
 Klageren reklamerede over fakturaen ved telefax af s.d.
 Efter henvendelse fra klagerens nye revisor, statsautoriseret revisor Egon  

 Pedersen, den 15. juli 1996 meddelte indklagede ved telefax af s.d., at  

 materialet fortsat kunne afhentes mod afregning af indklagedes honorar.
 Statsautoriseret revisor Egon Pedersen fremsendte den 16. juli 1996 til  

 indklagede en telefax, hvoraf bl.a. fremgår:
 "Jeg har drøftet dit krav med advokat Just Justesen og  

 må desværre meddele, at der ikke vil ske kontant afregning af din  

 nota   i forbindelse med udleveringen af de af min klient ejede bogholderi-  

 og selvangivelsesbilag.
 Hvis du ikke allerede er klar over det, skal jeg herved oplyse dig om, at  

 du alene har tilbageholdelsesret i det materiale, som er udarbejdet af dig,  

 og du er således ikke berettiget til at tilbageholde advokat Just  

 Justesens originalbilag, selvangivelsesmateriale m.m.
 Jeg skal i øvrigt i den anledning tillade mig at henvise til FSR s  

 afgivne responsa, omhandlende dette forhold.
 Jeg skal derfor opfordre til, at advokat Just Justesens originalbilag m.m.  

 fremsendes til mit kontor på min regning, omgående  

".
 Senere samme dag rykkede statsautoriseret revisor Egon Pedersen for  

 svar.
 I en telefax af samme dag svarede indklagede herefter således:
 "Som svar på telefax af d.d.   skal jeg herved meddele, at  

 følgende som tidligere nævnt kan afhentes på mit  

 kontor:
genparter af arbejdspapirer med angivelser af efterposteringer, fra  

 regnskabsgrundlag til det fremsendte regnskabsudkast, personlige selvangivelser, årsopgørelser m.m. sorteret i en  

 stand, der gør det muligt at færdiggøre arbejdet på  

 få timer.
 Overdragelse kan imidlertid kun ske ved:
kontant betaling af udestående honorarnotaer dokumentation for, at der er sket tilbagekaldelse af skrivelser til Retten  

 for Frederiksberg, Fogedafdelingen, og til responsumudvalget for FSR, med  

 samtidig understregning af, at der i situationen er overreageret fra advokat  

 Just Justesens side.
 Såfremt ovennævnte ikke kan gennemføres, vil jeg endnu  

 engang understrege, at jeg ikke kan tage ansvaret for det videre  

 forløb.
 Seneste tidspunkt for overdragelsen er onsdag den 17. juli 1996 kl.  

 16.00.
 Herefter vil henvendelser først kunne blive besvaret efter  

 ferielukningen, d.v.s. efter den 19. august 1996".
 Indklagede fremsendte den 24. juli 1996 en rykkerskrivelse til klageren om  

 de forfaldne honorarnotaer.
Den 16. august 1996 afsagde fogedretten kendelse om, at materialet  

 udleveredes til klageren mod, at denne stillede sikkerhed for det  

 påståede, skyldige honorar.
Klageren har oplyst over for  

 nævnet, at kendelsen er påkæret til Østre  

 Landsret.
 Klageren har anført følgende klagepunkter:
indklagedes manglende overholdelse af tidsfrister og aftaler samt  

 manglende besvarelse af klagerens henvendelser, herunder udlevering af  

 originalt materiale for klageren og dennes hustru, samt indklagedes udfærdigelse af udkast til årsregnskab, selv om  

 han fik ordre på ikke at udfærdige dette, idet arbejdet var  

 overdraget til anden revisor.
Indklagede har påstået klagen afvist, og har  

 vedrørende det første klagepunkt henvist til, at den manglende  

 overholdelse af tidsfrister og aftaler skyldes personlige forhold, som han  

 ikke ønsker at oplyse om.
Originale selvangivelser med  

 tilhørende bilag har kunnet afhentes på hans kontor mod betaling  

 af tilgodehavende honorar, idet arbejdet med udarbejdelse af  

 årsregnskab var udført før klagerens meddelelse om, at  

 det skulle standses.
I øvrigt har skattemyndighederne i Gentofte  

 oplyst, at der ikke ville blive pålagt gebyrer, bøder eller  

 lignende, såfremt selvangivelser og årsregnskab var  

 færdiggjort og indsendt senest den 15. juli 1996.
 Klageren har i denne anledning bekræftet, at han kontaktede Gentofte  

 kommune som anført af indklagede, idet indklagede intet foretog sig i  

 sagen.
 Disciplinærnævnet skal udtale:
 Ad 1. klagepunkt:
Indledningsvis bemærkes, at indklagede ikke har bestridt at have  

 overskredet den med klageren aftalte frist for udarbejdelse af de omhandlede  

 regnskaber m.m.
Indklagede, der ikke har ønsket at oplyse om  

 baggrunden for forsinkelsen af arbejdet, findes allerede derved at have  

 handlet i strid med reglerne om god revisorskik.
 Det fremgår i øvrigt, at indklagede på trods af  

 klagerens og hans nye revisors gentagne anmodninger har udøvet  

 tilbageholdsret i bl.a. det af klageren til indklagede afleverede originale  

 bilagsmateriale, som var nødvendigt for, at klagerens nye revisor  

 kunne udarbejde klagerens og hans hustrus regnskaber og/eller  

 selvangivelser.
I denne anledning bemærkes, at der tilkommer en statsautoriseret  

 revisor samme midler til at sikre sig betaling af sit honorartilgodehavende  

 hos en klient, herunder udøvelse af tilbageholdelsesret, som tilkommer  

 andre kreditorer, der har et forfaldent tilgodehavende.
Det følger  

 heraf bl.a., at tilbageholdelse af bilag m.m. ikke kan finde sted,  

 såfremt der herved lægges et uforholdsmæssigt pres på  

 vedkommende klient.
Revisor er derfor alene berettiget til at tilbageholde materiale,  

 såfremt klienten ikke derved forhindres i at overholde sine  

 forpligtelser ifølge bogføringsloven samt andre  

 væsentlige regnskabsbestemmelser.
Revisor kan følgelig alene  

 tilbageholde det af ham selv producerede regnskabsmateriale, hvorimod  

 originale bilag o.l. på forlangende skal udleveres til klienten.
 Da indklagede imidlertid ifølge det oplyste ubestridt har  

 udøvet tilbageholdsret i samtlige klagers originale bilag, der var  

 nødvendige for, at klagers nye revisor kunne udarbejde de omhandlede  

 regnskaber/selvangivelser m.m., og som først blev udleveret til klager  

 i forbindelse med en fogedforretning, efter at klager havde stillet sikkerhed  

 for indklagedes påståede honorartilgodehavende, har indklagede  

 således også vedrørende dette punkt tilsidesat sine  

 pligter som statsautoriseret revisor.
 Ad 2. klagepunkt:
 Det forhold, at indklagede har færdiggjort klagerens regnskab m.m.  

 på trods af, at han var bekendt med, at klager havde antaget en ny  

 revisor,  findes ikke i sig selv at kunne anses som en tilsidesættelse  

 af god revisorskik, hvorved bemærkes, at nævnet ikke har  

 kompetence til at udtale sig om, hvorvidt indklagede er berettiget til et  

 honorar for dette arbejde.
 Indklagede vil derfor være at frifinde for dette klagepunkt.
 I det omfang, hvori indklagede efter det anførte har tilsidesat god  

 revisorskik, finder nævnet, at indklagede i medfør af § 18 a,  

 stk. 1, i loven om statsautoriserede revisorer bør  

 pålægges en bøde på 10.000 kr.
 Det af klageren indbetalte gebyr på 500 kr. vil være at  

 tilbagebetale klageren, jf. forretningsordenens § 13, stk. 4.
 Thi Bestemmes:
 Statsautoriseret revisor Egon Larsen pålægges en bøde  

 på 10.000 kr.
