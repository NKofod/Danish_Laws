Fremsat den 13. oktober 2005 af  

 Kristen Touborg (SF),  

 Anne Baastrup (SF) og Ole Sohn (SF) Forslag til folketingsbeslutning om  

 borgmestres ekstraindtægter fra bestyrelsesarbejde og fra  

  

 mellemkommunale hverv Folketinget opfordrer regeringen til senest den 1. januar 2006 at  

 fremsætte lovforslag om, at de honorarer og vederlag, som borgmestre og  

 rådmænd  

 modtager ud over borgmestervederlaget fra hverv og bestyrelsesposter i  

 mellemkommunale selskaber og forsynings-, affalds- og § 60-selskaber,  

 tilfalder  

 den kommune eller de kommuner, som de pågældende borgmestre og rådmænd  

 repræsenterer.
Bemærkninger til forslaget Beslutningsforslaget er en uændret genfremsættelse af  

 beslutningsforslag nr.
B 93 fra folketingsåret 2004-05, 1. samling (se  

 Folketingstidende 2004-05, 1. samling, tillæg A side 4689 og 4690) og  

 beslutningsforslag  

 nr.
B 93 fra 2004-05, 2. samling (se Folketingstidende 2004-05, 2. samling,  

 forhandlingerne  

 side 7987 og tillæg A side 7986).
Borgmestre og rådmænd i kommuner repræsenterer kommunen i en række  

 bestyrelser og mellemkommunale selskaber.
Forslagsstillerne mener ikke, dette  

 bør udløse ekstra honorarer, fordi borgmestre og rådmænd i forvejen modtager  

 et  

 pænt vederlag.
Derfor foreslås det, at honorarerne tilfalder kommunen eller  

 de  

 kommuner, som borgmesteren eller rådmanden repræsenterer.
Forslagsstillerne er opmærksomme på, at borgmestre fra mindre  

 kommuner modtager et noget mindre vederlag i dag, hvorfor de ikke kompenseres  

 på samme måde for deltagelse i en række hverv.
Men dette problem vil  

 formentlig  

 blive minimeret, når kommunalreformen gennemføres og der bliver meget få små  

 kommuner.
I det omfang der er behov for det, skal der laves særlige regler  

 herfor.
Det skal understreges, at beslutningsforslaget udelukkende tager  

 sigte på de hverv, som en person indtager i medfør af borgmester- eller  

 rådmandsposten i hjemkommunen.
Honorarer, som en person modtager for poster i  

 kommuneforeninger, KL (Kommunernes Landsforening), Amtsrådsforeningen og den  

 kommende forening for Regionerne, vil ikke kunne udsættes for konfiskation,  

 da  

 der er tale om private interesseorganisationer.
Tilsvarende skal gælde for  

 andre bestyrelsesposter, som intet har med kommunen at gøre.
 Eventuelle tvivlsspørgsmål vedrørende honorartildelingen, og  

 hvilken repræsentation der er tale om, afgøres af de kommunale  

 tilsynsmyndigheder.
 I forbindelse med at den vedtagne kommunalreform gennemføres, foreslås  

 det, at de kommende regionsformænd omfattes af et lignende regelsæt.
Skriftlig fremsættelse Kristen Touborg  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om borgmestres ekstraindtægter fra bestyrelsesarbejde og  

 fra  

  

 mellemkommunale hverv.
(Beslutningsforslag nr.
B 11).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
