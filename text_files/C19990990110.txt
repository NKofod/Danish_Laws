Cirkulæreskrivelse om meddelelse om  

 ægtefælleflytning Kommentar m.v.:
 Bestemmelsen om ægtefælleflytning finder anvendelse, selvom  

 medlem og ægtefælle først flytter knap 1 år efter,  

 at ægtefællen har overtaget varigt arbejde uden for det hidtidige  

 hjemsted.
 Meddelelse om afgørelsen:
 Medlemmets ægtefælle påbegyndte arbejde i Sverige den 1.  

 juni 1997.
 Medlemmet og ægtefællen flyttede til Sverige den 15. maj  

 1998.
 Medlemmet opsagde sit arbejde den 16. marts 1998 til fratræden den  

 30. april 1998.
 Direktoratet fandt, at medlemmet var selvforskyldt ledig den 30. april  

 1998, og at hun var udelukket fra ret til dagpenge i perioden fra sin  

 fratræden til sin afrejse.
 Ved afgørelsen om, at medlemmet ikke var omfattet af den gyldige  

 grund om ægtefælleflytning i dagældende § 23, stk. 1, nr.  

 12, lagde direktoratet vægt på, at der ikke var den  

 fornødne sammenhæng mellem ægtefællens overtagelse  

 af arbejde i Sverige og ægtefællens og medlemmets flytning til  

 Sverige.
 Det blev i klagen til ankenævnet bl.a. gjort gældende, at det  

 ikke burde komme medlemmet til skade, at hun i ca. 1 år havde bevaret  

 sit arbejde i Danmark, på trods af at ægtefællen havde  

 overtaget arbejde i Sverige.
 Ankenævnet fandt, at medlemmet havde en gyldig grund, jf.  

 dagældende § 23, stk. 1, nr 12.
 Ankenævnet lagde vægt på, at medlemmet sammen med sin  

 ægtefælle flyttede til Sverige i maj 1998, og at  

 ægtefællen havde overtaget arbejde i Sverige før  

 flytningen fra Danmark.
 Ankenævnet fandt således, at der var den fornødne tids-  

 og årsagsmæssige sammenhæng mellem ægtefællens  

 overtagelse af varigt arbejde i Sverige og flytningen fra Danmark.
