(Til samtlige autoriserede smelteostfabrikker) I medfør af bestemmelserne i § 4, stk. 11, i bekendtgørelse nr. 540 af 3.  

 december 1969 om tilvirkning, forhandling, udførsel og indførsel af ost og  

 smelteost m.m. meddeles der herved tilladelse til at tilsætte nisin til  

 smelteost (i hermetisk tillukkede dåser) bestemt til forhandling her i landet  

 på betingelse af, at det maksimale indhold af nisin ikke overstiger den af  

 levnedsmiddelstyrelsen fastsatte grænse på 12,5 mg pr. kg smelteost.  

 Virksomheden skal føre et regnskab over anvendelsen af nisin med angivelse af  

 til hvilke partier, der er sket nisintilsætning.
For smelteost bestemt til udførsel kan der tilsættes nisin efter  

 importlandets regler.
Virksomheden skal selv forinden udførsel sikre sig, at  

 tilsætning af nisin til smelteost er tilladt i importlandet.
 Anvendelse af nisin til smelteost bestemt til eksport skal anmeldes til  

 Statskontrollens hovedkontor.
For eksportprodukter med indhold af nisin på mere end 12,5 mg pr. kg kan  

 statskontrollen ikke udstede eksportcertifikater med oplysning om at varen er  

 frit omsættelig i Danmark til direkte forbrug eller anden form for  

 anvendelse.
Som følge heraf vil der blive udtaget en prøve til undersøgelse  

 for indhold af nisin af samtlige partier smelteost m.v. for hvilke, der  

 anmodes om et eksportcertifikat med oplysning om, at varen frit kan omsættes  

 til forbrug i Danmark.
 Prøveudtagning og laboratorieundersøgelse sker for regning af rekvirenten  

 af eksportcertifikatet.
Opmærksomheden henledes på, at såfremt emballagen til smelteost bestemt  

 til eksport til lande udenfor EF er forsynet med en ingrediensliste, skal  

 alle ingredienser, herunder nisin, fremgå af listen, jfr.
Statskontrollens  

 meddelelse af 18. marts 1986 om mærkning af ost, der eksporteres til lande  

 udenfor EF.
Endvidere skal nisin deklareres på emballager til ost bestemt til  

 hjemmemarked og til eksport til EF-lande som anført i § 18 a i nævnte  

 bekendtgørelse nr. 540 af 3. december 1969.
 Tilsidesættelse af ovennævnte bestemmelser medfører ansvar i henhold til  

 bestemmelserne i § 41 i ovennævnte bekendtgørelse.
 Cirkulære herfra af 28. april 1981 om samme emne tilbagekaldes hermed.
 e.b.
