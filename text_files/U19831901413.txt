Offentlig forsorg - kontanthjælp - uddannelsessøgende H.D. 17. februar 1983 i sag I 275/1982 A (adv.
Walsøe e.o.) mod Den Sociale Ankestyrelse (km.adv. v/adv.
S.
Skov Knudsen) ØSTRE LANDSRETS DOM 10. JUNI 1982 (13. AFD.) (Kallesøe, Stampe Jakobsen, Rothe (kst.)).
 Den 23. april 1979 traf den Den sociale ankestyrelse følgende  

 Afgørelse:
 »A, f.d. 18. deceber 1955, boende Værebrovej 66, 3., 4.,  

 Bagsværd, har ved brev af 21. august 1978 indanket en afgørelse truffet af  

 amtsankenævnet for Københavns amt den 1. august 1978, hvorefter  

 amtsankenævnet  

 tiltrådte det sociale udvalg i Gladsaxe kommunees afslag på hjælp efter  

 bistandsloven i en periode, hvor han var tilmeldt Københavns universitet og  

 ikke havde orlov.
Det fremgår af sagen, at ansøgeren, som er ugift, i ca. 4 år har  

 studeret dansk ved Institut for Nordisk Filologi ved Københavns Universitet.  

 Han begyndte at arbejde et par måneder inden påbegyndelse af studiet, og fra  

 august 1975 har han haft beskæftigelse ved undervisning indtil 1977, hvor han  

 blev arbejdsløs.
Den 6. juli 1977 henvendte han sig til socialforvaltningen  

 om  

 økonomisk støtte.
Han oplyste, at han ikke havde søgt undervisningstimer i  

 næste skoleår, da han havde planer om at flytte til Århus.
 Det er oplyst, at han ikke har bestået 1. del af studiet, som er  

 normeret til 3 år, hvorfor han ikke er berettiget til Statens  

 Uddannelsesstøtte.
Det er endvidere oplyst, at ansøgeren er medlem af  

 kommunalarbejdernes arbejdsløshedskasse, som ikke fandt ham berettiget til  

 dagpenge, da han var immatrikuleret ved et universitet.
Arbejdsdirektoratet  

 tiltrådte afgørelsen med den begrundelse, at han er studerende ved en højere  

 læreanstalt.
Denne afgørelse er indanket for ankenævnet for  

 arbejdsløshedsforsikring.
 Ansøgeren har i perioden 1. september 1977-1. februar 1978 haft  

 orlov fra universitetet, og det sociale udvalg bevilgede ham hjælp i henhold  

 til bistandsloven i orlovsperioden under forudsætning af, at han ved kontrol  

 på  

 arbejdsformidlingen kunne dokumentere at stå til rådighed for  

 arbejdsmarkedet.
 Den 8. januar 1978 meddelte ansøgeren kommunen, at han agtede at  

 genoptage sine studier ved universitetet fra den 1. februar 1978. Under  

 henvisning til, at han havde til hensigt at være tilmeldt  

 arbejdsformidlingen,  

 anmodede han om fortsat hjælp efter bistandsloven.
 Gladsaxe kommune afslog at yde hjælp med den begrundelse, at en  

 person, som studerer o gikke har arbejde, primært i henhold til lovgivningen  

 må  

 betragtes som studerende, og sekundært som arbejdsløs.
 Amtsankenævnet har ved sin afgørelse lagt vægt på, at ansøgeren  

 må anses for at være studerende, der ikke er omfattet af bistandslovens § 42,  

 og at han ikke på anden måde befinder sig i en helt ekstraordinær situation,  

 der kan give grundlag for at yde hjælp.
 Det er oplyst, at ansøgeren efter kommunens afslag på hjælp har  

 forlænget sin orlov fra 1. februar 1978 til 1. september 1978. Han har haft  

 beskæftigelse i perioden 6. juni 1978-28. juli 1978 samt fra 1.-11. september  

 1978. Fra 21. august 1978 har han fået løst arbejde som lærervikar, men har  

 angiveligt fortsat behov for at søge supplerende hjælp i perioder med særlig  

 lav indtægt.
Ved indankningen har ansøgeren bl.a. anført, at der ved  

 ordningen omkring uddannelsessøgendes adgang til hjælp efter bistandslovens  

 kapitel 9 i sommerferien ikke lægges vægt på den formelle omstændighed, at  

 pågældende er immatrikuleret, idet hjælpen ydes under hensyn til, at der  

 fortsat  

 kan forventes vanskeligheder for de uddannelsessøgende med at skaffe  

 beskæftigelse i sommerferieperioden.
Ansøgeren finder, at nøjagtig de samme  

 betragtninger analogt kan henføres til hans eget tilfælde, idet de herskende  

 beskæftigelsesforhold betyder, at han ikke som normalt kan oppebære indkomst  

 ved lønarbejde.
Han finder endvidere ikke, at der i bistandsloven eller  

 kontanthjælpscirkulæret er hjemmel til at begrænse hjælpen til  

 sommerferieperioden for uddannelsessøgende med svigtende  

 beskæftigelsesmuligheder.
 I henhold til bistandslovens § 37 kan der ydes hjælp til en  

 ansøger, som på grund af sygdom, svigtende arbejdsmuligheder eller andre  

 ændringer i sine forhold er ude af stand til at skaffe det fornøne til sit  

 eget  

 eller sin families underhold.
 Det er en betingelse for at opnå hjælp i henhold til  

 bistandslovens § 37, at ansøgeren har udnyttet sine arbejdsmuligheder, jfr. §  

 38.
Efter socialministeriets cirkulære af 5. november 1975 om  

 kontanthjælp, pkt. 5, kan dækning af økonomiske behov, der alene skyldes, at  

 pågældende er uddannelsessøgende, ikke ydes efter bistandsloven.
Efter samme  

 cirkulæres pkt. 33 falder det uden for bistandsloven at yde hjælp til  

 studerende i almindelighed.
Sagen er blevet behandlet på ankestyrelsens møde den 23. april  

 1979, hvor der blev truffet følgende afgørelse Ankestyrelsen finder ikke, at ansøgeren som uddannelsessøgende  

 har krav på kontanthjælp efter bistandslovens § 37 i en periode, hvor han er  

 tilmeldt universitetet, jfr. herved bistandslovens § 38 og  

 kontanthjælpscirkulærets  

 pkt. 5 og 33.
 Ankestyrelsen lægger herved vægt på, at tilmelding til  

 universitetet, der bl.a. er en betingelse for at tilmelde sig til eksaminer,  

 må  

 tages som udtryk for, at studiet er det primære for ansøgeren i forhold til  

 erhvervsarbejde, således at pågældende på grund af studierne ikke kan anses  

 for  

 i normalt omfnag at være i stand til at udnytte sine arbejdsmuligheder.
Ankestyrelsen tiltræder således den af amtsankenævnet den 1.  

 august 1978 trufne afgørelse.« Under denne den 27. oktober 1980 anlagte sag, hvorunder  

 sagsøgeren A har fået fri proces, har han påstået sagsøgte Den sociale  

 ankestyrelse tilpligtet at anerkende, at den nævnte afgørelse af 23. april  

 1979, hvorefter han ikke blev anset for berettiget til hjælp efter  

 bistandslovens § 37, er ugyldig.
 Sagsøgte har påstået frifindelse.
 I socialministeriets cirkulære nr. 209 af 3. november 1975 om  

 kontanthjælp siges det:
 »Pkt. 5:
»Dækning af økonomiske behov, der alene skyldes, at den  

 pågældende er uddannelsessøgende, kan ikke ydes efter reglerne om  

 kontanthjælp  

 i bistandsloven, medmindre uddannelsen er et led i forbedring af  

 erhvervsevnen  

 hos en person med et særligt handicap.
I så fald ydes hjælp efter reglerne i  

 bistandslovens § 42, se nedenfor under pkt. 33-34. De uddannelsessøgende kan  

 kun  

 henføres under bistandslovens § 37 under helt ekstraordinære forhold« Pkt. 33:
»I bistandslovens § 42, stk. 1, findes en fælles regel for alle  

 de situationer, hvor der kan ydes hjælp til uddannelse, erhvervsmæssig  

 optræning eller omskoling efter den sociale lovgivning.
Mens det falder uden  

 for formålet med denne lovgivning at yde økonomisk støtte til  

 uddannelsessøgende i almindelighed, kan der - som hidtil efter  

 revalideringsloven, loven om børne- og ungdomsforsorg, mødrehjælpsloven og  

 forsorgsloven - ydes hjælp, når det er en persons særlige helbredsmæssige  

 eller  

 sociale situation, der er baggrunde for, at uddannelsesmæssige  

 foranstaltninger  

 må iværksættes eller videreføres - - -».
Den 10. november 1977 besvarede socialministeriet nogle  

 spørgsmål fra folketingets socialudvalg.
Svarene er gengivet i »Sociale  

 Meddelelser« for 16. december 1977, hvori det hedder:
 »Hvis en perosn, der har haft fuldtidsbeskæftigelse og i sin  

 fritid har studeret eller skrevet speciale, bliver arbejdsløs og ikke er  

 berettiget til arbejdsløshedsdagpenge, vil den pågældende være berettiget til  

 kontanthjælp efter bistandslovens § 37, såfremt betingelserne efter  

 bistandslovens § 38 er opfyldt.
 Dette forudsætter, at den pågældende i tilstrækkelig grad har  

 udnyttet sine arbejdsmuligheder, det vil sige, at han er tilmeldt  

 arbejdsformidlingen og er parat til at påtage sig arbejde i normalt omfang  

 hele  

 dagen igennem.
 Det vil således være af afgørende betydning, om studierne eller  

 erhvervsarbejdet har været det primære i det enkelte konkrete tilfælde.
 I en situation, hvor en uddannelsessøgende i forbindelse med  

 studiet har ehl- eller deltidsbeskæftigelse, må det forudsættes, at studiet  

 er  

 det primære i forhold til erhvervsarbejdet.
 Uanset at en studerende i denne situation rammes af arbejdsløshed,  

 vil der normalt ikke kunne ydes kontanthjælp efter bistandslovens § 37, idet  

 den pågældende på grund af studierne ikke kan anses for at være til rådighed  

 for arbejdsmarkedet i normalt omfang i hele den del af året, hvor  

 uddannelsesinstitutionen har undervisning, og således ikke opfylder  

 betingelserne i bistandslovens § 38.
 Som et eksempel på helt ekstraordinære forhold, jvf. pkt. 5 i  

 socialministeriets cirkulære af 3. november 1975 om kontanthjælp efter  

 bistandsloven, kan nævnes sommerferieperioden, hvor  

 uddannelsesinstitutionerne  

 holder ferielukket, og hvor de studerende normalt vil stå til rådighed for  

 arbejdsmarkedet hele dagen igennem og derfor vil have mulighed for at  

 supplere  

 uddannelsesstøtten med arbejdsløn.
 Da der i de senere år har været vanskeligheder ved at opnå  

 bestkæftigelse i sommerferien, har socialministeriet udsendt en årligt  

 tilbagevendende cirkulæreskrivelse, hvorefter en studerende vil være  

 berettiget  

 til kontanthjælp i en periode svarende til ferielukningen i vedkommende  

 uddannelsesinstitution, såfremt den pågældende står til rådighed for  

 arbejdsmarkedet.
 Det følger heraf, at der ikke kan ydes hjælp, hvis den  

 studerende holder ferie.
En studerende, der i øvrigt rammes af ændringer i sine forhold,  

 som er nævnt i bistandslovens § 37 (typisk sygdom, svangerskab eller fødsel),  

 vil også være berettiget til kontanthjælp, hvis begivenheden fører til, at  

 både  

 arbejde og studier må opgives.« Vedrørende kontanthjælp i sommerferieperioden er der efter  

 vedtagelsen af lov nr. 218 af 23. maj 1979 om Statens Uddannelsesstøtte  

 senere  

 sket ændring i praksis, baseret på bemærkningerne til lovforslaget, hvori  

 bl.a.  

 siges:
»- - - Lovforslagets forbedrede støtteordning vil medføre bortfald af  

 den sommerferiehjælp, som de uddannelsessøgende, der er arbejdsløse, har haft  

 mulighed for at opnå hos bistandskontorerne i medfør af bistandslovens kap.  

 9.  

 Den hertil ydede statsrefusion bespares på socialministeriets budget.
I forbindelse med lovforslagets gennemførelse ophæves som  

 tidligere nævnt den hidtidige adgang for uddannelsessøgende til at få  

 kontanthjælp i sommerferieperioderne i henhold til bistandsloven.
Dette sker  

 med virkning fra og med 1981 - - -  

 « Sagsøgeren har gjort gældende, at ankestyrelsens afgørelse  

 hviler på et urigtigt grundlag og beror på en urigtig anvendelse af  

 bistandsloven.
Efter denne lovs §§ 1, 37 og 38 har man krav på bistandshjælp,  

 når betingelser i de nævnte bestemmelser er opfyldt, det vil sige, når man på  

 grund af svigtende arbejdsmuligheder er afskåret fra at skaffe det fornødne  

 til  

 sit eget eller familiens underhold, og såfremt man i tilstrækkelig grad har  

 udnyttet sine arbejdsmuligheder, hvilket blandt andet kan anses for godtgjort  

 ved attestation fra arbejdsformidlingen.
Om betingelserne er opfyldte skal  

 afgøres ved et konkret skøn i hver enkelt sag.
Et sådant skøn ligger  

 imidlertid  

 ikke til grund for ankestyrelsens afgørelse.
Denne er alene baseret på det  

 faktur, at sagsøgeren som uddannelsessøgende har været tilmeldt  

 universitetet.  

 Dette fortolkes generelt som udtryk for, at studiet for sagsøgeren er det  

 primære i forhold til erhvervsarbejde.
Man kan imidlertid ikke uden videre  

 udelukke studerende fra bistandshjælp, når der for dem indtræder den »sociale  

 begivenhed«, at de rammes af arbejdsløshed.
Dette vil stride imod anerkendte  

 lighedsgrundsætninger samt mod den almindeligt anerkendte grundsætning om, at  

 forvaltningen ikke må sætte sit skøn under en ufravigelig regel.
Sagsøgte har gjort gældende, at der i forbindelse med afgørelsen  

 er foretaget en vurdering på grundlag af de foreliggende konkrete oplysninger  

 om sagsøgerens situation.
Denne vurdering er imidlertid foretaget ud fra det  

 almindelige udgangspunkt, at uddannelsessøgende, for hvem studiet er det  

 primære, kun undtagelsesvis og under ekstraordinære forhold kan få hjælp  

 efter  

 bistandsloven.
Dette stemmer med bistandsloven og den forudsætninger, jfr.  

 betænkning nr. 664/1972 pag. 55 55., og fremgår også af bemærkningerne til  

 lovforslaget om statens uddannelsesstøtte (lov nr. 218 af 23. maj 1979). På  

 denne baggrund har det været berettiget, at socialministeriet ved sine  

 tilkendegivelser har lagt en vis fast ramme for det skøn, der skal udøves,  

 når  

 det ikke herved er udelukket i særlige tilfælde at tage hensyn til konkret  

 oplyste ekstraordinære forhold.
Landsretten finder, at sagsøgtes afgørelse af 23. april 1979  

 bygger på den naturlige formodning, at sagsøgeren, så længe han var tilmeldt  

 et  

 universitetsstudium, ikke i normalt omfang har stået til rådighed for  

 arbejdsmarkedet, sammenholdt med, at der ikke i de om ham foreliggende  

 konkrete  

 oplysninger har været grund til at antage andet eller til at anse, at der for  

 hans vedkommende skulle have foreligget ganske ekstraordinære forhold.
Der  

 ses  

 ikke grundlag for, at afgørelsen skulle savne hjemmel i bistandsloven, eller  

 at  

 den skulle være i strid med almindelige forvaltningsretlige  

 retsgrundsætninger.
 Sagsøgtes frifindelsespåstand vil herefter være at tage til  

 følge.
- - - Ingen af parterne betaler sagsomkostninger til den anden part  

 eller til statskassen.
 HØJESTERETS DOM.
 Den indankede dom er afsagt af Østre Landsret.
I pådømmelsen har deltaget fem dommere: P.
Christensen, Høeg,  

 Weber, Gersing og Kiil.
 Appellanten har gentaget sin påstand for landsretten.
 Indstævnte har påstået stadfæstelse.
 Tre dommere - Weber, Gersing og Kiil - udtaler:
Under sin orlov fra universitetet efter den 1. september 1977  

 modtog appellanten hjæl0p i henhold til bistandslovens § 37 på grund af  

 svigtende arbejdsmuligheder.
Efter indstævntes begrundelse af afgørelsen af  

 23.  

 april 1979 må det på denne baggrund antages, at indstævnte alene har lagt  

 vægt  

 på oplysningen om, at appellanten fra den 1. februar 1978 agtede påny at  

 tilmelde sig universitetet.
En sådan tilmelding støtter vel en formodning om,  

 at appellanten ikke længere ville opfylde betingelserne for bistandshjælp.  

 Uanset denne formodning findes afgørelsen af, om appellanten fortsat ville  

 være  

 i stand til i tilstrækkelig grad at udnytte sine arbejdsmuligheder,  

 imidlertid  

 at måtte bero på en samlet vurdering af hans forhold.
Da en sådan ikke ses  

 foretaget, findes afgørelsen at burde tilsidesættes som ugyldig.
Disse  

 dommere  

 stemmer herefter for at tage appellantens påstand til følge.
Dommerne P.
Christensen og Håeg udtaler:
Efter sammenhængen mellem reglerne i bistandslovens § 42, stk.  

 1, og lovens §§ 37 og 38 og under hensyn til de i dommen nævnte forarbejder  

 til  

 denne lov og lovgivningen om statens uddannelsesstøtte må det lægges til  

 grund,  

 at uddannelsessøgende i almindelighed må være udelukket fra at kunne få  

 økonomisk bistand i henhold til den sociale lovgivning.
Heraf følger bl.a.,  

 at  

 det ved vurderingen af, om en ansøger har udnyttet sine arbejdsmuligheder,  

 jfr.  

 lovens § 38, må tillægges væsentlig betydning, at den pågældende er tilmeldt  

 en  

 uddannelsesinstitution.
Det kan derfor ikke uden videre være tilstrækkeligt,  

 at  

 ansøgeren har attest fra arbejdsformidlingen som mævnt i § 38, nr. 1.
Afgrænsningen af, om en bistandssøgende som værende under  

 uddannelse er udelukket fra hjælp efter loven, må foretages efter rimeligt  

 klare kriterier.
I det foreliggende tilfælde havde indstævnte fuld klarhed  

 over  

 appellantens hidtidige arbejdsforhold, men havde - da appellanten allerede  

 fra  

 den 1. februar 1978 havde taget orlov - intet grundlag for at foretage en  

 konkret vurdering af, i hvilket omfang appellanten under den i skrivelsen af  

 8.  

 januar 1978 angivne forudsætning kunne forventes at være til rådighed for  

 arbejdsmarkedet.
 Det findes herefter ikke at kunne kritiseres, at indstævnte ved  

 afgørelsen har lagt afgørende vægt på det forhold, at appellanten var  

 tilmeldt  

 universitetet.
 Disse dommere stemmer herefter for at stadfæste dommen.
 Der vil være at give dom efter stemmeflertallet.
 Med sagens omkostninger for begge retter forholdes som nedenfor  

 bestemt, hvorved bemærkes, at appellanten også for Højesteret har haft fri  

 proces.
 Thi kendes for ret:
 Indstævnte, den sociale ankestyrelse, bør anerkende, at den af  

 indstævnte den 23. April 1979 trufne afgørelse, hvorefter appellanten, A,  

 ikke  

 blev anset for berettiget til hjælp efter bistandslovens § 37, er ugyldig.
 Ingen af parterne betaler sagsomkostninger til den anden part  

 eller til statskassen for landsret eller højesteret.
1)  Jfr. 1979.815 og 1063 samt  

 Marianne Højgaard  

 Pedersen i J. 1977.269 ff., Glen varmer i J. 1980.370 ff., Folketingets  

 ombudsmands beretning for året 1969, s. 83 og for året 1980 s. 103. F.T.  

 1976-77 1. samling, forhandlingerne, sp. 3534 ff og 1978-79, till.
A, sp.  

 2338  

 og 2346 f.).
