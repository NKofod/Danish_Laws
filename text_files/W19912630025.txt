 Det lokale nævn inddrager en sendetilladelse med den begrundelse at  

 radioen ikke udøver selvstændig programvirksomhed.
Udvalget fandt ikke at kunne kritisere det af nævnet på det oplyste  

 grundlag efterfølgende udøvede skøn, hvorefter der af klageren er etableret  

 et sådant samarbejdsforhold med en anden station, at kravet om selvstændig  

 programvirksomhed er tilsidesat.
Endvidere findes der på baggrund af det af  

 nævnet oplyste om de øvrige tilladelseshaveres samarbejde ikke grundlag for  

 at antage, at klageren har været udsat for ugrundet forskelsbehandling.
Udvalget har på sit møde den 10. december 1991 behandlet en klage af 15.  

 oktober 1991 fra Hvidovre Frekvensen, Hvidovre, over en afgørelse om  

 inddragelse af sendetilladelse til lokal radiovirksomhed.
Afgørelsen er  

 truffet af Hvidovre Kommunes Lokalradionævn og meddelt i brev af 9. oktober  

 1991.
Udvalget vedr.
Lokal Radio og TV har behandlet sagen på grundlag af  

 følgende oplysninger:
 I brev fra Hvidovre Lokalradionævn af 9. oktober 1991 begrunder nævnet  

 afgørelsen med, at nævnet har konstateret, at Hvidovre Frekvensen ikke udøver  

 selvstændig programvirksomhed.
I brev af 15. oktober 1991 klages over afgørelsen.
Det anføres, at  

 forudsætningerne for nævnets udstedelse af programtilladelse kun var betinget  

 af, at Hvidovre Frekvensen ikke havde søgt i en anden kommune.
Hvad angår  

 radioens samarbejde med Airport FM, Amager, fremføres det, at dette  

 samarbejde ingen indflydelse har på spørgsmålet om, hvorvidt radioen udøver  

 selvstændig programvirksomhed, dels fordi Airport FM ikke har sendetilladelse  

 i nævnets område, og dels fordi samarbejdsforholdet med nævnte station drejer  

 sig om fælles benyttelse af studiefaciliteter til lydproduktion og  

 programafvikling, samt til fælles salgsarbejde vedr. salg af reklame.
Man har  

 regelmæssigt benyttet sig af Airport FM's studieværter.
Der henvises til, at  

 lignende samarbejde også praktiseres blandt andre sendetilladelsesindehavere  

 i nævnets område.
Samarbejdet med Airport FM om salg af reklametid har været  

 nødvendigt, fordi det har vist sig at være uøkonomisk at drive et  

 selvstændigt salgskontor for reklamer.
Dette har forbindelse med, at radioen  

 ikke kunne få tildelt sammenhængende sendetid om eftermiddagen og dermed har  

 mistet et indtægtsgrundlag.
I nævnets udtalelse af 6. november 1991 fremføres det, at nævnet i  

 forbindelse med ansøgningsrunden i efteråret 1990 havde møde med ansøgerne  

 bag Hvidovre Frekvensen.
Forespurgt om, hvorvidt ansøgerne havde noget  

 samarbejdsforhold med andre radioer, svarede Hvidovre Frekvensen, at radioen  

 var selvstændig og ikke havde planer om samarbejde med andre lokalradioer.
Da  

 nævnet efterfølgende konstaterede, at ansøger havde givet urigtige  

 oplysninger m.h.t. spørgsmålet om samarbejde med andre radioer, vedtog man at  

 inddrage radioens sendetilladelse.
Nævnet har ved sin afgørelse lagt vægt på,  

 at det af lokalpressen fremgår, at Airport FM, Amager, kan aflyttes på 95,2  

 MHz, og at der er tydeligt personsammenfald mellem de to stationer, idet et  

 bestyrelsesmedlem på Hvidovre Frekvensen samtidig er stationsleder på Airport  

 FM, samt at formanden for Hvidovre Frekvensens bestyrelse også optræder som  

 studievært på Airport FM, at Hvidovre Frekvensens medarbejdere identificerer  

 programmerne i Airport FM's navn.
Endvidere har nævnet hæftet sig ved, at  

 radioens reklameudsendelser primært er fra Amager-området.
Endelig redegør  

 nævnet, i anledning af Hvidovre Frekvensens udtalelse om, at stationen ikke  

 er den eneste, som har samarbejde med andre lokalradiostationer i nævnets  

 område, for de andre radioers praktiske samarbejde, der ikke har nogen  

 indflydelse på radioernes selvstændige udsendelsesprofil.
Der er med nævnets  

 udtalelse sendt en særudtalelse af nævnsmedlem Tom Behnke, der uden nærmere  

 begrundelse tager afstand fra nævnsudtalelsen.
I klagers kommentar til nævnets udtalelse af 6. november 1991, dateret 13.  

 oktober 1991 og modtaget af udvalget den 15. november 1991 afviser klageren,  

 at nævnet forud for behandlingen af ansøgningen havde spurgt om eventuelt  

 samarbejde med andre radioer.
Desuden afviser radioen at have ført nævnet bag  

 lyset, idet nævnet efterfølgende blev underrettet om radioens samarbejde med  

 Airport FM.
Vedrørende de af nævnet omtalte personsammenfald, finder radioen  

 det ikke forkert, at en af radioens bestyrelsesmedlemmer er ansat på en anden  

 radio.
Hvad angår bestyrelsesformandens arbejde som studievært på Airport FM,  

 mener radioen, at det må være et internt anliggende, så længe studieværten  

 ikke forveksler de to arbejdsopgaver.
Endvidere mener radioen ikke, at det er  

 ulovligt i tilknytning til udsendelserne at oplyse om sit samarbejde med en  

 anden radio samt udsende reklamer for forretninger beliggende i et andet  

 nævnsområde.
Udvalget vedr.
Lokal Radio og TV skal herefter udtale:
Det påhviler det lokale nævn at påse, at en tilladelseshaver udøver  

 selvstændig programvirksomhed.
Det er derfor sagligt begrundet, når nævnet på  

 et tidspunkt har søgt oplyst, om ansøgeren ville indgå i noget  

 samarbejdsforhold med en anden station, uanset om denne måtte være  

 hjemmehørende i et andet nævnsområde.
Udvalget finder ikke at kunne kritisere  

 det af nævnet på det oplyste grundlag efterfølgende udøvede skøn, hvorefter  

 der af klageren er etableret et sådant samarbejdsforhold med en anden  

 station, at kravet om selvstændig programvirksomhed er tilsidesat.
Efter det  

 af nævnet oplyste om de øvrige tilladelseshaveres samarbejde findes der  

 endvidere ikke grundlag for at antage, at klageren har været udsat for en  

 ugrundet forskelsbehandling.
 Udvalget træffer i overenstemmelse hermed følgende afgørelse:
 Der kan ikke gives klageren medhold.
