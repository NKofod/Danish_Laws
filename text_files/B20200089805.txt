Bekendtgørelse om ændring af bekendtgørelse om forhandling af håndkøbslægemidler uden for apotek § 1 I bekendtgørelse nr. 1274 af 27. november 2017 om forhandling af håndkøbslægemidler uden for apotek foretages følgende ændring:
 1. Bilag 2 affattes som bilag 1 til denne bekendtgørelse.
§ 2 Bekendtgørelsen træder i kraft den 1. januar 2021.
Lægemiddelstyrelsen, den 16. juni 2020 Thomas Senderovitz / Merete Hermann Bilag 1 »Bilag 2 Beskrivelse af de oplysninger, der månedsvis skal indsendes til Sundhedsdatastyrelsen i elektronisk form, jf. § 18, stk. 2 1. Generelle bemærkninger 1.1. Salg af lægemidler, der er undtaget fra apoteksforbehold, skal af forhandleren indberettes en gang om måneden.
Indberetning kan af forhandleren overlades til f.eks. en koncern, forhandleren er en del af, eller et revisionsfirma.
Den, der foretager indberetningen til Sundhedsdatastyrelsen, benævnes i det følgende indberetteren.
For at kunne identificere indberetteren og salgsstedet anvendes der numre fra Det Centrale Virksomhedsregister (CVR- og P-numre).
 For hvert salgssted indberettes for hvert varenummer det samlede antal solgte pakninger og den samlede omsætning med moms.
2. Grundlæggende dataoplysninger 2.1. Indberetning skal ske på én af to følgende måder:
 Via upload af en fil Sundhedsdatastyrelsen FTP-server.
Adresse, bruger-ID og password til FTP-serveren oplyses i forbindelse med godkendelsen af salgsstedet.
Filen skal være en tekstfil i ASCII-format (hver linje i filen afsluttes med CR og LF, ASCII 13 og ASCII 10).
  Via indtastning på indberetningssiden www.lmsdetail.dk. (se bilag 3).
 2.2. Tekstfilen navngives som følger:
a.
Ved indberetning fra et salgssted:
<P-nummer>. <MM>A, P-nummer: Salgsstedets P-nummer (10 cifre) MM: Månedens nummer (foranstillet "0" ved  "1" (januar) til "9" (september)) Eksempel på navngivning af indberetningsfil for august måned: 1234567890.08A b.
Ved indberetning for flere salgssteder fx koncern eller revisionsfirma:
CV<CVR-nummer>. <MM>A, CVR-nummer: Salgsstedets CVR-nummer (8 cifre) MM: Månedens nummer (foranstillet "0" ved  "1" (januar) til "9" (september)) Eksempel på navngivning af indberetningsfil for august måned: CV12345678. 08A 2.3. Den første linje i filen (headerlinjen) skal have følgende faste indhold:
 Felterne F1, F2, F3, F5 og F6 i headerlinjen udfyldes efter følgende retningslinjer:
3. Beskrivelse af oplysninger, der skal indberettes 3.1. Efter headerlinjen følger linjevis de nedenstående specificerede oplysninger pr. solgt varenummer pr. salgssted.
Alle linjer i filen skal have samme længde, jf. afsnit 3.2 nedenfor.
3.2. Nedenfor gives en samlet oversigt over oplysninger, der skal indberettes.
Skemaet viser felternes rækkefølge og længde.
Der skelnes mellem to typer felter: N, der er numeriske felter (udelukkende cifre), og A, der er alfanumeriske felter (tekst, eventuelt bogstaver og cifre i kombination). Feltets længde (antal karakterer) følger umiddelbart efter feltets type (f.eks.
N10 eller A2). Der indberettes foranstillede nuller i alle felter.
 For hvert varenummer, som sælges, skal alle felterne udfyldes.
