 I henhold til § 135, stk. 8, i lov om social bistand, jf.  

 lovbekendtgørelse nr. 110 af 26. februar 1996, som senest ændret ved lov nr.  

 497 af 12. juni 1996 fastsættes:
§ 1.  Kommunen og amtskommunen aftaler ud fra reglerne  

 i bistandslovens § 135, stk. 5 og stk. 6, på hvilken måde udgifter til de  

 ydelser efter bistandsloven, der er nævnt i disse bestemmelser, fordeles på  

 personer under 67 år og personer, der er fyldt 67 år.
Fordelingen kan ske på  

 et statistisk grundlag.
 Stk. 2.  En aftale efter stk. 1 kan ikke omfatte  

 udgifter vedrørende ophold i de institutioner, der er nævnt i bistandsloven §  

 135, stk 5. Disse udgifter fordeles ved fastsættelsen af en takst efter  

 reglerne i lovens § 135, stk. 6, 2. og 3. pkt.
 § 2.  Med mindre andet er aftalt, jf. § 1, fordeles  

 udgifter til tilbud efter § 50, stk.1, nr. 1, der foregår i institution, ved  

 fastsættelsen af en takst efter reglerne i lovens § 135, stk. 6, 2. og 3.  

 pkt.
§ 3.  Med mindre andet er aftalt, jf. § 1, fordeles  

 udgifter til hjælpemidler efter bistandslovens § 58, udgifter til  

 boligindretning og indretning og medhjælp i kollektivboliger efter  

 bistandslovens § 59 samt udgifter til formidlet døgnophold efter  

 bistandslovens § 68, 68 a og 68 b mellem kommune og amtskommune efter  

 regning.
Udgifternes fordeling på personer under 67 år og personer, der er  

 fyldt 67 år, sker efter modtagerens alder på bevillingstidspunktet.
 § 2.  Bekendtgørelsen træder i kraft den 1. juli 1996  

 og har virkning fra 1. januar 1996.
 Stk.2.  Samtidig ophæves Socialministeriets  

 bekendtgørelse nr. 831 af 9. december 1986.
