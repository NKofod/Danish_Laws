 Denne vejledning er udarbejdet i tilknytning til Trafikministeriets  

 bekendtgørelse om standardreglement for overholdelse af orden i danske havne.
Almindelige bemærkninger Ifølge § 14 i lov nr. 316 af 16. maj 1990 om trafikhavne m.v. kan  

 trafikministeren efter forhandling med vedkommende havnebestyrelse udfærdige  

 et ordensreglement for en havn.
 Bestemmelsen gælder for alle havne og således ikke alene havne, som er  

 omfattet af bestemmelsen i Trafikhavnelovens § 1 (. . . havne, der anvendes  

 til erhvervsmæssig ekspedition af gods, køretøjer og personer (trafikhavne),  

 bortset fra havneanlæg, der udelukkende anvendes som fiskerihavne).
 De for trafikhavnene og større fiskerihavne fastsatte ordenreglementer  

 består i almindelighed af en individuel del, hvori vedkommende havns område  

 (land- og søområde) kort beskrives, og hvori der er fastsat regler for  

 sejlads dels med henvisning til de af Søfartsstyrelsen fastsatte regler for  

 sejlads m.m. i visse danske farvande, dels særlige for vedkommende havn  

 fastsatte bestemmelser, som fraviger de almindelige regler.
Endvidere er der fastsat ordensbestemmelser, idet der i samtlige for  

 havnene gældende ordensreglementer er foretaget en henvisning til det  

 gældende »Standardreglement for Overholdelse af Orden m.v. i (ved)  

 Danske Havne (Broer).« Det gældende standardordensreglement er udsendt som bilag til et cirkulære  

 af 19. november 1931 fra Ministeriet for Offentlige Arbejder og senere ændret  

 ved cirkulærer af 29. september 1938 og 25. september 1962.
 Når Trafikministeriet udfærdiger et ordensreglement for en havn efter  

 Trafikhavnelovens § 14, optages meddelelse herom ved Farvandsvæsenets  

 foranstaltning i »Efterretninger for Søfarende«.
 Trafikministeriet har efter forhandling med de berørte myndigheder og  

 havnene udarbejdet et nyt »Standardreglement for overholdelse af orden i  

 danske havne«.
 Det nye reglement er optaget som bilag til en af Trafikministeriet i  

 medfør af Trafikhavnelovens § 14 udfærdiget bekendtgørelse.
Endvidere er en kongelig anordning udfærdiget, jf.
Lovtidendelovens § 2,  

 stk. 2, hvorefter de for de enkelte havne udfærdigede ordensreglementer  

 fritages for offentliggørelse i Lovtidende.
 Meddelelse om udfærdigelse af nye eller ændring af eksisterende  

 ordensreglementer optages som hidtil i »Efterretninger for  

 Søfarende«.
 Det nye standardordensreglement gælder for trafikhavne samt for større  

 fiskerihavne.
 For de mindre havne, herunder fiskerihavne og lystbådehavne, forudsættes  

 et særskilt standardordensreglement udfærdiget.
 De hidtil gældende, for de enkelte trafikhavne og større fiskerihavne i  

 medfør af Trafikhavnelovens § 14, stk. 1, fastsatte ordensreglementer  

 forbliver i kraft, dog således at det nye standardordensreglement træder i  

 stedet for det hidtidige standardordensreglement, jf. lovens § 20.
 Ordensreglementet for en havn gælder for havnens landområde samt det  

 søområde, som er fastsat for havnen i den individuelle del af reglementet.
Bemærkninger til de enkelte bestemmelser Til § 2 Der henvises til, at i forbindelse med gennemførelse af direktivet  

 vedrørende havnestatskontrol - Rådets direktiv 95/21/EF af 19. juni 1995 om  

 håndhævelse over for skibe, der anløber Fællesskabets havne og sejler i  

 farvande under medlemsstaternes jurisdiktion, af internationale standarder  

 for skibes sikkerhed, for forureningsforebyggelse samt for leve- og  

 arbejdsvilkår om bord - har man ved lov nr. 902 af 29. november 1995 om  

 ændring af lov om skibes sikkerhed m.v. og lov om beskyttelse af havmiljøet  

 gjort det muligt at udstede anløbsforbud i Fællessskabets havne, såfremt et  

 skib afsejler fra en medlemsstats havn uden at opfylde de betingelser, der er  

 fastsat af medlemsstatens myndigheder.
Til § 7 Der henvises til Miljø- og Energiministeriets bekendtgørelse nr. 993 af  

 26. november 1996 om indberetning af oplysninger om farligt eller forurenende  

 gods om bord på skibe.
 Bekendtgørelse indeholder bestemmelser, der gennemfører Rådets direktiv  

 93/73 EØF af 13. september 1993 om mindstekrav til skibe, som er på vej til  

 eller fra Fællesskabets søhavne med farligt eller forurenende gods.
 Der henvises endvidere til »Memorandum om transport af farligt gods  

 med RO/RO-skibe i Østersøområdet«, som er sat i kraft ved  

 Søfartsstyrelsen tekniske forskrift nr. 11 af 29. december 1994.
 For vejtransport henvises til bestemmelserne om vejtransport af farligt  

 gods, for tiden Trafikministeriets bekendtgørels nr. 762 af 20. maj 1996, som  

 bl.a. henviser til »Europæisk konvention om international transport af  

 farligt gods ad vej (ADR)».
 For transport med farligt gods med jernbane gælder såvel i international  

 som lokal dansk trafik (med enkelt tilføjelser) »Reglement for  

 international jernbanebefordring af farligt gods (RID)».
Til § 11 Der henvises til Beredskabsstyrelsens »Vejledning for indsats ved  

 akutte uheld med farlige stoffer på landjorden m.v.« af marts 1995.
 Ved akutte uheld forstås ethvert umiddelbart indsatskrævende spild eller  

 udslip af farlige stoffer.
Til § 16 Der henvises i øvrigt til bekendtgørelse af 12. september 1996 af Den  

 Internationale Konvention af 28. april 1989 om Bjærgning.
Til §§ 18-19 Bestemmelserne omfatter også containere og andre transportindretninger.
Til § 20 Afspærringen kan f.eks. bestå i anbringelse af betonklodser samt opsætning  

 af bomme og kæder, som kan sikres forsvarligt, eventuelt ved aflåsning.
Der  

 henvises i øvrigt til rapport af september 1996 afgivet af den af  

 trafikministeren nedsatte arbejdsgruppe vedrørende færgeramper.
Til § 21 Der henvises tillige til Trafikministeriets bekendtgørelse nr. 755 af 4.  

 december 1989 om ordensreglement for havnespor samt spor, der ligger i vej,  

 gade eller plads, der er åben for almindelig færdsel.
Til § 24 Litra b) omfatter ikke afbrænding af affald m.v. i skibets incinerator.
Til § 25 For så vidt angår vandscootersejlads henvises til Miljø- og  

 Energiministeriets bekendtgørelse nr. 611 af 4. juli 1994 om regulering af  

 sejlads med vandscootere.
Det er Trafikministeriets opfattelse, at en havn  

 kan nægte bl.a. vandscootersejlads, såfremt det kan begrundes med  

 havneaktiviteter.
Til § 29 Der henvises til Sølovens § 136.
Til § 31 Bestemmelserne er udformet i overensstemmelse med de almindelige regler  

 for erstatning uden for kontrakt.
 Begrænsning af havnens ansvar inden for kontrakt vil eventuelt kunne ske i  

 havnens sædvanlige forretningsbetingelser.
