 I medfør af § 54 og § 149, stk. 10 , i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafik- og  

 Kommunikationsministeriet, jf. bekendtgørelse nr. 93 af 8. marts 1982 om  

 flyvesikringstjeneste, luftrumsorganisation, lufttrafikregler og  

 luftfartsinformationstjeneste, (BL 7-02), § 7 og § 8, følgende:
1. Referencedokumenter 1.1 BL 3-13, Godkendelse og drift af præcisionslandingsbaner, kategori II  

 og III, seneste udgave, for tiden 1. udgave af 1. november 1981.
 1.2 BL 3-18, Flyvepladsledelse på godkendte flyvepladser, seneste udgave,  

 for tiden 1. udgave af 6. november 1987.
 1.3 BL 3-24, Etablering af lufttrafiktjeneste, seneste udgave, for tiden  

 2. udgave af 1. marts 1987.
 1.4 BL 7-2, Drift af vejrobservationstjeneste, seneste udgave, for tiden  

 2. udgave af 18. juli 1988.
 1.5 Manual of Runway Visual Range Observing and Reporting Practices, 1.  

 udgave af 1981 med senere ændringer (ICAO Doc 9328-AN/908).
 1.5.1 ICAO Doc 9328-AN/908 kan købes i engelsk udgave ved henvendelse til  

 Statens Luftfartsvæsen, Luftfartsinformationstjenesten, Ellebjergvej 50, 2450  

 København SV.
 1.6 Guide to Meteorological Instruments and Methods of Observation,  

 udgivet af World Meteorological Organization, seneste udgave, for tiden 5.  

 udgave af 1983.
 1.6.1 Guiden kan købes i engelsk udgave ved henvendelse til Statens  

 Luftfartsvæsen, Luftfartsinformationstjenesten, Ellebjergvej 50, 2450  

 København SV.
2. Definitioner Banesynsvidde (Runway Visual Range - RVR). Den afstand, over hvilken en  

 pilot i et luftfartøj på en banes centerlinie kan se enten banens  

 markeringer, banekantlysene eller banens centerlinielys.
Dugpunkttemperatur.
Den temperatur, luften ved uændret tryk og  

 vanddampindhold skal afkøles til for at mættes.
Metar/Speci.
Meteorologiske meldinger i kode.
Minimumsektorhøjde.
Den laveste højde over havets middelvandstand (MSL),  

 der i en nødsituation sikrer en mindste afstand på 300 m (1000 ft) over alle  

 hindringer inden for en sektor af en cirkel med radius 46 km (25 NM) med  

 centrum i et radionavigationshjælpemiddel.
Tærskel.
Begyndelsen af den del af banen, som kan bruges til landing.
 Vejrobservationstjeneste (Meteorological Observation Service). En  

 tjeneste, der har til opgave at observere flyvepladsens aktuelle vejrforhold  

 og at udfærdige meteorologiske meldinger til brug for luftfarten.
3. Anvendelsesområde Denne BL fastsætter bestemmelser for etablering af  

 vejrobservationstjeneste for luftfarten inden for dansk område samt inden for  

 områder, for hvilke Danmark i henhold til international overenskomst er  

 forpligtet til at yde en sådan tjeneste.
 Anm.: Bestemmelser for drift af vejrobservationstjeneste findes i BL 7-2.
4. Generelt 4.1 Det påhviler den, der har fået tilladelse til at indrette og drive en  

 flyveplads eller et civilt område på en militær flyvestation med  

 flyvepladsflyveinformationstjeneste eller tårnkontroltjeneste, jf.
BL 3-24, i  

 det følgende kaldet koncessionshaveren, at etablere en  

 vejrobservationstjeneste i overensstemmelse med denne BL.
 4.2 Hvis Statens Luftfartsvæsen finder det påkrævet på grund af arten af  

 beflyvningen, skal vejrobservationstjeneste etableres på andre flyvepladser  

 end dem, der er angivet i pkt. 4.1.
 4.3 Statens Luftfartsvæsen kan efter ansøgning fra den pågældende  

 koncessionshaver godkende, at vejrobservationstjeneste etableres på andre  

 flyvepladser end dem, der er angivet i pkt. 4.1.
5. Godkendelse 5.1 Etablering af vejrobservationstjeneste med tilhørende udstyr skal  

 godkendes af Statens Luftfartsvæsen.
 5.1.1 Ansøgning om godkendelse skal være Statens Luftfartsvæsen i hænde  

 senest 3 måneder, før godkendelsen ønskes udnyttet, og være vedlagt de  

 oplysninger, der er nævnt i afsnit 8.
6. Fællesbestemmelser 6.1 Vejrobservationstjenestens udstyr skal placeres således, at de målte  

 data er repræsentative for det område, hvorfra målinger kræves.
 6.1.1 Udendørs udstyr skal kunne fungere ved de temperaturer, der kan  

 forventes på flyvepladsen.
 6.1.2 Hvis udstyr gennembryder et plan, hvorover der skal være  

 hindringsfrihed, skal udstyret forsynes med hindringsafmærkning.
 6.2 Der skal mindst forefindes udstyr til måling af vind og lufttemperatur  

 samt til måling og bestemmelse af dugpunkttemperatur og lufttryk.
 6.2.1 Hvis flyvepladsen er godkendt til anvendelse om natten, skal der  

 tillige forefindes udstyr til bestemmelse af skyhøjde.
6.2.2 På flyvepladser med præcisionslandingsbaner, kategori II og III,  

 skal der tillige forefindes udstyr til bestemmelse af banesynsvidde (RVR),  

 jf.
BL 3-13.
 6.2.2.1 På andre flyvepladser kan bestemmelse af banesynsvidde finde sted  

 ved observation, når Statens Luftfartsvæsens godkendelse af instruks herfor  

 foreligger.
 6.3 Det udstyr, der er angivet i pkt. 6.2, pkt. 6.2.1 og pkt. 6.2.2, skal  

 være tilsluttet flyvepladsens nødstrømsforsyning.
 6.4 Hvor der anvendes flere sæt udstyr til samme type målinger, skal det  

 ved hver udlæsningsenhed angives, hvor målingen er foretaget.
 6.5 På flyvepladser, hvor vejrobservationstjeneste ikke udøves af en  

 tårnkontroltjeneste eller en flyvepladsflyveinformationstjeneste, skal de  

 udlæsningsenheder, der anbringes i ATS-enheden, være tilsluttet de samme  

 sensorer som vejrobservationstjenestens.
6.6 Dokumentation for meldinger afgivet af vejrobservationstjenesten samt  

 for automatisk opdaterede oplysninger til en tårnkontroltjeneste eller en  

 flyvepladsflyveinformationstjeneste kan bestå af skriftligt materiale,  

 magnetbånd eller lignende og fotos eller af en kombination heraf.  

 Dokumentationen skal i flyvepladsens åbningstid foreligge ligeså ofte, som  

 meldingerne/oplysningerne ændres.
Vindmålinger behøver dog kun at kunne  

 dokumenteres hvert 2. minut.
7. Udstyr 7.1 Udstyr til måling af vind 7.1.1 Et sæt udstyr til måling af vind består af 7.1.1.1 Sensorer til måling af vind kan bl.a. være vindfaner og  

 kopanemometre.
 7.1.1.2 Statens Luftfartsvæsen fastsætter for hver enkelt flyveplads under  

 hensyn til bl.a. flyvepladsens udstrækning, beliggenhed og organisation, om  

 der skal findes et eller flere sæt udstyr på pladsen.
 7.1.2 Sensorerne skal anbringes på en mast 6-10 m over terræn, medmindre  

 Statens Luftfartsvæsen i det enkelte tilfælde foreskriver andet.
7.1.3 Hvis udstyr beregner og udlæser middelværdier, skal det kunne give  

 oplysninger om 7.1.4 Vindretningen skal angives i nærmeste antal hele grader (360  

 grader-systemet), der er deleligt med 10. Vindretningen skal angives i  

 misvisende grader fra nord og tillige i retvisende grader fra nord, hvis der  

 udsendes Metar/Speci fra flyvepladsen.
Vindhastigheden skal angives i kt.
 7.1.5 Hele vindmålerudstyret skal opfylde følgende krav til nøjagtighed:
 7.1.5.1 Udstyr til måling af vindretning skal tillige opfylde følgende  

 krav:
Funktionsområde 1 til 100 kt Statens Luftfartsvæsen kan dog foreskrive et udvidet funktionsområde.
Måleområde 0 grader til 360 grader Dæmpningsforhold 0,3 til 1,0 (Damping Ratio) Linearitet +/- 5o Opløsning +/- 5o 7.1.5.2 Udstyr til måling af vindhastighed skal tillige opfylde følgende  

 krav:
Måleområde 1 til 100 kt Statens Luftfartsvæsen kan dog foreskrive et udvidet måleområde.
Længdekonstant 2 til 5 m (Distance Constant) Linearitet +/- 1 kt 7.2 Udstyr til måling af lufttemperatur og til bestemmelse af  

 dugpunkttemperatur 7.2.1 Udstyr til måling af lufttemperatur og til bestemmelse af  

 dugpunkttemperatur kan bl.a. være henholdsvis væsketermometre,  

 modstandstermometre eller bimetaltermometre og hygrometre eller  

 lithiumkloridsensorer.
 7.2.2 Sensorerne skal være anbragt i en højde af 2 m over terræn enten i  

 en termometerhytte eller på tilsvarende måde beskyttet mod stråling og  

 nedbør.
 7.2.3 Lufttemperatur og dugpunkttemperatur skal angives i grader celsius.
 7.2.4.1 Udstyr til måling af lufttemperatur skal opfylde følgende krav:
Tidskonstant (Time Constant) 30 til 60 sekunder ved en vindhastighed på 10  

 kt Nøjagtighed +/- 1,0 gradC 7.2.4.2 Udstyr til bestemmelse af dugpunkttemperatur skal opfylde følgende  

 krav:
Beregningsområde -35 graderC til +40 graderC For Grønland dog -55 graderC til +20 graderC.
Nøjagtighed +/- 1,0 gradC 7.3 Udstyr til måling af lufttryk 7.3.1 Udstyr til måling af lufttryk består af 7.3.1.1 På flyvepladser, hvor et kviksølvbarometer ikke kan anvendes, skal  

 andre former for lufttrykmålere anvendes i overensstemmelse med Statens  

 Luftfartsvæsens krav i hvert enkelt tilfælde.
 7.3.1.2 Før et kviksølvbarometer tages i brug, skal det være kalibreret af  

 Statens Luftfartsvæsen.
 7.3.1.3 Til brug for Statens Luftfartsvæsens udarbejdelse af flyvepladsens  

 tabeller til beregning af trykangivelserne til indstilling af trykhøjdemålere  

 skal koncessionshaveren oplyse koter for barometersensorens højde, for  

 flyvepladsens officielle niveau samt eventuelt for tærskler på instrument-  

 eller præcisionslandingsbaner.
7.3.2 Et kviksølvbarometer skal anbringes lodret i et skab, der er  

 godkendt af Statens Luftfartsvæsen.
Skabet skal ophænges på en solid indervæg  

 i et rum, hvor lufttrykket ikke afviger fra lufttrykket udendørs i samme  

 højde, og hvor temperaturen er konstant eller kun ændres langsomt.  

 Barometerskabet må ikke kunne udsættes for direkte sollys.
 7.3.2.1 Hvis andre former for lufttrykmålere placeres indendørs, må  

 lufttrykket i det pågældende rum ikke afvige fra lufttrykket udendørs i samme  

 højde.
 7.3.3 Lufttrykket skal angives i hektopascal.
 7.3.4 Udstyret skal opfylde følgende krav:
Måleområde 940 til 1060 hPa Statens Luftfartsvæsen kan dog foreskrive et udvidet måleområde.
 Nøjagtighed +/- 0,5 hPa.
7.4 Udstyr til måling af skyhøjde 7.4.1 Udstyr til måling af skyhøjde består af en skyhøjdeprojektør med  

 tilhørende vinkelmåler.
 7.4.1.1 Statens Luftfartsvæsen kan under hensyn til bl.a. flyvepladsens  

 udstrækning, beliggenhed og organisation i stedet kræve en eller flere  

 elektroniske skyhøjdemålere installeret.
 7.4.1.2 Opstilling af elektroniske skyhøjdemålere i øvrigt kræver Statens  

 Luftfartsvæsens godkendelse.
 7.4.2 En skyhøjdeprojektør skal kunne betjenes fra observationsstedet og  

 placeres i et ubelyst område i en afstand fra observationsstedet fastsat på  

 grundlag af de operationelle minima, der er fastsat for flyvepladsen.
 7.4.3 En skyhøjdeprojektør skal udsende en lodret lysstråle med en  

 spredning på ikke over 2 grader.
 7.4.4 Skyhøjden skal angives i ft.
 7.4.5 En skyhøjdeprojektør med tilhørende vinkelmåler skal opfylde  

 følgende krav:
Måleområde op til højeste minimumsektorhøjde, dog mindst 5000 ft 7.5 Udstyr til bestemmelse af banesynsvidde 7.5.1 Udstyr til bestemmelse af banesynsvidde består af transmissometre  

 med tilhørende beregnings- og udlæsningsenheder.
 Anm.: I ICAO Doc 9328-AN/908 findes nærmere regler for beregning af  

 banesynsvidden.
 7.5.1.1 For kategori II baner skal der mindst etableres 2 transmissometre  

 og for kategori III baner mindst 3 transmissometre.
 7.5.1.2 Opstilling af transmissometre i øvrigt kræver Statens  

 Luftfartsvæsens godkendelse.
7.5.2 Transmissometre skal placeres i en afstand af ca. 120 m fra  

 banecenterlinien med måleområder placeret henholdsvis ca. 300 m (position A)  

 og 1000 m - 1500 m (position B) efter tærsklen.
Et tredie transmissometer  

 skal normalt placeres ca. 300 m før baneenden (position C).
7.5.3 Transmissometre skal opstilles på en sådan måde, at lys fra sendere  

 ikke generer førere af startende og landende luftfartøjer.
Målingerne må ikke  

 kunne påvirkes af direkte sollys.
 7.5.3.1 Transmissometre skal monteres på en sådan måde, at forskellige  

 jordbundsforhold, frost, forskellig opvarmning af stativerne m.v. ikke  

 påvirker sende- og modtageforholdene.
 7.5.4 Banesynsvidden skal angives i m.
 7.5.5 Udstyret skal for kategori II og III baner opfylde følgende krav:
 Beregningsområde 50 til 1500 m.
 Herudover skal kunne beregnes de banesynsviddeværdier, der er operationelt  

 behov for.
Nøjagtighed +/- 25 m ved banesynsvidder op til 150 m +/- 50 m ved banesynsvidder mellem 150 m og 500 m +/- 100 m ved banesynsvidder mellem 500 m og 1000 m +/- 200 m ved banesynsvidder over 1000 m.
8. Driftshåndbog Afsnittet om vejrobservationstjeneste i driftshåndbogen skal mindst  

 indeholde følgende:
- tidspunkter for udøvelse af vejrobservationstjeneste, - lokale forskrifter for meldingers udfærdigelse, - afgivelse af meteorologiske oplysninger.
- angivelse af art, dimensioner, specifikationer, antal og placering, - forskrifter for vedligeholdelse, kalibrering, kontrol og dokumentation  

 af data og meldinger samt for registrering af driftsforstyrrelser og disses  

 udbedring.
9. Tilbagekaldelse Statens Luftfartsvæsen kan tilbagekalde en tilladelse, der er meddelt  

 efter afsnit 4, hvis de vilkår, der er indeholdt i tilladelsen,  

 bestemmelserne i denne BL, bestemmelserne i BL 7-2 eller de i øvrigt gældende  

 forskrifter ikke overholdes.
10. Dispensation Statens Luftfartsvæsen kan i særlige tilfælde meddele dispensation fra  

 bestemmelserne i denne BL.
11. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafik- og Kommunikationsministeriet.
12. Straf 12.1 Overtrædelse af bestemmelserne i afsnit 4 i denne BL straffes i  

 medfør af luftfartslovens § 149, stk. 10, med bøde eller hæfte.
 12.2 Er overtrædelsen begået af et aktieselskab, anpartsselskab,  

 andelsselskab eller lignende, kan der pålægges selskabet som sådant  

 bødeansvar i medfør af luftfartslovens § 149, stk. 13.
13. Ikrafttræden 13.1 Denne BL træder i kraft den 1. oktober 1988.
 13.2 Udstyr, der før denne BL's ikrafttræden er godkendt af Statens  

 Luftfartsvæsen, bibeholder godkendelsen.
Statens Luftfartsvæsen, den 18. juli  

 1988 V.
K.
H.
Eggers / P.
Gohs fg.
