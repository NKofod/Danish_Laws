Nr LSF 234 Forslag til Lov om ændring af kildeskatteloven (Afregning af indkomstskat  

 og kirkelige afgifter mellem staten, kommunerne og amtskommunerne) Fremsat af indenrigsministeren (Thor Pedersen) den 15. maj 1990 Vedtaget ved tredjebehandling den 1. juni 1990 Lov nr. 393 af 13/06/1990 § 1 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 662 af 19. oktober 1989, som ændret  

 bl.a. ved § 10, nr. 2, lov nr. 888 af 29. december 1989 og senest ved § 13 i  

 lov nr. 59 af 7. februar 1990, foretages følgende ændringer:
 1. § 64, stk. 3, affattes således:
»Stk. 3. Udgør de kommunale indkomstskatter og kirkelige  

 afgifter, der opgøres ved beregning af slutskat for det foregående  

 kalenderår, et større beløb end summen af de månedlige beløb, der efter stk.  

 2 er udbetalt til kommunen i det pågældende kalenderår, udbetaler statskassen  

 det samlede forskelsbeløb til kommunen den 1. november i det år, hvori  

 slutskatten beregnes.« 2. Efter § 64 indsættes i afsnit V:
»§ 64 A.
For amtskommuner og Københavns og Frederiksberg  

 Kommuner udsættes eventuel afregning af de forskelsbeløb, der er nævnt i §  

 64, stk. 4, jf. stk. 8, og som vedrører kalenderåret 1989.
 Stk. 2. Indenrigsministeren kan bestemme, at der helt eller delvis  

 kan ske en udsættelse af eventuel afregning af de forskelsbeløb for  

 amtskommuner og Københavns og Frederiksberg Kommuner, der er nævnt i § 64,  

 stk. 4, jf. stk. 8, og som vedrører kalenderåret 1990.
Stk. 3. Tidspunkterne for afregningen af de beløb, der er nævnt i  

 stk. 1, bestemmes af indenrigsministeren.
Det samme gælder de beløb, der er  

 nævnt i stk. 2, hvis indenrigsministeren bestemmer, at der skal ske  

 udsættelse af tidspunktet for afregningen af disse beløb.« § 2 § 1, nr. 1, har virkning for forskelsbeløb, der vedrører kalenderåret  

 1989 og senere kalenderår.
Oprindeligt fremsat forslag § 1 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 662 af 19. oktober 1989, som ændret  

 ved § 10, nr. 2, lov nr. 888 af 29. december 1989 og senest ved § 13 i lov  

 nr. 59 af 7. februar 1990, foretages følgende ændringer:
 1. § 64, stk. 3, affattes således:
»Stk. 3. Udgør de kommunale indkomstskatter og kirkelige afgifter,  

 der opgøres ved beregning af slutskat for det foregående kalenderår, et  

 større beløb end summen af de månedlige beløb, der efter stk. 2 er udbetalt  

 til kommunen i det pågældende kalenderår, udbetaler statskassen det samlede  

 forskelsbeløb til kommunen den 1. november i det år, hvori slutskatten  

 beregnes.« 2. Efter § 64 indsættes i afsnit V:
»§ 64 A.
For amtskommuner og Københavns og Frederiksberg kommuner  

 udsættes eventuel afregning af de forskelsbeløb, der er nævnt i § 64, stk. 4,  

 jf. stk. 8, og som vedrører kalenderåret 1989.
 Stk. 2. Indenrigsministeren kan bestemme, at der helt eller delvis kan ske  

 en udsættelse af eventuel afregning af de forskelsbeløb for amtskommuner og  

 Københavns og Frederiksberg kommuner, der er nævnt i § 64, stk. 4, jf. stk.  

 8, og som vedrører kalenderåret 1990.
Stk. 3. Tidspunkterne for afregningen af de beløb, der er nævnt i stk. 1,  

 bestemmes af indenrigsministeren.
Det samme gælder de beløb, der er nævnt i  

 stk. 2, hvis indenrigsministeren bestemmer, at der skal ske udsættelse af  

 tidspunktet for afregningen af disse beløb.« § 2 § 1, nr. 1, har virkning for forskelsbeløb, der vedrører kalenderåret 1989  

 og senere kalenderår.
Bemærkninger til lovforslaget 1. Formål Lovforslaget er en opfølgning af aftalen af 2. juni 1989 mellem regeringen  

 og Kommunernes Landsforening om den kommunale økonomi i 1990 og - for  

 amtskommunernes vedkommende - af henstillingen af samme dato vedrørende  

 amtskommunernes budgetter for 1990, sammenholdt med den aftale mellem  

 regeringen og Amtsrådsforeningen om den amtskommunale økonomi, der er indgået  

 den 9. maj 1990.
 I aftalen af 2. juni 1989 mellem regeringen og Kommunernes Landsforening  

 om den kommunale økonomi i 1990 anføres det således i pkt. 3, 2. afsnit:
»1/36-delsordningen afvikles med virkning første gang for betalinger  

 vedrørende året 1989.« I henstillingen af 2. juni 1989 vedrørende amtskommunernes budgetter for  

 1990 hedder det i pkt. 7:
»En negativ novemberrate for 1990 udsættes.« Dette punkt er udbygget i aftalen af 9. maj 1990 mellem regeringen og  

 Amtsrådforeningen om den amtskommunale økonomi, hvori det i pkt. 2, iii,  

 hedder:
 »Novemberafregningen for 1989 og den novemberafregning for 1990, som  

 forfalder i 1991, påbegyndes afregnet, når der bliver overskud i  

 amtskommunernes økonomi, jf. denne aftales punkt 1. Realiseres den under ii)  

 nævnte besparelse, modregnes den amtskommunale besparelse herved i  

 udsættelsen af novemberraten for 1990«. (Den under ii) nævnte besparelse  

 vedrører det eventuelle resultat af en analyse af udgifterne til  

 medicintilskud).
I aftalens punkt 1 hedder det, at »parterne er enige om, at der for  

 årene 1992 til 1994 gennemføres årlige forhandlinger om, at den eventuelle  

 konjunkturbestemte forbedring af den amtskommunale økonomi omsættes i  

 amtskommunale skattelettelser, og at udgiftspolitikken udformes parallelt med  

 statens under hensyn til forskelle i opgavernes struktur.« Lovforslaget går således ud på at ændre reglerne i kildeskattelovens § 64  

 om efterregulering af de forskudsbeløb af indkomstskat og kirkelige afgifter,  

 der af statskassen udbetales til kommuner og amtskommuner.
I tilfælde, hvor efterreguleringen for et givet år er i en (amts)kommunes  

 favør, får (amts)kommunen udbetalt en del af forskelsbeløbet den 1. november  

 i året efter og resten over 3 år - de såkaldte 36-delsrater.
Denne regel  

 foreslås ændret således, at hele forskelsbeløbet udbetales den 1. november i  

 det efterfølgende år, d.v.s. reglerne om 36-delsraterne bortfalder  

 (lovforslagets § 1, nr. 1).
I tilfælde, hvor efterreguleringen er i statens favør, skal (amts)kommunen  

 tilbagebetale forskelsbeløbet til statskassen den 1. november i året efter.  

 Det foreslås, at amtskommuner, der skal tilbagebetale forskelsbeløb den 1.  

 november 1990 vedrørende 1989 samt Københavns og Frederiksberg kommuner, hvis  

 nogen af dem skal tilbagebetale sådanne, får udsættelse med betalingen.  

 Endvidere foreslås det, at indenrigsministeren bemyndiges til helt eller  

 delvis at udsætte tilbagebetalingen af eventuelle forskelsbeløb den 1.  

 november 1991 vedrørende 1990 for amtskommunerne samt Københavns og  

 Frederiksberg kommuner.
Tidspunktet for tilbagebetalingen af amtskommunernes  

 novemberrater fastsættes efter forhandling med Amtsrådsforeningen.  

 Tidspunktet for betaling af novemberrater for København og Frederiksberg  

 fastsættes efter forhandling med disse kommuner (lovforslagets § 1, nr. 2).
2. Baggrund og indhold Den personlige indkomstskat til staten, kommunal og amtskommunal  

 indkomstskat samt kirkelige afgifter opkræves samlet af staten (Told- og  

 Skattestyrelsen). I kildeskattelovens § 64 er der fastsat nærmere regler om,  

 hvorledes staten afregner den kommunale andel af skatterne.
Bestemmelserne  

 finder tilsvarende anvendelse for så vidt angår amtskommunerne.
Hvor der i  

 det følgende tales om kommuner, omfatter udtrykket både primærkommuner,  

 herunder Københavns og Frederiksberg kommuner, og amtskommuner.
De kirkelige  

 afgifter udbetales til primærkommunerne, som afregner disse videre til de  

 kirkelige kasser.
Hvor der i det følgende tales om de kommunale skatter, er  

 de kirkelige afgifter medregnet heri.
 I henhold til kildeskattelovens § 64, stk. 2, kan den enkelte kommune  

 forlange, at der ved begyndelsen af hver måned af statskassen udbetales den  

 et beløb til foreløbig dækning af kommunal indkomstskat svarende til 1/12 af  

 det årlige beløb, der efter kommunens budget udgør dens indtægt ved  

 indkomstskat af personer.
Såfremt slutskatterne overstiger de udbetalte forskudsbeløb, udbetales det  

 samlede forskelsbeløb i henhold til kildeskattelovens § 64, stk. 3, til  

 kommunen af statskassen den 1. november i året efter det budgetår, hvori  

 forskudsbeløbene er blevet udbetalt, så længe der er tale om forskelsbeløb,  

 der ikke overstiger 3 pct. af de udbetalte forskudsbeløb.
Hvis et  

 forskelsbeløb overstiger denne grænse, udbetales den overskydende del med et  

 tillæg på 12 pct. med 1/36 pr. måned i de følgende 3 år.
 Overstiger de udbetalte forskudsbeløb slutskatterne, skal kommunen i  

 henhold til gældende lovs § 64, stk. 4, tilbagebetale beløbet til statskassen  

 den 1. november i året efter budgetåret.
 Hvis forskelsbeløbet overstiger 3 pct. af summen af de udbetalte  

 forskudsbeløb, forhøjes den overskydende del af forskelsbeløbet med et  

 tillæg, der p.t. udgør 14 pct.
 Det foreslås at ændre de omtalte regler på følgende 3 punkter:
 1. Ved tilbagebetaling af forskelsbeløb til kommuner udbetales det samlede  

 forskelsbeløb uanset størrelsen den 1. november i året efter det år, hvori  

 forskudsbeløbene er blevet udbetalt. 36-delsrater vedrørende forskelsbeløb  

 for årene til og med 1988 udbetales efter de hidtidige regler.
2. Amtskommuner, der skal tilbagebetale forskelsbeløb den 1. november 1990  

 vedrørende 1989, får udsættelse med tilbagebetalingen.
Denne udsættelse med  

 tilbagebetaling omfatter også Københavns og Frederiksberg kommuner.
 3. Indenrigsministeren bemyndiges til for amtskommuner samt Københavns og  

 Frederiksberg kommuner helt eller delvis at udsætte tilbagebetalingen af  

 eventuelle forskelsbeløb den 1. november 1991.
 Bemyndigelsen vil i overensstemmelse med den i afsnit 1 omtalte aftale  

 blive anvendt til efter forhandling med de berørte parter at udsætte  

 tilbagebetalingen af den del af de samlede amtskommunale forskelsbeløb den 1.  

 november 1991 vedrørende 1990, som overstiger de eventuelle amtskommunale  

 besparelser i 1991 ved ændringer i reglerne for medicintilskud.
Tidspunktet for og størrelsen af tilbagebetalingen af de udsatte  

 novemberrater fastsættes af indenrigsministeren efter forhandling med de  

 pågældende parter.
Efter aftalens tekst skal tilbagebetalingen påbegyndes,  

 når der blivere overskud i amtskommunernes økonomi, jf. afsnit 1.
 Når tilbagebetalingen er tilendebragt, omsættes konjunkturoverskud i  

 skattenedsættelser, jf. aftalen mellem regeringen og Amtsrådsforeningen af 9.  

 maj 1990, hvori det hedder:
»Parterne er enige om, at der for årene 1992 til 1994 gennemføres  

 årlige forhandlinger om, at den eventuelle konjunkturbestemte forbedring af  

 den amtskommunale økonomi omsættes i amtskommunale skattelettelser, og at  

 udgiftspolitikken udformes parallelt med statens under hensyn til forskelle i  

 opgavernes struktur.« 3. Økonomiske konsekvenser Forslaget har totalt set ingen provenumæssige virkninger, men indebærer  

 provenumæssige forskydninger mellem årene, da det vedrører tidspunktet for  

 afregningen af forskelsbeløbet til (amts)kommunerne.
 Det kan dog nævnes, at (amts)kommunerne set under eet vil få en  

 likviditetsfordel, idet forskelsbeløbet efter forslaget skal udbetales på een  

 gang i stedet for delvis at strækkes over 36 måneder.
Amtskommunerne får ligeledes set under eet en likviditetsfordel i 1990 og  

 1991, idet betalingen af forskelsbeløbene vedrørende 1989 og eventuelt også  

 1990 udsættes.
Forskelsbeløbene vedrørende 1989 og 1990 skønnes på nuværende  

 tidspunkt at blive hhv. ca. 0,9 mia. kr. og ca. 0,3 mia. kr. for  

 amtskommunerne, inkl.
Københavns og Frederiksberg kommuner.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 662 af 19. oktober 1989, som ændret  

 ved § 10, nr. 2, i lov nr. 888 af 29. december 1989 og senest ved § 13 i lov  

 nr. 59 af 7. februar 1990, foretages følgende ændringer:
 1. § 64, stk. 3, affattes således:
»Stk. 3. Udgør de kommunale indkomstskatter og kirkelige afgifter,  

 der opgøres ved beregning af slutskat for det foregående kalenderår, et  

 større beløb end summen af de månedlige beløb, der efter stk. 2 er udbetalt  

 til kommunen i det pågældende kalenderår, udbetaler statskassen det samlede  

 forskelsbeløb til kommunen den 1. november i det år, hvori slutskatten  

 beregnes.« § 64.Staten afregner over for den enkelte kommune den del af  

 slutskatterne, der udgør kommunal indkomstskat og kirkelige afgifter.
Stk. 2. Den enkelte kommune kan forlange, at der ved begyndelsen af hver  

 måned af statskassen udbetales den et beløb til foreløbig dækning af kommunal  

 indkomstskat og kirkelige afgifter.
Den månedlige udbetaling skal svare til  

 en tolvtedel af det årlige beløb, der efter det for kommunen til enhver tid  

 gældende overslag udgør dens indtægt ved indkomstskat og kirkelige afgifter  

 af personer.
 Stk. 3. Udgør de kommunale indkomstskatter og kirkelige afgifter, der  

 opgøres ved beregning af slutskat for det foregående kalenderår, et større  

 beløb end summen af de månedlige beløb, der efter stk. 2 er udbetalt til  

 kommunen i det pågældende kalenderår, udbetaler statskassen forskelsbeløbet  

 til kommunen efter følgende regler:
 a) Overstiger forskelsbeløbet ikke 3 pct. af summen af de månedlige beløb,  

 der efter stk. 2 er udbetalt til kommunen i det foregående kalenderår,  

 udbetales det samlede forskelsbeløb den 1. november i det år, hvori  

 slutskatten beregnes.
b) Overstiger forskelsbeløbet 3 pct. af summen af de månedlige beløb, der  

 efter stk. 2 er udbetalt til kommunen i det foregående kalenderår, udbetales  

 der den 1. november et til de nævnte 3 pct. svarende beløb.
Den resterende  

 del af det samlede forskelsbeløb udbetales med 1/36 pr. måned, første gang  

 ved begyndelsen af januar måned i det kalenderår, som følger efter det år,  

 hvori slutskatten beregnes.
Til det beløb, der udbetales med 1/36 pr. måned,  

 ydes et tillæg på 12 pct.
Stk. 4. Udgør de kommunale indkomstskatter og kirkelige afgifter et mindre  

 beløb end summen af de udbetalte månedlige beløb, modregnes forskelsbeløbet  

 med eventuelt tillæg efter 2. pkt. snarest muligt fra den 1. november i det  

 år, hvori slutskatten beregnes, i de månedlige beløb, der tilkommer kommunen  

 efter stk. 2. Overstiger forskelsbeløbet 3 pct. af de udbetalte månedlige  

 beløb, forhøjes det med et tillæg, der beregnes af den overskydende del af  

 forskelsbeløbet med en procent, der svarer til 2 gange Nationalbankens  

 diskonto den 1. juli 2 år forud for det år, hvori slutskatten beregnes.
En  

 kommune kan nedsætte det udbetalte forskudsbeløb vedrørende kommunal  

 indkomstsskat og kirkelige afgifter ved senest den 1. december i det  

 pågældende kalenderår til statskassen at indbetale et beløb, der fragår ved  

 beregning af forskelsbeløbet efter 1. pkt.
Stk. 5. Den 1. november hvert år sker der endvidere afregning af de beløb  

 af kommunal indkomstskat og kirkelige afgifter, der som følge af ændringer i  

 skatteansættelserne, bevillingsmæssig eftergivelse, uerholdelighed eller af  

 andre grunde er ført i tilgang eller til afgang siden forrige afregning.
De  

 her nævnte skattebeløb afregnes med et tillæg af 6 pct. for hvert år, der er  

 forløbet efter den i stk. 3 og 4 nævnte 1. november.
Medfører afgangsførelsen  

 ved bevillingsmæssig eftergivelse eller uerholdelighed af skattebeløb for år,  

 hvortil der er overført restskat m.v. efter § 61, stk. 3, at der foreligger  

 udækkede beløb af sådan restskat m.v., bærer den eller de komuner, der er  

 berettiget til kommunal indkomstskat for det år, hvortil restskatten m.v. er  

 overført, en forholdsmæssig anpart af tabet.
 Stk. 6. Kommunens andel af indkomstskatten af dødsboer afregnes af staten  

 samtidig med afregningen efter stk. 3-5.
Stk. 7. Staten afregner over for kommunen en andel af virksomhedsskatten  

 efter virksomhedsskattelovens § 10, stk. 2, der beregnes med  

 udskrivningsprocenten for kommunal indkomstskat og kirkelige afgifter af den  

 del af virksomhedernes overskud, hvoraf der skal betales virksomhedsskat.
Ved  

 afregningen af slutskatten skal kommunen betale et beløb, der beregnes med  

 udskrivningsprocenten for kommunal indkomstskat og kirkelige afgifter af  

 beregningsgrundlaget for den virksomhedsskat, derefter  

 virksomhedsskattelovens § 10, stk. 3, og § 13, stk. 1, fradrages i de  

 skattepligtige slutskatter.
 Stk. 8. Bestemmelserne i stk. 1-5 og stk. 7 finder tilsvarende anvendelse,  

 for så vidt angår amtskommuner og amtskommunal indkomstskat.
 2. Efter § 64 indsættes i afsnit V:
»§ 64 A.
For amtskommuner og Københavns og Frederiksberg kommuner  

 udsættes eventuel afregning af de forskelsbeløb, der er nævnt i § 64, stk. 4,  

 jf. stk. 8, og som vedrører kalenderåret 1989.
 Stk. 2. Indenrigsministeren kan bestemme, at der helt eller delvis kan ske  

 en udsættelse af eventuel afregning af de forskelsbeløb for amtskommuner og  

 Københavns og Frederiksberg kommuner, der er nævnt i § 64, stk. 4, jf. stk.  

 8, og som vedrører kalenderåret 1990.
