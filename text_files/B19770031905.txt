 I henhold til § 6, stk. 2-4, i lov nr. 311 af 9. juni 1971 om offentlig  

 sygesikring, jfr. lovbekendtgørelse nr. 94 af 9. marts 1976, fastsættes efter  

 forhandling med sundhedsstyrelsen følgende:
Kapitel I.
Gruppe 1-sikrede.
 ALMEN LÆGEHJÆLP.
§ 1.  Personer, der har valgt sikringsform 1, (gruppe  

 1-sikrede), har ret til fri lægehjælp ved alment praktiserende læge i henhold  

 til overenskomst, der er godkendt af socialministeren.
Lægehjælp omfatter  

 også forebyggende helbredsundersøgelser og lignende, for så vidt der  

 foreligger overenskomst om vilkårene for lægens ydelser i sådanne tilfælde.
§ 2.  Gruppe 1-sikrede skal i overensstemmelse med  

 regler fastsat i overenskomst være tilmeldt en læge.
Gruppe 1-sikrede bosat  

 på øer, hvor der ikke er etableret lægepraksis, og sikrede, der af  

 registreringsmæssige årsager ikke kan tilmeldes en læge, har dog adgang til  

 at søge enhver læge, der har tilsluttet sig overenskomst.
Stk. 2.  Gruppe 1-sikrede kan hvert år inden udgangen af  

 august måned ved henvendelse til det sociale udvalg (magistraten) skifte læge  

 i overensstemmelse med de regler, der er fastsat i overenskomsten.
Når der  

 foreligger særlige omstændigheder, kan lægeskifte finde sted herudover efter  

 overenskomstens regler.
Stk. 3.  Personer, der ved tilflytning fra udlandet  

 vælger sikringsform 1, og personer der overflyttes til gruppe 1 fra anden  

 sikringsgruppe, skal opfordres til at vælge læge i overensstemmelse med  

 overenskomstens regler.
Har den sikrede ikke valgt inden 8 dage, tildeler det  

 sociale udvalg (magistraten) ham en læge.
 § 3.  Lægehjælpen er kun vederlagsfri, når den er ydet  

 af den valgte læge eller dennes stedfortræder.
 Stk. 2.  Fri lægehjælp kan dog i tilfælde af pludselig  

 opstået eller forværret sygdom, ulykkestilfælde og lignende, ydes af anden  

 læge, hvor den gruppe 1-sikrede opholder sig midlertidigt uden for den valgte  

 læges praksisområde, eller hvor det er en anden person end den sikrede, der  

 skaffer adgangen til læge.
 § 4.  Hvis den sikredes helbredstilstand ikke  

 forhindrer det, skal lægehjælpen finde sted i lægens konsultation og i  

 konsultationstiden (træffetiden).
 Stk. 2.  Henvendelse om sygebesøg i hjemmet må så vidt  

 muligt finde sted mandag-fredag inden kl. 9.
Stk. 3.  Lægehjælp, som kræves på ugens 5 første  

 hverdage uden for lægens sædvanlige konsultationstid (træffetid) samt på  

 lørdage, søndage og helligdage, er sygesikringen uvedkommende og skal betales  

 af den sikrede selv.
Herfra undtages dog lægehjælp ved pludselig opstået  

 eller forværret sygdom, ulykkestilfælde o.lign., der nødvendiggør  

 øjeblikkelig behandling.
 SPECIALLÆGEHJÆLP.
§ 5.  Efter henvisning fra alment praktiserende læge  

 har gruppe 1-sikrede ret til fri lægehjælp ved speciallæge, der har  

 tilsluttet sig en af socialministeren godkendt overenskomst.
Hjælpen ydes  

 efter overenskomstens regler også for så vidt angår eventuelle begrænsninger  

 i antallet af besøg, konsultationer eller behandlinger for sygesikringens  

 regning.
§ 6.  Ved behandling hos speciallæge, inden for hvis  

 speciale der ikke findes godkendt overenskomst, yder sygesikringen tilskud  

 med 4/5 af regningens beløb mod aflevering til det sociale udvalg af  

 specificeret og kvitteret regning.
For gruppe 1 sikrede kræves henvisning fra  

 alment praktiserendelæge.
Stk. 2.  Der kan dog højstydes 80 kr. for den første  

 konsultation og 30 kr. for hver efterfølgende konsultation i samme  

 sygdomstilfælde.
Inden for 12 på hinanden følgende måneder ydes højst 260 kr.  

 til konsultationer i hvert speciale.
For operation ydes refusion til første  

 konsultation med et beløb på indtil 100 kr.
Kapitel II.
Gruppe 2-sikrede.
 ALMEN LÆGEHJÆLP OG SPECIALLÆGEHJÆLP.
§ 7.  Personer, der har valgt sikringsform 2 (gruppe  

 2-sikrede) har adgang til at søge enhver læge og kan uden henvisning fra  

 alment praktiserende læge søge speciallægehjælp.
Lægehjælpen ydes i øvrigt på  

 samme vilkår og med de samme begrænsninger som lægehjælp til gruppe  

 1-sikrede.
Stk. 2.  Gruppe 2-sikrede har ret til tilskud til delvis  

 dækning af udgifter til lægehjælp, herunder speciallægehjælp, svarende til  

 det beløb, som den offentlige sygesikring skulle have afholdt for tilsvarende  

 lægehjælp til en gruppe 1-sikret.
Indeholder en overenskomst 2 takstsystemer  

 - fast honorar pr. sikret (takst I) og honorar pr. ydelse (takst II) - ydes  

 godtgørelse efter takst II.
Indeholder speciallægeoverenskomsterne  

 begrænsninger for konsultationer, gælder tilsvarende for gruppe 2-sikrede.  

 Ved fortsat behandling herudover ydes refusion efter reglerne om lægehjælp i  

 almen praksis.
Stk. 3.  Gruppe 2-sikrede betaler direkte til lægen den  

 del af honoraret, som ikke ydes af den offentlige sygesikring.
Har lægen ikke  

 tilsluttet sig overenskomst med den offentlige sygesikring, har den sikrede  

 mod aflevering til det sociale udvalg af specificeret og kvitteret regning  

 ret til tilskud, jfr. stk. 1. I intet tilfælde ydes mere end regningens  

 beløb.
 FÆLLESBESTEMMELSER.
 § 8.  De sikrede skal ved henvendelse til alment  

 praktiserende læge og til speciallæge forevise gyldigt sygesikringsbevis  

 eller anden særlig legitimation.
 § 9.  Sygesikringen yder ikke tilskud til lægens  

 ydelser til sig selv, sin ægtefælle eller sine hjemmeværende børn, der ikke  

 er selvstændigt sikrede.
 § 10.  Personer, der har ret til sygesikringsydelser i  

 medfør af De europæiske Fællesskabers forordning nr. 1408/71, har under  

 midlertidigt ophold her i landet ret til fri lægehjælp efter § 3, stk. 2. og  

 § 5, jfr. § 6, i samme omfang som gruppe 1-sikrede.
 § 11.  Kontrolafgifter i forbindelse med ydelse af  

 lægehjælp kan opkræves efter socialministerens nærmere bestemmelse.
 § 12.  Bekendtgørelsen træder i kraft den 1. juli  

 1977.
 Stk. 2.  Samtidig ophæves socialministeriets  

 bekendtgørelse nr. 156 af 28. marts 1973.
 SOCIALMINISTERIET, DEN 17. JUNI 1977.
 Eva Gredal.
/N.
Raaschou-Nielsen.
