Fremsat den 7. november 2002 af  

 finansministeren (Thor Pedersen) Forslag til Lov om en satsreguleringsprocent § 1. Som grundlag for en årlig regulering af  

 overførselsindkomster mv. fastsættes for hvert finansår  

 efter reglerne i denne lov en satsreguleringsprocent, en tilpasningsprocent  

 og en satstilpasningsprocent.
 Stk. 2. De beløb, der reguleres med  

 satsreguleringsprocenten mv., er de aktuelle, indtil da gældende.
Satsreguleringsprocenten § 2. Satsreguleringsprocenten for et finansår er  

 2,0 tillagt satstilpasningsprocenten, jf. § 4.
Tilpasningsprocenten § 3. Tilpasningsprocenten for et finansår er den  

 procentvise ændring i årslønnen i lønåret i  

 forhold til året forud for lønåret fratrukket 2,0.  

 Tilpasningsprocenten opgøres med én decimal.
 Stk. 2. Lønåret er det år, der ligger to  

 år forud for finansåret.
Stk. 3. Årslønnen opgøres ved at  

 sammenveje bruttoårslønnen for arbejdere og funktionærer  

 med fradrag for bidrag til arbejdsgiveradministrerede pensionsordninger mv.  

 Endvidere foretages i lønåret fradrag for lønmodtagernes  

 arbejdsmarkedsbidrag beregnet med den procentuelle arbejdsmarkedsbidragssats  

 i finansåret.
I året forud for lønåret foretages  

 fradrag for lønmodtagernes arbejdsmarkedsbidrag beregnet med den  

 procentuelle arbejdsmarkedsbidragssats i året forud for  

 finansåret.
Den i § 17 f i lov om Arbejdsmarkedets  

 Tillægspension fastsatte pensionsopsparing fratrækkes ikke.
Satstilpasningsprocenten § 4. Satstilpasningsprocenten for et finansår svarer til  

 tilpasningsprocenten, hvis ændringen i årslønnen, jf.  

 § 3, er 2,0 pct. eller lavere.
 Stk. 2. Er ændringen i årslønnen  

 højere end 2,0 pct., svarer satstilpasningsprocenten til den del af  

 tilpasningsprocenten, der eventuelt overstiger 0,3. Er tilpasningsprocenten  

 0,0-0,3, er satstilpasningsprocenten 0,0.
Puljebeløbet § 5. Er ændringen i årslønnen, jf. § 3,  

 højere end 2,0 pct., anvendes et beløb til en pulje.  

 Puljebeløbet udgør en procentdel svarende til  

 tilpasningsprocenten, dog højst 0,3 procent, af de samlede offentlige  

 udgifter i lønåret til indkomstoverførsler, der reguleres  

 med satsreguleringsprocenten.
Puljebeløbet opgøres i millioner  

 kr. med én decimal.
Stk. 2. Puljebeløbet anvendes til foranstaltninger  

 på social-, sundheds- og arbejdsmarkedsområdet med henblik  

 på forbedring af vilkårene for  

 overførselsindkomstmodtagere og svage grupper.
Anvendelsen af  

 puljebeløbet fastsættes i finansloven.
 Bekendtgørelse af satsreguleringsprocenten  

 mv.
 § 6. Finansministeren bekendtgør hvert år senest  

 i august måned størrelsen af tilpasningsprocenten,  

 satstilpasningsprocenten og satsreguleringsprocenten samt størrelsen  

 af puljebeløbet for det følgende finansår.
Andre bestemmelser § 7. Finansministeren kan fastsætte nærmere regler  

 om beregning af satsreguleringsprocenten mv., herunder regler, der tager  

 højde for ændringer i det statistiske grundlag for beregningen  

 af årslønsudviklingen efter § 3 og ændringer i  

 arbejdstiden mv.
 § 8. Loven træder i kraft den 1. januar 2003 og har  

 virkning fra og med fastsættelsen af satsreguleringsprocenten mv. for  

 finansåret 2004. Samtidig ophæves lov om en  

 satsreguleringsprocent, jf. lovbekendtgørelse nr. 840 af 1. november  

 1997.
 Stk. 2. Administrative forskrifter, der er fastsat i  

 medfør af den hidtil gældende lov om en satsreguleringsprocent,  

 opretholdes, indtil de ophæves eller afløses af forskrifter, der  

 fastsættes i medfør af denne lov.
Bemærkninger til lovforslaget Almindelige bemærkninger Den gældende satsreguleringsordning blev  

 indført ved lov nr. 385 af 13. juni 1990 om en satsreguleringsprocent  

 (satsreguleringsloven). Loven er siden ændret fem gange, bl.a. som  

 følge af indførelsen af arbejdsmarkedsbidrag og ændringer  

 i det statistiske grundlag for beregningen af satsreguleringsprocenten mv.  

 Den gældende lov er optaget som bilag 1.
Satsreguleringsordningen indebærer, at  

 overførselsindkomsterne og visse andre satser, herunder  

 reguleringstallet efter personskattelovens § 20, årligt reguleres med  

 en satsreguleringsprocent mv., der fastsættes på grundlag af  

 årslønsudviklingen på arbejdsmarkedet.
Samtidig sikres det  

 gennem det puljebeløb, som eventuelt afsættes, at der  

 kanaliseres ressourcer til en indsats over for samfundets svage grupper.
 Regeringen og Dansk Folkeparti har den 3. november 2002  

 indgået aftale om, at satsreguleringsordningen skal  

 videreføres.
Det er på den baggrund aftalt, at regeringen skal  

 fremsætte forslag til en ny satsreguleringslov, der skal danne grundlag  

 for fordelingen af satspuljen i fremtiden.
Partier, der stemmer for  

 lovforslaget, vil fremover indgå i forligskredsen om  

 udmøntningen af satspuljen.
 Det foreliggende lovforslag fremsættes med henblik  

 på opfyldelse af den indgåede aftale.
De foreslåede bestemmelser indebærer ikke  

 ændringer af satsreguleringsordningens grundprincipper eller  

 ændringer, der indebærer, at størrelsen af  

 satsreguleringen vil afvige fra det, der følger af den gældende  

 lovgivning.
Lønudviklingen, der ligger til grund for satsreguleringen,  

 vil således fortsat blive beregnet efter de principper og på det  

 statistiske grundlag, som har været anvendt under den gældende  

 ordning.
Der er foretaget en gennemskrivning af den gældende  

 lov.
Forslaget indebærer således en ajourføring af  

 lovteksten, der i dag indeholder en række ikke længere aktuelle  

 overgangsbestemmelser, ligesom der er foretaget korrektioner og  

 præciseringer af den gældende lovs bestemmelser.
Disse tekniske  

 ændringer, som ikke ændrer retstilstanden, er beskrevet i  

 bemærkningerne til lovforslagets enkelte bestemmelser.
Der foretages herudover en præcisering i form af en  

 egentlig lovfæstelse af formålet med afsætningen af  

 puljebeløbet, jf. forslaget til § 5. Formålet med  

 puljebeløbet har ikke tidligere været fastsat i lovteksten.  

 Udmøntningen af puljebeløbet skal som hidtil ske på  

 finansloven.
Uanset dette foreslås det, at det udtrykkeligt  

 anføres i satsreguleringsloven, at puljebeløbet skal anvendes  

 til foranstaltninger på social-, sundheds- og  

 arbejdsmarkedsområdet med henblik på forbedring af  

 vilkårene for overførselsindkomstmodtagere og svage grupper.
Det  

 foreslås i den forbindelse endvidere udtrykkeligt lovfæstet, at  

 anvendelsen af puljebeløbet som nævnt fastsættes i  

 finansloven, således som det har været tilfældet hidtil.  

 Der henvises i øvrigt til bemærkningerne til § 5.
Endvidere foretages en præcisering af den  

 eksisterende bemyndigelse til finansministeren til   inden for  

 satsreguleringslovens rammer   at fastsætte nærmere regler om  

 beregning af satsreguleringsprocenten mv., jf. forslaget til § 7.  

 Bemyndigelsen har siden 1997 været udnyttet til udstedelse af de  

 såkaldte beregningsbekendtgørelser.
Den senest udstedte  

 beregningsbekendtgørelse er bekendtgørelse nr. 593 af 4. juli  

 2002 om beregning af satsreguleringsprocenten m.v.
Bekendtgørelsen er  

 optaget som bilag 2. Præciseringen af bemyndigelsesbestemmelsen er  

 nærmere beskrevet i bemærkningerne til § 7.
 Lovforslaget er ikke foranlediget af den retssag, der i  

 øjeblikket verserer ved Østre Landsret, og som er anlagt af en  

 borger mod Skatteministeriet og Socialministeriet.
 Retssagen vedrører perioden 1994-98.
 Under retssagen, der fortsat er under forberedelse, har  

 den pågældende borger som det centrale fremført  

 følgende betragtninger:
at satsreguleringen for 1994 ikke kunne baseres på satsreguleringsloven med de  

 ændringer, der fulgte af lov nr. 450 af 30. juni 1993 (1993-loven),  

 idet disse ændringer først trådte i kraft 1. januar 1994,  

 og satsreguleringsbekendtgørelsen for 1994 blev udstedt i august  

 1993, at satsreguleringen for 1994 er baseret på en forkert beregning  

 af årslønsudviklingen i 1992, at satsreguleringen for 1995 er fejlagtig, idet det statistiske  

 grundlag for beregningen ikke er i orden, at satsreguleringsloven ikke giver mulighed for den anvendte  

 statistiske metode til sammenvejning af arbejder- og  

 funktionærlønninger, og at bidrag til private pensionsordninger, der administreres af  

 arbejdsgiverne, ikke må fradrages i bruttolønningerne inden  

 beregningen af årslønsudviklingen.
Skatteministeriet og Socialministeriet har under sagen  

 nedlagt påstand om frifindelse.
Tidspunktet for domsforhandlingen er  

 endnu ikke fastsat.
Folketingets behandling af den gældende satsreguleringslov Lov nr. 385 af 13. juni 1990 om en satsreguleringsprocent  

 (Folketingstidende 1989-90, FF. sp. 8858, 8915, 9401 og 9749, tillæg A  

 sp. 5511, tillæg B sp. 1267, tillæg C sp. 717), er ændret  

 ved lov nr. 450 af 30. juni 1993 (Folketingstidende 1992-1993, FF. sp. 9358,  

 10267, 11529 og 12024, tillæg A sp. 10351, tillæg B sp. 3131,  

 tillæg C sp. 1877), lov nr. 989 af 26. november 1996 (Folketingstidende  

 1996-97, FF. sp. 1270, 1349, 1478, tillæg A sp. 1791, tillæg B  

 65, tillæg C sp. 5), § 9 i lov nr. 803 af 24. oktober 1997  

 (Folketingstidende 1997-98, FF. sp. 269, 298, 352, tillæg A sp. 677,  

 tillæg B sp. 3, tillæg C sp. 4), § 12 i lov nr. 468 af 1.  

 juli 1998 (Folketingstidende 1997-98 (2. samling), FF. sp. 1567, 2339, 2594,  

 tillæg A 2700, tillæg B sp. 583, tillæg C sp. 634), og  

 § 5 i lov nr. 357 af 6. juni 2002 (Folketingstidende 2001-02, FF. sp.  

 1004, 6416, 7333, tillæg A sp. 1089, tillæg B sp. 560,  

 tillæg C sp. 548).
Høring Forslaget er sendt i høring i  

 Beskæftigelsesministeriet, Indenrigs- og Sundhedsministeriet,  

 Integrationsministeriet, Justitsministeriet, Skatteministeriet,  

 Socialministeriet og Statsministeriet.
Økonomiske og administrative konsekvenser Lovforslaget har ingen økonomiske og administrative  

 konsekvenser for staten, kommunerne, amtskommunerne, borgerne og  

 erhvervslivet.
Miljømæssige konsekvenser Lovforslaget har ikke miljømæssige  

 konsekvenser.
Forholdet til EU-retten Lovforslaget indeholder ikke EU-retlige aspekter.
Samlet vurdering af konsekvenserne af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Bestemmelsen i stk. 1 beskriver, at  

 formålet med fastsættelsen af satsreguleringsprocenten,  

 tilpasningsprocenten og satstilpasningsprocenten er, at procentsatserne skal  

 danne grundlag for reguleringen af overførselsindkomster mv.
Ud over  

 overførselsindkomster reguleres fx reguleringstallet efter  

 personskattelovens § 20 på grundlag af bestemmelserne i  

 satsreguleringsloven.
Bestemmelsen svarer til den gældende lovs  

 § 1, stk. 1, 1. pkt.
Bestemmelsen i stk. 2 fastslår, at  

 regulering af overførselsindkomster mv. med satsreguleringsprocenten  

 mv. tager udgangspunkt i de på tidspunktet for reguleringen  

 gældende beløb.
Det fremgår af lovgivningen om de enkelte  

 typer af overførselsindkomster mv., hvorledes den nærmere  

 regulering skal finde sted.
Bestemmelsen er fuldstændig ligelydende med  

 bestemmelsen i den gældende lovs § 2, stk. 2.
Til § 2 Bestemmelsen indeholder reglerne om fastsættelsen af  

 satsreguleringsprocenten.
Bestemmelsen svarer til den gældende  

 § 2, stk. 1, idet der er foretaget en rent sproglig korrektion af  

 bestemmelsens ordlyd og en redaktionel ændring af henvisningen til  

 lovens § 4.
Til § 3 Bestemmelsen i stk. 1 indeholder reglerne om  

 fastsættelsen af tilpasningsprocenten.
 I stk. 2 defineres begrebet  

 lønåret som det år, der ligger to år forud for det  

 finansår, tilpasningsprocenten skal fastsættes for.
Bestemmelserne i stk. 1 og 2 indebærer, at  

 satsreguleringsprocenten mv.   som hidtil   skal beregnes på grundlag  

 af ændringen i årslønnen i året to år forud  

 for det år, satsreguleringsprocenten mv. vedrører, set i forhold  

 til året tre år forud.
Satsreguleringsprocenten mv. for 2004 skal  

 således fastsættes på grundlag af ændringen i  

 årslønnen i 2002 i forhold til 2001.
 Bestemmelserne svarer til den gældende lovs  

 § 3, stk. 1, 1., 3. og 6. pkt.
 Den foreslåede bestemmelse i stk. 3  

 indeholder de grundlæggende bestemmelser om beregningen af den  

 årslønsudvikling, der ligger til grund for fastsættelsen  

 af satsreguleringsprocenten mv.
 Der ændres ikke på principperne og grundlaget  

 for beregningen af ændringen i årslønnen, og lovforslaget  

 vil således ikke have konsekvenser for størrelsen af  

 satsreguleringsprocenten mv.
 Beregningen vil som hidtil, og som det har været  

 forudsat i satsreguleringslovens forarbejder, ske på grundlag af Dansk  

 Arbejdsgiverforenings årlige lønstatistik  

 strukturstatistikken, jf. § 2, stk. 1, i Finansministeriets  

 bekendtgørelse nr. 593 af 4. juli 2002 om beregning af  

 satsreguleringsprocenten m.v., der er optaget som bilag 2 til lovforslaget.  

 Beregningen må således som hidtil ske på grundlag af  

 strukturstatistikken og de data, som Dansk Arbejdsgiverforening indhenter med  

 henblik på udarbejdelsen heraf.
Det foreslås i stk. 3, 1. pkt.,  

 præciseret, at der i bruttoårslønnen skal foretages  

 fradrag for bidrag til arbejdsgiveradministrerede pensionsordninger.
Dette  

 har hidtil været præciseret i beregningsbekendtgørelserne,  

 jf. herved § 2, stk. 4, i bekendtgørelse nr. 593 af 4. juli  

 2002. Forslaget er således ikke udtryk for en realitetsændring,  

 men er udtryk for, at en statistik må baseres på de data, som er  

 tilgængelige - for så vidt angår lønudviklingen  

 på grundlag af Dansk Arbejdsgiverforenings strukturstatistik.
 Bestemmelsens 2. og 3. pkt. svarer med rent sproglige  

 korrektioner til den gældende lovs § 3, stk. 1, 5. pkt., og  

 § 3, stk. 2.
Til § 4 Bestemmelsen indeholder reglerne om fastsættelsen af  

 satstilpasningsprocenten.
 Bestemmelsen i stk. 1 svarer til den  

 gældende lovs § 4, stk. 1 og 3.
 Bestemmelsen i stk. 2 svarer til  

 bestemmelserne om fastsættelsen af satstilpasningsprocenten i den  

 gældende lovs § 4, stk. 4, idet bestemmelserne om  

 fastsættelsen af et eventuelt puljebeløb er udskilt til en  

 selvstændig bestemmelse, jf. forslagets § 5.
 Satstilpasningsprocenten er 0,0, hvis tilpasningsprocenten  

 er 0,0-0,3. Hvis den procentvise ændring i årslønnen er  

 mindre end 2,0, vil tilpasningsprocenten og satstilpasningsprocenten  

 være negative.
Til § 5 Forslagets § 5 indeholder bestemmelser om  

 fastsættelsen og anvendelsen af puljebeløbet.
Der foreslås i stk. 1 foretaget en  

 lovfæstelse af, hvilke kommunale og statslige udgifter der skal danne  

 grundlaget for beregningen af puljebeløbet, dvs. det beløb, der  

 skal afsættes, hvis årslønsudviklingen overstiger 2,0 pct.  

 Beregningsgrundlaget er de samlede offentlige udgifter i lønåret  

 til indkomstoverførsler, der reguleres af satsreguleringsprocenten.  

 Det drejer sig om udgifter til indkomstoverførsler, der udbetales som  

 kompensation for bortfald af arbejdsindtægter, og som tilskud, der er  

 afhængige af familie- og boligforhold.
Grundlaget har ikke tidligere  

 været fastsat i lovteksten, men er fremgået af forarbejderne til  

 satsreguleringsloven og af beregningsbekendtgørelserne, jf. herved  

 § 7 i bekendtgørelse nr. 593 af 4. juli 2002. Det vil som hidtil  

 blive fastsat i beregningsbekendtgørelsen, hvilke nærmere  

 udgifter der indgår i beregningsgrundlaget, jf. den foreslåede  

 § 7 og bemærkningerne til denne bestemmelse.
Udgifterne  

 opgøres på grundlag af de opgjorte driftsudgifter i det  

 kommunale budget- og regnskabssystem og regnskabstallene i statsregnskabet.  

 Det foreslås ligeledes udtrykkeligt fastsat, at puljebeløbet som  

 hidtil fastsættes i millioner kr. med én decimal, jf. § 7 i  

 bekendtgørelse nr. 593 af 4. juli 2002. Indføres nye  

 indkomstoverførsler, eller afskaffes eksisterende  

 indkomstoverførsler, der reguleres med satsreguleringsprocenten, vil  

 dette give anledning til ændring af den gældende  

 beregningsbekendtgørelse.
Udmøntningen skal som hidtil ske på  

 finansloven.
Uanset dette foreslås det i stk. 2 som noget  

 nyt direkte lovfæstet, hvilke formål puljebeløbet skal  

 anvendes til.
Forslaget indebærer, at puljebeløbet skal anvendes  

 til foranstaltninger på social-, sundheds- og  

 arbejdsmarkedsområdet med henblik på forbedring af  

 vilkårene for overførselsindkomstmodtagere og til forebyggende  

 foranstaltninger mv. over for svage grupper.
Der tilstræbes  

 således ingen ændringer i forhold til den hidtidige praksis  

 vedrørende udmøntning af satspuljen.
Det foreslås  

 endvidere fastsat, at anvendelsen af puljebeløbet i overensstemmelse  

 med hidtidig praksis fastsættes på finansloven.
I bemærkningerne til forslaget til den oprindelige  

 satsreguleringslov er det om anvendelsen af puljebeløbet  

 anført: "Regeringen stiller forslag til udmøntning af et  

 eventuelt puljebeløb inden påbegyndelsen af det finansår,  

 som puljebeløbet vedrører.
Ved udmøntningen er det  

 hensigten, at puljeløbet fordeles forholdsmæssigt mellem  

 pensionister og øvrige overførselsindkomstmodtagere i forhold  

 til deres samlede andel af overførslerne.« Denne hensigtserklæring har ikke altid været  

 anvendt krone for krone ved den udmøntning, som er foretaget af  

 Folketinget ved vedtagelsen af de årlige finanslove.
Dette er  

 udtrykkeligt kommet til udtryk i aftalen mellem satspuljepartierne og den  

 daværende regering i april 1997 om regler for udmøntning af  

 puljen, hvor "fordelingsnøglen" ophæves.
Der  

 tilstræbes med den nye lov ingen ændring i forhold hertil.
De samlede disponible midler til udmøntning for et  

 givent år benævnes satspuljen.
Satspuljen opgøres som  

 puljebeløbet tillagt frigivne midler som følge af udløb  

 af satspuljebevillinger og tillagt tilbageførte uforbrugte  

 satspuljemidler.
De frigjorte midler samt de tilbageførte uforbrugte  

 satspuljemidler opreguleres ved genudmøntning til nutidsværdien  

 af de oprindeligt udmøntede beløb i overensstemmelse med  

 nuværende praksis.
Til § 6 Bestemmelsen i § 6 fastsætter, at  

 finansministerens bekendtgørelse af tilpasningsprocenten,  

 satstilpasningsprocenten og satsreguleringsprocenten mv. for det  

 følgende finansår skal ske senest i august måned.  

 Satsreguleringen for finansåret 2004 skal således  

 fastsættes på grundlag af de foreslåede bestemmelser senest  

 i august 2003.
 Bestemmelsen svarer til den gældende § 5, 1.  

 pkt.
Til § 7 Forslagets § 7 indebærer i lighed med den  

 gældende lovs § 5, 2. pkt., at finansministeren fastsætter  

 nærmere regler om beregningen af satsreguleringsprocenten mv.  

 Bestemmelsen har været udnyttet til udstedelse af de såkaldte  

 beregningsbekendtgørelser, senest bekendtgørelse nr. 593 af 4.  

 juli 2002 om beregning af satsreguleringsprocenten m.v., der er optaget som  

 bilag 2. Det foreslås udtrykkeligt anført, at der herunder kan  

 fastsættes regler, der tager højde for ændringer i det  

 statistiske grundlag for beregningen af årslønsudviklingen efter  

 § 3 og ændringer i arbejdstiden mv.
Dette er ikke udtryk for nogen  

 realitetsændring.
Som eksempel på ændringer, som det kan  

 være nødvendigt at tage stilling til, kan nævnes  

 indførelsen af feriefridag og børnefamiliefridage, jf. herved  

 § 2, stk. 5, i bekendtgørelse nr. 593 af 4. juli 2002.
 Som anført i bemærkningerne til § 4 vil  

 det som hidtil blive nærmere fastsat i  

 beregningsbekendtgørelsen, hvilke udgifter der indgår i  

 beregningsgrundlaget vedrørende puljebeløbet.
Til § 8 Det foreslås i stk. 1, at loven  

 træder i kraft den 1. januar 2003 og har virkning fra og med  

 fastsættelsen af satsreguleringen for 2004. Samtidig ophæves den  

 gældende satsreguleringslov.
Det vil således være de  

 foreslåede bestemmelser, der skal danne grundlag for udstedelsen af  

 bekendtgørelsen af satsreguleringsprocenten mv. for finansåret  

 2004, der ifølge den foreslåede bestemmelse i § 6 skal ske  

 senest i august 2003.
 Forslaget til stk. 2 indebærer, at  

 administrative forskrifter, der er udstedt i medfør af den  

 gældende satsreguleringslov, opretholdes, indtil de ophæves eller  

 afløses af forskrifter med hjemmel i denne lov.
 De hidtil ved lov og administrative forskrifter fastsatte  

 satsreguleringsprocenter mv., beregningsbekendtgørelser og  

 beløbsstørrelser, herunder satsreguleringen for 2003,  

 berøres således ikke af forslaget og vil være grundlaget  

 for den fremtidige satsregulering.
Bilag 1 Sammenskrivning af lovbekendtgørelse nr. 840 af  

 13. november 1997 og de ændringer, der følger af § 12 i lov  

 nr. 468 af 1. juli 1998 og § 5 i lov nr. 357 af 6. juni 2002 Lov om en satsreguleringsprocent § 1. Som grundlag for en årlig regulering af  

 overførselsindkomster m.v. fastsættes for hvert finansår  

 en satsreguleringsprocent.
Satsreguleringsprocenten fastsættes  

 året før det finansår, hvori satsreguleringsprocenten skal  

 anvendes, jf. §§ 2-4.
 § 2. Satsreguleringsprocenten for et finansår er 2,0  

 nedsat eller forhøjet med satstilpasningsprocenten, jf. § 4,  

 stk. 2, 3 eller 4.
 Stk. 2. De beløb, der reguleres med  

 satsreguleringsprocenten, er de aktuelle indtil da gældende.
§ 3. For hvert finansår beregnes en tilpasningsprocent  

 som afvigelsen mellem den procentvise stigning i årslønnen  

 (ekskl. arbejdsmarkedsbidrag) og 2,0. Årslønnen opgøres  

 som den sammenvejede bruttoårsløn for arbejdere og  

 funktionærer med fradrag for bidrag til arbejdsmarkedspensioner m.v.  

 Lønåret er to år forskudt i forhold til finansåret,  

 således at det er lønningerne to år tidligere, der  

 lægges til grund.
Ved beregningen af tilpasningsprocenten for  

 finansåret anvendes stigningen i årslønnen i  

 lønåret (dvs. to år tidligere) i forhold til  

 årslønnen i året forud for lønåret.  

 Stigningen beregnes efter, at der i årslønnen for  

 lønåret er fratrukket lønmodtagernes egne  

 arbejdsmarkedsbidrag beregnet med den procentuelle arbejdsmarkedsbidragssats  

 i finansåret, og efter, at der i årslønnen året  

 forud for lønåret er fratrukket lønmodtagernes egne  

 arbejdsmarkedsbidrag beregnet med den procentuelle arbejdsmarkedsbidragssats  

 i året før finansåret.
Tilpasningsprocenten opgøres  

 med en decimal.
Stk. 2. Ved opgørelsen af tilpasningsprocenten m.v.  

 skal den i § 17 f i lov om Arbejdsmarkedets Tillægspension  

 fastsatte pensionsopsparing ikke fratrækkes i  

 bruttoårslønnen for arbejdere og funktionærer.1) § 4. For hvert finansår beregnes en  

 satstilpasningsprocent.
Stk. 2. I finansårene 1994 til og med 1997 svarer  

 satstilpasningsprocenten til afvigelsen mellem den procentvise  

 årslønsudvikling fratrukket 0,3 pct. til et puljebeløb og  

 2,0 pct.
Fra 1998 og fremefter beregnes satstilpasningsprocenten efter  

 stk. 3 og 4.
 Stk. 3. Hvis den procentvise årslønsudvikling,  

 der ligger til grund for beregning af tilpasningsprocenten efter § 3, er  

 lavere end 2,0, svarer satstilpasningsprocenten til tilpasningsprocenten.
 Stk. 4. Hvis den procentvise årslønsudvikling,  

 der ligger til grund for beregning af tilpasningsprocenten efter § 3, er  

 højere end 2,0, anvendes et beløb svarende til  

 tilpasningsprocenten, dog højst 0,3, til et puljebeløb.  

 Satstilpasningsprocenten svarer til den del af tilpasningsprocenten, der  

 eventuelt overstiger 0,3.
§ 5. Finansministeren bekendtgør hvert år senest  

 i august måned størrelsen af tilpasningsprocenten,  

 satstilpasningsprocenten og satsreguleringsprocenten samt af  

 puljebeløbet for det følgende finansår.
Finansministeren  

 kan fastsætte nærmere regler om beregning af tilpasningsprocenten  

 m.v.
 § 6. Loven træder i kraft den 1. januar 1991.
 Stk. 2. For finansåret 1991 fastsættes  

 tilpasningsprocenten, satstilpasningsprocenten og puljebeløbet alle  

 til 0. Satsreguleringsprocenten for finansåret 1991 er 2,0.
Stk. 3. For finansåret 1992 beregnes  

 tilpasningsprocenten som afvigelsen mellem den procentvise  

 årslønsudvikling ekskl. sociale bidrag m.v. for LO-arbejdere i  

 1990 og den gennemsnitlige procentvise årsindkomstudvikling i 1990 for  

 modtagere af overførselsindkomster.
Tilpasningsprocenten for  

 finansåret 1992 fastsættes til 0, hvis den procentvise  

 årslønsudvikling, der ligger til grund for beregning af  

 tilpasningsprocenten i 1992, er lavere end den gennemsnitlige  

 årsindkomstudvikling i 1990 for modtagere af  

 overførselsindkomster.
 Stk. 4. For finansåret 1997 fastsættes  

 tilpasningsprocenten til -0,7. I 1997 og senere år anvendes ved  

 regulering med denne procent beløbsstørrelser, reguleringstal  

 m.v. for 1996 svarende til en tilpasningsprocent for 1996 på 0,0.
 Stk. 5. For finansåret 1997 fastsættes  

 satstilpasningsprocenten til -1,0. I 1997 og senere år anvendes ved  

 regulering med denne procent beløbsstørrelser, reguleringstal  

 m.v. for 1996 svarende til en satstilpasningsprocent for 1996 på  

 -0,3.
 Stk. 6. For finansåret 1997 fastsættes  

 satsreguleringsprocenten til 1,0. I 1997 og senere år anvendes ved  

 regulering med denne procent beløbsstørrelser, reguleringstal  

 m.v. for 1996 svarende til en satsreguleringsprocent for 1996 på  

 1,7.
 Stk. 7. Puljebeløbet for 1997 udgør 2.071,5 mio.  

 kr.
1)   Indtil  

 ikrafttrædelsen den 1. januar 2003 af § 5 i lov nr. 357 af 6. juni 2002  

 er bestemmelsen gældende i følgende affattelse:
Stk. 2. Ved opgørelsen af tilpasningsprocenten m.v. skal den i  

 § 17 b og § 17 f i lov om Arbejdsmarkedets Tillægspension fastsatte  

 pensionsopsparing ikke fratrækkes i bruttoårslønnen for  

 arbejdere og funktionærer.« Bilag 2 Finansministeriets bekendtgørelse nr. 593 af 4.  

 juli 2002 Bekendtgørelse om beregning af  

 satsreguleringsprocenten m.v.
 I medfør af § 5, 2. pkt., i lov om en  

 satsreguleringsprocent, jf. lovbekendtgørelse nr. 840 af 13. november  

 1997, fastsættes:
 § 1. Satsreguleringsprocenten, tilpasningsprocenten og  

 satstilpasningsprocenten, jf. lov om en satsreguleringsprocent, samt det i  

 lovens § 4, stk. 4, nævnte puljebeløb  

 (satspuljebeløbet) beregnes i overensstemmelse med reglerne i denne  

 bekendtgørelse.
Opgørelsen af årslønnen § 2. Til brug ved beregningen af tilpasningsprocenten,  

 satsreguleringsprocenten, satstilpasningsprocenten og satspuljebeløbet  

 for finansåret opgøres den procentvise stigning i  

 årslønnen på grundlag af Dansk Arbejdsgiverforenings  

 lønstatistik (StrukturStatistikken).
 Stk. 2. Ved beregningen anvendes stigningen i  

 årslønnen året to år forud for finansåret  

 (lønåret) i forhold til årslønnen i året  

 forud for lønåret.
 Stk. 3. Årslønnen opgøres som den  

 sammenvejede bruttoårsløn for arbejdere og funktionærer,  

 jf. lovens § 3. Beregningen af bruttoårslønningerne baseres  

 på det størst mulige antal identiske virksomheder, således  

 at der indgår de samme virksomheder i lønåret og  

 året forud for lønåret.
Stk. 4. Bruttoårslønningerne opgøres med  

 korrektion for overarbejde/genetillæg og løn under fravær,  

 således at bruttoårslønningerne udtrykker  

 årsfortjenesten ekskl. overarbejde og genetillæg i øvrigt  

 for beskæftigede arbejdere og funktionærer uden sygefravær  

 m.v.
Bruttoårslønningerne korrigeres endvidere for  

 deltidsfrekvens.
Fra bruttoårslønningerne trækkes  

 arbejdsgiveres og lønmodtageres bidrag til ATP samt  

 arbejdsmarkedspensioner og andre pensionsordninger administreret af  

 arbejdsgiveren.
Den i § 17 f i lov om Arbejdsmarkedets  

 Tillægspension fastsatte pensionsopsparing fratrækkes ikke i  

 bruttoårslønningerne for arbejdere og funktionærer.
Stk. 5. Bruttoårslønningerne beregnes på  

 grundlag af den årlige standardarbejdstid for  

 fuldtidsbeskæftigede, således at  

 bruttoårslønningerne ikke påvirkes af skudår eller  

 forskelle i antallet af søn- og helligdage m.v.
Generelle  

 aftalebaserede eller lovfastsatte ændringer i arbejdstiden, herunder  

 længere ferie, feriefridage, børnefamiliefridage eller kortere  

 arbejdsuge, indgår i beregningen af bruttoårslønningerne  

 og dermed den procentvise stigning i årslønnen.
Stk. 6. Årslønningerne opgøres som en  

 sammenvejning af de gennemsnitlige bruttoårslønninger for voksne  

 arbejdere og funktionærer.
Lønninger for lærlinge og  

 elever indgår ikke i beregningen.
Stk. 7. Ved sammenvejningen af de gennemsnitlige  

 bruttoårslønninger for arbejdere og funktionærer for  

 såvel lønåret som året forud for  

 lønåret anvendes den relative fordeling af antal  

 præsterede arbejdsdage for arbejdere og funktionærer i året  

 forud for lønåret som vægte.
Efter sammenvejningen  

 afrundes årslønningerne til et kronebeløb med to  

 decimaler.
Udviklingen i årslønnen § 3. Stigningen i årslønnen beregnes efter, at  

 der i årslønnen for lønåret er fratrukket  

 lønmodtagernes egne arbejdsmarkedsbidrag beregnet med den procentuelle  

 arbejdsmarkedsbidragssats i finansåret, og efter at der i  

 årslønnen året forud for lønåret er  

 fratrukket lønmodtagernes egne arbejdsmarkedsbidrag beregnet med den  

 procentuelle arbejdsmarkedsbidragssats i året før  

 finansåret.
De nævnte fradrag beregnes som et helt  

 kronebeløb.
Tilpasningsprocenten § 4. Tilpasningsprocenten beregnes som afvigelsen mellem den  

 procentvise stigning i årslønnen, jf. § 3, og 2,0.  

 Tilpasningsprocenten opgøres med en decimal, jf. lovens § 3.
Satstilpasningsprocenten § 5. Hvis den procentvise stigning i årslønnen,  

 der indgår i beregningen af tilpasningsprocenten, er lavere end 2,0,  

 svarer satstilpasningsprocenten til tilpasningsprocenten, jf. lovens  

 § 4, stk. 3.
 Stk. 2. Hvis den procentvise stigning i årslønnen  

 er højere end 2,0 anvendes et beløb svarende til  

 tilpasningsprocenten, dog højst 0,3 pct., til et puljebeløb,  

 jf. § 7, og satstilpasningsprocenten svarer til den del af  

 tilpasningsprocenten, der eventuelt overstiger 0,3, jf. lovens § 4,  

 stk. 4.
Satsreguleringsprocenten § 6. Satsreguleringsprocenten opgøres som 2,0 tillagt  

 satstilpasningsprocenten, jf. lovens § 2, stk. 1.
Satspuljebeløbet § 7. Satspuljebeløbet, jf. lovens § 4,  

 stk. 4, beregnes som 0,3 pct. af de samlede offentlige udgifter i  

 lønåret til indkomstoverførsler, der bl.a. udbetales som  

 kompensation for bortfald af arbejdsindtægter, samt tilskud  

 afhængig af familie- og boligforhold, som samtidig årligt  

 reguleres af satsreguleringsprocenten, jf. lovens § 1.  

 Satspuljebeløbet opgøres i millioner kr. med 1 decimal.
 Stk. 2. I beregningsgrundlaget efter stk. 1  

 indgår:
1)	børnetilskud, aktiveringsydelse, forbigående  

 kontanthjælp, igangsætningsydelse, revalideringsydelse,  

 ledighedsydelse, hjælp til flygtninge m.v. i enkelttilfælde,  

 sygedagpenge, barseldagpenge og sociale pensioner samt 2)	arbejdsløshedsdagpenge, efterløn, delefterløn,  

 fleksydelse, seniorydelse, overgangsydelse, deltagerstøtte ved  

 arbejdsmarkedsuddannelserne og andre uddannelser (AMU-godtgørelse),  

 uddannelsesgodtgørelse til ledige, etableringsydelse til ledige,  

 orlovsydelse til uddannelse og børnepasning, introduktionsydelse samt  

 voksenuddannelsesstøtte.
Stk. 3. De samlede årlige udgifter efter stk. 2,  

 nr. 1, opgøres på grundlag af de opgjorte driftsudgifter i det  

 kommunale budget- og regnskabssystem.
De samlede årlige udgifter efter  

 stk. 2, nr. 2, opgøres på grundlag af regnskabstallene i  

 statsregnskabet.
 Ikrafttræden m.v.
 § 8. Bekendtgørelsen træder i kraft den 24. juli  

 2002.
 Stk. 2. Bekendtgørelsen har virkning fra og med  

 fastsættelsen af satsreguleringsprocenten m.v. for finansåret  

 2003.
 Stk. 3. Bekendtgørelse nr. 728 af 15. august 2001 om  

 beregning af satsreguleringsprocenten m.v. ophæves.
