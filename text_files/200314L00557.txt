Betænkning afgivet af Boligudvalget den 11. maj 2004 Betænkning over Forslag til lov om  

 ændring af lov om fremme af privat udlejningsbyggeri, ligningsloven, lov om  

 beskatning af visse pensionskapitaler m.v., lov om finansiel virksomhed og  

 lov  

 om tilsyn med firmapensionskasser (Indførelse af tilskudsordning, opgørelse af boligbehov og  

 ændring af tildelingskriterier m.v.) [af  

 økonomi‑ og erhvervsministeren (Bendt Bendtsen)] 1. Ændringsforslag Økonomi- og erhvervsministeren har stillet 3 ændringsforslag til  

 lovforslaget.
2. Udvalgsarbejdet Lovforslaget blev fremsat den 31. marts 2004 og var til 1.  

 behandling den 15. april 2004. Lovforslaget blev efter 1. behandling henvist  

 til behandling i Boligudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og økonomi- og erhvervsministeren sendte den 9. marts 2004 dette  

 udkast  

 til udvalget, jf. alm. del  bilag 246. Den 5. april 2004 sendte  

 økonomi- og  

 erhvervsministeren de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Forsikring & Pension, som økonomi- og  

 erhvervsministeren har kommenteret over for udvalget.
Deputationer Endvidere har Forsikring & Pension mundtligt over for  

 udvalget redegjort for sin holdning til lovforslaget.
Spørgsmål Udvalget har stillet 2 spørgsmål til økonomi- og  

 erhvervsministeren til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse  

  

 med de stillede  

 ændringsforslag.
 Socialistisk  

 Folkepartis medlem af udvalget har fra begyndelsen været stærkt kritisk over  

 for den model for privat udlejningsbyggeri, som regeringen sammen med  

 Socialdemokratiet, Dansk Folkepart og Det Radikale Venstre har valgt.  

 Kritikken  

 har vist sig endnu mere berettiget end ventet.
Udlodningerne  

 i første runde er stort set kun benyttet til skattespekulation.
Og anden  

 runde  

 er givet til Aalborg, hvor der slet ikke er brug for boligerne.
Bundlinjen er  

 altså, at der er brugt store summer, uden at der er bygget en eneste bolig  

 dér,  

 hvor der er behov for dem.
Det  

 er et vigtigt mål for SF at få bygget flere boliger, og SF er ikke afvisende  

 over for, at der også skal bygges mere privat udlejningsbyggeri.
Derfor har  

 SF  

 længe peget på behovet for dels at omlægge den spekulationsvenlige  

 fradragsmodel til en tilskudsmodel og dels at målrette ordningen til de  

 områder  

 af landet, hvor der er boligmangel.
Derfor  

 er det med tilfredshed, SF kan konstatere, at økonomi- og erhvervsministeren  

 omsider tilpasser ordningen til virkeligheden på de to punkter.
Det er klart  

 et  

 skridt i den rigtige retning, som nu forhåbentlig fører til, at der faktisk  

 bliver bygget flere boliger dér, hvor boligmangelen kradser.
Tilbage  

 står fortsat ét meget væsentligt problem, nemlig huslejens størrelse.
De  

 boliger, der bygges efter regeringens model, vil typisk blive ganske dyre.
På  

 trods af betydelige statstilskud stilles der ingen krav overhovedet til  

 huslejens størrelse.
Det betyder ikke mindst i hovedstadsområdet, hvor  

 boligmangelen er katastrofal, at det er udlejers marked, hvor huslejen kan  

 sættes til næsten hvad som helst.
Derfor  

 er det fortsat tvivlsomt, om der med lovforslaget vil komme flere boliger til  

 dem, der virkelig har behov: folk med små og mellemstore indkomster.
Og  

 derfor  

 vil SF fortsat arbejde for, at boligpakken tilpasses på det sidste væsentlige  

 punkt: et loft over huslejen i de statsstøttede boliger.
Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme imod de stillede ændringsforslag.
 Enhedslisten bemærker, at økonomi- og erhvervsministeren nu for  

 anden gang ændrer sit lovforslag om støtte til private bygherrer i  

 forbindelse  

 med privat nybyggeri.
 Erfaringerne viser, at der er givet tilskud til boligtyper, hvor  

 der ikke er størst efterspørgsel.
Der er givet tilskud til lejemål i områder, der ikke har  

 boligmangel.
Og der er givet skatterabatter til firmaer, der aldrig har  

 beskæftiget sig med boligbyggeri, ikke ejer nogen byggegrund og ikke har  

 tegnet  

 én streg endnu.
Senere har disse firmaer videresolgt byggetilsagnet med en  

 milliongevinst til følge.
Enhedslisten kan ikke medvirke til dette fortsatte lovsjusk,  

 hvor fiffige private boliginvestorer belønnes, frem for at minister og  

 regering  

 for alvor går i gang med at løse de kolossale boligproblemer, der stadig  

 vokser  

 i hovedstadsområdet og Århus især.
Det er simpelthen ikke seriøs politik.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

  

 økonomi- og erhvervsministeren,  

  

 tiltrådt af et  

  

 flertal  

  

 (udvalget med undtagelse af EL):
Til § 1 1)  

  

 Efter nr. 9 indsættes som nyt  

 nummer:
»01.  

  

 I  

  

 § 1 f, stk. 2,  

  

 der bliver stk. 1, ændres  

 »stk. 3« til: »stk. 2«.« [Teknisk konsekvensændring som følge af lovforslagets § 1, nr.  

 9] 2)  

  

 Efter nr. 11 indsættes som nyt  

 nummer:
»02.  

  

 I  

  

 § 1 f, stk. 3,  

  

 der bliver stk. 2, ændres  

 »stk. 2« til: »stk. 1«.« [Teknisk konsekvensændring som følge af lovforslagets § 1, nr.  

 9] 3)  

  

 I den under  

  

 nr. 18  

  

 foreslåede  

  

 § 1 l  

  

 udgår »1 e,«.
[Teknisk konsekvensændring som følge af lovforslagets § 1, nr.  

 7] Bemærkninger Til nr. 1 og 2 Ændringerne er rent tekniske og er en konsekvens af den i  

 lovforslagets § 1, nr. 9, foreslåede ændring om at ophæve § 1 f, stk. 1, i  

 lov  

 om fremme af privat udlejningsbyggeri.
Til nr. 3 Ændringen er rent teknisk og er en konsekvens af den i  

 lovforslagets § 1, nr. 7, foreslåede ændring om at ophæve § 1 e i lov om  

 fremme  

 af privat udlejningsbyggeri om fordelingen af investeringsrammen.
Inge-Lene Ebdrup (V)  

    

  

 Rikke Hvilshøj (V)  

    

  

 Ulrik Kragh (V)  

  

  nfmd.  

  

    

  

 Gudrun Laub (V)  

    

  

 Freddie H.
Madsen (DF)  

    

  

 Anita Knakkergaard (DF)  

    

  

 Carina Christensen (KF)  

    

  

 Helle Sjelle (KF)  

    

  

 Tove Videbæk (KD)  

    

  

 Jørn Pedersen (S)  

    

  

 Jytte Andersen (S)  

    

  

 Lars Kramer Mikkelsen (S)  

    

  

 Lissa Mathiasen (S)  

    

  

 René Skau Björnsson (S)  

  

  fmd.  

  

    

  

 Morten Homann (SF)  

    

  

 Niels Helveg Petersen (RV)  

    

  

 Keld Albrechtsen (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 213 Bilagsnr.
