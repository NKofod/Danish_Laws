Arbejdstagernes organisation erkendte på et fællesmøde, at en  

 arbejdsnedlæggelse var overenskomststridig, og man gav tilsagn om at pålægge  

 de implicerede arbejdstagere at genoptage arbejdet den følgende dag ved  

 normal arbejdstids begyndelse.
Arbejdstagere, der ellers skulle møde kl.  

 6.40, 7 eller 8 på adresser uden for virksomheden, mødtes kl. 8 i  

 virksomhedens kantine, hvor tillidsrepræsentanten gav dem en orientering,  

 hvorefter de tog til deres respektive arbejdspladser og genoptog arbejdet.
 Arbejdstagerne blev indklaget for Arbejdsretten for ikke at have  

 genop-018t arbejdet i overensstemmelse med, hvad der var fastsat på  

 fællesmødet.
 Arbejdsretten fandt efter bevisførelsen, at det måtte lægges til  

 grund, at tillidsrepræsentanten med rette havde fået det indtryk, at  

 arbejdsgiveren på forhånd accepterede, at arbejdstagerne morgenen efter  

 fællesmødet holdt orienteringsmøde på virksomheden.
 Der var intet grundlag for at antage, at mødets varighed og fraværet  

 fra arbejdspladserne væsentlig havde overskredet, hvad der måtte anses for  

 rimeligt, og arbejdstagerne blev derfor frifundet.
 Sagens problem er, om et møde blandt arbejdstagerne på virksomheden har  

 bevirket, at en overenskomststridig arbejdsnedlæggelse varede udover den  

 frist, der blev fastsat ved fællesmøde.
 PARTERNES PÅSTANDE:
 Klagerne, Dansk Arbejdsgiverforening for Elektroinstallatørernes  

 Landsforening ELFO for Kemp & Lauritzen A/S, har nedlagt påstand om, at  

 et antal navngivne medlemmer af Dansk El-Forbund tilpligtes at betale en  

 efter rettens skøn fastsat bod for hver time, de har deltaget i  

 arbejdsnedlæggelser fra og med den 12. til og med den 14. juni 1992.
 De indklagede har påstået frifindelse.
 SAGSFREMSTILLING:
 På grund af lønmæssige uoverensstemmelser etablerede de indklagede  

 medlemmer af Dansk El-Forbund den 12. juni 1991 kl. 6.30 en  

 overenskomststridig kollektiv arbejdsnedlæggelse hos Kemp & Lauritzen A/S  

 på samtlige arbejdspladser under afdelingerne Hørsholm, Roskilde, København  

 City, Albertslund, Bella Centret og Københavns Lufthavn.
 Sagen blev behandlet på et fællesmøde den 13. juni 1991, hvor man fra  

 arbejdstagerside erkendte, at arbejdsnedlæggelsen var overenskomststridig, og  

 gav tilsagn om at pålægge de implicerede arbejdstagere at genoptage arbejdet  

 den 14. juni 1991 ved normal arbejdstids begyndelse.
 Elektrikerne fra alle afdelinger og arbejdspladser, der ellers skulle møde  

 kl. 6.40, 7 eller 8 på den adresse, hvor de udførte installationsarbejde,  

 mødtes den 14. juni 1991 kl. 8 i kantinen på virksomheden i Albertslund.
Tillidsrepræsentanten gav kollegerne en orientering, og de tog derefter  

 til deres respektive arbejdspladser og genoptog arbejdet.
De angav kun tiden  

 fra arbejdets genoptagelse på arbejdssedlerne for den pågældende dag og fik  

 løn i overensstemmelse hermed.
Samme dag kl. ca. 10 blev der af direktøren og  

 tillidsrepræsentanten underskrevet en lønaftale.
 50-60 af de 225 elektrikere mødtes mandag den 17. juni 1991 kl. 7 i  

 kantinen, hvor tillidsrepræsentanten orienterede dem om lønaftalen.
 Den 2. august 1991 indberettede virksomheden til ELFO arbejdskonflikt fra  

 den 12. juni 1991 kl. 7 til den 14. juni 1991 kl. 10.
 FORKLARINGER:
 Der er under sagen afgivet vidneforklaringer af Sven Erik Blaagaard,  

 Jørgen Svendsen, Egon Petersen, Hans Henrik Vesten, Bjørn Andersen og Kurt  

 Petersen.
Svend Erik Blaagaard har bl.a. forklaret, at han er direktør hos Kemp  

 & Lauritzen A/S og den 13. juni 1991 kun var kort tid på virksomheden.  

 Han talte ikke med tillidsrepræsentanten, Egon Petersen, men han ved, at han  

 forsøgte at få kontakt med vidnet.
Han har altså ikke givet tilladelse til,  

 at medarbejderne holdt møde den 14. juni 1991. Den 14. juni 1991 var der  

 derimod kl. 9 møde med blandt andre Egon Petersen, og her blev lønaftalen  

 underskrevet, og det blev tilladt medarbejderne at holde mødet den 17. juni  

 1991.
Jørgen Svendsen har bl.a. forklaret, at han er garantimester i  

 virksomheden.
Den 14. juni 1991 kl. ca. 9 så han, at elektrikerne holdt møde  

 i kantinen, der først blev tømt kl. ca. 10. Der er ikke generel flextid i  

 virksomheden, men mødetid m.v. aftales på den enkelte arbejdsplads.
I  

 navnelisterne til arbejdsretssagen er strejketimerne for den enkelte dag  

 beregnet som det antal timer, der efter arbejdssedlerne mangler i 7 timer.
Egon Petersen har bl.a. forklaret, at han er tillidsrepræsentant for alle  

 afdelinger på nær Kalundborg- afdelingen.
Vidnet deltog ikke i fællesmødet  

 den 13. juni 1991, men sent den eftermiddag forhandlede han med direktør  

 Blaagaard, og de nåede til enighed efter virksomhedens normale lukketid.
Det  

 blev herunder aftalt mellem vidnet og Blaagaard, at der kunne holdes  

 orienteringsmøder i kantinen fredag den 14. juni 1991 og mandag den 17. juni  

 1991, selvom de begge to vidste, at der var givet pålæg om at genoptage  

 arbejdet fredag ved arbejdstids begyndelse.
 Aftalen blev ikke skrevet ned, fordi Blaagaard ikke kunne forhandle under  

 konflikt, men han accepterede, at vidnet røbede aftalen for kollegerne.
Mødet fredag kunne ikke starte, før kantinen åbnede kl. 8 og de mange  

 medarbejdere derefter var kommet på plads.
Vidnets orientering tog ca. 10.  

 minutter og blev efterfulgt af klappen.
Medarbejderne tog derefter af sted  

 til deres arbejdspladser, og vidnet sikrede sig, at alle havde forladt  

 kantinen, før han selv gik til nyt møde med Blaagaard.
Her deltog desuden Jørgen Svendsen, Jernbæk og Hans Henrik Nielsen.
Jørgen  

 Svendsen startede med at orientere om det, vidnet og Blaagaard havde aftalt  

 dagen før, herunder tilladelsen til at holde orienteringsmøde fredag.  

 Derefter blev det, der kunne skrives ned, underskrevet.
En del af aftalen og  

 herunder aftalen om fredagsmødet kunne ifølge Blaagaard ikke skrives ned.
 Da vidnet i slutningen af juli kom tilbage fra sommerferie, sagde  

 Svendsen, at han og Blaagaard kom til at løbe fra aftalen, idet virksomheden  

 ville indberette fredagen som strejkedag.
Hans Henrik Nielsen har bl.a. forklaret, at han for elektrikerne var  

 medlem af virksomhedens lønforhandlingsudvalg.
Torsdag den 13. juni om  

 aftenen fortalte Egon Petersen ham, at aftalen var i hus.
Fredag morgen orienterede Egon Petersen kollegerne om, at han om torsdagen  

 var nået til enighed med virksomheden om en lønaftale.
Han refererede dens  

 indhold, herunder beløbene.
Efter ca. 10 minutters orientering tog folk til  

 deres arbejdspladser.
Vidnet deltog derefter i mødet med ledelsen.
Svendsen læste op, hvad der  

 var vedtaget.
Vidnet kan ikke huske, om det blev sagt eller blot var  

 underforstået, at denne vedtagelse var sket dagen før.
Papirerne blev skrevet  

 under, og Svendsen sagde, at han havde forstået på Blaagaard, at det var  

 aftalt at kalde fredagsmødet for et orienteringsmøde.
 Bjørn Andersen har bl.a. forklaret, at han i juni 1991 arbejdede 5 timer  

 om fredagen og 8 timer de øvrige dage og startede kl. 7 for at følge  

 arbejdstiden i den nordsjællandske kommune, han var udlånt til.
Fredag den 14. juni mødte han kl. 7 i virksomheden og deltog i  

 orienteringsmødet, der startede kl. 8. Efter orienteringen tog han på  

 arbejde.
Han skrev arbejdstiden fra kl. 9, altså tre timer, på arbejdssedlen  

 for at være på den sikre side.
Han burde altså højst være noteret for to  

 fraværstimer fredag, ikke som på listen for fire.
Han kan i øvrigt ikke huske  

 detailler om, hvad der skete på mødet, og hvordan han blev indkaldt til det.
Kurt Petersen har bl.a. forklaret, at han var arbejdsformand for et sjak,  

 der arbejdede i Frihavnen, og som skulle arbejde 7 timer fredag den 14. juni.  

 Efter mødet på virksomheden tog de direkte på arbejde.
På arbejdssedlerne  

 skrev de tiden, fra de var omklædt der, og fik løn for 4 1/2 time.
De burde  

 altså højst være noteret for 2 1/2 fraværstime og ikke som på listen for 3  

 1/2.
 PARTERNES ARGUMENTER:
 Klagerne har til støtte for deres påstand anført, at det ved fællesmødet  

 blev pålagt arbejderne at genoptage arbejdet ved normal arbejdstids  

 begyndelse fredag den 14. juni 1991.
De indklagede arbejdstagere havde om fredagen ifølge listerne et fravær på  

 mellem 1 og 4 timer, og dette er mere, end den normale orientering om  

 fællesmøderesultatet kan begrunde.
De har derfor ikke fulgt det pålæg, der  

 var givet.
 Der er intet grundlag for at kritisere angivelserne i navnelisterne, som  

 der først er protesteret mod ved domsforhandlingen.
 Det er ikke godtjort, at virksomheden den 13. juni har tilladt  

 orienteringsmøde fredag om lønaftalen, og det har formodningen imod sig, at  

 der skulle være brug for sådan orientering både fredag og mandag.
 De indklagede har heroverfor anført, at konflikten vel var  

 overenskomststridig, men arbejdet blev genoptaget efter fællesmødet.
Som arbejdet og tillidsrepræsentationen på virksomheden er tilrettelagt,  

 var det naturligt at lave en samlet orientering af medarbejderne, og det var  

 velbegrundet at starte orienteringen kl. 8 fredag den 14. juni.
Der er ikke  

 grundlag for at kritisere varigheden af orienteringen, der blev givet også i  

 virksomhedens interesse, idet arbejdet ellers sandsynligvis ikke var blevet  

 genoptaget.
Den tid, der er gået til arbejdstagernes transport fra mødet til  

 arbejdsstedet og omklædning der kan ikke medregnes i eventuel strejketid.  

 Navnelisterne, der angiver alt ikke- lønnet tid som strejketid, er derfor  

 ikke rigtige og kan under ingen omstændigheder bruges ved beregning af  

 eventuel bod.
 Efter Egon Petersens og Hans Henrik Nielsens forklaringer, der støttes af  

 det faktum, at arbejdet blev genoptaget, må det i øvrigt lægges til grund, at  

 virksomheden har tilladt orienteringsmødet den 14. juni om lønaftalen.
 ARBEJDSRETTENS PRÆMISSER OG KONKLUSION:
Efter de forklaringer, der er givet, må det lægges til grund, at  

 tillidsrepræsentanten med rette havde fået det indtryk, at arbejdsgiveren på  

 forhånd accepterede, at arbejdstagerne fredag den 14. juni om morgenen holdt  

 et orienteringsmøde om lønaftalen på virksomheden.
Der er intet grundlag for  

 at antage, at mødets varighed og fraværet fra arbejdspladserne væsentligt har  

 overskredet, hvad der måtte anses for rimeligt.
 De indklagede har således ikke tilsidesat det pålæg, der blev givet på  

 fællesmødet, og deres frifindelsespåstand tages derfor til følge.
 T h i k e n d e s f o r r e t :
 Indklagede, Landsorganisationen i Danmark for Dansk El- Forbund for et  

 antal medlemmer af dette forbund, frifindes.
 Klagerne, Dansk Arbejdsgiverforening, skal betale 2.000 kr. i  

 sagsomkostninger til Arbejdsretten.
 (* 1) Henvisninger: Per Jacobsen s.461 ff, K. 88.359 (A 1990, s.24).
