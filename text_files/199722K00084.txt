Nr LSF 84 Forslag til Lov om ændring af lov om statstilskud til energibesparelser  

 m.v. i erhvervsvirksomheder (Forhøjelse af tilskudsprocenten for små og  

 mellemstore virksomheder m.v.) Fremsat af miljø- og energiministeren (Svend Auken) den 7. maj 1998 Vedtaget ved tredjebehandling den 26. juni 1998 Lov nr. 480 af 02/07/1998 § 1 I lov om statstilskud til energibesparelser m.v. i erhvervsvirksomheder,  

 jf. lovbekendtgørelse nr. 742 af 9. august 1996, som ændret ved lov nr. 188  

 af 12. marts 1997, foretages følgende ændringer:
 1. I § 3, stk. 1, indsættes efter 1. pkt.:
»Hvis investeringen foretages af små og mellemstore virksomheder, kan  

 der ydes yderligere 10 procentpoint i tilskud.« 2. I § 4 indsættes efter stk. 4 som nyt stykke:
»Stk. 5. Enhver, der modtager tilskud efter denne lov, er  

 forpligtet til efter anmodning fra Energistyrelsen at afgive enhver  

 oplysning, der har betydning for ydelse af tilsagn og udbetaling af tilskud  

 og for Energistyrelsens kontrol med, at de fastsatte vilkår overholdes.« Stk. 5-7 bliver herefter stk. 6-8.
 3. I § 6, stk. 1, indsættes efter »herunder om«:  

 »afgrænsningen af små og mellemstore virksomheder,».
 4. I § 6 indsættes efter stk. 1 som nyt stykke:
» Stk. 2 . Miljø- og energiministeren kan stille krav om, at  

 tilskud anvises til en konto i et pengeinstitut.« Stk. 2 og 3 bliver herefter stk. 3 og 4.
 5. I § 7 indsættes som stk. 3:
»Stk. 3 . Der kan gives tilsagn om tilskud ud over  

 finansåret.« 6. I § 8, stk. 1, indsættes efter »tilskud«:  

 »eller undlader at afgive oplysning efter § 4, stk. 5«.
§ 2 Loven træder i kraft den 1. august 1998.
Oprindeligt fremsat forslag § 1 I lov om statstilskud til energibesparelser m.v. i erhvervsvirksomheder,  

 jf. lovbekendtgørelse nr. 742 af 9. august 1996, som ændret ved lov nr. 188  

 af 12. marts 1997, foretages følgende ændringer:
 1. I § 3, stk. 1, indsættes efter 1. pkt.:
»Hvis investeringen foretages af små og mellemstore virksomheder, kan der ydes yderligere 10 procentpoint i  

 tilskud.«.
 2. I § 4 indsættes efter stk. 4 som nyt stykke:
 » Stk. 5. Enhver, der modtager tilskud efter denne lov, er  

 forpligtet til efter anmodning fra Energistyrelsen at afgive enhver  

 oplysning, der har betydning for ydelse af tilsagn og udbetaling af tilskud  

 og for Energistyrelsens kontrol med, at de fastsatte vilkår  

 overholdes.«.
 Stk. 5-7 bliver herefter stk. 6-8.
 3. I § 6, stk. 1 , indsættes efter »herunder om«:  

 »afgrænsningen af små og mellemstore virksomheder,».
 4. I § 6 indsættes efter stk. 1 som nyt stykke:
 » Stk. 2 . Miljø- og energiministeren kan stille krav om, at  

 tilskud anvises til en konto i et pengeinstitut.«.
 Stk. 2 og 3 bliver herefter stk. 3 og 4.
 5. I § 7 indsættes som stk. 3 :
 » Stk. 3 . Der kan gives tilsagn om tilskud ud over  

 finansåret.«.
 6. I § 8, stk. 1 , indsættes efter »tilskud«:  

 »eller undlader at afgive oplysning efter § 4, stk. 5«.
§ 2 Miljø- og energiministeren fastsætter tidspunktet for lovens ikrafttræden.
Bemærkninger til lovforslaget Almindelige bemærkninger Lovforslaget indeholder 2 elementer.
For det første åbner lovforslaget op  

 for, at små og mellemstore virksomheder kan få forhøjet tilskudsprocenten til  

 energieffektiviserende foranstaltninger m.v. fra 30 % til 40 % for særlige  

 indsatsområder.
For det andet indeholder lovforslaget nogle mindre tekniske  

 ændringer som følge af Finansministeriets anbefalinger i rapporten fra 1996  

 om forvaltning af tilskud samt en tydeliggørelse af miljø- og  

 energiministerens bemyndigelse til at fastsætte afgrænsningen af små og  

 mellemstore virksomheder.
Formålet med den første ændring er at motivere små og mellemstore  

 virksomheder til at gennemføre særlig effektive energi- og miljøforbedringer,  

 hvor den samlede rentabilitet ikke er tilstrækkelig god til at sikre en  

 gennemførelse med 30 % i tilskud.
For nogle projekttyper opfylder den  

 nuværende ramme for investeringsstøtte ofte ikke de små og mellemstore  

 virksomheders rentabilitetskrav. Ændringen af den maksimale tilskudssats til  

 40 % åbner således mulighed for betydelige miljøforbedringer, som ellers ikke  

 vil blive gennemført med den nuværende maksimale tilskudssats på 30 % til små  

 og mellemstore virksomheder. Ændringen vil ikke medføre, at kredsen af  

 tilskudsberettigede virksomheder udvides.
 Den gældende lov om statstilskud til energibesparelser m.v. i  

 erhvervsvirksomheder fastsætter en maksimal tilskudsprocent på 30 % til såvel  

 små og mellemstore som store virksomheder til investeringsprojekter.
 EUs fællesskabsrammebestemmelser for statsstøtte til miljøbeskyttelse  

 åbner imidlertid mulighed for at yde miljøstøtte til små og mellemstore  

 virksomheder på maksimalt 40 %. Ændringen er således i overensstemmelse med  

 EUs fællesskabsrammebestemmelser.
 Administrationen af ansøgninger om statstilskud på 40 % af investeringerne  

 vil på alle punkter ske efter de nuværende administrationsprincipper,  

 herunder at der kun ydes statstilskud til de projekters gennemførelse, som  

 ellers ikke vil blive gennemført med et mindre eller intet statstilskud.
Lovforslaget er formuleret som en generel bemyndigelse til at lade små og  

 mellemstore virksomheder få op til 40% i statsstøtte til  

 energieffektiviserende foranstaltninger.
I praksis vil bemyndigelsen kun  

 blive benyttet indenfor særlige områder, hvor den nuværende tilskudsstørrelse  

 ikke er tilstrækkelig til at fremme investeringer i særlige miljø- og  

 energimæssige effektive anlæg.
Energistyrelsen, der administrerer loven, vil  

 fastsætte nærmere retningslinier herfor.
I første omgang vil statstilskuddet  

 alene blive forøget op til 40 % for solceller og industrielle kraftvarmeanlæg  

 baseret på naturgas eller biomasse.
Økonomiske og administrative konsekvenser for det offentlige Lovforslaget får ikke økonomiske konsekvenser for staten, idet den  

 forventede forøgelse af tilskudsgivningen vil blive varetaget indenfor de  

 eksisterende personale- og budgetrammer.
Der er i dag uudnyttede rammer på  

 finanslovsbevillingen til ordningen.
Lovforslaget medvirker til at øge det  

 fremtidige afløb for disse uudnyttede rammer.
Det skønnes, at lovforslaget  

 vil kunne øge afløbet på tilskudsordningen med omkring 70 mio. kr. inden  

 udgangen af 1999, som i dag er tidsrammen for de ekstra 1,8 mia. kr., der  

 blev afsat til ordningen i 1995.
For industriel kraftvarme vurderes lovforslaget at medføre en udbygning på  

 ca. 20 MW inden udgangen af 1999 svarende til tilsagn om tilskud på ca. 60  

 mio. kr.
Efter 1999 forventes et yderligere potentiale på ca. 20 MW, svarende  

 til et tilskudsbeløb på yderligere ca. 60 mio. kr.
For solceller forventes  

 tilsagn om tilskud på i størrelsesordenen 5-10 mio. kr. inden udgangen af  

 1999.
Da etablering af industrielle kraftvarmeanlæg typisk tager 1/2 -1 år, vil  

 lovforslaget ikke medføre øget udbetaling af elproduktionstilskud i 1998. Ved  

 udgangen af 1999 forventes etableret 10-15 MW industriel kraftvarme i små og  

 mellemstore virksomheder.
På denne baggrund vil lovforslaget betyde  

 udbetaling af elproduktionstilskud på knap 4 mio. kr. i 1999. I år 2000 vil  

 merudgifterne til elproduktionstilskud stige til godt 7 mio. kr.
Ovenstående  

 beregnede konsekvens af lovforslaget forventes ikke at medføre behov for  

 justeringer af de angivne skøn for elproduktionstilskuddet på finansloven for  

 1998.
Økonomiske og administrative konsekvenser for erhvervslivet Lovforslaget påfører ikke erhvervslivet omkostninger eller forpligtelser,  

 men åbner mulighed for at stille yderligere tilskudsmidler til rådighed for  

 små og mellemstore virksomheder, der ønsker at fremme energieffektivisering  

 og omlægning til renere produktionsformer.
Miljømæssige konsekvenser Ændringen af den maksimale tilskudssats til 40 % for små og mellemstore  

 virksomheder åbner mulighed for betydelige miljøforbedringer, som ellers ikke  

 vil blive gennemført med den nuværende maksimale tilskudssats på 30 %.
 For industriel kraftvarme vurderes lovforslaget på længere sigt at medføre  

 en udbygning på ca. 40 MW, svarende til en årlig CO2-reduktion på mere end  

 100.000 tons, svarende til en reduktion på ca. 0,2 % i forhold til  

 CO2-udledningen i 1988.
Forholdet til EU-retten Den nuværende tilskudsordning er godkendt af Europa-Kommissionen og  

 forhøjelsen af tilskudsprocenten skal notificeres for Europa-Kommissionen i  

 medfør af EUs statsstøtteregler.
Europa-Kommissionens godkendelse skal  

 foreligge, før det notificerede lovforslag kan træde i kraft.
Bemærkninger til lovforslagets enkelte bestemmelser Til § 1 Til nr. 1 Den maksimale tilskudssats på 30 % til energibesparende foranstaltninger  

 hæves til 40% for små og mellemstore virksomheder. Ændringen er en konsekvens  

 af, at man ønsker at kunne give små og mellemstore erhvervsvirksomheder et  

 øget incitament til at investere i energieffektiviserende foranstaltninger og  

 omlægning til renere produktionsformer.
Ved små og mellemstore virksomheder  

 (herefter kaldet SMV) forstås virksomheder, som har under 250 ansatte, og som  

 enten har en årlig omsætning på ikke over 40 mio.
ECU eller en årlig samlet  

 balance på ikke over 27 mio.
ECU, og som opfylder kriteriet om uafhængighed.  

 Ved uafhængige virksomheder forstås virksomheder, hvor en enkelt virksomhed  

 eller flere virksomheder i fællesskab, der ikke opfylder definitionerne på en  

 SMV, ikke besidder 25 pct. eller derover af kapitalen eller  

 stemmerettighederne.
Denne tærskel kan overskrides, hvis virksomheden ejes af  

 offentlige investeringsselskaber, venture-kapitalselskaber eller  

 institutionelle investorer, forudsat at de hverken kontrollerer virksomheden  

 individuelt eller i fællesskab, eller hvis kapitalen er spredt på en sådan  

 måde, at det ikke er muligt at afgøre, hvem der ejer den, og virksomheden  

 erklærer, at den med rette kan antage, at en enkelt virksomhed eller flere  

 virksomheder i fællesskab, der ikke opfylder definitionerne på en SMV, ikke  

 ejer 25 pct. eller derover af den.
Såfremt virksomheden foretager straksafskrivning, vil et tilskud på 40 %  

 blive reduceret tilsvarende.
De nærmere regler vedrørende konsekvensen af  

 straksafskrivning i forhold til tilskuddets størrelse vil blive beskrevet i  

 bekendtgørelsen til loven.
Til nr. 2 Tilføjelsen af ansøgerens forpligtelse til efter anmodning at meddele  

 Energistyrelsen enhver oplysning, der har betydning for ydelse af tilsagn,  

 udbetaling af tilskud og kontrol med overholdelse af vilkår i forbindelse  

 hermed, er en følge af Finansministeriets anbefalinger i rapporten fra 1996  

 om forvaltning af tilskud.
Tilføjelsen tydeliggør ansøgerens forpligtelse til  

 at oplyse alle relevante oplysninger i relation til tilskuddet.
Til nr. 3 Hjemlen for miljø- og energiministeren til at fastsætte afgrænsningen af  

 små og mellemstore virksomheder tydeliggøres.
Afgrænsningen af SMV er fastsat  

 under hensyn til EUs fællesskabsrammebestemmelser, der åbner mulighed for at  

 yde op til 40 % i investeringstilskud til SMV, men ikke til store  

 virksomheder.
Definitionen af SMV i de danske regler er i overensstemmelse  

 med EUs fællesskabsrammebestemmelser.
Til nr. 4 Indsættelsen af hjemlen for miljø- og energiministeren til at stille krav  

 om, at tilskud anvises til en konto i et pengeinstitut, er en følge af  

 Finansministeriets anbefalinger i tilskudsforvaltningsrapporten.
Til nr. 5 Det præciseres, at der kan afgives tilsagn om tilskud ud over finansåret.  

 Præciseringen er en følge af Finansministeriets anbefalinger i  

 tilskudsforvaltningsrapporten.
Til nr. 6 I forlængelse af pligten til at afgive oplysninger efter § 4 stk. 5 gøres  

 det strafbart at undlade at afgive de ønskede oplysninger i forbindelse med  

 ydelse af tilsagn, udbetaling af tilskud og Energistyrelsens kontrol hermed.
Til § 2 Europa-Kommissionens godkendelse efter statsstøttereglerne skal foreligge,  

 før bestemmelserne kan sættes i kraft.
Skriftlig fremsættelse (7. maj 1998) Miljø- og energiministeren (Svend Auken):
 Jeg skal herved tillade mig at fremsætte:
 Forslag til lov om ændring af lov om statstilskud til  

 energibesparelser m.v. i erhvervsvirksomheder. (Forhøjelse af  

 tilskudsprocenten for små og mellemstore virksomheder m.v.).
(Lovforslag nr.
L 84).
 Forslaget til ændring af lov om statstilskud til energibesparelser m.v. i  

 erhvervsvirksomheder har primært til formål at åbne op for, at små og  

 mellemstore virksomheder kan få forhøjet tilskudsprocenten til  

 energieffektiviserende foranstaltninger m.v. fra 30 % til 40 % for særlige  

 indsatsområder.
 Den nugældende lov om statstilskud til energibesparelser m.v. i  

 erhvervsvirksomheder fastsætter en maksimal tilskudsprocent på 30 % til såvel  

 små og mellemstore som store virksomheder til investeringsprojekter.
Formålet med ændringen af tilskudsprocenten er at motivere små og  

 mellemstore virksomheder til at gennemføre særlig effektive energi- og  

 miljøforbedringer, hvor den samlede rentabilitet ikke er tilstrækkelig god  

 til at sikre en gennemførsel med 30 % i tilskud.
Herved åbnes mulighed for  

 betydelige miljøforbedringer, der ellers ikke vil blive gennemført med den  

 nuværende maksimale tilskudssats.
Desuden vil lovforslaget bidrage til  

 tilbageføringen af de grønne afgifter på erhvervslivets energiforbrug, som  

 blev vedtaget med pakken »Erhvervene og energien« i 1995.
I praksis vil forhøjelsen af tilskudsprocenten i første omgang alene blive  

 anvendt for så vidt angår solceller og industrielle kraftvarmeanlæg baseret  

 på naturgas eller biomasse.
Det går trægt med udbygningen indenfor disse  

 områder, der er meget gunstige til nedbringelse af CO2-emissioner.
Det  

 forventes, at lovændringen vil bidrage positivt til opfyldelsen af Danmarks  

 nationale målsætning om at reducere CO2-udledningen med 20 % i år 2005 i  

 forhold til 1988-niveauet.
Lovforslaget vil ikke have administrative eller statsfinansielle  

 konsekvenser, da de øgede tilskud vil blive ydet inden for rammerne af de  

 eksisterende bevillinger.
Forslaget skal således ses i lyset af, at der i dag  

 er uudnyttede rammer på finanslovsbevillingen til ordningen.
 Endelig indeholder lovforslaget nogle mindre tekniske ændringer som følge  

 af Finansministeriets anbefalinger i rapporten om forvaltning af tilskud fra  

 1996. For det første en præcisering af ansøgerens forpligtelse til at oplyse  

 alle relevante oplysninger i relation til tilskuddet, for det andet en  

 præcisering af miljø- og energiministerens hjemmel til at stille krav om, at  

 tilskud anvises til et pengeinstitut, og for det tredje en præcisering af at  

 tilsagn om tilskud kan afgives udover finansåret.
 Lovforslaget er fremsendt til Europa-Kommissionen til notifikation efter  

 reglerne i EF-traktatens art. 92-94 om statsstøtte, da det indeholder  

 ændringer i forhold til den af Europa-Kommissionen godkendte tilskudsordning.  

 Europa-Kommissionens godkendelse skal foreligge, før lovforslaget kan træde i  

 kraft.
 Idet der i øvrigt henvises til lovforslaget med bemærkninger, skal jeg  

 anbefale lovforslaget til Folketingets velvillige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget 1. I § 3, stk. 1, indsættes efter 1. pkt.:
 »Hvis investeringen foretages af små og mellemstore virksomheder, kan  

 der ydes yderligere 10 procentpoint i tilskud.«.
§ 3. Tilskud til projekter vedrørende gennemførelse af  

 energieffektiviserende foranstaltninger kan ydes med indtil 30 pct. af  

 investeringsomkostningerne og udgifterne vedrørende rådgivning, projektering  

 og konsulentbistand m.v.
Miljø- og energiministeren fastsætter nærmere regler  

 om størrelsen af tilskud til de øvrige i § 2, stk. 1, nævnte foranstaltninger  

 og aktiviteter.
De tilskudberettigede udgifter opgøres med fradrag af  

 merværdiafgift.
Energistyrelsen kan i særlige tilfælde tillade, at udgifter  

 opgøres inklusiv merværdiafgift.
 2. I § 4 indsættes efter stk. 4 som nyt stykke:
 » Stk. 5. Enhver, der modtager tilskud efter denne lov, er  

 forpligtet til efter anmodning fra Energistyrelsen at afgive enhver  

 oplysning, der har betydning for ydelse af tilsagn og udbetaling af tilskud  

 og for Energistyrelsens kontrol med, at de fastsatte vilkår  

 overholdes.«.
 Stk. 5-7 bliver herefter stk. 6-8.
 § 4. Ansøgning om tilskud bilagt redegørelse for de påtænkte  

 aktiviteter indsendes til Energistyrelsen.
Stk. 2. På grundlag af ansøgningen kan Energistyrelsen meddele  

 tilsagn om tilskud.
Energistyrelsen kan i særlige tilfælde efter ansøgning  

 ændre det meddelte tilsagn.
Stk. 3. Energistyrelsen udbetaler tilskud efter ansøgning på  

 grundlag af dokumentation af de udgifter, der er forbundet med aktiviteterne.  

 Energistyrelsen kan stille krav om, at der skal foreligge et revideret  

 regnskab.
Tilskud kan ikke udbetales med større beløb end anført i tilsagnet.
 Stk. 4. Det er en betingelse for udbetaling af tilskud, at  

 arbejdet først påbegyndes, efter at skriftligt tilsagn om tilskud er givet,  

 og at arbejdet er afsluttet og ansøgning om udbetaling indsendt til  

 Energistyrelsen inden en nærmere fastsat frist.
 3. I § 6, stk. 1 , indsættes efter »herunder om«:  

 »afgrænsningen af små og mellemstore virksomheder,».
 4. I § 6 indsættes efter stk. 1 som nyt stykke:
 » Stk. 2 . Miljø- og energiministeren kan stille krav om, at  

 tilskud anvises til en konto i et pengeinstitut.«.
 Stk. 2 og 3 bliver herefter stk. 3 og 4.
 § 6. Miljø- og energiministeren kan fastsætte nærmere regler om  

 lovens gennemførelse, herunder om afgrænsningen af tilskudsberettigede  

 foranstaltninger og aktiviteter, om udgifter, rentabilitetskrav, energisyn,  

 tilskudsberettigelse, tilskuddets størrelse og beregning, meddelelse og  

 ændring af tilsagn, udbetaling af tilskud, tidsfrister efter § 4, stk. 4,  

 revision og regnskabsmæssig kontrol, m.v.
 Stk. 2. Miljø- og energiministeren kan fastsætte regler om, at  

 ydelse af tilskud til projekter efter § 2, stk. 1, nr. 1, kan betinges af, at  

 virksomheden har fået foretaget energisyn.
Stk. 3. Miljø- og energiministeren kan bestemme, at  

 Energistyrelsens beføjelser til at træffe afgørelser efter § 4 helt eller  

 delvis kan henlægges til andre.
Ministeren kan i forbindelse hermed fastsætte  

 regler om adgangen til at påklage afgørelser, herunder at afgørelser ikke kan  

 indbringes for anden administrativ myndighed.
 5. I § 7 indsættes som stk. 3 :
 » Stk. 3 . Der kan gives tilsagn om tilskud ud over  

 finansåret.«.
 § 7. Miljø- og energiministeren kan bemyndige Energistyrelsen til  

 at udøve de beføjelser, der i denne lov er tillagt ministeren.
 Stk. 2. Energistyrelsen kan opdele de årlige tilsagnsrammer mellem  

 forskellige støttekategorier.
 6. I § 8, stk. 1 , indsættes efter »tilskud«:  

 »eller undlader at afgive oplysning efter § 4, stk. 5«.
 § 8. Den, der giver urigtige oplysninger i forbindelse med  

 ansøgning om tilsagn eller om udbetaling af tilskud, straffes med bøde eller  

 hæfte, medmindre højere straf er forskyldt efter anden lovgivning.
 Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
 Stk. 3. I regler, der udstedes i medfør af denne lov, kan der  

 fastsættes straf af bøde for overtrædelse af reglerne.
