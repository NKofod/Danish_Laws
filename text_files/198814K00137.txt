Nr BTL 137 Betænkning over Forslag til lov om ændring af lov om kontrol med  

 overholdelsen af Det Europæiske Økonomiske Fællesskabs forordninger om  

 monopoler og konkurrencebegrænsninger   

 Nr L 137 1988-89, 1. samling Afgivet af Erhvervsudvalget Afgivet: 19890223 Udvalget har behandlet lovforslaget i nogle møder og har herunder stillet spørgsmål til industriministeren, som denne har besvaret skriftligt.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et mindretal (Fremskridtspartiets medlem af udvalget) indstiller ligeledes  

 lovforslaget til vedtagelse uændret, idet mindretallet noterer sig  

 industriministerens svar på udvalgets spørgsmål nr. 2, som er optrykt som  

 bilag til betænkningen.
Flemming Hansen (KF) nfmd.
Jette Thomsen (KF) Kai Dige Bach (KF) Svend  

 Heiselberg (V) Jens Peter Jensen (V) Hugo Holm (FP) Larsen-Ledet (RV) Jette  

 Pors (CD) Lysholm Christensen (KRF) Svend Andersen (S) Lykketoft (S) Lissa  

 Mathiasen (S) Erling Olsen (S) Nyrup Rasmussen (S) fmd.
Bjørn Westh  

 (S) Birthe Hansen (SF) Rahbæk Møller (SF) Bilag Et af udvalgets spørgsmål til industriministeren og dennes svar herpå Spørgsmål 2:
 Udvalget anmoder om ministerens vurdering af, hvordan dansk søfarts  

 sejlads på tredjelande berøres af en gennemførelse af lovforslaget.
 Svar:
Forordning 4056/86 fastsætter de nærmere retningslinier for anvendelsen af  

 Romtraktatens artikel 85 og 86 på international søtransport.
Formålet med  

 forordningen er således at gennemføre principperne i artikel 85 og 86 om  

 forbud mod karteller og monopoler samt misbrug af en dominerende stilling,  

 der ifølge Romtraktaten omfatter international søtransport.
 Nærværende lovforslag, der fastslår Monopoltilsynets kompetence til at  

 bistå Kommissionen med kontrol med overholdelsen af blandt andet forordning  

 4056/86, er et væsentligt led i Fællesskabets bestræbelser på at sikre fri  

 konkurrence inden for international søtransport.
 Dansk søfarts sejlads på tredjelande, der omfatter ca. 95 pct. af den  

 samlede trafik, er meget afhængig af fri konkurrence og berøres således  

 positivt af forordning 4056/86 og den nødvendige gennemførelse af dette  

 lovforslag.
