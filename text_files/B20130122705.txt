Bekendtgørelse om landets inddeling i skatteankenævnskredse, vurderingsankenævnskredse, skatte- og vurderingsankenævnskredse samt motorankenævnskredse I medfør af § 8, stk. 1, i skatteforvaltningsloven, jf. lovbekendtgørelse nr. 175 af 23. februar 2011, fastsættes:
Kapitel 1 Skatteankenævnskredse, nævnsnavne og antallet af medlemmer § 1. Landet inddeles i følgende skatteankenævnskredse:
 1) Skatteankenævn Aalborg, der dækker kommunerne Aalborg, Mariagerfjord, Rebild og Vesthimmerlands, har 7 medlemmer.
 2) Skatteankenævn Randers, der dækker kommunerne Favrskov, Randers, Skive og Viborg, har 7 medlemmer.
 3) Skatteankenævn Aarhus, der dækker kommunerne Aarhus, Odder og Samsø, har 10 medlemmer.
 4) Skatteankenævn Midtøstjylland, der dækker kommunerne Hedensted, Horsens, Silkeborg og Skanderborg, har 7 medlemmer.
 5) Skatteankenævn Vejle, der dækker kommunerne Billund, Fredericia, Vejen og Vejle, har 7 medlemmer.
 6) Skatteankenævn Lillebælt, der dækker kommunerne Assens, Middelfart og Nordfyns, har 5 medlemmer.
 7) Skatteankenævn Svendborg, der dækker kommunerne Faaborg-Midtfyn, Langeland, Nyborg, Svendborg og Ærø, har 5 medlemmer.
 8) Skatteankenævn Odense-Kerteminde, der dækker kommunerne Kerteminde og Odense, har 5 medlemmer.
 9) Skatteankenævn Nordvestsjælland, der dækker kommunerne Holbæk, Kalundborg og Odsherred, har 5 medlemmer.
 10) Skatteankenævn Sydvestsjælland, der dækker kommunerne Slagelse og Sorø, har 5 medlemmer.
 11) Skatteankenævn Lejre-Roskilde, der dækker kommunerne Lejre og Roskilde, har 5 medlemmer.
 12) Skatteankenævn Sydsjælland, der dækker kommunerne Faxe, Næstved og Vordingborg, har 5 medlemmer.
 13) Skatteankenævn Midt- og Østsjælland, der dækker kommunerne Greve, Køge, Ringsted, Solrød og Stevns, har 7 medlemmer.
 14) Skatteankenævn Lolland-Falster, der dækker kommunerne Guldborgsund og Lolland, har 5 medlemmer.
 15) Skatteankenævn Frederikssund, der dækker kommunerne Egedal, Frederikssund og Halsnæs, har 5 medlemmer.
 16) Skatteankenævn Fredensborg, der dækker kommunerne Allerød, Fredensborg, Furesø, Gribskov, Helsingør, Hillerød og Hørsholm, har 10 medlemmer.
 17) Skatteankenævn Nærum, der dækker kommunerne Gentofte, Gladsaxe, Lyngby-Taarbæk og Rudersdal, har 10 medlemmer.
 18) Skatteankenævn Frederiksberg, der dækker kommunerne Ballerup, Dragør, Frederiksberg, Herlev og Tårnby, har 7 medlemmer.
 19) Skatteankenævn København, der dækker Københavns Kommune, har 15 medlemmer.
 Stk. 2. Den enkelte kommunes antal medlemmer i hvert nævn fremgår af bilag 1.
Kapitel 2 Vurderingsankenævnskredse, nævnsnavne og antallet af medlemmer § 2. Landet inddeles i følgende vurderingsankenævnskredse:
 1) Vurderingsankenævn Aalborg, der dækker kommunerne Aalborg, Mariagerfjord, Rebild og Vesthimmerlands, har 5 medlemmer.
 2) Vurderingsankenævn Midtjylland Nordøst, der dækker kommunerne Favrskov, Randers, Skive og Viborg, har 5 medlemmer.
 3) Vurderingsankenævn Aarhus, der dækker kommunerne Aarhus, Odder og Samsø, har 5 medlemmer.
 4) Vurderingsankenævn Midt- og Østjylland, der dækker kommunerne Billund, Fredericia, Hedensted, Horsens, Silkeborg, Skanderborg, Vejen og Vejle, har 7 medlemmer.
 5) Vurderingsankenævn Odense, der dækker kommunerne Assens, Faaborg-Midtfyn, Kerteminde, Langeland, Middelfart, Nordfyns, Nyborg, Odense, Svendborg og Ærø, har 7 medlemmer.
 6) Vurderingsankenævn Vestsjælland, der dækker kommunerne Holbæk, Kalundborg, Lejre, Odsherred, Roskilde, Slagelse og Sorø, har 7 medlemmer.
 7) Vurderingsankenævn Syd- og Østsjælland med Øer, der dækker kommunerne Faxe, Greve, Guldborgsund, Køge, Lolland, Næstved, Ringsted, Solrød, Stevns og Vordingborg, har 7 medlemmer.
 8) Vurderingsankenævn Nordsjælland, der dækker kommunerne Allerød, Egedal, Fredensborg, Frederikssund, Furesø, Gribskov, Halsnæs, Helsingør, Hillerød og Hørsholm, har 7 medlemmer.
 9) Vurderingsankenævn Frederiksberg og Københavns Omegn, der dækker Ballerup, Dragør, Frederiksberg, Gentofte, Gladsaxe, Herlev, Lyngby-Taarbæk, Rudersdal og Tårnby, har 7 medlemmer.
 10) Vurderingsankenævn København, der dækker Københavns Kommune, har 10 medlemmer.
 Stk. 2. Den enkelte kommunes antal medlemmer i hvert nævn fremgår af bilag 2.
Kapitel 3 Skatte- og vurderingsankenævnskredse, nævnsnavne og antallet af medlemmer § 3. Landet inddeles i følgende skatte- og vurderingsankenævnskredse:
 1) Skatte- og Vurderingsankenævn Vendsyssel, der dækker kommunerne Brønderslev, Frederikshavn, Hjørring og Læsø, har 7 medlemmer.
 2) Skatte- og Vurderingsankenævn Thisted, der dækker kommunerne Jammerbugt, Morsø og Thisted, har 5 medlemmer.
 3) Skatte- og Vurderingsankenævn Nordvestjylland, der dækker kommunerne Holstebro, Lemvig og Struer, har 5 medlemmer.
 4) Skatte- og Vurderingsankenævn Midt-Vest, Ringkøbing, der dækker kommunerne Herning, Ikast-Brande og Ringkøbing-Skjern, har 7 medlemmer.
 5) Skatte- og Vurderingsankenævn Djursland, der dækker kommunerne Norddjurs og Syddjurs, har 7 medlemmer.
 6) Skatte- og Vurderingsankenævn Sydvestjylland, der dækker kommunerne Esbjerg, Fanø og Varde, har 7 medlemmer.
 7) Skatte- og Vurderingsankenævn Haderslev og Kolding, der dækker kommunerne Haderslev og Kolding, har 7 medlemmer.
 8) Skatte- og Vurderingsankenævn Sønderborg-Tønder-Aabenraa, der dækker kommunerne Aabenraa, Sønderborg og Tønder, har 7 medlemmer.
 9) Skatte- og Vurderingsankenævn Københavns Vestegn, der dækker kommunerne Albertslund, Brøndby, Glostrup, Hvidovre, Høje-Taastrup, Ishøj, Rødovre og Vallensbæk, har 10 medlemmer.
 10) Skatte- og Vurderingsankenævn Bornholm, der dækker Bornholms Regionskommune, har 5 medlemmer.
 Stk. 2. Den enkelte kommunes antal medlemmer i hvert nævn fremgår af bilag 3.
Kapitel 4 Motorankenævnskredse, nævnsnavne og antallet af medlemmer § 4. Landet inddeles i følgende motorankenævnskredse:
 1) Motorankenævn Nordjylland, der dækker kommunerne i Region Nordjylland, har 3 medlemmer.
 2) Motorankenævn Midtjylland, der dækker kommunerne i Region Midtjylland, har 3 medlemmer.
 3) Motorankenævn Sydjylland-Fyn, der dækker kommunerne i Region Syddanmark, har 3 medlemmer.
 4) Motorankenævn Sjælland-København, der dækker kommunerne i Region Sjælland og Region Hovedstaden, har 3 medlemmer.
 Stk. 2. Den enkelte organisations antal medlemmer i hvert nævn fremgår af bilag 4.
Kapitel 5 Ikrafttrædelses- og overgangsbestemmelser § 5. Bekendtgørelsen træder i kraft den 1. november 2013.
 Stk. 2. Samtidig ophæves bekendtgørelse nr. 1285 af 13. november 2010 om landets inddeling i skatteankenævnskredse, vurderingsankenævnskredse, fælles skatte- og vurderingsankenævnskredse samt motorankenævnskredse.
 Stk. 3. For de ankenævn, hvis funktionsperiode løber fra den 1. juli 2010 til den 30. juni 2014, finder bekendtgørelse nr. 1285 af 13. november 2010 om landets inddeling i skatteankenævnskredse, vurderingsankenævnskredse, fælles skatte- og vurderingsankenævnskredse samt motorankenævnskredse fortsat anvendelse for perioden til og med den 30. juni 2014, jf. dog stk. 4.
 Stk. 4. Fra og med den 1. januar 2014 fordeles sager til motorankenævnene efter den kredsinddeling, som fremgår af § 4, stk. 1. Sager, der pr. 31. december 2013 er fordelt til et motorankenævn, færdigbehandles i det pågældende nævn.
