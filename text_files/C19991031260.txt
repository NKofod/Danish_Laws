Meddelelse nr. 14/98 om kursistvilkår  

 under arbejdsmarkedsuddannelserne Redegørelse for sagen:
 En person fik af arbejdsløshedskassen afslag  

 på kursusgodtgørelse for 5. juni 1998 (Grundlovsdag), hvor  

 uddannelsesstedet i et særligt tilrettelagt sammenhængende  

 forløb havde lukket.
Arbejdsløshedskassen begrunder sin afgørelse  

 med, at på baggrund af Meddelelse om kursistvilkår nr. 6/98 kan  

 der ikke udbetales godtgørelse, hvis uddannelsesstedet  

 planlægger ferie i et forløb 1. maj, Grundlovsdag eller dagen  

 efter Kr.
Himmelfartsdag.
 Afgørelse:
 Arbejdsmarkedets Ankenævn fandt på sit  

 møde den 26. august 1998, j.nr.1998-3-1605, at personen var berettiget  

 til kursusgodtgørelse for den 5. juni 1998.
 Ankenævnet har lagt til grund, at den manglende  

 undervisning den pågældende dag beror på uddannelsesstedets  

 forhold.
 Sådanne lukkedage må i relation til  

 arbejdsmarkedsuddannelsesloven efter ankenævnets opfattelse sidestilles  

 med søgnehelligdage/feriedage, der udløser ret til  

 godtgørelse.
 Ankenævent henviser til Arbejdsmarkedsstyrelsens  

 bekendtgørelse nr. 623 af 28. juni 1996 om adgang og  

 deltagerstøtte ved deltagelse i arbejdsmarkedsuddannelser § 15, stk.  

 3, hvoraf fremgår, at der i sammenhængende forløb efter  

 lovens § 3, nr. 2 kan indgå uddannelsespraktik og ferie.  

 Søgnehelligdage regnes som ferie.
 Arbejdsløshedskassen blev af nævnet anmodet  

 om at udregne og udbetale godtgørelse jfr. ovenfor.
 Meddelelse nr. 6/98 ophæves hermed.
