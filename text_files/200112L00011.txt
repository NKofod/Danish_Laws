Fremsat den 3. oktober 2001 af  

 kirkeministeren (Johannes Lebech) Forslag til Lov om ændring af lov om folkekirkens  

 økonomi, lov om  

 menighedsråd og lov om ansættelse i stillinger i folkekirken  

 m.v.
(Honorarbestemmelser, decentralisering af kompetence  

 m.v.) § 1 I lov om folkekirkens økonomi, jf. lovbekendtgørelse nr. 537  

 af 24. juni 1997, som ændret ved § 3 i lov nr. 941 af 20. december  

 1999, foretages følgende ændringer:
 1. I § 12 indsættes efter 1. pkt.:
 »Et centralt mellemkirkeligt råd kan have  

 repræsentanter for Kirken i Grønland.«.
 2. § 17a, stk. 2, ophæves og i stedet  

 indsættes:
»Stk. 2. Provstiudvalget vælger af sin midte en formand  

 og næstformand.
Valget sker ved skriftlig afstemning på udvalgets  

 konstituerende møde, som provsten indkalder til.
Valget har virkning  

 for udvalgets valgperiode.
Medlemmerne af udvalget har pligt til at modtage  

 valg som formand og næstformand.
Stk. 3. Provstiudvalget kan beslutte at tillægge  

 formanden honorar.
Honorar kan dog kun tillægges formanden,  

 såfremt denne er valgt medlem af provstiudvalget.
Kirkeministeren kan  

 fastsætte nærmere regler om formandshonoraret.
 Stk. 4. Provsten virker som udvalgets  

 forretningsførende medlem og drager omsorg for udførelsen af  

 udvalgets beslutninger.«.
 Stk. 3 - 6 bliver herefter stk. 5 - 8.
 3. I § 17a, stk. 5, 1. pkt., der bliver  

 stk. 7, 1. pkt., ændres »stk. 4« til: »stk. 6«.
 4. I § 17a, stk. 5, 2. pkt., der bliver  

 stk. 7, 2. pkt., ændres »stk. 4« til: »stk. 6«.
 5. I § 17c, stk. 3, indsættes efter  

 »herunder«: »honorar til formanden,«.
 6. I § 19, stk. 2, indsættes efter  

 »tilbage«: »på mellemregningskontoen«.
 7. I § 21, stk. 3, indsættes efter  

 »stiftsøvrigheden«: »eller provstiudvalget«.
§ 2 I lov om menighedsråd, jf. lovbekendtgørelse nr. 571 af 21.  

 juni 1996, foretages følgende ændringer:
 1. § 10, stk. 4   6, affattes således:
 »Stk. 4. Menighedsrådet vælger af sin midte en  

 sekretær, medmindre sekretærhvervet er knyttet til en af kirkens  

 funktionærstillinger.
Stk. 5. Menighedsrådet vælger blandt de valgte  

 medlemmer en kontaktperson, der bemyndiges til på rådets vegne at  

 give forskrifter og anvisninger til og modtage henvendelser fra  

 kirkefunktionærerne i tjenstlige forhold.
En funktionær, der er  

 ansat ved kirken eller kirkegården, kan ikke vælges til  

 kontaktperson.
 Stk. 6. Størrelsen af eventuelt honorar til  

 kirkeværgen, kassereren og kontaktpersonen skal godkendes af  

 provstiudvalget.«.
 2. I § 10, stk. 7, ændres »stk. 5 og 6«  

 til: »stk. 4 og 5«.
 3. §§ 11 og 12 affattes således:
 »§ 11. Valg til de i § 10 nævnte enkeltposter  

 finder sted umiddelbart efter valg af menighedsrådets formand og  

 næstformand.
 § 12. Ved førstkommende faste gudstjeneste efter det  

 konstituerende møde bekendtgør præsten fra  

 prædikestolen, hvem der er valgt til medlemmer af menighedsrådet,  

 og hvem der er valgt til menighedsrådets formand.
 Stk. 2. Inden funktionsperioden begynder, sørger den  

 nyvalgte formand for, at det tillige i den lokale presse bekendtgøres,  

 hvem der er valgt til medlemmer af menighedsrådet, og hvem der er valgt  

 til menighedsrådets formand.
Stk. 3. Inden funktionsperioden begynder, sørger den  

 nyvalgte formand for, at der sker indberetning til provstiudvalget og  

 stiftsøvrigheden om, hvem der er valgt til medlemmer af  

 menighedsrådet, og om hvem der er valgt til menighedsrådets  

 formand og næstformand, til de i § 10 nævnte  

 enkeltmandsposter samt til de i §§ 17 - 19 nævnte udvalg og til  

 valgbestyrelsen.
Kirkeministeren kan fastsætte nærmere regler om  

 indberetningens form og om frister for denne.
 Stk. 4. Såfremt der i funktionsperioden sker  

 ændringer i menighedsrådets sammensætning eller i valgene  

 af formand, næstformand, de i § 10 nævnte enkeltmandsposter  

 eller i udvalgenes eller valgbestyrelsens sammensætning, skal formanden  

 sende indberetning herom til provstiudvalget og  

 stiftsøvrigheden.«.
§ 3 I lov nr. 310 af 16. maj 1990 om ansættelse i stillinger i  

 folkekirken m.v., som ændret ved lov nr. 390 af 22. maj 1996, foretages  

 følgende ændring:
 1. § 17, 2. pkt., affattes således:
 »Kirkeministeren kan helt eller delvis henlægge de i  

 1. pkt. nævnte kompetencer til vedkommende stiftsøvrighed.«.
§ 4 Loven træder i kraft den 1. januar 2002.
§ 5 Loven gælder ikke for Færøerne og Grønland.  

 Loven kan ved kgl. anordning sættes i kraft på  

 Færøerne med de afvigelser, som de særlige  

 færøske forhold tilsiger.
Bemærkninger til lovforslaget Almindelige bemærkninger 1. Lovforslagets indhold 1.1. Nye bestemmelser om honorar til provstiudvalgets formand og til  

 menighedsrådets kontaktperson.
 Landsforeningen af Menighedsrådsmedlemmer har under  

 forhandlinger med Kirkeministeriet givet udtryk for, at adgangen til at  

 betale honorar til provstiudvalgets formand og til menighedsrådets  

 kontaktperson vil øge muligheden for rekruttering til disse  

 væsentlige og nødvendige tillidsposter i det kirkelige  

 demokrati.
På denne baggrund foreslås det, at lov om  

 folkekirkens økonomi ændres, så der bliver mulighed for at  

 udbetale honorar til formanden for provstiudvalget, såfremt formanden  

 er valgt medlem af udvalget.
Herved gives et øget incitament til, at  

 også provstiudvalgene vælger formanden blandt de valgte medlemmer  

 frem for den nuværende ordning, hvor provsten typisk vælges til  

 formand for udvalget.
Der henvises i øvrigt til bemærkningerne  

 til lovforslagets § 1, nr. 2.
 Endvidere foreslås det, at lov om menighedsråd  

 ændres således, at menighedsrådet får mulighed for at  

 udbetale honorar til kontaktpersonen, som er menighedsrådets daglige  

 arbejdsgiverrepræsentant, jf. bemærkningerne til lovforslagets  

 § 2, nr. 1 - 2.
1.2. Øget mulighed for decentralisering af kompetence Det af kirkeministeren nedsatte Forenklingsudvalg afgav i  

 juni 2000 Delbetænkning I (1386/2000). I denne delbetænkning  

 anbefalede udvalget, at en række godkendelseskompetencer i det  

 gældende regelsæt om landbrug (præstegårdsbrug), der  

 ejes af præsteembederne, i reglerne om tjenesteboliger for  

 præster samt i reglerne om ejendomme til brug for kirke og  

 kirkegård blev flyttet fra Kirkeministeriet/stiftsøvrighederne  

 til provstiudvalgene.
 Samtidig anbefalede udvalget, at kapitalforvaltningen  

 ændres således, at kompetencen til at frigive fremtidige  

 præsteembedekapitaler til menighedsrådet flyttes fra  

 Kirkeministeriet/stiftsøvrigheden til provstiudvalget, og  

 således at der bliver øget mulighed for at frigive disse  

 kapitaler til aktiviteter, som ikke umiddelbart har noget med kapitalens  

 indbetaling at gøre.
Godkendelseskompetencerne er i vidt omfang indeholdt i  

 bekendtgørelser, som er udstedt med hjemmel i økonomilovens  

 § 21, stk. 3, der alene giver mulighed for, at  

 godkendelseskompetencen flyttes fra Kirkeministeriet til  

 stiftsøvrighederne.
Med lovforslaget bliver der mulighed for, at  

 godkendelseskompetencen i relation til menighedsrådets beslutning om  

 forbrug af kirker og præsteembeders formue og køb og salg af  

 fast ejendom også kan henlægges til provstiudvalget.
Hjemlen  

 forventes anvendt i overensstemmelse med Forenklingsudvalgets anbefalinger.  

 Der henvises i øvrigt til bemærkningerne til lovforslagets  

 § 1, nr. 7.
Med lovforslagets § 3 foreslås, at lov om  

 ansættelse i stillinger i folkekirken m.v. ændres, således  

 at kirkeministeren i videre omfang end hidtil kan henlægge sine  

 kompetencer i relation til oprettelse og nedlæggelse af stillinger ved  

 stiftsøvrigheden samt ansættelse og afskedigelse fra disse  

 stillinger til vedkommende stiftsøvrighed.
Hermed gives der mulighed  

 for at foretage en øget decentralisering af kompetencerne  

 vedrørende de daglige forhold på stiftsadministrationerne.
1.3. Andre ændringer Menighedsrådet er et offentligt folkevalgt organ,  

 som forvalter store skattemidler, har ansvaret for betydelige  

 personalegrupper, forvalter store kulturværdier og kan have stor  

 indflydelse på både det kirkelige og det folkelige liv i sognet.  

 Dette indebærer, at interesserede skal have let adgang til oplysninger  

 om, hvem der er medlemmer af menighedsrådet, hvem der er  

 formand/næstformand, hvem der beklæder en række  

 enkeltmandsposter, og hvem der er medlem af menighedsrådets  

 stående udvalg og valgbestyrelse.
For at sikre disse oplysningers  

 tilgængelighed   blandt andet på Internettet   præciseres  

 det i lovforslagets § 2, nr. 3, at menighedsrådet ved nyvalg er  

 forpligtet til at give provstiudvalg og stiftsøvrighed disse  

 oplysninger, ligesom oplysningerne løbende skal ajourføres.
 Lovforslaget indeholder herudover en række  

 redaktionelle ændringer i lov om folkekirkens økonomi og lov om  

 menighedsråd.
 2. Forslagets økonomiske og administrative konsekvenser m.v.
Lovforslaget har ikke økonomiske eller  

 administrative konsekvenser for stat, kommuner, amtskommuner eller  

 erhvervsliv.
Lovforslaget har ikke EU-retlige aspekter, ligesom det ikke har  

 miljømæssige, ligestillingsmæssige eller administrative  

 konsekvenser for borgerne.
Lovforslagets bestemmelser om øget decentralisering  

 af godkendelseskompetence vedrørende dispositioner over fast ejendom  

 samt om honorar til provstiudvalgets valgte formand og til  

 menighedsrådets kontaktperson forventes at betyde en mindre  

 forøgelse af de kirkelige kassers udgifter.
Lovforslagets bestemmelse  

 om decentralisering af kompetencer vedrørende personalet på  

 stiftsadministrationerne forventes ikke at have økonomiske  

 konsekvenser, idet stiftsøvrighedernes forslag til budgetter fortsat  

 skal godkendes af kirkeministeren i forbindelse med fastsættelse af  

 landskirkeskattens størrelse.
3. Hørte myndigheder Lovforslaget har været forelagt samtlige biskopper,  

 stiftsøvrigheder, Landsforeningen af Menighedsrådsmedlemmer, Den  

 danske Præsteforening, Danmarks Provsteforening,  

 kirkefunktionærernes organisationer, Indenrigsministeriet, Kommunernes  

 Landsforening, Københavns Kommune og Frederiksberg Kommune.
 Lovforslagets § 1, nr. 1, har været til  

 høring hos Det Mellemkirkelige Råd, ministeren for kultur,  

 uddannelse, forskning og kirke i Grønland samt den grønlandske  

 biskop.
Vurdering af konsekvenser af lovforslaget Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Nej Nej Administrative konsekvenser for stat, kommuner og  

 amtskommuner Nej Nej Økonomiske konsekvenser for erhvervslivet Nej Nej Administrative konsekvenser for erhvervslivet Nej Nej Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Lovforslaget har ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1.
Med forslaget skabes der hjemmel til, at Det  

 Mellemkirkelige Råd kan tiltrædes af repræsentanter for  

 Kirken i Grønland.
Denne hjemmel er nødvendig, idet Kirken i  

 Grønland er et hjemmestyreanliggende, ligesom lov om folkekirkens  

 økonomi ikke i øvrigt gælder for Grønland.
 Forslaget fremsættes efter ønske fra det  

 grønlandske hjemmestyre, biskoppen over Grønlands Stift og Det  

 Mellemkirkelige Råd.
 Til nr. 2.
 Det foreslås, at provstiudvalget får adgang  

 til at beslutte at tillægge formanden honorar, såfremt formanden  

 er valgt blandt de valgte medlemmer.
 Det bemærkes endvidere, at bemyndigelsen i lov om  

 folkekirkens økonomi § 17a, stk. 3, 4. pkt., kun  

 tænkes anvendt, såfremt provstiudvalgene anvender reglerne til at  

 udbetale honorarer, der ikke står i rimeligt forhold til arbejdet som  

 formand.
 Den ændrede affattelse er herudover af redaktionel  

 karakter.
 Til nr. 3 - 5.
 Ændringerne er af teknisk karakter og er en  

 følge af lovforslagets § 1, nr. 2.
 Til nr. 6.
 Med dette forslag præciseres den gældende  

 ordning, hvorefter det alene er ligningsmidler, der ikke er udbetalt til  

 henholdsvis menighedsråd og provstiudvalg, og som derfor henstår  

 på mellemregningskontoen i kommunen, som kommunalbestyrelsen af sig  

 selv skal anvende til nedsættelse af det følgende års  

 kirkelige ligning.
 Til nr. 7.
 Under hensyn til, at menighedsråd og provstiudvalg i  

 forening har kompetencen til at træffe beslutning omkring  

 ligningsområdets økonomi og i denne forbindelse foretager en  

 samlet vurdering af ligningsområdets økonomiske forhold,  

 foreslår Forenklingsudvalget i sin Delbetænkning I (1386/2000),  

 at en række godkendelseskompetencer flyttes fra  

 Kirkeministeriet/stiftsøvrigheden til provstiudvalget.
 Forenklingsudvalget ønsker med sine forslag om  

 decentralisering at understrege, at det lokale kirkelige niveau - hvilket vil  

 sige menighedsråd og provstiudvalg i forening - som økonomisk  

 ansvarlig også bør træffe en række beslutninger  

 vedrørende kirkens og præsteembedets faste ejendomme/formue  

 uden, at disse beslutninger skal godkendes af andre kirkelige myndigheder.  

 Samtidig finder Forenklingsudvalget, at en øget decentralisering  

 betyder, at sagsbehandlingen bliver lettere, idet disse sager i fremtiden  

 alene skal behandles af to myndigheder i det kirkelige system - nemlig  

 menighedsråd og provstiudvalg.
 Udvalget foreslår således, at provstiudvalget  

 får kompetence til at godkende menighedsrådets beslutning  

 om:
 Nedrivning af bygninger til brug for  

 præstegårdsbrugene.
 Helt eller delvist salg af præstegårdsbrugene.
 Køb, salg, leje, opførelse, ombygning eller nedrivning  

 af ikke-fredede tjenesteboliger for præster.
 Erhvervelse eller ombygning af en eksisterende ikke-fredet bygning  

 udenfor kirkegårdsdiget til brug for kirken eller  

 kirkegården.
 Salg af bygninger til brug for kirken eller kirkegården.
 Frigivelse af fremtidige præsteembedekapitaler til vedkommende  

 kirke- eller præstegårdskasse til brug ved arbejder eller  

 løsning af opgaver, der vedrører kirken eller  

 præsteembedet.
 Med forslaget ændres økonomilovens § 21,  

 stk. 3, således, at der bliver mulighed for ved ændring af  

 nugældende bekendtgørelser/cirkulærer at gennemføre  

 denne decentralisering.
Til § 2 Til nr. 1 - 2.
Kontaktpersonen er den person, der i det daglige varetager  

 menighedsrådets arbejdsgiverfunktioner.
Dette betyder, at  

 kontaktpersonen blandt andet skal sørge for at skabe et godt  

 samarbejde mellem menighedsrådet og medarbejderne, mellem medarbejderne  

 indbyrdes samt mellem præsten, menighedsrådet og medarbejderne.  

 Kontaktpersonen udfører derfor en lang række funktioner på  

 vegne af menighedsrådet, og kontaktpersonen skal gennem sit arbejde  

 medvirke til at sikre, at folkekirkens arbejdspladser er attraktive  

 arbejdspladser.
 Kontakten med kirkens og kirkegårdens medarbejdere  

 må i et vist omfang foregå i dagtimerne, hvilket kan  

 medføre ulemper for kontaktpersonen i forhold til dennes civile hverv.  

 Det foreslås derfor, at der bliver muligt for at tillægge  

 kontaktpersonen et honorar for arbejdet.
 Ændringerne er herudover af systematisk karakter som  

 følge af, at bestemmelserne om honorar til kirkeværge, kasserer  

 og kontaktperson fremgår af den samme bestemmelse.
 Til nr. 3.
 Med forslaget foretages en systematisk ændring af  

 bestemmelserne i lov om menighedsråd §§ 11 og 12 således, at  

 det præsiceres, at formanden for rådet er forpligtet til at  

 underrette provstiudvalget og stiftsøvrigheden om, hvem der er valgt  

 til medlemmer af menighedsrådet, hvem der er valgt til formand og  

 næstformand og til enkeltmandsposterne, samt hvem der er valgt til de  

 stående udvalg, herunder til valgbestyrelsen.
 Samtidig tydeliggøres det, at formanden i  

 funktionsperioden er forpligtet til at orientere provstiudvalg og  

 stiftsøvrigheden om ændringer i menighedsrådets  

 sammensætning og konstituering.
Til § 3 Til nr. 1.
 Med forslaget gives der mulighed for, at kirkeministerens  

 kompetence til at oprette og nedlægge stillinger ved  

 stiftsadministrationerne og til at foretage ansættelse i og  

 afskedigelse fra disse stillinger i videre omfang end hidtil kan  

 henlægges til vedkommende stiftsøvrighed.
Forslaget skal ses i sammenhæng med, at der med  

 virkning fra regnskabsåret 2001 er indført en rammeordning for  

 stiftsøvrighederne således, at Kirkeministeriet i forbindelse  

 med godkendelse af budgetterne alene udmelder rammerne for fx  

 lønmidler.
Denne rammeordning gør det ønskeligt, at den  

 daglige administration af personalespørgsmål i videst muligt  

 omfang henlægges til stiftsøvrighederne.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om folkekirkens økonomi, jf. lovbekendtgørelse nr. 537  

 af 24. juni 1997, som ændret ved § 3 i lov nr. 941 af 20. december  

 1999, foretages følgende ændringer:
 § 12. Kirkeministeren fastsætter nærmere regler om  

 folkekirkens deltagelse i mellemkirkeligt arbejde, herunder om finansiering  

 af et centralt mellemkirkeligt råds virksomhed af fællesfonden,  

 for så vidt denne virksomhed ikke dækkes af bevillinger på  

 finansloven Endvidere kan ministeren fastsætte regler om finansiering  

 af lokalt mellemkirkeligt arbejde af kirkekassen, jf. § 2, stk. 1.
 1. I § 12 indsættes efter 1. pkt.:
 »Et centralt mellemkirkeligt råd kan have  

 repræsentanter for Kirken i Grønland.«.
§ 17 a. - - - 2. § 17a, stk. 2, ophæves og i stedet  

 indsættes:
Stk. 2. Provstiudvalget vælger af sin midte en  

 formand og en næstformand.
Valget sker ved skriftlig afstemning  

 på udvalgets konstituerende møde, som provsten indkalder til.  

 Valget gælder for udvalgets valgperiode.
Medlemmerne af udvalget er  

 pligtige at modtage valg som formand og næstformand.
Provsten virker  

 som udvalgets forretningsførende medlem og drager omsorg for  

 udførelsen af udvalgets  beslutninger.
»Stk. 2. Provstiudvalget vælger af sin midte en formand  

 og næstformand.
Valget sker ved skriftlig afstemning på udvalgets  

 konstituerende møde, som provsten indkalder til.
Valget har virkning  

 for udvalgets valgperiode.
Medlemmerne af udvalget har pligt til at modtage  

 valg som formand og næstformand.
Stk. 3. Provstiudvalget kan beslutte at tillægge  

 formanden honorar.
Honorar kan dog kun tillægges formanden,  

 såfremt denne er valgt medlem af provstiudvalget.
Kirkeministeren kan  

 fastsætte nærmere regler om formandshonoraret.
 Stk. 4. Provsten virker som udvalgets  

 forretningsførende medlem og drager omsorg for udførelsen af  

 udvalgets beslutninger.«.
 Stk. 3 - 6 bliver herefter stk. 5 - 8.
§ 17 a - - - Stk. 5. Stiftsøvrighedens afgørelser efter stk.  

 4, 1. pkt., kan af provstiudvalget indbringes for kirkeministeren.
 3. I § 17a, stk. 5, 1. pkt., der bliver  

 stk. 7, 1. pkt., ændres »stk. 4« til: »stk. 6«.
§ 17 a. - - - Stk. 5. - - - Stiftsøvrighedens afgørelser efter stk. 4,  

 2. pkt., kan af de pågældende medlemmer af provstiudvalget  

 indbringes for kirkeministeren.
 4. I § 17a, stk. 5, 2. pkt., der bliver  

 stk. 7, 2. pkt., ændres »stk. 4« til: »stk. 6«.
§ 17 c. - - - Stk. 3. Udgifterne til valg af provstiudvalgene og til  

 disse møder, herunder befordringsgodtgørelse og diæter  

 til de valgte medlemmer samt udvalgenes udgifter til medhjælp,  

 kontorartikler m.v., udredes af provstiudvalgskassen efter kirkeministerens  

 nærmere bestemmelse.
 5. I § 17c, stk. 3, indsættes efter  

 »herunder«: »honorar til formanden,«.
§ 19. - - - Stk. 2. Et beløb, der står tilbage ved  

 regnskabsårets slutning, anvendes af kommunalbestyrelsen til  

 nedbringelse af det følgende års ligning.
 6. I § 19, stk. 2, indsættes efter  

 »tilbage«: »på mellemregningskontoen«.
§ 21. - - - Stk. 3. Forbrug af kirkers og præsteembeders  

 formue samt køb og salg af fast ejendom kan kun ske efter beslutning  

 af menighedsrådet og med godkendelse af kirkeministeren eller efter  

 dennes bemyndigelse af stiftsøvrigheden.
 7. I § 21, stk. 3, indsættes efter  

 »stiftsøvrigheden«: »eller provstiudvalget«.
§ 2 I lov om menighedsråd, jf. lovbekendtgørelse nr. 571 af 21.  

 juni 1996, foretages følgende ændringer:
§ 10. - - - 1. § 10, stk. 4   6, affattes således:
 Stk. 4. Størrelsen af eventuelt honorar til  

 kirkeværgen og kassereren skal godkendes af provstiudvalget.
 »Stk. 4. Menighedsrådet vælger af sin midte en  

 sekretær, medmindre sekretærhvervet er knyttet til en af kirkens  

 funktionærstillinger.
 Stk. 5. Menighedsrådet vælger af sin midte  

 en sekretær, medmindre sekretærhvervet er knyttet til en af  

 kirkens funktionærstillinger.
Stk. 5. Menighedsrådet vælger blandt de valgte  

 medlemmer en kontaktperson, der bemyndiges til på rådets vegne at  

 give forskrifter og anvisninger til og modtage henvendelser fra  

 kirkefunktionærerne i tjenstlige forhold.
En funktionær, der er  

 ansat ved kirken eller kirkegården, kan ikke vælges til  

 kontaktperson.
Stk. 6. Menighedsrådet vælger blandt de  

 valgte medlemmer en kontaktperson, der bemyndiges til på rådets  

 vegne at give forskrifter og anvisninger til og modtage henvendelser fra  

 kirkefunktionærerne i tjenstlige forhold.
En funktionær, der er  

 ansat ved kirken eller kirkegården, kan ikke vælges til  

 kontaktperson.
 Stk. 6. Størrelsen af eventuelt honorar til  

 kirkeværgen, kassereren og kontaktpersonen skal godkendes af  

 provstiudvalget.«.
§ 10. - - - Stk. 7. Menighedsrådet fastsætter en  

 vedtægt for de i stk. 1 og 2 og stk. 5 og 6 nævnte personers  

 forretningsområde.
 2. I § 10, stk. 7, ændres »stk. 5 og 6«  

 til: »stk. 4 og 5«.
 3. §§ 11 og 12 affattes således:
 § 11. Valg til de i § 10 nævnte enkeltposter finder sted  

 umiddelbart efter valg af menighedsrådets formand og  

 næstformand.
 Stk. 2. Meddelelse om valgene sendes til  

 provstiudvalget og stiftsøvrigheden.
 Stk.  3. Såfremt der i funktionsperioden sker  

 ændringer i valgene, sendes der indberetning herom til provstiudvalget  

 og stiftsøvrigheden.
 § 12. Ved førstkommende faste gudstjeneste efter det  

 konstituerende møde bekendtgør præsten fra  

 prædikestolen, hvem der er valgt til medlemmer af menighedsrådet,  

 og hvem der er valgt til menighedsrådets formand.
 Stk. 2. Inden funktionsperiodens begyndelse sørger den  

 nyvalgte formand for, at det tillige i den lokale presse bekendtgøres,  

 hvem der er valgt til medlemmer af menighedsrådet, og hvem der er valgt  

 til menighedsrådets formand.
 »§ 11. Valg til de i § 10 nævnte enkeltposter  

 finder sted umiddelbart efter valg af menighedsrådets formand og  

 næstformand.
 § 12. Ved førstkommende faste gudstjeneste efter det  

 konstituerende møde bekendtgør præsten fra  

 prædikestolen, hvem der er valgt til medlemmer af menighedsrådet,  

 og hvem der er valgt til menighedsrådets formand.
 Stk. 2. Inden funktionsperioden begynder, sørger den  

 nyvalgte formand for, at det tillige i den lokale presse bekendtgøres,  

 hvem der er valgt til medlemmer af menighedsrådet, og hvem der er valgt  

 til menighedsrådets formand.
 Stk. 3. Inden funktionsperioden begynder, sørger den  

 nyvalgte formand for, at der sker indberetning til provstiudvalget og  

 stiftsøvrigheden om, og om hvem der er valgt til medlemmer af  

 menighedsrådet, hvem der er valgt til menighedsrådets formand og  

 næstformand, til de i § 10 nævnte enkeltmandsposter samt til  

 de i §§ 17 - 19 nævnte udvalg og til valgbestyrelsen.  

 Kirkeministeren kan fastsætte nærmere regler om indberetningens  

 form og om frister for denne.
 Stk. 4. Såfremt der i funktionsperioden sker  

 ændringer i menighedsrådets sammensætning eller i valgene  

 af formand, næstformand, de i § 10 nævnte enkeltmandsposter  

 eller i udvalgenes eller valgbestyrelsens sammensætning, skal formanden  

 sende indberetning herom til provstiudvalget og  

 stiftsøvrigheden.«.
§ 3 I lov nr. 310 af 16. maj 1990 om ansættelse i stillinger i  

 folkekirken m.v., som ændret ved lov nr. 390 af 22. maj 1996, foretages  

 følgende ændring:
 § 17. Kirkeministeren træffer bestemmelse om  

 oprettelse og nedlæggelse af stillinger ved stiftsadministrationerne og  

 foretager ansættelse og afskedigelse fra disse stillinger.  

 Kirkeministeren kan overlade ansættelseskompetencen helt eller delvist  

 til vedkommende stiftsøvrighed.
 1. § 17, 2. pkt., affattes således:
 »Kirkeministeren kan helt eller delvis henlægge de i  

 1. pkt. nævnte kompetencer til vedkommende  

 stiftsøvrighed.«.
