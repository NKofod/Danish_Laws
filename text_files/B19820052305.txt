 I medfør af § 19A, stk. 1, og § 44 i lov om skattemæssige afskrivninger,  

 jfr. lovbekendtgørelse nr. 487 af 1. september 1982, fastsættes:
 Kontantværdiansættelse af  

 overdragelsessummer for bygninger m.v.
§ 1.  Overdragelsessummerne (anskaffelses- og  

 afståelsessum) for afskrivningsberettigede bygninger og installationer i  

 sådanne bygninger samt dræningsanlæg på jordbrugsbedrifter omregnes i medfør  

 af lovens § 19A til kontantværdi.
Dette sker ved at lægge den kontante del af  

 overdragelsessummen sammen med kursværdien af ejendommens gældsposter.
Det  

 således beregnede beløb fordeles mellem afskrivningsberettigede bygninger  

 m.v. og den øvrige del af ejendommen.
 § 2.  Omregningen efter § 1 sker efter kursværdierne  

 på overdragelsestidspunktet (anskaffelses- og afståelsestidspunktet).
 Stk. 2.  Ved overdragelsestidspunktet forstås  

 slutsedlens dato, eller såfremt slutseddel ikke foreligger det tidspunkt,  

 hvor der er indgået en bindende aftale om overdragelse.
 § 3.  Den ikke kontante del af overdragelsessummen  

 omregnes til kursværdi efter følgende retningslinier:
 Stk. 2.  Den børskurs, der skal anvendes efter reglen i  

 stk. 1, er den seneste køberkurs, der er noteret på Københavns Fondsbørs på  

 det i § 2, jfr. dog stk. 1, nr. 3, nævnte tidspunkt.
§ 4.  Private pantebreve, der forrentes med en fast  

 procentdel af den til enhver tid gældende restgæld, og hvor restgælden  

 nedbringes over en på forhånd fastsat årrække med lige store eller stigende  

 afdrag, skal kursansættes efter et offentliggjort tabelmateriale.
Dette  

 udarbejdes kvartalsvis af statsskattedirektoratet på grundlag af  

 kursforholdene ved udgangen af kvartalet.
Tabelmaterialet kan rekvireres hos  

 den kommunale ligningsmyndighed.
Stk. 2.  Udlandslån med statslig kurssikring (K-lån) med  

 en fastsat lav rente i en periode, hvorefter restgælden refinansieres ved  

 optagelse af et obligationslån, kursansættes i den første periode efter det i  

 stk. 1 nævnte tabelmateriale.
Ved afståelse af bygningen efter den fastsatte  

 periode anvendes reglerne i § 3.
 Stk. 3.  Anden gæld, der skal omregnes til kursværdien,  

 ansættes ligeledes efter det i stk. 1 nævnte tabelmateriale, idet der dog  

 skal tages hensyn til eventuelle særlige vilkår.
 § 5.  For gæld, der kan indfries til pari, kan der  

 ikke anvendes en kurs over 100.
 § 6.  Brugs-, rente- og indtægtsnydelser medtages til  

 den kapitaliserede værdi, opgjort efter bekendtgørelse nr. 161 af 28. marts  

 1973 om arve- og gaveafgift.
 Stk. 2.  Ved videreoverdragelse af en ejendom, hvorpå  

 der hviler en forpligtelse som nævnt i stk. 1, opgøres kapitalværdien efter  

 ydelsens årlige værdi og kapitaliseringsfaktorerne på  

 overdragelsestidspunktet.
Oplysningspligt § 7.  Enhver skattepligtig, der ikke har pligt til at  

 føre regnskab, og som i et indkomstår eller en del af et indkomstår har  

 driftsmidler som nævnt i lovens afsnit I-II eller skibe som nævnt i lovens  

 afsnit III, skal i forbindelse med selvangivelsen udfylde og indsende et  

 særligt skema, der udfærdiges af statsskattedirektoratet.
 Stk. 2.  Det samme gælder, når de i stk. 1 omtalte  

 skattepligtige har foretaget forskudsafskrivning efter lovens afsnit IVA.
 § 8.  Skattepligtige, der har pligt til at føre  

 regnskab, skal afgive samme oplysninger som de skattepligtige, der efter § 7  

 skal benytte et særligt skema.
 § 9.  Enhver skattepligtig, der kan afskrive på et  

 formuegode efter lovens afsnit IV om bygninger og lovens afsnit IVB om  

 dræningsanlæg på jordbrugsbedrifter, skal i forbindelse med selvangivelsen  

 udfylde og indsende et særligt skema, der udfærdiges af  

 statsskattedirektoratet.
§ 10.  Den skattepligtige skal på begæring meddele de  

 oplysninger, der er nødvendige til brug ved kontrollen med overholdelsen af  

 afskrivningslovens bestemmelser.
Den skattepligtige skal tillige på begæring  

 forelægge dokumentation for de oplysninger, der er afgivet.
§ 11.  Undlader en skattepligtig at opfylde  

 oplysningspligten efter § 8, § 10 eller § 12, stk. 3, kan oplysningerne efter  

 § 44 i afskrivningsloven fremtvinges ved pålæg af en daglig bøde, der  

 fastsættes af ministeren for skatter og afgifter eller den, han bemyndiger  

 dertil.
Det samme gælder, såfremt en skattepligtig, der efter § 7 eller § 9  

 har pligt til at udfylde og indsende et særligt skema sammen med  

 selvangivelsen, undlader dette.
§ 12.  Denne bekendtgørelse træder i kraft dagen efter  

 offentliggørelsen i Lovtidende.
Samtidig ophæves bekendtgørelse nr. 314 af  

 20. december 1957 om oplysningspligt i henhold til lovbekendtgørelse nr. 290  

 af 14. december 1957 om skattefri afskrivninger m.v. og bekendtgørelse nr.  

 414 af 26. november 1965 om oplysningspligt vedrørende skattefri afskrivning  

 på visse automobiler m.v.
 Stk. 2.  Kapitel I gælder ikke for bygninger m.v., der  

 er anskaffet før den 1. januar 1982. Kapitel I finder også anvendelse, hvor  

 omregning efter afskrivningslovens § 19A, stk. 1, har skullet foretages i  

 tiden fra den 1. januar 1982 til bekendtgørelsens ikrafttrædelsesdag.
 Stk. 3.  For bygninger m.v., der er anskaffet før den 1.  

 januar 1982, skal en skattepligtig, der er regnskabspligtig, ikke benytte det  

 særlige skema efter § 9. Den skattepligtige skal dog afgive samme oplysninger  

 som de skattepligtige, der skal benytte det særlige skema.
