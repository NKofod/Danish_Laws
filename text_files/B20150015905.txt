Bekendtgørelse om ændring af bekendtgørelse om udlændinges adgang her til landet § 1 I bekendtgørelse nr. 427 af 29. april 2014 om udlændinges adgang her til landet, som ændret ved bekendtgørelse nr. 1585 af 23. december 2014, foretages følgende ændringer:
 1. I § 6, stk. 2, nr. 1, indsættes efter »§ 7, stk. 2«: »eller 3«.
 2. I § 24, stk. 1, ændres »§§ 7, 8, 9, stk. 1, og § 9 d« til: »§ 7, stk. 1 og 2, §§ 8, 9 og 9 d«.
 3. I § 24, stk. 1, indsættes efter »midlertidigt ophold«: », jf. dog stk. 4«.
 4. I § 24, stk. 2, 1. pkt., indsættes efter »midlertidigt ophold her i landet«: », jf. dog stk. 4«.
 5. I § 24, stk. 3, ændres »§ 9 a, § 9 c, stk. 3 og 5, §§ 9 i-9 n og 9 p,« til: »§ 7, stk. 3, § 9 a, § 9 c, stk. 3 og 5, §§ 9 i-9 n og 9 p«.
 6. I § 24 indsættes som stk. 4:
»Stk. 4. Opholdstilladelse efter udlændingelovens § 9 og § 9 c, stk. 1, som er meddelt som følge af en familiemæssig tilknytning til en udlænding, der er meddelt opholdstilladelse efter udlændingelovens § 7, stk. 3, gives med henblik på midlertidigt ophold her i landet.« 7. I § 25, stk. 1, ændres »§§ 7 og 8« til: »§ 7, stk. 1 og 2, og § 8«.
 8. I § 25, stk. 1, indsættes efter 3. pkt.:
»Tidsbegrænset opholdstilladelse efter udlændingelovens § 7, stk. 3, gives for højst 1 år og efter 1 år for højst 2 år ad gangen.« 9. I § 25, stk. 2, indsættes efter »efter 5 år for højst 5 år ad gangen«: », dog højst indtil udløbet af det tidsrum, hvor den herboende ægtefælle eller faste samlever har opholdstilladelse her i landet«.
§ 2 Bekendtgørelsen træder i kraft den 20. februar 2015.
