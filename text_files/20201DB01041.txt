Betænkning afgivet af Social- og Ældreudvalget den 22. april 2021 Betænkning over Forslag til folketingsbeslutning om ret til ambulant behandling for voldsudøvere [af Sikandar Siddique (UFG), Uffe Elbæk (UFG) og Susanne Zimmer (UFG)]:
1. Indstillinger Et flertal i udvalget (udvalget med undtagelse af ALT og Sikandar Siddique (UFG)) indstiller beslutningsforslaget til forkastelse ved 2. (sidste) behandling.
 Et mindretal i udvalget (ALT og Sikandar Siddique (UFG)) indstiller beslutningsforslaget til vedtagelse uændret.
 Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Dansk Folkeparti Dansk Folkepartis medlemmer af udvalget har altid ment, at forebyggelse er vigtig.
Ikke mindst, når det handler om at forebygge vold.
Det har Folketinget også haft fokus på, og der er derfor allerede iværksat en række tiltag for at hjælpe voldsudøvere.
DF har kæmpet for at få tilført permanente midler til Dansk Stalking Center, som bl.a. yder hjælp til udøvere af stalking.
De permanente midler er vigtige, fordi de sikrer en kontinuerlig indsats, der ikke pludselig må standses på grund af manglende midler.
Derudover findes der en række andre tilbud for dem, der udøver vold, som f.eks. telefonisk rådgivning og psykologbehandling.
Det er vigtigt at få brudt de voldelige mønstre, der opstår i nogle familier og nære relationer, og det er der allerede en række tilbud, der tager hånd om i dag.
Om tilbuddene er godt nok skruet sammen, om de har en tilstrækkelig kapacitet, og om personer, der udøver vold, har nok viden om deres muligheder for at få hjælp og støtte, bør vi se på ved udarbejdelsen af den nye handlingsplan, der skal erstatte handlingsplanen til bekæmpelse af psykisk og fysisk vold i nære relationer 2019-2022, der udløber i 2022, jf. »Handlingsplan til bekæmpelse af psykisk og fysisk vold i nære relationer  Udenrigsministeriet 2019-2022«, marts 2019, Udenrigsministeriet.
 DF støtter ikke forslaget.
Socialistisk Folkeparti Socialistisk Folkepartis medlemmer af udvalget kan ikke stemme for beslutningsforslaget, da forslaget er ufinansieret.
SF er dog enig med forslagsstillerne i, at en ret til ambulant behandling for voldsudøvere er afgørende.
Det er vigtigt, at voldsudøvere bliver mødt af den rette faglighed for at sikre den rette behandling.
Der er allerede blevet taget et skridt i den rigtige retning i forhold til at styrke retten til ambulant behandling og rådgivning af voldsudøvere og voldsudsatte ved aftalen om finansloven for 2020.
Enhedslisten Enhedslistens medlemmer af udvalget støtter til fulde intentionerne i beslutningsforslaget, som dog er ufinansieret.
EL kan derfor ikke stemme for beslutningsforslaget, men vil arbejde videre for bedre forebyggelse, herunder hjælp til, at voldsudøvere stopper volden.
3. Udvalgsarbejdet Beslutningsforslaget blev fremsat den 22. januar 2021 og var til 1. behandling den 6. april 2021. Beslutningsforslaget blev efter 1. behandling henvist til behandling i Social- og Ældreudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 2 møder.
Bilag Under udvalgsarbejdet er der omdelt 2 bilag på beslutningsforslaget.
Birgitte Vind (S) Sikandar Siddique (UFG) Camilla Fabricius (S) Christian Rabjerg Madsen (S) Daniel Toft Jakobsen (S) Malte Larsen (S) Tanja Larsson (S) Rasmus Stoklund (S) Henrik Vinther (RV) Kristian Hegaard (RV) Trine Torp (SF) Charlotte Broman Mølbæk (SF) Kirsten Normann Andersen (SF) fmd.
Pernille Skipper (EL) Jakob Sølvhøj (EL) Torsten Gejl (ALT) Fatma Øktem (V) Anni Matthiesen (V) Maja Torp (V) Marlene Ambo-Rasmussen (V) Hans Andersen (V) Jane Heitmann (V) Karina Adsbøl (DF) nfmd.
Liselott Blixt (DF) Jens Henrik Thulesen Dahl (DF) Brigitte Klintskov Jerkel (KF) Mette Abildgaard (KF) Mette Thiesen (NB) Ole Birk Olesen (LA) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
