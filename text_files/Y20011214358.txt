Lønsumsafgift   registreringspligt  

 investeringsselskaber Told- og Skattestyrelsen har besvaret en henvendelse fra  

 en told- og skatteregion om eventuel lønsumsafgiftspligt for et  

 investeringsselskab, der for egne og lånte midler investerer i  

 pantebreve.
 Selskabets formål er iflg. vedtægterne at  

 drive investering i og handel med fast ejendom og værdipapirer,  

 herunder også udstykning af fast ejendom og bebyggelse med salg for  

 øje.
Selskabet opkøber til anlæg pantebreve i  

 parcel- og rækkehuse og ejerlejligheder, som ligger i beholdning indtil  

 udløb eller indfrielse.
Der bliver ikke solgt pantebreve ud af  

 beholdningen.
 Købet finansieres hovedsagelig ved lån fra  

 hos moderselskabet, og selskabets indtægter består i  

 renteforskellen og kursgevinster m.v.
 Herudover er selskabet frivillig momsregistreret for  

 udlejning af fast ejendom, jf. momslovens § 51.
 Styrelsen har udtalt, at selskabets aktive systematiske  

 anbringelse af egne og lånte midler med henblik på at opnå  

 fortjeneste ved forrentningen heraf, ikke kan anses som finansielle  

 transaktioner, jf. momslovens § 13, stk. 1, nr. 11, dvs. at der er tale om  

 passiv kapitalanbringelse i momslovens forstand.
 Opnåelsen af renter og kursgevinster m.v. i  

 tilknytning hertil, kan således ikke anses som vederlag for leverede  

 ydelser, og selskabet er derfor ikke omfattet af lønsumsafgiftslovens  

 § 1, stk. 1, 1. pkt, 1. led, eller i øvrigt af den afgiftspligtige  

 personkreds i henhold til lønsumsafgiftsloven.
 Det er styrelsens opfattelse, at Landsrettens dom  

 offentliggjort i TfS 1999, 956 angiver retstilstanden på området,  

 og at Momsnævnets afgørelse offentliggjort i TfS 1998, 245 ikke  

 længere kan anses for at være gældende ret.
 Styrelsen har endvidere udtalt, at selskabets  

 momsfradragsret skal opgøres efter momslovens almindelige  

 bestemmelser, jf. §§ 37-38, dvs. at fradragsretten for moms af  

 fællesudgifter skal opgøres skønsmæssigt efter  

 bestemmelserne i momslovens § 38, stk. 2, jf. i øvrigt TfS 1999,  

 908.
