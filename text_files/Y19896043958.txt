 En landinspektør spørger om, hvilke betingelser der kræves opfyldt  

 bl.a. afstandsmæssigt for at samnotere en parcelhusgrund med en parcel, der  

 udstykkes med henblik på opførelse af en vindmølle.
 Styrelsen svarer, at der i det konkrete tilfælde ingen betingelser er  

 med hensyn til afstanden mellem de pågældende matr.nre., der ønskes  

 samnoteret.
 I Deres brev af 20-3-1989 har De spurgt, hvilke betingelser der kræves  

 opfyldt bl.a. afstandsmæssigt for at samnotere en parcelhusgrund med en  

 parcel, der udstykkes med henblik på opførelse af en vindmølle.
Kort- og Matrikelstyrelsen skal i den anledning meddele, at flere  

 matr.nre. kan noteres som en samlet fast ejendom, når betingelserne i § 31 i  

 bekendtgørelse nr. 129 af 23. marts 1982 er opfyldt.
Der er således ingen  

 betingelser med hensyn til afstanden mellem de pågældende matr.nre.
 Muligheden for sammenlægning er dog begrænset af reglerne i landbrugsloven  

 og i arbejderboliglovgivningen, jf. § 12 i udstyknigsloven.
 Styrelsen har tidligere svaret på et tilsvarende spørgsmål om samnotering.  

 I den forbindelse anmodede Kort- og Matrikelstyrelsen Energistyrelsen om en  

 udtalelse med hensyn til reglerne om statstilskud til vindmølleanlæg.  

 Energistyrelsens svar er vedlagt til orientering.
