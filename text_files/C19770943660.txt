INDHOLDSFORTEGNELSE 1. INDLEDNING 2. TILRETTELÆGGELSEN AF INDKVARTERINGS- OG  

 FORPLEJNINGSTJENESTEN PÅ LANDET 3. LEDELSEN AF INDKVARTERINGS- OG  

 FORPLEJNINGSTJENESTEN PÅ LANDET 4. HJÆLPESTATIONERS BELIGGENHED, INDRETNING OG  

 MARKERING 5. HJÆLPESTATIONENS OPGAVER 6. HJÆLPESTATIONENS PERSONEL OG MATERIEL 7. HJÆLPESTATIONENS MOTORKØRETØJER 8. FORMERING AF MOBILE ENHEDER 1. INDLEDNING Nærværende vejledning indeholder praktiske arbejdsregler og oplysninger  

 for indkvarterings- og forplejningstjenesten på landet.
 Der er ved udarbejdelsen af vejledningen taget hensyn til, at  

 indkvarterings- og forplejningstjenesten i landdistrikterne - uanset at denne  

 tjenestegren principielt opbygges efter ensartede regler såvel i som uden for  

 bymæssigt bebyggede områder - i højere grad benytter sig af »faste«  

 hjælpestationer.
2. TILRETTELÆGGELSEN AF INDKVARTERINGS- OG  

 FORPLEJNINGSTJENESTEN PÅ LANDET Indkvarterings- og forplejningstjenesten på landet må tilrettelægges  

 således, at den kan arbejde uden hjælp udefra og således, at de  

 indkvarteringsgrupper og forplejningsgrupper, der evt. følger med  

 evakueringsstrømmen ud fra de skaderamte områder og/eller enheder fra  

 kommuner, der ikke er berørt af krigshandlinger, kan indgå i samarbejde med  

 de lokale enheder.
Ved tilrettelæggelsen må man således være opmærksom på, at der må kunne  

 opstilles mobile enheder af indkvarteringsgrupper og forplejningsgrupper, der  

 i givet fald kan indsættes til løsning af omsorgsopgaver på steder (i såvel  

 som uden for kommunens eget område), hvor der er behov derfor.
Opmærksomheden  

 må endvidere være henledt på, at det i tyndt befolkede områder, hvor det er  

 vanskeligt at finde egnede lokaliteter til særlige forhold, f.eks.  

 forplejningstilberedning, kan være hensigtsmæssigt, at to nabokommuner i  

 fællesskab opbygger en hjælpestation eller træffer aftale om fællesbenyttelse  

 af en eller flere lokaliteter.
3. LEDELSEN AF INDKVARTERINGS- OG  

 FORPLEJNINGSTJENESTEN PÅ LANDET a.
ALMINDELIGT I kommuner uden for civilforsvarsområderne forestås organisationen og  

 opbygningen af indkvarterings- og forplejningstjenesten af en af  

 kommunalbestyrelsen udpeget leder af tjenestegrenen.
I sådanne kommuner, hvor  

 der tillige er etableret frivillige civilforsvarsordninger (sogneværn) er det  

 som hovedregel forudsat, at kommunens samlede hjælpetjeneste er organiseret  

 under en af kommunalbestyrelsen udpeget kommuneleder.
 I det følgende dækker betegnelsen »kommuneleder« hans funktion  

 som leder af indkvarterings- og forplejningstjenesten.
 Det må i det følgende tillige erindres, at politimesteren i vedkommende  

 politikreds uden for civilforsvarsområderne fører tilsyn med hjælpetjenesten  

 og leder denne i katastrofetilfælde.
b.
KOMMUNELEDERENS OPGAVER Kommunelederens opgaver i kommuner, hvor den eneste pligtige  

 civilforsvarsforanstaltning er indkvarterings- og forplejningstjenesten, har  

 en noget snævrere afgrænsning, end tilfældet er for civilforsvarslederen i  

 bymæssigt bebyggede områder (civilforsvarsområderne).
 Kommunelederens opgaver kan i denne afgrænsede form opstilles således:
1o.
Overledelse af kommunens hjælpetjeneste, herunder det centrale  

 mellemled mellem politimesteren og kommunens hjælpetjeneste.
2o.
Assistanceformidling internt samt fra anden hjælpetjeneste uden for  

 kommunen.
3o.
Regnskabsmæssige foranstaltninger.
4o.
Rekvisition af levnedsmidler m.v.
5o.
Tilvejebringelse og uddannelse af personel til hjælpetjesten.
 Omfanget af opgaverne kan beskrives som følger:
Ad 1o.
Kommunelederen udøver den øverste ledelse af kommunens  

 hjælpetjeneste, herunder arbejdet på hjælpestationerne, og han drager omsorg  

 for, at udpegede lokaler, telefoner og motorkøretøjer sikres til det ønskede  

 formål.
 Under kommunelederens udøvelse af den øverste ledelse af kommunens  

 hjælpetjeneste kan der blive tale om at varetage opgaver i forbindelse med  

 nedfaldvarslingstjenesten i det omfang, løsningen af sådanne opgaver pålægges  

 hjælpetjenesten.
 Kommunelederen er således det eneste kommandoled mellem hjælpetjenesten i  

 kommunen og politimesteren, hvorfor alle ordrer og signaler mellem  

 politimesteren og denne hjælpetjeneste, herunder de enkelte hjælpestationer,  

 formidles gennem kommunelederen.
Ad 2o.
Såfremt en hjælpestation må rekvirere hjælp, f.eks. til  

 indkvarterings- og forplejningstjeneste, brandslukning og ambulancekørsel,  

 sker dette gennem kommunelederen, der ved tildelingen af hjælp fra styrker  

 inden for egen kommune må sørge for, at den øvrige hjælpetjeneste i kommunen  

 fortsat kan løse opgaver i overensstemmelse med de af politimesteren trufne  

 dispositioner vedrørende evakueringen.
Politimesteren orienteres herom.
Skal assistancen ydes af styrker uden for kommunen, skal kommunelederen  

 anmode om en sådan assistance gennem vedkommende politimester.
En sådan  

 anmodning om hjælp må som minimum indeholde oplysninger om arten og omfanget  

 af den ønskede hjælp samt angivelse af, hvor hjælpen ønskes (kontaktpunkt).
Ad 3o.
Kommunelederen forestår de med indkvarterings- og  

 forplejningstjenesten forbudne regnskabsmæssige foranstaltninger i  

 overensstemmelse med de af kommunalbestyrelsen udgivne retningslinier for  

 kommunens økonomiske forvaltning og i overensstemmelse med de for fordelingen  

 af udgifter mellem stat og kommune gældende regler.
Ad 4o.
Kommunelederen udarbejder oversigter over, hvilke muligheder der er  

 i kommunen for at tilvejebringe materiel til brug for hjælpetjenesten, samt  

 mulighederne for at fremskaffe levnedsmidler i større omfang inden for  

 kommunen.
Ad 5o.
Personellet til hjælpetjenesten tilvejebringes efter de herom  

 gældende regler.
c.
KOMMUNELEDERENS KOMMANDOSTATION 1o.
Kommandostation.
Der indrettes en kommandostation, hvorfra kommunelederen kan udøve  

 ledelsen af kommunens hjælpetjeneste.
I mange tilfælde kan det være praktisk,  

 at kommandostationen, hvor pladsforholdene tillader det, indrettes i eller i  

 umiddelbar nærhed af kommunekontoret, hvor man i forvejen råder over egnede  

 installationer, og så vidt muligt i en sikret kælder.
Kommandostationen bør, afhængig af de lokale forhold, indrettes med flere  

 lokaler, således at der kan blive et lederkontor til kommunelederen,  

 eventuelt et tilsvarende kontor til hans hjælpere og et eller to andre  

 lokaler til de nødvendige telefonister og ordonnanser.
Indretningen af  

 rummene må foretages efter de lokale behov og under hensyn til det nedenfor  

 om personel, kort, planer m.v. anførte, ligesom de principper, der gælder for  

 indretning af kommandocentraler i civilforsvarsområderne, i rimelig  

 udstrækning må følges.
2o.
Personel.
Der bør som stedfortræder for kommunelederen udpeges 3 personer, hvoraf  

 mindst 1 er til stede, når beredskab er beordret.
Herudover bør der til  

 kommandostationen knyttes et antal telefonister samt et antal ordonnanser.
 En egentlig stabsopbygning vil kun undtagelsesvis være nødvendig uden for  

 bymæssigt bebyggede områder, men det vil ofte være hensigtsmæssigt, at de  

 udpegede stedfortrædere og eventuelt yderligere et par hjælpere danner en  

 gruppe, der kan aflaste kommunelederen.
3o.
Kort, planer m.v.
 Kort over kommunen, eventuelt politikredsen, til indtegning af  

 evakueringsruter, ophobninger m.v., alarmeringsplaner, styrkeplaner,  

 indkvarteringsoversigter, detailplaner for samtlige kommunens  

 hjælpestationer, signalblanketter etc. bør efter forholdene anskaffes til  

 kommandostationen.
4o.
Transportmidler.
Kommandostationen bør råde over mindst een personmotorvogn.
Til  

 ordonnanskørsel vil cykler med hjælpemotor være egnede.
5o.
Tjenesteplan.
 Tjenesteplanen på kommandostationen bør tilrettelægges således, at der,  

 når beredskab er beordret, altid er en stedfortræder for kommunelederen, 1-2  

 telefonister og ordonnanser til stede samt andet personel i et sådant omfang,  

 at tjenesten kan udføres.
 Kommunelederen deltager normalt ikke i den faste tjenesteplan, men er til  

 stede som overleder, når forholdene gør det påkrævet.
4. HJÆLPESTATIONERS BELIGGENHED, INDRETNING OG  

 MARKERING Placeringen af kommunens hjælpestationer skal ske under hensyntagen til  

 evakueringsplanlægningen i politikredsen.
Såfremt der til en eller flere  

 hjælpestationer i en kommune er knyttet en sirenerute, der skal betjenes af  

 stationens personel, må placeringen og tilrettelæggelsen af stationens  

 arbejde ske under hensyntagen hertil.
 Hjælpestationerne bør placeres med en indbyrdes afstand af 4-10 km langs  

 eller i umiddelbar nærhed af de veje, der tænkes anvendt under en evakuering.  

 Afstanden mellem stationerne bestemmes i øvrigt af tilstedeværelsen af egnede  

 lokaliteter i tilstrækkeligt omfang, ligesom der ved placeringen bør tages  

 hensyn til, at hjælpestationen skal ligge nogenlunde centralt i det område,  

 hvori de evakuerede skal indkvarteres fra den pågældende hjælpestation.
 Som hjælpestation vil eventuelt kunne anvendes store samlede lokaliteter,  

 f.eks. skoler, men af hensyn til de særlige forhold for hjælpetjenesten i  

 kommuner uden bymæssig bybyggelse bør man som hovedregel anvende hele  

 landsbyer eller mindre samlede bebyggelser med tjenestegrenene anbragt i  

 passende indbyrdes afstand dels af sikkerhedshensyn, dels for derved at lette  

 indplaceringen af tilkommanderede assistancestyrker i omfattende  

 evakueringssituationer.
 Af hensyn til den praktiske gennemførelse af arbejdet på hjælpestationerne  

 er det hensigtsmæssigt at fordele arbejdet på et antal hold, der står under  

 fælles ledelse af en hjælpestationsleder.
 Hjælpestationslederen udøver sin ledelse fra en kommandostation.
Den direkte betjening af de evakuerede varetages af Der må derudover til sikring af hjælpestationens drift oprettes hold, der  

 i og omkring hjælpestationen kan forestå fornøden vagttjeneste, regulering af  

 færdslen o.lign.; endvidere må der tilvejebringes mulighed for nødvendig  

 teknisk bistand.
Hvor forholdene gør det muligt, vil det være rigtigt at vælge lokaliteter  

 til de enheder, der direkte skal betjene de evakuerede, på samme side af  

 marchvejen, således at tværgående trafik på marchvejen undgås.
Når strømmen  

 af evakuerede ankommer til hjælpestationsområdet, kan de evakuerede, der har  

 behov for hjælp, ledes bort fra marchvejen f.eks. ind på en parallelgående  

 sidevej, hvor sådanne lokaliteter kan indrettes.
Når hjælpen er ydet, ledes  

 de evakuerede ud på marchvejen i den modsatte ende af hjælpestationsområdet.
Ved planlægningen af hjælpestationens indretning må man være opmærksom på,  

 at de evakuerede kan ankomme med retning fra andre større bymæssige  

 bebyggelser end den nærmeste.
Oplysningsholdet bør placeres tæt ved  

 marchvejen og i den ende af hjælpestationen, hvortil de evakuerede først vil  

 ankomme.
Det kan derfor være påkrævet at have forberedt placeringer af  

 oplysningshold ved flere indfaldsveje til hjælpestationsområdet.
 Hjælpestationens eventuelle lagerbeholdninger samt stationens  

 vognholdeplads (sted for opmarch af stationens egne køretøjer) bør være under  

 opsyn og helst anbragt således, at de ikke kan ses af de evakuerede.
 Hjælpestationens kommandostation bør ikke være markeret ved skiltning og  

 bør placeres således, at de evakuerede ikke fristes til at opsøge  

 hjælpestationslederen (ikke synlig fra marchvejen).
Hjælpestationsområdet, herunder navnlig oplysning, forplejning,  

 indkvartering, børnepasning og førstehjælp, bør markeres ved tydelig  

 skiltning.
I det omfang, der måtte være behov for skiltemateriel ud over det  

 i indkvarteringsgruppepakningerne medtagne standardmateriel, må dette  

 fremstilles lokalt.
 Ved valg af skiltestørrelse og placering må bl.a. tages hensyn til sted og  

 belysning, om skiltene skal kunne ses af evakuerede i kø (høj anbringelse)  

 eller f.eks. fra motorkøretøjer (lavere anbringelse).
5. HJÆLPESTATIONENS OPGAVER a.
KOMMANDOSTATION: 1. Overledelse af hjælpestationens personel. 2.  

 Signalformidling fra hjælpestationen til kommunelederen, og signalformidling  

 mellem hjælpestationens enheder. 3. Forsynings- og erstatningstjeneste. 4.  

 Overledelse ved større opgaver, hvor flere enheder skal samarbejde under  

 indsats. 5. Formidle assistanceydelser enhederne imellem samt, hvis stationen  

 ikke selv kan løse opgaverne, rekvirere assistance hos kommunelederen. 6.  

 Vejlede og kontrollere holdledere i deres udførelse af arbejdsopgaver. 7.  

 Føre personel- og materielfortegnelser samt journal over hjælpestationens  

 arbejde og afgive situationsrapport derom til kommunelederen.
b.
OPLYSNINGSHOLD: 1. Vejlede de evakuerede, såvel når de i større grupper  

 ankommer til eller opholder sig på hjælpestationen, som når de som  

 enkeltpersoner henvender sig på oplysningskontoret. 2. Formidle generelle  

 oplysninger til de evakuerede om hjælpestationens indretning, anvisning af  

 hvileplads m.v., og oplysninger i øvrigt af generel interesse for de  

 evakuerede, f.eks. om de skal blive på hjælpestationen eller fortsætte til  

 andet indkvarteringsområde.
I førstenævnte tilfælde, hvorledes de skal  

 forholde sig på hjælpestationen, og hvorledes indkvarteringen gennemføres; i  

 sidstnævnte tilfælde, hvornår, hvordan og hvortil der skal fortsættes. 3.  

 Formidle peronefterlysninger ved hjælp af højttaler på hvilepladser og andre  

 steder, hvor mange er forsamlet. 4. Formidle personefterlysninger via  

 kommunelederen til politiet efter de derom givne lokale bestemmelser, eller  

 vejlede de evakuerede om, hvorledes de skal forholde sig, når de ønsker en  

 efterlysning iværksat. 5. Modtage og i nødvendigt omfang videregive  

 anmeldelser og oplysninger, selv om disse ikke ubetinget har  

 civilforsvarsmæssig interesse.
Det vil være psykologisk rigtigt, at  

 oplysningstjenesten ved denne form for hjælp og vejledning til de evakuerede  

 øver en beroligende indflydelse på de evakuerede.
c.
FORPLEJNINGSHOLD: 1. Tilberedning af spise- og drikkevarer til de  

 evakuerede og til civilforsvarspersonellet. 2. Udlevering af spise- og  

 drikkevarer til de evakuerede og til civilforsvarspersonellet.
Forplejningstilberedningen kan ofte med fordel gøres uafhængig af den  

 enkelte hjælpestation.
Tilberedningen kan f.eks. gennemføres i egnede  

 lokaliteter et enkelt sted i kommunen til dækning af samtlige  

 hjælpestationers behov.
Det vil da være kommunelederen, der giver regler for  

 løsning af transportproblemet, således at forsyningerne rettidigt og i  

 tilstrækkelig mængde kommer ud til den enkelte hjælpestation.
 Uanset hvorledes forplejningstilberedningen tilrettelægges, er det  

 indkvarteringsholdet på den enkelte hjælpestation, der forestår udlevering af  

 mad og drikke på stedet.
Ved planlægningen af udlevering af spise- og drikkevarer til de evakuerede  

 må det iagttages, at denne udlevering ofte bør foregå på en hurtig måde af  

 hensyn til de evakueredes tilstand og/eller for at undgå unødvendige  

 forsinkelser på vejen til det endelige indkvarteringsområde.
Et  

 hensigtsmæssigt system for udlevering bør således i forvejen nøje være  

 planlagt.
d.
INDKVARTERINGSHOLD:
Begrebet »Indkvarteringstjenesten« dækker i princippet alle  

 socialt betonede opgaver som hjælp, modtagelse, indkvartering, børnepasning  

 og førstehjælp.
Indkvarteringsholdet har imidlertid kun nogle af  

 indkvarteringstjenestens opgaver, nemlig:
Ad 1o.
Indkvartering på hjælpestationen, der alene omfatter en nødtørftig  

 underbringelse af de evakuerede, anvendes normalt kun, hvor der er tale om et  

 nødvendigt kortvarigt ophold på hjælpestationen, hvor de evakuerede snarest  

 skal videre til det endelige indkvarteringsområde.
Ad 2o.
Ved indkvartering i private hjem vil navnlig ældre mennesker og  

 kvinder med små børn, der sidst vil kunne vende tilbage til det forladte  

 område, og som således vil være indkvarterede i længst tid på fremmed sted,  

 have særligt behov for at blive indkvarteret under gode forhold.
Beregningen af et indkvarteringsområdes kapacitet kan erfaringsmæssigt  

 foretages af lokalkendte, der ret præcist vil være i stand til at vurdere de  

 enkelte lokaliteters kapacitet.
I større kommuner, hvor lokalkendskabet kan  

 være utilstrækkeligt, vil de nødvendige oplysninger ofte kunne fås fra  

 kommunens tekniske forvaltning, der råder over kortmateriel over alle nyere  

 bygninger i kommunen.
 Oplysninger om områdets øjeblikkelige beboerantal kan gives af det  

 stedlige folkeregister, der også vil være i stand til at give oplysninger om  

 større udsving til brug for ajourføring af planen.
En egentlig ajourføring af indkvarteringsplanen vil ofte være unødvendig.  

 I de fleste kommuner vil det være tilstrækkeligt, såfremt planen kontrolleres  

 f.eks. hvert andet eller hvert tredie år.
I kommuner, hvor der foregår en  

 stærk udvikling, vil det dog være nødvendigt med en noget hyppigere kontrol,  

 men denne kan, som ovenfor anført, ofte klares ved hjælp af oplysninger fra  

 det stedlige folkeregister og/eller den lokale tekniske forvaltning, sammen  

 med lokalkendte personers kendskab til indkvarteringsområdet.
Ad 3o.
Indkvarteringsmulighederne i private hjem er i visse  

 evakueringssituationer utilstrækkelige, hvorfor der bør være rekognosceret  

 for indkvarteringsmuligheder i større lokaliteter, f.eks. skoler.
Ordningen  

 er således et nødvendigt supplement til den private indkvartering, men kan  

 også med fordel anvendes i stedet for privat indkvartering, når det ved  

 iværksættelsen er sandsynligt, at der kun bliver tale om indkvartering af  

 kort varighed.
 Hvor forholdene gør det sandsynligt, at de ovennævnte  

 indkvarteringsmuligheder er utilstrækkelige, og at enhver anden mulighed  

 derfor skal udnyttes, bør der på fabriksvirksomheder, teglværker, i  

 avlsbygninger til større landbrugsejendomme, ridehuse, lagerbygninger m.m.  

 forberedes nødindkvartering, der kan underlægges nærmeste hjælpestations  

 ledelse, og hvor et betydeligt antal evakuerede kan underbringes for kortere  

 tid.
Ad 4o.
Registrering af de evakuerede må af praktiske grunde ofte udskydes  

 til et tidspunkt efter, at indkvartering har fundet sted, således at en  

 ophobning på hjælpestationen af registreringshensyn undgås.
 Som et hurtigt virkende fordelingssystem kan nævnes:
Til hver hjælpestation knyttes et indkvarteringsområde, der opdeles i mindre indkvarteringsdistrikter, hvert med en sådan  

 afgrænsning, at en enkelt vejviser kan anvise samtlige evakuerede de  

 respektive indkvarteringssteder i distriktet.
 For hvert indkvarteringsdistrikt udarbejdes en indkvarteringsliste  

 indeholdende indkvarteringsstedernes adresser og indkvarteringskapacitet.
Vejviseren, der i dette tilfælde bliver den, der udøver  

 indkvarteringsmyndigheden, og som derfor må være en voksen, myndig person,  

 tæller det antal evakuerede op, der skal indkvarteres i distriktet, hvorefter  

 de pågældende ledsages til indkvarteringsstederne.
På en liste noteres hvor  

 mange der indkvarteres hvert sted, således at det personale, der senere skal  

 foretage registreringen på listen kan se, hvor mange der er indkvarteret de  

 enkelte steder.
 Som et andet system kan nævnes:
Indkvarteringsområdet opdeles som ovenfor i indkvarteringsdistrikter.  

 Inden for det enkelte indkvarteringsdistrikt opføres hver enkelt  

 indkvarteringslokalitet på et katotekkort (i to eksemplarer). På  

 hjælpestationen udleveres til hver enkelt familie eller gruppe af evakuerede  

 et kartotekkkort, der angiver adressen på indkvarteringsstedet og  

 indkvarteringskapaciteten.
Såfremt kapaciteten ikke udnyttes fuldt ud,  

 påføres kortet det faktiske antal indkvarterede.
Vejviserne, der ved dette  

 system blot kan være lokalkendte store børn, viser derefter de evakuerede hen  

 til indkvarteringssttederne.
 Det personale, der senere skal foretage selve registreringen, afvikler  

 denne ved hjælp af det andet kartotekkort.
e.
FØRSTEHJÆLPSHOLD: 1o.
Yde førstehjælp til syge og sårede. 2o.
Gennem  

 hjælpestationslederen (og kommunelederen til politimesteren) foranledige  

 ambulancer tilkaldt til syge og sårede, hvis tilstand kræver lægelig  

 behandling. 3o.
Eventuelt iværksætte transport af syge og sårede til anvist  

 indlæggelsessted.
Ad 1o.
Der må på civilforsvarets hjælpestationer være førstehjælpere, der  

 kan yde hjælp til tilskadekomne.
Under en pludselig iværksat evakuering må det påregnes, at mange er  

 henvist til at gå længere strækninger.
Da en del i en sådan situation næppe  

 bærer hensigtsmæssigt fodtøj eller ikke er i marchtræning, vil de få vabler  

 eller åbne sår på fødderne.
Behandling af disse fodsyge foregår på  

 førstehjælpsstationen; men i tilfælde, hvor der er særlig mange fodsyge, kan  

 behandlingen med fordel udføres på hvilepladser og andre steder ingen for  

 hjælpestationens område, hvor de evakuerede er samlet i større grupper.
Ad 2o.
Det påhviler holdlederen i det enkelte tilfælde at skønne, om der  

 vil være behov for indlæggelse på sygehus.
 Såfremt dette er tilfældet, afgives der melding derom via  

 hjælpestationsleder og kommunelederen til politimesteren, der drager omsorg  

 for tilvejebringelse af de fornødne ambulancer og oplysning om  

 indlæggelsessted.
Ad 3o.
I tilfælde, hvor der f.eks. på grund af omfattende skader i  

 nærliggende byer ikke er muligt inden for en rimelig tid at skaffe ambulancer  

 til veje, vil kommunelederen efter politimesterens bestemmelse muligvis være  

 nødt til at overlade til vedkommende hjælpestation at løse  

 transportproblemet, f.eks. ved anvendelse af hjælpestationens lastbiler.
 I sådanne situationer må transporten ikke iværksættes, før kommunelederen  

 har oplyst, hvilket behandlingssted (sygehus), der skal køres til.  

 Kommunelederen indhenter oplysningerne gennem vedkommende politimester.
 I kommuner, hvor der som led i etableringen af frivillige  

 civilforsvarsordninger (sogneværn) er etableret redningshold, bør sådanne  

 hold indgå i hjælpestationens arbejde og her varetage førstehjælpsholdets  

 opgaver.
f.
BØRNEPASNINGSHOLD:
g.
HOLD TIL SIKRING AF HJÆLPESTATIONENS DRIFT På landet må indkvarterings- og forplejningstjenesten tilrettelægges  

 således, at den kan arbejde uden hjælp udefra.
Det kan f.eks. ikke påregnes,  

 at politiet under alle forhold kan stille mandskab til rådighed til løsning  

 af ordensmæssige og trafikregulerende opgaver på hjælpestationen.
Udover opgaver med direkte relation til de evakuerede er der en række  

 opgaver vedrørende hjælpestationens oprettelse og drift.
Opgaverne kan  

 opdeles i opgaver af teknisk, ordensmæssig og brandmæssig karakter.
 I kommuner, hvor der tillige er oprettet frivillige civilforsvarsordninger  

 (sogneværn), bør disse opgaver fordeles på de inden for de respektive  

 tjenestesteder etablerede hold.
1o.
Tekniske opgaver: - Oprettelse og afmærkning af hjælpestationen i  

 henhold til foreliggende planer samt teknisk vedligeholdelse af stationen. -  

 Tilvejebringelse af nødbelysning og reservedrikkevandsforsyningen i henhold  

 til foreliggende planer. - Etablering af latriner i omfattende  

 evakueringssituationer, hvor eksisterende toiletter suppleret med  

 tørklosetter fra indkvarterings- og forplejningstjenestens gruppepakninger er  

 utilstrækkelige, eller hvor strøm- og vandsvigt gør de eksisterende toiletter  

 uanvendelige. - Etablering og drift af motor- og cykelreparationsværksted,  

 hvor nødtørftige mindre reparationer kan foretages såvel på hjælpestationens  

 egne køretøjer som på andre evakueringstransportkøretøjer.
2o.
Ordensmæssige opgaver: - Færdselsregulering inden for hjælpestationens  

 område. - Regulering af kødannelser f.eks. ved oplysningskontor,  

 forplejningsudlevering m.v. - Bistand til oplysningsholdet f.eks. ved  

 formidling af oplysninger under anvendelse af højttaler på hvilepladser og  

 andre steder, hvor mange er forsamlet.
Til brug ved udøvelsen af ordenens opretholdelse har civilforsvarspersonel  

 myndighed, jfr. civilforsvarslovens § 38, 1. stk.: »Borgerne er pligtige  

 at rette sig efter de påbud, som vedkommende myndigheder måtte udstede med  

 henblik på civilforsvaret.« 3o.
Brandmæssige opgaver: - Udsættelse af brandvagter, hvor opmærksomheden  

 navnlig må være rettet mod lokaliteter, der benyttes til eller er  

 tilgængelige for de evakuerede, og navnlig lokaliteter, der er særlig  

 brandfarlige eller indeholder brandfarlige oplag. - Tilvejebringelse af  

 nødtørftige slukningsmidler.
6. HJÆLPESTATIONENS PERSONEL OG MATERIEL a.
PERSONEL Styrketallet for personel til indkvarteringstjenesten er vejledende sat  

 til ca. 1% af indbyggertallet i landdistrikterne, medens styrketallet til  

 forplejningstjenesten må fastsættes ud fra kendskabet til de lokale  

 muligheder for tilberedning af forplejning.
For forplejningstjenesten gælder  

 i kommuner med bymæssig bebyggelse den samme regel, dog således at der bør  

 regnes med en personelstyrke på ca. 1 promille (mindst en forplejningsgruppe)  

 til betjening af feltkøkkener.
I katastrofetilfælde vil der kunne stilles feltkøkkener til rådighed fra  

 regionale depoter.
Det er derfor nødvendigt, at der uddannes personel til  

 betjening heraf.
Hertil kommer personel til opstilling af de på den enkelte  

 hjælpestation nødvendige hold.
Som hovedregel må man regne med, at den  

 mindste styrke, der kan anvendes på en hjælpestation af hensyn til stationens  

 effektivitet, er 40-50 voksne frivillige; men da størrelsen og antallet af  

 nødvendige hold kan variere fra kommune til kommune, og da hjælpestationerne  

 skal placeres med ikke for store mellemrum, kan det i tyndere befolkede egne  

 være nødvendigt at anvende procentvis mere personel end i tættere befolkede  

 egne.
Det er ikke muligt at angive nærmere dimensioneringsregler for  

 hjælpetjenestens samlede personelstyrke.
 Ved opbygningen af hjælpetjenesten bør mandskabet inden for de enkelte  

 hold organiseres i grupper i overensstemmelse med de i retningslinierne for  

 de forskellige tjenestegrene anførte regler, idet samarbejdet mellem  

 styrkerne fra forskellige kommuner derved lettes.
b.
MATERIEL Hver CF-region tideles materiel til et antal indkvarteringsgrupper og  

 forplejningsgrupper.
Ca. halvdelen af dette materiale opbevares på regionale  

 depoter, hvorfra det i givet fald efter behov vil blive stillet til rådighed  

 for indkvarterings- og forplejningstjenesten på landet.
En fast tildeling af  

 ovennævnte materiel til kommuner uden bymæssig bebyggelse påregnes ikke  

 gennemført.
 Hjælpetjenesten skal med det materiel, der stilles til rådighed fra  

 regionen og i samarbejde med de fra de skaderamte områder kommende styrker,  

 normalt kunne løse de opgaver, der vil blive pålagt den.
 Da der imidlertid kan indtræffe situationer, hvor hjælpetjenesten må  

 arbejde uden denne bistand, må der allerede i fredstid udarbejdes en  

 fortegnelse over den enkelte hjælpestations materielbehov, ligesom der må  

 foreligge planer om, hvorfra dette materiel i den aktuelle situation kan  

 fremskaffes ved lokal foranstaltning, evt. ved rekvisition i henhold til  

 civilforsvarsloven.
 Særlig for forplejningstjenestens vedkommende må der forberedes muligheder  

 for lokal tilberedning af forplejning, idet en sådan tilberedning ofte er så  

 langvarig, at den må iværksættes på så tidligt et tidspunkt, at der endnu  

 ikke er nået forplejningsenheder frem til den pågældende hjælpestation.
7. HJÆLPESTATIONENS MOTORKØRETØJER Antallet af motorkøretøjer til brug for samtlige hold på en hjælpestation  

 kan vejledende opgøres til:
 Behovet for køretøjer opgøres af kommunelederen og indberettes af  

 politimesteren til Civilforsvarsstyrelsen, der derefter videresender  

 behovsopgørelsen til Motorudskrivningstjenesten, der udskriver det ønskede  

 antal køretøjer med tillæg af 10%. Ejeren får tilsendt et udskrivningsbevis  

 og civilforsvaret en genpart af udskrivningsbeviset for de pågældende  

 køretøjer samt et indkaldelseskort.
Tilvejebringelse af køretøjerne bør ske i takt med opbygningen af  

 hjælpetjenesten, og sideløbende hermed bør der etableres en  

 »chaufførordning«, således at der er rutinerede førere til  

 køretøjerne.
Såfremt der til en hjælpestation er knyttet en kørerute med  

 henblik på varsling mod radioaktivt nedfald, skal personvognen hertil være  

 forsynet med 12 volts akkumulator.
Indkaldelsen af køretøjerne ved en beredskabsforøgelse sker i  

 overensstemmelse med civilforsvarets beredskabsbestemmelser.
Det skal af de  

 lokale beredskabsplaner fremgå, hvorledes modtagelsen skal iværksættes, hvor  

 køretøjerne skal møde, opmarcheres, kontrolleres og formelt overdrages,  

 ligesom der skal være udarbejdet fordelingslister over køretøjerne til  

 hjælpestationerne.
Ved et ringe antal køretøjer kan modtagelsen iværksættes  

 uden større foranstaltninger, medens der ved modtagelse af et større antal  

 køretøjer må opstilles et egentligt motormodtagehold til at forestå de med  

 modtagelsen forbundne foranstaltninger.
 På hjælpestationen indgår samtlige køretøjer i stationens  

 »vognpark«, der sættes under ledelse af en dertil udpeget person  

 (kan være en af de frivillige chauffører).
Køretøjerne anvendes efter behov af samtlige hold til forsynings- og  

 transporttjeneste og anvendes desuden til transport af evakuerede, der f.eks.  

 på grund af alder eller svagelighed ikke selv er i stand til at fortsætte  

 marchen til det endelige indkvarteringsområde.
Køretøjerne anvendes endvidere  

 til afløsning for evakueringstransportkøretøjer, der skal returnere til det  

 område, hvorfra der evakueres, for at afhente flere immobile evakurede.
8. FORMERING AF MOBILE ENHEDER I hjælpetjenesten på landet skal indgå mobile indkvarteringsgrupper  

 bestående af 8 personer incl. gruppeføreren.
Hertil kommer 1 chauffør, der  

 ikke behøver at være fast tilknyttet gruppen.
Der regnes med, at hver hjælpestation i påkommende tilfælde skal kunne  

 afgive mandskab og materiel til indsats uden for hjemstedet, evt. i  

 samarbejde med indkvarteringsgrupper fra andre steder.
En sådan gruppe skal  

 forsynet med materiel til en indkvarteringsgruppe selvstændigt kunne varetage  

 omsorgen for 125 - 250 evakuerede.
 Til fremføring af gruppen anvendes et motorkøretøj fra vedkommende  

 hjælpestations vognholdeplads.
Den i fredstid valgte placering af hjælpestationer ved de større veje  

 bevirker, at man i givet fald har hjælpestationer ved veje, ad hvilke der i  

 den aktuelle situation ikke foregår evakuering, medens andre hjælpestationer  

 måske overbelastes.
Dette forhold kan afhjælpes ved hel eller delvis flytning  

 af personel og materiel fra de ubenyttede stationer til de steder, hvor der  

 er behov for hjælp.
Også i en sådan situation benyttes hjælpestationens egen  

 vognpark af personel og materiel (evt. ved pendulkørsel) til indsatsstedet,  

 hvorefter køretøjerne, medmindre andet beordres, er til rådighed for den  

 stedlige ledelse, indtil hjemkørsel beordres.
