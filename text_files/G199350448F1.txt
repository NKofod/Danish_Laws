Formålet med registeret er at samle oplysninger om den enkelte patientkontakt med sygehusene og disses ambulatorier, således at de let kan fremdrages ved patientens henvisning samt aktuelle og eventuelle senere behandling, at gøre det muligt til brug for sygehusets og ambulatoriernes patientbehandling eller forskning at fremdrage oplysninger om patienter, for hvem der er registreret bestemte diagnoser, undersøgelser, behandling m.v.
Registeret skal endvidere lette kommunikationen mellem sygehusets afdelinger og den daglige administration samt danne grundlag for udarbejdelsen af statistikker, indberetninger og planlægning af social- og sundhedsvæsenet.
Personkreds: Registeret må kun indeholde oplysninger om personer, som er henvist til eller som er eller har været til undersøgelser eller behandling på Aalborg eller Brønderslev psykiatriske sygehuse samt i disses ambulatorier.
 Ikrafttrædelsesdato: 01/01/1993.
