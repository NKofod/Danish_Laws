§ 1.  Medaljen skal kaldes MEDALJEN FOR UDMÆRKET  

 LUFTTJENESTE og præget i sølv fremstille på den ene side: Den kongelige stifters navnetræk med omskrift: FOR UDMÆRKET LUFTTJENESTE og på den anden side: En egekrans med indskrift: FORTJENT.
 Stk. 2.  Ved gentagen tildeling af medaljen forsynes den  

 tidligere tildelte medaljes bånd med et spænde med det pågældende værns mærke  

 i sølv.
Stk. 3.  Enhver, der erholder medaljen tildelt, bærer  

 denne som angivet i det til enhver tid gældende uniformsreglement.
Den bæres  

 i et bånd med skiftevis røde og hvide diagonalstriber, og det er tilladt også  

 at bære den til civil påklædning.
Til denne påklædning bæres medaljen ved  

 højtidelige lejligheder.
 § 2.  Tildeling af medaljen sker ved kongelig  

 resolution efter Forsvarsministeriets indstilling.
§ 3.  Adgang til at erholde medaljen tildelt har  

 ganske særligt fortjente piloter eller andre besætningsmedlemmer, som har  

 ydet særlig fortjenstfuld og udmærket tjeneste i luften ved enten at have forrettet en sådan lang og særligt udmærket lufttjeneste,  

 som har kunnet tjene som inspirerende eksempel for andre, eller ved en enkelt lejlighed under overordentlig kritiske forhold at have  

 vist fremragende tjeneste i luften - særlig hvor menneskeliv eller materiel  

 er reddet ved koldblodighed og udmærket luftmandskab - for så vidt der ikke  

 herved er taget en utilbørlig risiko, idet efter almindelig luftmandskab en  

 anden udvej var nærmest foreliggende.
 § 4.  Den, hvem medaljen er tildelt, beholder den til  

 sin død, medmindre den pågældende for utilbørligt forhold afskediges af  

 tjenesten eller gør sig skyldig i en sådan forseelse eller viser et sådant  

 forhold, som ville have udelukket den pågældende fra at få medaljen tildelt.  

 I så tilfælde vil den være at tilbagelevere.
 Stk. 2.  Når nogen, hvem medaljen er tildelt, afgår ved  

 døden, indsendes den ham tilhørende medalje til Forsvarsministeriet.
 § 5.  Skulle forsvarets myndigheder få kundskab om, at  

 nogen, hvem medaljen er tildelt, skulle have vist et forhold, der kunne gøre  

 den pågældende uværdig til at beholde dette udmærkelsestegn, skal der straks  

 afgives indberetning derom til ministeriet.
 § 6.  I øvrigt overdrages de nærmere forhold, denne  

 sag vedrørende, til Forsvarsministeriets forsorg.
 § 7.  Indstillinger om tildeling af medaljen for  

 udmærket lufttjeneste indsendes til Forsvarsministeriet.
 § 8.  KFF-B.23-1962, KFF-B.1-1967, pkt. 1 og KFF-  

 B.13-1971, ophæves.
 P.M.V.
 E.B.
H.
M.
Richter *) Note:Ovenstående er identisk med KFF-B.23-1962, KFF- B.1-1967, pkt. 1  

 og KFF-B.13-1971, pkt. 1, der udgår.
