INDHOLDSFORTEGNELSE INDLEDNING I tilfælde af, at det civilforsvarsmæssige beredskab skal etableres, er  

 det vigtigt, at civilforsvarets styrker hurtigt kan gøres indsatsklare  

 umiddelbart efter, at beredskabsetableringen er beordret iværksat.
 Civilforsvarsstyrelsen vil i tilfælde af mobilisering af det kommunale  

 civilforsvar og politiets CF-ordenskorps udsende nærmere direktiver til de  

 lokale myndigheder, dels om en eventuel forberedende mønstring af dele af  

 styrkerne, dels om indkaldelse af personel og køretøjer i forbindelse med, at  

 styrkerne skal møde til vedvarende tjeneste.
 Det er vigtigt, at personel- og køretøjsmodtagelsen gennemføres hurtigt og  

 effektivt og efter nogenlunde ensartede retningslinier.
 Denne vejledning, der er udarbejdet af en arbejdsgruppe med repræsentanter  

 fra Civilforsvarsstyrelsen, det kommunale civilforsvar og politiet, er tænkt  

 anvendt af de lokale civilforsvarsmyndigheder som grundlag for den konkrete  

 planlægning af personel- og køretøjsmodtagelsen ved mobilisering.
Vejledningens afsnit I og II indeholder en beskrivelse af den procedure,  

 der i almindelighed bør følges ved etablering af personel- og  

 motorkøretøjsmodtagekommandoer.
Beskrivelsen er suppleret med eksempler bl.a.  

 på instrukser for det personel, der indgår i disse kommandoer.
 Vejledningens afsnit III indeholder et eksempel på en samarbejdsaftale som  

 bistand fra det kommunale civilforsvar til mønstring/mobilisering af  

 politiets CF-ordenskorps.
 Eksemplet er tænkt anvendt i de politikredse, hvor en mønstring eller  

 mobilisering af CF-ordenskorpset i praksis vil forudsætte bistand fra det  

 kommunale civilforsvar, og hvor personel- og køretøjsmodtagelsen eventuelt  

 gennemføres samordnet for det kommunale civilforsvar og politiet.
Vejledning om etablering af  

 personelmodtagekommandoer (PERMOKO) ved 1. Opgave Personelmodtagekommandoerne (i det følgende benævnt »PERMOKO«)  

 har til opgave - at modtage og registrere det fremmødte personel - at udlevere uniformer og udrustning til personellet - at fordele personellet til tjenestegrene og tjenestesteder  

 (udrykningsstationer m.v.) - at fremskaffe køretøjer fra motorkøretøjsmodtagekommandoerne til  

 transport af personellet til de respektive enheder.
2. Organisation og virke I den mødebefaling, der i fredstid udleveres til værnepligtige (bortset  

 fra X-værnepligtige) og frivillige, er angivet det sted, hvor personellet  

 skal møde i tilfælde af mønstring eller mobilisering.
I det omfang  

 mønstring/mobilisering finder sted ved udsendelse af ekstraordinær  

 indkaldelsesordre vil mødestedet tillige være anført i denne.
 Der bør træffes aftale med det lokale postkontor om ekspresudsendelse af  

 indkaldelsesordrerne, herunder hvor mange forsendelser, der skal udbringes.
Ved hvert mødested etableres et PERMOKO, der forudsættes at kunne modtage,  

 iklæde og fordele en styrke på indtil ca. 1.000 personer.
Såfremt en større  

 styrke skal indkaldes til mønstring/mobilisering, må flere mødesteder  

 etableres (et for hver 1.000 personer) eller mønstringen/mobiliseringen må  

 gennemføres trinvis, således at hele styrken ikke indkaldes på en gang.
 Mobiliseringsfasen forudsættes gennemført i løbet af ca. 1 døgn.
 Hvert PERMOKO bør oprettes som et selvstændigt kommando underlagt faglig  

 tjeneste, og bør have følgende sammensætning:
- en leder - et modtagehold - et iklædningshold - et fordelerhold Der udpeges en leder af hvert hold.
Det personel, der indgår i PERMOKO, bør på forhånd være udpeget og  

 uddannet, således at personellet kan indkaldes forud for den almindelige  

 mobilisering.
Der bør fortrinsvis udpeges kommunalt ansatte (§ 13-personel)  

 og frivillige.
I særlige tilfælde vil værnepligtigt personel kunne anvendes,  

 men disse må i så fald indkaldes som forkommando.
 Som modtagelokalitet bør udpeges en skole, hal eller lignende, hvor  

 lokaliteterne er tilstrækkelig store til, at proceduren med hensyn til  

 modtagelse, iklædning og fordeling samt afsendelse af personellet til  

 udrykningsstationer m.v., kan foregå kontinuerligt.
 Forud for etablering af PERMOKO bør følgende være forberedt:
 - En alarmeringsliste over det personel, der skal indkaldes til PERMOKO,  

 bør udarbejdes i fredstid og indgå i beredskabsplanen.
 - En oversigt, der viser det beredskabsmæssige personel- og køretøjsbehov  

 for samtlige udrykningsstationer bør ligeledes indgå i  

 beredskabsplanlægningen.
 - En plan over modtagelokalitetens indretning (bør udarbejdes i fredstid).
 - Alt materiale og papirer (herunder de værnepligtiges tjenestepapirer)  

 til brug for modtage- iklædnings- og fordelerholdet skal være til stede.
 - Alle munderingseffekter til brug ved iklædningen skal være til stede.  

 Såfremt eget depot ikke benyttes som mobiliseringssted, bør plan for flytning  

 af munderingseffekterne udarbejdes i fredstid.
3. Proceduren for personelmodtagelsen Efter indkaldelsen møder PERMOKO-personellet hurtigst muligt på  

 modtagelokaliteten og indretter PERMOKO.
Hvert enkelt lokale bør afmærkes ved opsætning af de nødvendige skilte.  

 Endvidere bør der etableres kommunikation mellem leder, modtagehold,  

 iklædningshold og fordelerhold.
Der bør desuden etableres kommunikation med  

 det modtagekommando, der skal fremskaffe de fornødne køretøjer til transport  

 af personellet fra PERMOKO til udrykningsstationer m.v.
Endelig skal der  

 etableres kommunikation mellem PERMOKO og udrykningsstationerne - eventuelt  

 via kommandocentralen.
Modtagelsen og registreringen af det fremmødte personel varetages af  

 modtageholdet, der sammensættes af 1 leder og ca. 10 hjælpere.
Modtagelsen og  

 registreringen sker efterhånden som personellet møder.
Af hensyn til den  

 efterfølgende fordeling af personellet bør fremmødende befalingsmænd ledes  

 uden om køen af menige, således at de efter registrering og eventuel  

 iklædning hurtig er klar til at modtage de tildelte menige.
Mødebefalingen og indkaldelsesordren, som medbringes af personellet,  

 sammenholdes med tjenestepapirerne (stam- og uddannelseskort m.v.). Herved  

 kontrolleres, om personellet er mødt det rigtige sted.
Nye frivillige, der  

 melder sig til tjeneste i forbindelse med mobiliseringen, henvises til et  

 særligt hvervekontor med henblik på at indgå aftale/kontrakt om frivillig  

 tjeneste.
En repræsentant fra kommunens socialforvaltning kan eventuelt være  

 tilknyttet modtageholdet, således at sociale problemer i forbindelse med  

 indkaldelsen kan løses på stedet.
Der bør i så fald i planen for det  

 kommunale civile beredskab optages en bemærkning herom.
Det vil endvidere være ønskeligt, at en læge er til stede ved  

 personelmodtagelsen, således at der i givet fald kan ydes lægelig bistand,  

 såfremt der opstår tvivl om, hvorvidt fremmødt personel bør hjemsendes af  

 helbredsmæssige årsager.
Om nødvendigt må lægen på stedet foretage en hurtig  

 undersøgelse af de pågældende.
Personel, der lider af åbenbare og alvorlige helbredsmangler, og som  

 derfor ikke skønnes egnet til tjeneste, registreres som fremmødte og  

 hjemsendes.
Senere må den pågældende myndigheds personeladministration tage  

 stilling til, hvad der videre skal ske.
Modtageholdet må ikke hjemsende personel, hvis helbredstilstand ikke er  

 åbenbart alvorlig.
De pågældende må (hvis det drejer sig om værnepligtige)  

 henvises til efterfølgende sessionsbehandling med henblik på eventuel  

 kassation.
Registrering af fremmødt personel sker ved afstempling/påtegning på  

 tjenestepapirerne, der anbringes i en særlig kartotekskasse eller lignende  

 for mødt personel.
Mødebefaling og eventuel indkaldelseskort afleveres og  

 opbevares sammen med de øvrige tjenestepapirer.
I tilfælde af mønstring  

 afleveres dog kun indkaldelseskort (til mønstring).
 Tjenestepapirerne afleveres herefter til fordelerholdet.
Efter modtagelsen og registreringen sendes personellet videre til  

 iklædningsholdet, der sammensættes af 1 leder og ca. 7 hjælpere.
Dette hold  

 forestår udlevering af den nødvendige mundering samt poser og mærkesedler til  

 civilt tøj.
Personellet ifører sig den udlevede uniform, og det civile tøj  

 medbringes i den udleverede pose.
 Værnepligtige, der møder i uniform, sendes efter modtagelsen direkte til  

 fordelerholdet.
Fordelerholdet, som bør sammensættes af 1 leder og ca. 3 hjælpere,  

 fordeler personellet tjenestegrensvis i lokaler efterhånden, som personellet  

 ankommer fra modtage- eller iklædningsholdet.
Når der er samlet en  

 tjenestegrensgruppe med gruppefører, udleveres en instruks og 4 eksemplarer  

 af styrkelisten til gruppeføreren, som udfylder og fordeler styrkelisterne i  

 henhold til instruksen.
 Efter kontakt med køretøjsmodtagekommandoet(erne) fremskaffes køretøjer  

 til transport af grupperne til de respektive udrykningsstationer.
 Fordelerholdet må - som grundlag for at fordele personellet - være i  

 besiddelse af opgørelser over personelbehovet ved de forskellige  

 udrykningssstationer.
 Når personelmodtagelsen af afsluttet, nedlægges PERMOKO, og  

 tjenestepapirerne for det personel, der er mødt, afleveres til  

 personeladministrationen.
Personel, der indkaldes til mønstring med henblik på iklædning og  

 efterfølgende beredskabsuddannelse, hjemsendes efter registrering og  

 iklædning.
Der udleveres forholdsordre om fremmøde til beredskabsuddannelsen  

 eventuelt tillige om den efterfølgende vedvarende tjeneste.
 Ved indkaldelse til vedvarende tjeneste forudsættes, at personellet påny  

 giver møde ved PERMOKO med henblik på fordeling og gruppevis afgang til  

 tjenestestederne.
 4. Instrukser for lederen af PERMOKO, lederen af  

 modtageholdet, lederen af iklædningsholdet og lederen af fordelingsholdet.
Detaljerede instrukser for de ledere, der indgår i PERMOKO, skal på  

 forhånd være udarbejdet.
Lederen af PERMOKO skal være i besiddelse af alle  

 instrukser.
 I det følgende er angivet et eksempel på hver af disse instrukser.
 Endvidere er medtaget eksempler på:
- skitse over PERMOKO-depot indeholdende et eksempel på  

 iklædningeproceduren (bilag 1) - målskemaer til brug ved munderingsudlevering (benyttes af  

 iklædningsholdet) (bilag 2 a-c) - instruks for gruppefører (udleveres af fordelerholdet)(bilag 3) - styrkeliste (udleveres af fordelerholdet)(bilag 4) 4.1. Eksempler på instruks for lederen af PERMOKO Lederen opretter PERMOKO i henhold til plan for indretning af mødestedet,  

 opsætter skilte, forestår modtagelse, registrering, iklædning og fordeling af  

 det mødende personel, hvortil følgende hold oprettes:
- et modtagehold bestående af 1 leder og hjælpere - et iklædningshold bestående af 1 leder og hjælpere - et fordelerhold bestående af 1 leder og hjælpere.
 Der udleveres følgende til de enkelte hold:
 Modtageholdet:
- instruks for lederen af modtageholdet - plan for indretning af mødestedet - skiltemateriale - kartotekskasser med tjenestepapirer til registrering af fremmødte - kommunikationsudstyr - diverse skriveredskaber.
 Iklædningsholdet:
- instruks for lederen af iklædningsholdet - plan for indretning af mødested - skiltemateriale - kommunikationsudstyr - mærkesedler, snor, saks og papirsække - diverse skriveredskaber.
 Fordelerholdet:
- instruks for lederen af fordelerholdet - plan for indretning af mødestedet - kartotekskasser - skiltemateriale - oversigt over personelbehovet ved udrykningsstationerne m.v.
- instruks og styrkelister (udleveres af befalingsmænd) - tjenestegrens- og gruppemarkering - kommunikationsudstyr - diverse skriveredskaber.
 Når mødestedslokaliteten er indrettet og PERMOKO oprettet, afgives melding  

 herom til personeladministrationen.
 Lederen har den samlede ledelse af personelmodtagelsen og skal følge de  

 enkelte holds arbejde så nøje som muligt.
Personeladministrationen holdes løbende underrettet om situationen.
Opstår  

 der situationer ved personelmodtagelsen, som ikke kan klares på stedet,  

 indhentes forholdsordre fra lederen af faglig tjeneste.
 Når personelmodtagelsen er så langt fremme, at personellet ankommer med  

 store mellemrum, træffes i samråd med lederen af faglig tjeneste beslutning  

 om indskrænkning eller eventuelt nedlæggelse af PERMOKO.
Når personelmodtagelsen af afsluttet, og PERMOKO er nedlagt, afleveres alt  

 materiale, herunder lister og skemaer over fremmødt personel, til  

 personeladministrationen.
Kommunikationsudstyret afleveres dog til  

 signaltjenesten på stedet.
4.2. Eksempel på instruks for lederen af modtageholdet Holdet består af 1 leder og hjælpere.
 Fra lederen af PERMOKO modtages:
- instruks for lederen af modtageholdet - plan for indretning af mødestedet - skiltemateriale - kartotekskasser med tjenestepapirer til registrering af fremmødte - kommunikationsudstyr - diverse skriveredskaber.
 Efter at modtageholdet er etableret og modtagelseslokalet indrettet,  

 forestår lederen modtagelsen og registreringen af det fremmødte personel.
De medbragte mødebefalinger og indkaldelsesordrer sammenholdes med  

 tjenestepapirerne med henblik på en konstatering af, at de pågældende er mødt  

 det rigtige sted.
Registreringen sker herefter ved afstempling/påtegning af  

 tjenestepapirerne, der anbringes i kartotekskassen for fremmødt personel.  

 Tjenestepapirerne afleveres til fordelerholdet.
 Efter modtagelse og registrering sendes de pågældende til iklædning.  

 Personel, der er mødt i uniform, sendes dog direkte til fordeling.
Nye frivillige, der melder sig til tjeneste i anledning af mobilisering,  

 og som ikke møder i henhold til indkaldelsesordre, henvises til et særligt  

 hvervekontor med henblik på indgåelse af aftale/kontrakt om frivillig  

 tjeneste.
Dette hvervekontor kan være tilknyttet mødestedet.
 Personel, der kun er indkaldt til mønstring, hjemsendes efter modtagelse  

 og registrering.
Til værnepligtige, der senere skal indkaldes til beredskabsuddannelse,  

 udleveres forholdsordre herom.
Eventuel udrustning til brug ved denne  

 uddannelse udleveres af iklædningsholdet.
Til øvrigt personel, der møder til  

 mønstring, udleveres forholdsordre om senere indkaldelse til vedvarende  

 tjeneste.
 Når PERMOKO er nedlagt, afleveres tjenestepapirer for ikke fremmødt  

 personel sammen med det øvrige udleverede materiale til lederen af PERMOKO.
4.3. Eksempel på instruks for lederen af iklædningsholdet Holdet består af 1 leder og hjælpere.
 Fra lederen af PERMOKO modtages:
- instruks for lederen af iklædningsholdet - plan for indretning af mødestedet - skiltemateriale - kommunikationsudstyr - mærkesedler, snor, saks og papirsække - diverse skriveredskaber.
 Efter at iklædningsholdet er etableret og den lokalitet, hvor iklædningen  

 skal foregå, er indrettet, forestår lederen udleveringen af den nødvendige  

 mundering til det personel, der er modtaget og registreret af modtageholdet.  

 Der skal kvitteres for modtagelsen af munderingseffekterne.
 Ved munderingsudleveringen benyttes vedlagte målskemaer (se som eksempel  

 bilag 2, a-c til denne vejledning).
Der udleveres poser og mærkesedler med henblik på opbevaring af civilt  

 tøj.
Efter omklædning medbringes det civile tøj af personellet, eventuelt  

 bringes tøjet til de pågældendes bopæl.
 Til værnepligtige, der møder til mønstring, og som senere skal indkaldes  

 til beredskabsuddannelse, udleveres eventuel uddannelsesudrustning, samt en  

 pose til opbevaring heraf.
 Når PERMOKO er nedlagt, afleveres alt udleveret materiale til lederen af  

 PERMOKO.
4.4. Eksempel på instruks for lederen af fordelerholdet Holdet består af 1 leder og hjælpere.
 Fra lederen af PERMOKO modtages:
- instruks for lederen af fordelerholdet - plan for indretning af mødestedet - kartotekskasser - skiltemateriale - oversigt over personelbehovet ved udrykningsstationerne m.v.
- instrukser og styrkelister (udleveres til gruppeførerne) - tjenestegren- og gruppemarkering - kommunikationsudstyr - diverse skriveredskaber.
 Efter at fordelerholdet er etableret og lokaliteten indrettet, samles det  

 iklædte personel tjenestegrenvis i lokaler.
 Når der er samlet en tjenestegruppe med gruppefører, udleveres instruks og  

 4 eksemplarer af styrkelisten til gruppeføreren, som udfylder og fordeler  

 styrkelisten i henhold til instruksen.
 Der bør være en rigelig beholdning af instrukser og styrkelister af hensyn  

 til eventuel fejlskrivning og rettelser.
 (Bilag 3 og 4 indeholder eksempler på henholdsvis instruks for gruppefører  

 og styrkeliste).
Lederen skal efter kontakt med køretøjsmodtagekommandoet(erne) sørge for  

 tilvejebringelse af køretøjer til transport af de samlede grupper til  

 bestemmelsesstedet i henhold til køreordre.
Efterhånden som køretøjerne  

 afleveres til fordelerholdet, bør der sørges for eventuel transport af de  

 civile chauffører til nærmeste offentlige transportmiddel.
Til brug ved fordeling af personellet skal forefindes en oversigt over det  

 samlede personelbehov for samtlige udrykningsstationer.
Tjenestepapirerne  

 sorteres i udrykningsstationsorden og anbringes tjenestegrensvis i  

 kartotekskasser.
 Når PERMOKO er nedlagt, afleveres alt udleveret materiale til lederen af  

 PERMOKO.
Bilag 1 Skitse over PERMOKO-depot PERMOKO-depotet indrettes i dertil egnede lokaliteter.
 Pladsbehov ca. 200 kvadratmeter pr. 1.000 mands personlig udrustning.
-------------------------------------------------------- Eventuelle ombytninger vil blive foretaget på et senere tidspunkt.
Bilag 2a Bilag 2b Bilag 2c Bilag 3 Civilforsvaret i kommune Instruks for gruppefører ------------------------- (udleveres ved PERMOKO) - Gruppeføreren udfærdiger en styrkeliste i 4 eksemplarer over det  

 personel der tilgår gruppen.
 - Tjenestegrens-/gruppemarkering til fastgørelse på uniformen udleveres  

 til alle i gruppen.
- Når hele gruppen er samlet, afleveres styrkelisten til lederen af  

 fordelerholdet ved PERMOKO, der anviser køretøj og påfører listen  

 køretøjsnummer.
Eksemplar nr. 1 beholdes af fordelerholdet.
 - Med køretøjet følger en køreordre (påklæbet instrumentbrættet), der  

 indeholder oplysninger om materialeafhentning samt adresse på henholdsvis  

 depot og kommandobefalingsmanden.
 - Gruppen kører samlet til depot for udlevering og forskriftsmæssig  

 anbringelse af materiel.
- Efter modtagelsen af materiellet køres til udrykningsstationen.  

 Ankomsten meldes til delingsføreren og samtidig afleveres eksemplar nr. 2 og  

 3 af styrkelisten.
Eksemplar nr. 4 er til gruppeførerens eget brug.
Såfremt  

 delingsføreren ikke er til stede meldes ankomsten til  

 udrykningsstationslederen.
 - Efter nærmere ordre fra delingsføreren eller udrykningsstationslederen  

 klargøres materiellet og køretøjet afmærkes i overensstemmelse med den fra  

 depotet udleverede anvisning.
 - Efter endt klargøring meldes gruppen udrykningsklar til delingsføreren  

 eller udrykningsstationslederen og der afventes nærmere ordre.
 - Såfremt der ikke er øjeblikkeligt behov for gruppen til indsats, vil der  

 blive anvist kvarter til overnatning, og der vil være opholdslokaler på  

 stationen.
 - Køretøjet placeres efter anvisning fra delingsføreren eller  

 udrykningsstationslederen, og der sættes vagt ved køretøjet efter nærmere  

 ordre.
Bilag 4 CIVILFORSVARET ---------------------------------------------------------------- Vejledning om etablering af  

 motorkøretøjsmodtagekommandoer (MOMOKO) 1. Opgave Motorkøretøjsmodtagekommandoerne (i det følgende benævnt  

 »MOMOKO«) har til opgave - at modtage og registrere udskrevne motorkøretøjer, der giver møde i  

 henhold til indkaldelse - at kontrollere, at køretøjerne er i driftsmæssig forsvarlig stand - at fastsætte erstatningsværdien for køretøjerne samt erstatning for  

 afsavn og slid - at afregne godtgørelse for indtransport m.v. med køretøjernes  

 ejere/førere - at fordele køretøjerne til brugsstederne.
2. Organisation og virke Ved udskrivning af køretøjer til dækning af det lokale civilforsvars  

 transportbehov ved beredskabsetablering tilsendes hver køretøjsejer et  

 udskrivningsbevis.
Af udskrivningsbeviset fremgår bl.a., hvor køretøjerne  

 skal give møde i tilfælde af mobilisering.
Mødestedet er ligeledes anført i  

 det ekspresindkaldelseskort, der forudsættes udsendt ved mobilisering  

 (medmindre ejeren tilsiges på anden måde, f.eks. pr. radio eller telefon).
 Der bør træffes aftale med det lokale postkontor om ekspresudsendelse af  

 indkaldelseskortene, herunder hvor mange forsendelser, der skal udbringes.
Ved hvert mødested oprettes et MOMOKO, der forudsættes at kunne modtage og  

 fordele indtil ca. 300 køretøjer.
Er køretøjsmodtagelsen af større omfang, må  

 flere mødesteder etableres.
 Mobiliseringsfasen forudsættes gennemført i løbet af ca. 1 døgn.
 Hvert MOMOKO bør oprettes som et selvstændigt kommando underlagt faglig  

 tjeneste, og bør have følgende sammensætning:
- en leder, - en modtagelsespost, - en teknisk kontrolpost, - en regnskabspost og - en fordelingspost.
 Der udpeges en leder af hver post.
 Det personel, der indgår i MOMOKO, bør i forvejen være udpeget og  

 uddannet, således at personellet kan indkaldes forud for den almindelige  

 mobilisering.
 Forud for etablering af MOMOKO bør følgende være forberedt:
 - En alarmeringsliste over det personel, der skal indkaldes til MOMOKO,  

 bør udarbejdes i fredstid og indgå i beredskabsplanen.
- En oversigt, der viser det beredskabsmæssige personel- og køretøjsbehov  

 for samtlige udrykningsstationer bør ligeledes indgå i  

 beredskabsplanlægningen.
Oversigten kan eventuelt suppleres med en  

 fordelingsliste, der viser, hvilke typer af køretøjer, der skal anvendes ved  

 de forskellige tjenestesteder.
 - En plan over mødestedets indretning, udarbejdet i samråd med politiet  

 (bør udarbejdes i fredstid).
- Alt materiale og papirer til brug ved de enkelte poster skal være til  

 stede.
Materialet bør på forhånd været pakket i kasser med en kasse til hver  

 post.
3. Proceduren for køretøjsmodtagelsen Efter indkaldelsen møder MOMOKO-personellet hurtigst muligt på  

 modtagelokaliteten og indretter MOMOKO.
Det er vigtigt, at mødestedet indrettes med relativ kort afstand imellem  

 de enkelte poster og således, at den rute, køretøjet skal følge, tydeligt  

 afmærkes ved skiltning eller lignende.
Der bør ikke opstå kødannelse imellem  

 posterne.
 Radioforbindelse bør oprettes dels mellem de enkelte poster og dels mellem  

 MOMOKO og personelmodtagekommandoet(erne) med henblik på, at udskrevne  

 køretøjer kan afgives til transport af personel til udrykningsstationerne  

 m.v.
Modtagelsen og registreringen af køretøjerne varetages af en  

 modtagelsespost, der bør sammensættes af en leder og ca. 5 hjælpere.  

 Køretøjerne identificeres ved kontrol af køretøjets papirer samt stelnummer.  

 Køretøjer, der giver møde uden at være udskrevet, skal afvises ved  

 modtagelsesposten.
Skal køretøjet give møde ved et andet mødested, henvises  

 hertil.
Ejeren/føreren anmodes om at fremtage køretøjets papirer, værktøj og  

 vognudstyr, samt at rengøre stelnummeret.
Udskrivningsbevis, indkaldelseskort  

 og øvrige medbragte papirer anbringes i omslag.
Herefter dirigeres køretøjet  

 til teknisk kontrol.
Den tekniske kontrolpost bør mindst bestå af en mekaniker og en autokyndig  

 hjælper.
Såfremt Statens Bilinspektion skal medvirke ved den tekniske kontrol  

 af køretøjerne, må der på forhånd træffes aftale herom.
Ved den tekniske  

 kontrolpost foretages et driftsmæssigt eftersyn af køretøjerne.
Desuden  

 kontrolleres, at køretøjerne møder med det udstyr, der skal medbringes i  

 henhold til udskrivningsbeviset, og der foretages en registrering af det  

 værktøj m.v., som medbringes.
Er det nødvendigt at foretage reparationer for  

 at bringe køretøjet i driftsmæssig forsvarlig stand, udføres disse for  

 ejerens regning.
Det samme gælder eventuel udskiftning af nedslidte dæk.
 Resultatet af eftersynet, herunder angivelse af eventuelle nødvendige  

 reparationer nedfældes i en eftersynsrapport.
 Er manglerne så alvorlige, at køretøjet ikke kan repareres, afvises  

 køretøjet, og ejeren har i dette tilfælde ikke krav på godtgørelse for  

 indtransport.
Ved regnskabsposten, som mindst bør bestå af regnskabsføreren og en  

 hjælper, beregnes erstatningsværdien for køretøjet samt erstatning for afsavn  

 og slid.
Beløbene påføres udskrivningsbeviset.
Endvidere udbetales  

 godtgørelse for indtransport efter de gældende satser herfor.  

 Ejeren/chaufføren kvitterer for modtagelsen heraf.
 Herefter dirigeres køretøjet frem til fordelingsposten.
 Ved fordelingsposten, som mindst bør bestå af en leder og en hjælper,  

 fordeles køretøjerne efter deres art og størrelse til de enkelte  

 tjenestegrensenheder.
 Fordelingen bør ske på grundlag af en oversigt over køretøjsbehovet ved de  

 enkelte brugssteder.
Der udleveres en køreordre med angivelse af tjenestegren og brugssted.
Om  

 fornødent gives der særlig kørevejledning.
Brugsstedet vil typisk i første omgang være en personelmodtagelokalitet,  

 hvorfra personellet skal transporteres til depot for materielafhentning.
Det  

 »varige« brugssted vil som regel være en udrykningsstation.
 Det vil normalt være en forudsætning, at ejeren/chaufføren kun skal sørge  

 for transport af køretøjet til personelmodtagelokaliteten.
4. Instrukser for lederen af MOMOKO samt for lederne  

 af henholdsvis modtagelsespost, teknisk kontrolpost, regnskabspost og  

 fordelingspost Detaljerede instrukser for de ledere, der indgår i MOMOKO, skal på forhånd  

 være udarbejdet.
Lederen af MOMOKO skal være i besiddelse af alle instrukser.  

 I det følgende er angivet et eksempel på hver af disse instrukser.
 Endvidere er medtaget eksempler på:
- eftersynsrapport (benyttes ved den tekniske kontrolpost) (bilag 1) - erklæring til værnepligtige om aflevering af køretøjer (udleveres ved  

 regnskabsposten) (bilag 2) - køreordre (udleveres ved fordelingsposten) (bilag 3).
4.1. Eksempel på instruks for lederen af MOMOKO Lederen opretter MOMOKO i henhold til plan for indretning af mødestedet.  

 Modtagelokaliteten skal så vidt muligt indrettes således, at alle poster kan  

 arbejde i tørvejr.
Eventuelt kan udtages et antal kassevogne el.lign., der  

 kan benyttes som midlertidigt ophold for personellet ved MOMOKO.
Der skal  

 indrettes en venteplads nær modtagelsesposten, hvorfra køretøjerne enkeltvis  

 kan dirigeres frem.
 Der oprettes følgende poster:
- en modtagelsespost bestående af en leder og hjælpere - en teknisk kontrolpost bestående af en leder (mekaniker) og en  

 autokyndig hjælper - en regnskabspost bestående af en leder (regnskabsfører) og en hjælper - en fordelingspost bestående af en leder og en hjælper.
Til hver leder udleveres en instruks samt det materiale, papirer m.v. som  

 skal bruges ved hver af de nævnte poster.
Dette materiale bør på forhånd være  

 pakket i kasser med en kasse til hver post.
 Når MOMOKO er etableret, underrettes faglig tjenestes administration, der  

 ligeledes efterfølgende holdes løbende underrettet om køretøjsmodtagelsens  

 forløb.
 Lederen af MOMOKO forestår den samlede ledelse af køretøjsmodtagelsen og  

 skal med henblik herpå følge de enkelte posters arbejde så nøje som muligt.
 Opstår der situationer ved modtagelsen, som ikke kan klares på stedet,  

 indhentes forholdsordrer fra lederen af faglig tjeneste.
 Når køretøjsmodtagelsen er så langt fremme, at køretøjerne ankommer med  

 store intervaller træffes i samråd med lederen af faglig tjeneste beslutning  

 om indskrænkning eller eventuelt nedlæggelse af MOMOKO.
 Når køretøjsmodtagelsen er afsluttet, og MOMOKO er nedlagt, afleveres alt  

 materiale, papirer m.v. til faglig tjenestes administration.
4.2. Eksempel på instruks for lederen af modtagelsesposten Modtagelsesposten består af en leder og hjælpere.
 Fra lederen af MOMOKO modtages en kasse mærket  

 »Modtagelsespost«, som indholder:
- instruks for lederen af modtagelsesposten - plan for indretning af mødestedet - skiltemateriale til vejvisning m.v.
- en radio - håndlygter - udskrivningsbeviser for indkaldte køretøjer - stålbørster og tvist (til rengøring af køretøjernes stelnummer) - diverse skriveredskaber, plasticomslag m.v.
 Efter at modtagelsesposten er etableret forestår lederen modtagelsen og  

 registreringen af de mødende køretøjer.
 Ejeren/chaufføren anmodes om at udlevere følgende papirer:
- ejerens udskrivningsbevis - indkaldelseskort (såfremt køretøjet er indkaldt ved udsendelse heraf) - øvrige medbragte papirer, jf. vejledningen på  

 udskrivningsbeviset/indkaldelseskortet.
 Køretøjsmodtagelsen skal gennemføres uanset om papirerne mangler helt  

 eller delvist.
Ved gennemsyn af køretøjets papirer samt kontrol af stelnummeret  

 konstateres, om køretøjet er mødt det rigtige sted.
Køretøjer der ikke er  

 udskrevet til at give møde det pågældende sted, afvises.
Skal køretøjet møde  

 et andet sted, henvises hertil.
 Ejeren/chaufføren anmodes om at anbringe køretøjets donkraft, eventuelt  

 startsving, dækjern og hjulnøgle på ladbunden, samt at rengøre køretøjets  

 stelnummer (om fornødent udleveres stålbørte og tvist).
 Køretøjets papirer anbringes i plasticomslag, kuvert eller lignende, som  

 følger køretøjet gennem resten af modtagelsesproceduren.
 Efter modtagelsen dirigeres køretøjet til den tekniske kontrolpost.
Når MOMOKO nedlægges, afgives indberetning til lederen af MOMOKO om, hvor  

 mange af de indkaldte køretøjer, der har givet møde.
Endvidere afleveres alt  

 udleveret materiale.
4.3. Eksempel på instruks for lederen af teknisk kontrolpost Den tekniske kontrolpost består af en leder (mekaniker) og en autokyndig  

 hjælper.
 Fra lederen af MOMOKO modtages en kasse mærket »Teknisk  

 kontrolpost«, som indeholder:
- instruks for lederen af teknisk kontrolpost - plan for indretning af mødested - skiltemateriale - en radio - håndlygter - eftersynsrapporter - diverse skriveredskaber Lokaliteten ved den tekniske kontrolpost bør indrettes med projektører  

 (generatordrevne) samt med et lager af brændstof, olie, vand og kølervæske.
Der foretages et driftsmæssigt eftersyn af køretøjet og resultatet heraf  

 indføres i en eftersynsrapport.
Såfremt det er nødvendigt at reparere  

 køretøjet for at bringe dette i driftsmæssig forsvarlig stand, angives dette  

 ligeledes i rapporten.
Endvidere kontrolleres, at køretøjet møder med det  

 udstyr, der skal medbringes i henhold til udskrivningsbeviset.
Rapporten  

 dateres og underskrives.
Underskriften er tillige kvittering for modtagelse  

 af køretøjet.
 Der bør være et rigeligt antal eftersynsrapporter af hensyn til eventuel  

 fejlskrivning og rettelser.
 (Et eksempel på udformning af eftersynsrapport er medtaget som bilag 1).
 Er det ikke hensigtsmæssigt at reparere køretøjet afvises dette, og der  

 gives ejeren/chaufføren besked herom, samt at godtgørelse for indtransport  

 ikke kan udbetales.
 Der indberettes senere til lederen af MOMOKO om eventuelle sådanne  

 afvisninger af køretøjer.
 Når eftersynsrapporten er udfærdiget, anbringes den i omslaget/kuverten  

 sammen med køretøjets øvrige papirer.
 Herefter dirigeres køretøjet frem til regnskabsposten.
 Efter at MOMOKO er nedlagt afleveres alt udleveret materiale til lederen  

 af MOMOKO.
4.4. Eksempel på instruks for lederen af regnskabsposten Regnskabsposten består af en leder (regnskabsføreren) og en hjælper.
 Fra lederen af MOMOKO modtages en kasse mærket  

 »Regnskabsføreren«, som indeholder:
- instruks for regnskabsføreren - plan for indretning af mødested - eventuelt skiltemateriel - en radio - et eksemplar af »Bestemmelser for udpegning af motorkøretøjer til  

 krigsmagten og civilforsvaret« (bl.a. indeholdende satser for beregning  

 af erstatninger samt beregning af godtgørelse for indtransport) - forskudsbeløb til udbetaling af godtgørelse for indtransport - håndlygte - diverse stempler og skriveredskaber.
Regnskabsføreren beregner erstatningsværdien for køretøjet samt erstatning  

 for afsavn og slid efter de gældende satser herfor.
Beløbene påføres  

 udskrivningsbeviset (rubrikkerne i den røde ramme).
Såfremt ejeren ikke finder erstatningsbeløbene tilfredsstillende, kan han  

 forlange køretøjet fremstillet for en vurderingskommission.
Sker dette,  

 udfyldes beløbsrubrikkerne på udskrivningsbeviset ikke.
Spørgsmålet om  

 erstatningsfastsættelsen skal senere - ved den brugende myndigheds  

 foranstaltning - forelægges for vurderingskommissionen.
 Om fremgangsmåden henvises iøvrigt til »Bestemmelser for udpegning af  

 motorkøretøjer til krigsmagten og civilforsvaret« samt de senere  

 udsendte meddelelser fra motorudskrivningstjenesten om ændringer i proceduren  

 for fastsættelse af erstatningsværdi m.v. for udskrevne køretøjer.
Regnskabsføreren udbetaler dernæst godtgørelse for indtransport til  

 ejeren/chaufføren efter de gældende satser herfor.
Der udfærdiges en  

 kvitteringsliste, hvor ejeren/chaufføren kvitterer for det modtagne beløb.
 Et eksemplar af eftersynsrapporten (med kvitteringspåtegning) udleveres  

 til ejeren/chaufføren.
 Ejeren/chaufførens opmærksomhed henledes på, at der under brugen af  

 køretøjet udbetales erstatning for afsavn og slid, samt refundering af  

 vægtafgift og forsikring, jf. vejledningen på udskrivningsbevisets bagside.  

 Ejerens eksemplar af udskrivningsbeviset tilbageleveres.
Hvis et køretøj afleveres af en værnepligtig, hvis fremmøde i henhold til  

 indkaldelsesordre derved forsinkes, udfærdiges bevis for, at den  

 værnepligtige har afleveret køretøjet.
Dette kan ske enten ved påstempling i  

 den pågældendes tjenestebog eller ved udfærdigelse af særskilt erklæring. (Se  

 som eksempel bilag 2).
 Køretøjet dirigeres herefter frem til fordeleren.
 Efter af køretøjsmodtagelsen er afsluttet, afleveres det udleverede  

 materiale til lederen af MOMOKO.
4.5. Eksempel på instruks for lederen af fordelingsposten Fordelingsposten består af en leder og en hjælper.
 Fra lederen af MOMOKO modtages en kasse mærket »Fordelingspost«,  

 som indeholder:
- instruks for lederen af fordelingsposten - plan for indretning af mødested - eventuelt skiltemateriel - en radio - oversigt over køretøjsbehovet ved brugsstederne - køreordrer eventuelt suppleret med kortskitser - kørebøger - håndlygter - diverse skriveredskaber Ved fordelingsposten fordeles køretøjerne efter deres art og størrelse til  

 brugsstederne i henhold til oversigt over køretøjsbehovet for samtlige  

 brugssteder, eventuelt suppleret med en fordelingsliste, der viser hvilke  

 typer køretøjer, der skal anvendes de forskellige steder.
Køretøjets  

 tjenestegren og brugssted noteres på udskrivningsbeviset (rubrik 35).
Der udleveres en køreordre med oplysning om tjenestegren og brugssted.  

 Denne påklæbes instrumentbrættet.
Om fornødent kan køreordren suppleres med  

 en kortskitse, der udleveres til ejeren/chaufføren.
Yderligere klargøring af  

 køretøjerne, herunder CF-afmærkning, bør ske på tjenestestederne.
 (Et eksempel på udformning af køreordre er medtaget som bilag 3).
 Køretøjets kilometertal anføres i en kørebog, som herefter udleveres til  

 ejeren/chaufføren, der anmodes om at anbringe den i handskerummet.
 Der bør være et rigeligt antal køreordrer og kørebøger af hensyn til  

 eventuel fejlskrivning og rettelser.
 Omslaget/kuverten med køretøjets papirer anbringes i en kasse.
 Når køretøjsmodtagelsen er afsluttet, afleveres kassen samt øvrige  

 udleverede materialer og papirer til lederen af MOMOKO.
Bilag 1 EFTERSYNSRAPPORT -------------------------------------------------------------------- Eksempel på aftale om bistand fra det  

 kommunale civilforsvar til Mellem Kommunalbestyrelsen i (kommune) og Politimesteren i (by) er indgået aftale om, at civilforsvarslederen varetager personel- og  

 køretøjsmodtagelsen i forbindelse med den mønstring/mobilisering af politiets  

 CF-ordenskorps, som påhviler politimesteren ved beredskabsetablering.
 Personel- og køretøjsmodtagelsen gennemføres efter de nedenfor fastsatte  

 bestemmelser.
1. Personelmodtagelsen ved mønstring af politiets  

 CF-ordenskorps Politimesteren indkalder efter behov CF-ordenskorpspersonellet til  

 mønstring, så snart Civilforsvarsstyrelsens bemyndigelse hertil foreligger.  

 Indkaldelsen sker ved udsendelse af ekstraordinære indkaldelsesordrer.
 Det forudsættes, at politimesteren samtidig hermed får bemyndigelse til at  

 indkalde den fredstidsuddannede personelstyrke som forkommando, samt at  

 kommunalbestyrelsen bemyndiges til at indkalde det personel, der er  

 nødvendigt for at kunne bistå politiet ved personelmodtagelsen.
Mønstringen gennemføres trinvis, idet den fredstidsuddannede del af  

 styrken indkaldes først.
Efter mønstring indgår denne styrke som forkommando  

 og bistår ved modtagelsen og den efterfølgende beredskabsuddannelse af det  

 øvrige - ikke fredstidsuddannede - personel.
Der træffes mellem politimesteren og civilforsvarslederen aftale om den  

 praktiske gennemførelse af mønstringen.
Det forudsættes, at politimesteren,  

 inden mønstringen iværksættes, sender diverse papirer, herunder styrkelister  

 og udskrivningsbeviser, i udfyldt stand til civilforsvarslederen.
Endvidere  

 forudsættes, at stedet, hvor personellet skal give møde, er aftalt i  

 fredstid.
 Personelmodtagelsen varetages af og ledes af civilforsvarslederen.
Ved hvert personelmodtagekommando (i det følgende benævnt PERMOKO) bistår  

 et antal polititjenestemænd (delingsførere/politiindsatsledere) ved  

 personelmodtagelsen.
Endvidere indgår i PERMOKO den fredstidsuddannede del af  

 ordenskorpspersonellet, der indkaldes som forkommando.
Ved mønstringen foretages ved PERMOKO's foranstaltning registrering,  

 enkadrering, iklædning samt gives det fremmødte personel den fornødne  

 information.
Den efterfølgende beredskabsuddannelse påbegyndes og gennemføres  

 efter politimesterens nærmere bestemmelser.
 Delingsførerne/politiindsatslederne vil fortrinsvis kunne forestå  

 enkadrering og information, mens det øvrige føringselement kan bistå efter  

 PERMOKO-lederens nærmere bestemmelser.
 Såfremt der gennemføres en mønstring af dele af det kommunale  

 civilforsvars styrker samtidig med mønstring af politiets CF-ordenskorps,  

 gennemføres personelmodtagelsen samordnet.
2. Personelmodtagelsen ved mobilisering (vedvarende  

 tjeneste) af politiets CF-ordenskorps Ved mobilisering udsender politimesteren efter behov indkaldelsesordrer  

 til CF-ordenskorpspersonellet, når Civilforsvarsstyrelsens bemyndigelse  

 hertil foreligger.
 Det vil normalt være en forudsætning, at mønstring har fundet sted, og at  

 beredskabsuddannelse er gennemført.
Personelmodtagelsen ved mobilisering, der gennemføres samordnet for  

 politiets CF-ordenskorps og det kommunale civilforsvars styrker, varetages og  

 ledes af civilforsvarslederen.
Om fornødent bistår polititjenestemænd eller  

 den styrke af fredstidsuddannet ordenskorpspersonel, der allerede under  

 mønstringen er indkaldt som forkommando.
 Personelmodtagelsen af ordenskorpspersonel, der i forvejen er mønstret og  

 har gennemgået en beredskabsuddannelse, har kun til formål at sikre  

 personellets tilstedeværelse samt at fordele og afsende personellet til  

 tjenestestederne (udrykningsstationerne).
3. Køretøjsmodtagelsen ved mønstring/mobilisering af  

 politiets CF-ordenskorps Det forudsættes, at der allerede i forbindelse med mønstring af politiets  

 CF-ordenskorps gives politimesteren bemyndigelse til efter behov, at indkalde  

 udskrevne køretøjer i det omfang, de skal anvendes ved beredskabsuddannelsen.
Køretøjsmodtagelsen varetages og ledes af civilforsvarslederen.
Det  

 forudsættes, at kommunalbestyrelsen bemyndiges til at indkalde det personel,  

 der er nødvendigt for at kunne bistå politiet med køretøjsmodtagelsen.
 Ved hvert motorkøretøjsmodtagekommando (MOMOKO) bistår om fornødent et  

 antal polititjenestemænd.
