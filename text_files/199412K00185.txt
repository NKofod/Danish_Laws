Nr LSF 185 Forslag til Lov om sundhedsvæsenet på Færøerne Fremsat af sundhedsministeren (Yvonne Herløv Andersen) den 8. marts 1995 Vedtaget ved tredjebehandling den 9. maj 1995 Lov nr. 316 af 17/05/1995 § 1. Færøernes hjemmestyre fastsætter regler om sundhedsvæsenets opgaver, ydelser og administration.
Stk. 2. Sundhedsvæsenets opgaver og ydelser i henhold til stk. 1  

 omfatter 1) sygehusvæsen, 2) kommunelægeordning, 3) sundhedsplejeordning, 4) hjemmesygeplejeordning, 5) skolelægeordning, 6) tandplejeordning og 7) sygeforsikring.
 § 2. Personer, der har bopæl på Færøerne, har ret til at modtage  

 ydelser på de områder, der er nævnt i § 1, stk. 2.
 Stk. 2. Personer, som har bopæl andetsteds i riget, men som  

 opholder sig midlertidigt på Færøerne, har ret til at modtage ydelser på de  

 områder, der er nævnt i § 1, stk. 2, såfremt hensigten med opholdet ikke har  

 været at opnå sygehusbehandling og patienten ikke tåler at blive flyttet til  

 et sygehus i bopælsamtskommunen eller i øvrigt trænger til øjeblikkelig  

 hjælp.
Stk 3. Personer, der flytter til Færøerne fra udlandet, har først  

 ret til ydelser på de områder, der er nævnt i § 1, stk. 2, 6 uger efter  

 tilflytningen.
Personer, der tilflytter fra den øvrige del af riget, har dog  

 ret til ydelser på de områder, der er nævnt i § 1, stk. 2, straks efter  

 tilflytningen.
Landsstyret kan fastsætte regler om, at nærmere angivne  

 persongrupper har adgang til ydelser på de områder, der er nævnt i § 1, stk.  

 2, umiddelbart efter tilflytningen eller efter kortere tids bopæl end 6 uger.
 Stk. 4. Regeringen kan indgå overenskomst med andre stater om  

 gensidig ydelse af sygehjælp efter denne lov.
 § 3. Loven træder i kraft den 1. juni 1995.
 Stk. 2. De love og anordninger vedrørende sundhedsvæsenet, som ved  

 lovens ikrafttræden gælder for Færøerne, forbliver i kraft, indtil de ophæves  

 af lagtingslove, der udstedes af Færøernes hjemmestyre, jf. dog stk. 3.
 Stk. 3. §§ 17-19 i lov for Færøerne om sygehusvæsenet, jf.  

 lovbekendtgørelse nr. 137 af 6. marts 1991, kan ikke ophæves ved lagtingslov.
 § 4. I lov om sygehusvæsenet, jf. lovbekendtgørelse nr. 476 af 7.  

 november 1985, som senest ændret ved lov nr. 1134 af 21. december 1994,  

 affattes § 6, stk. 6, 2. pkt., således:
»Dog har personer med bopæl i udlandet, i Grønland eller på Færøerne  

 ret til befordring eller befordringsgodtgørelse ved transport til hjemlandet,  

 til Grønland eller til Færøerne i det omfang, dette følger af aftaler eller  

 af traktatlige forpligtelser.« Oprindeligt fremsat forslag § 1. Færøernes hjemmestyre fastsætter regler om sundhedsvæsenets opgaver, ydelser og administration.
Stk. 2. Sundhedsvæsenets opgaver og ydelser i henhold til stk. 1  

 omfatter 1) sygehusvæsen, 2) kommunelægeordning, 3) sundhedsplejeordning, 4) hjemmesygeplejeordning, 5) skolelægeordning, 6) tandplejeordning og 7) sygeforsikring.
 § 2. Personer, der har bopæl på Færøerne, har ret til at modtage  

 ydelser på de områder, der er nævnt i § 1, stk. 2.
 Stk. 2. Personer, som har bopæl andetsteds i riget, men som  

 opholder sig midlertidigt på Færøerne, har ret til at modtage ydelser på de  

 områder, der er nævnt i § 1, stk. 2, såfremt hensigten med opholdet ikke har  

 været at opnå sygehusbehandling, og patienten ikke tåler at blive flyttet til  

 et sygehus i bopælsamtskommunen eller i øvrigt trænger til øjeblikkelig  

 hjælp.
Stk 3. Personer, der flytter til Færøerne fra udlandet, har først  

 ret til ydelser på de områder, der er nævnt i § 1, stk. 2, 6 uger efter  

 tilflytningen.
Personer, der tilflytter fra den øvrige del af riget, har dog  

 ret til ydelser på de områder, der er nævnt i § 1, stk 2, straks efter  

 tilflytningen.
Landsstyret kan fastsætte regler om, at nærmere angivne  

 persongrupper har adgang til ydelser på de områder, der er nævnt i § 1, stk.  

 2, umiddelbart efter tilflytningen eller efter kortere tids bopæl end 6 uger.
 Stk 4. Regeringen kan indgå overenskomst med andre stater om  

 gensidig ydelse af sygehjælp efter denne lov.
 § 3. Loven træder i kraft den 1. april 1995.
 Stk. 2. De love og anordninger vedrørende sundhedsvæsenet, som ved  

 lovens ikrafttræden gælder for Færøerne, forbliver i kraft, indtil de ophæves  

 af lagtingslove, der udstedes af Færøernes hjemmestyre, jf. dog stk. 3.
 Stk. 3. §§ 17 - 19 i lov for Færøerne om sygehusvæsenet, jf.  

 lovbekendtgørelse nr. 137 af 6. marts 1991, kan ikke ophæves ved lagtingslov.
 § 4. I lov om sygehusvæsenet, jf. lovbekendtgørelse nr. 476 af 7.  

 november 1985, som senest ændret ved lov nr. 1134 af 21. december 1994,  

 affattes § 6, stk. 6, 2. pkt., således:
»Dog har personer med bopæl i udlandet, i Grønland eller på Færøerne  

 ret til befordring eller befordringsgodtgørelse ved transport til hjemlandet,  

 til Grønland eller til Færøerne i det omfang, dette følger af aftaler eller  

 af traktatlige forpligtelser.« Bemærkninger til lovforslaget Almindelige bemærkninger Hensigten med lovforslaget er at give Færøernes hjemmestyre mulighed for  

 bedre samordning af sundhedsvæsenets ydelser og af driften af sundhedsvæsenet  

 samt mulighed for at indrette sundhedsvæsenet under hensyntagen til de  

 særlige færøske forhold.
 Hensigten med lovforslaget er tillige at præcisere såvel regeringens som  

 det færøske hjemmestyres opgaver med og ansvar for sundhedsforholdene på  

 Færøerne.
Ved forhandlinger mellem den danske regering og det færøske landsstyre den  

 6. april 1993 opnåedes der enighed om at gennemføre et udredningsarbejde med  

 henblik på at overgå til anvendelse af rammelove på Socialministeriets og  

 Sundhedsministeriets områder.
Det blev endvidere ved forhandlinger mellem den  

 danske regering og det færøske landsstyre den 17. november 1994 aftalt, at  

 disse love forudsættes vedtaget i Lagtinget og i Folketinget inden 1. april  

 1995, samt at landsstyret inden udgangen af 1995 fremsætter forslag om  

 udfyldende lagtingslovgivning.
 Lovforslaget er en udmøntning af disse aftaler.
 Sundhedsvæsenet på Færøerne er et fællesanliggende mellem færøernes  

 hjemmestyre og den danske stat, dog er apotekervæsenet som den eneste del af  

 sundhedsvæsenet overtaget som særanliggende ved lagtingsbeslutning af 13. maj  

 1948.
 Lovforslaget fremsættes med hjemmel i § 9 i lov nr. 137 af 23.marts 1948  

 om Færøernes hjemmestyre, der bestemmer, at der efter forhandling kan træffes  

 aftale om, i hvilke tilfælde og i hvilket omfang det er muligt inden for  

 områder, der henhører under fællesanliggender, at overlade det færøske  

 hjemmestyre at give de nærmere bestemmelser for de særlige færøske forhold og  

 overtage administrationen af de pågældende områder.
 Inden for sundhedsvæsenets område har hjemmelen i hjemmestyrelovens § 9  

 været anvendt til i stadig mere omfattende omfang at give Færøernes  

 hjemmestyre indflydelse på sundhedsvæsenets drift.
 Således blev administrationen af det færøske sygehusvæsen ved lov for  

 Færøerne om sygehusvæsenet i 1976 overgivet til det færøske hjemmestyre.
Statens tilskud til Færøernes sundhedsvæsen udbetaltes til og med 1987 i  

 form af refusioner.
Ved aftale af 9. marts 1987 mellem regeringen og  

 Færøernes landsstyre vedrørende tilskudsreformen ændredes betalingen for  

 sundhedsvæsenets ydelser fra refusion til bloktilskud samtidig med, at den  

 danske stats bemyndigelser til at udstede regler for tilrettelæggelse af  

 driften af forskellige ordninger i al væsentlighed bortfaldt.
 Bloktilskuddet til Færøernes sundhedsvæsen indgår nu som en del af det  

 generelle bloktilskud under Finansministeriet, jf. lov nr. 1092 af 21.  

 december 1994 om tilskud til Færøernes hjemmestyre.
 Færøernes landsstyre bad i foråret 1993 om de danske sundhedsmyndigheders  

 bistand til en gennemgang af det færøske sundhedsvæsen, dets organisation og  

 opgavevaretagelse.
 Der blev derfor nedsat en rådgivningsgruppe med deltagelse af de danske og  

 færøske sundhedsmyndigheder.
Rådgivningsgruppen anbefalede bl.a. at »...lov om sygehusvæsenet på  

 Færøerne, lov for Færøerne om den offentlige sygeforsikring samt øvrige  

 lovbestemmelser for det primære sundhedsvæsen på Færøerne samles i en  

 rammelov, der giver Færøernes landsstyre mulighed for løbende at tilpasse  

 sundhedsvæsenets struktur.« I lovforslaget bestemmes, at Færøernes hjemmestyre kan fastsætte regler om  

 sundhedsvæsenets tilrettelæggelse på Færøerne på en række områder, der  

 opregnes i lovforslaget.
 Sundhedsministeren har ikke nogen retlig forpligtelse til at påse, at  

 udfyldningen bliver tilendebragt inden for den aftalte tidsramme, idet de  

 gældende regler forbliver i kraft, indtil de afløses af regler, der er  

 fastsat af hjemmestyret.
Landsstyret har tilkendegivet, at man ønsker at opretholde landslægens  

 tilknytning til Sundhedsstyrelsen og Sundhedsministeriet.
Landslægen på  

 Færøerne vil således som hidtil på Sundhedsstyrelsens vegne føre tilsyn med  

 sundhedsforholdene på Færøerne.
 Landsstyret har samtidig tilkendegivet, at man ønsker ikraftsat de  

 gældende danske regler for sundhedsvæsenets centralstyrelse, herunder  

 Patientklagenævnets virksomhed, og embedslægeloven, der afgrænser og  

 beskriver landslægens virksomhed.
 Samtidig med fremsættelse af dette lovforslag fremsættes derfor forslag  

 overfor de færøske hjemmestyremyndigheder om ikraftsættelse af disse love for  

 Færøerne ved kongelig anordning.
Sundhedsstyrelsen har hidtil ført tilsyn med sundhedsforholdene på  

 Færøerne i henhold til reglerne i bekendtgørelse nr. 175 af 12. april 1933  

 angående sundhedsvæsenets centralstyrelse.
Med ikraftsættelse af de i Danmark  

 gældende regler for Færøerne sker der en modernisering af regelsættet, og en  

 række ikke aktuelle regler udgår.
 Landslægen på Færøerne ansættes af den danske stat og aflønnes af  

 sundhedsministeren via finanslovens § 16.11.31. Heraf afholdes endvidere  

 lønninger til sekretærbistand og kontorhold.
 Landslægens virksomhed har hidtil været beskrevet i kongelig anordning nr.  

 545 af 4. oktober 1919.
 Regeringen og landsstyret har aftalt, at gældende regler for de dele af  

 sundhedsvæsenets virksomhed, der ikke er omfattet af dette lovforslag, bør  

 gennemgås med henblik på at konstatere, om der er behov for en revision eller  

 a jourføring af indholdet.
 Lovforslaget er forelagt for hjemmestyret i medfør af hjemmestyrelovens §  

 7.
 Den danske regering og det færøske landsstyre er enige om at oprette et  

 kontaktudvalg, der drøfter sundhedsmæssige spørgsmål af interesse for  

 sundhedsmyndighederne i Danmark og sundhedsmyndighederne på Færøerne.
Økonomiske og administrative konsekvenser Lovforslaget har ingen væsentlige økonomiske eller administrative  

 konsekvenser for den danske stat eller det færøske hjemmestyre.
Det i lov nr. 1092 af 21. december 1994 om tilskud til Færøernes  

 hjemmestyre indeholdte bloktilskud omfatter også den danske stats tilskud til  

 sundhedsvæsenets virksomhed på Færøerne.
Tilskuddets størrelse berøres ikke  

 af dette lovforslag.
Bemærkninger til lovforslagets enkelte bestemmelser Til § 1 Det er efter lovforslaget Færøernes hjemmestyres opgave at fastsætte  

 regler for sundhedsvæsenets tilrettelæggelse på Færøerne.
 Det er med loven ikke hensigten at ændre ved det forhold, at  

 sundhedsområdet er et fællesanliggende mellem den danske stat og Færøernes  

 hjemmestyre.
 Færøernes hjemmestyre kan udstede regler efter denne lov på de i § 1, stk.  

 2, nævnte områder.
Til § 1, stk. 2, nr. 1 Sygehusvæsenet udfører undersøgelse, behandling og pleje på færøsk sygehus  

 og de dertil knyttede institutioner for personer med behov for  

 hospitalsbehandling, der har bopæl eller midlertidigt ophold på Færøerne.  

 Undersøgelse, behandling og pleje af færøske patienter på sygehuse i Danmark  

 eller i udlandet er ligeledes omfattet af sygehusvæsenets virksomhedsområde.
Til § 1, stk. 2, nr. 2 Det påhviler kommunerne at sørge for lægehjælp til personer, som det  

 offentlige i følge lovgivning er forpligtet til at yde vederlagsfri hjælp i  

 sygdomstilfælde o.l.
Kommunelægerne er alment praktiserende læger, der udover faste takster fra  

 sygekasserne og indtægter ved forebyggende undersøgelser modtager et fast  

 honorar fra det offentlige.
Færøerne er opdelt i 11 kommunelægedistrikter.  

 Kommunelægens virksomhedsområde består i dag i almindelig lægegerning i det  

 distrikt, i hvilket denne er kommunelæge.
Derudover løser kommunelægen  

 opgaver for de offentlige myndigheder inden for lægedistriktet.
Kommunelægen  

 udfører endvidere de opgaver (vaccinationer m.m.), som er eller måtte blive  

 pålagt denne efter lovgivningen.
Til § 1, stk. 2, nr. 3 Sundhedsplejerskerne er tilknyttet kommunelægedistrikterne.  

 Sundhedsplejerskerne yder vederlagsfri støtte og vejledning om barnets  

 udvikling og trivsel til forældre med børn, der er under den  

 undervisningspligtige alder og ikke går i skole eller i børnehaveklasse.  

 Herudover kan der tilbydes andre personer, der har behov herfor, vederlagsfri  

 vejledning og bistand.
Til § 1, stk. 2, nr. 4 Hjemmesygeplejerskeordningen omfatter vederlagsfri hjemmesygepleje efter  

 lægeanvisning.
Hjemmesygepleje omfatter sygepleje, herunder omsorg og almen  

 sundhedsvejledning, endvidere pleje i hjemmet af mødre i barselsperioden og  

 endelig vejledning og bistand, herunder opsøgende arbejde, til personer og  

 familier, der har særlige behov herfor, og i samarbejde med lægelig og social  

 sagkundskab.
Til § 1, stk. 2, nr. 5 Skolelægeordningen omfatter forebyggende helbredsundersøgelser af alle  

 børn i børnehaveklasse og 1. - 9. klasse, samt af børn, der opfylder  

 undervisningspligten udenfor skolen.
Skolelægen forestår ligeledes  

 oplysningsvirksomhed m.v. med det formål at fremme forståelsen af betydningen  

 af sygdomsforebyggelse hos børn, forældre og skolepersonale.
Skolelægen fører  

 også kontrol med sundhedstilstanden og de hygiejniske forhold i skolerne.
Til § 1, stk. 2, nr. 6 Tandplejeordningen er en kommunal ordning, der sikrer alle børn i den  

 undervisningspligtige alder adgang til vederlagsfri forebyggende og  

 behandlende tandpleje.
Ordningen omfatter forebyggende oplysningsvirksomhed  

 overfor børn og deres forældre, instruktion af børn i tandpleje, regelmæssige  

 undersøgelser af tandsundheden og behandling af tandsygdomme og  

 tandstillingsfejl hos børn.
Til § 1, stk. 2, nr. 7 Sygeforsikringen på Færøerne forestås af 11 sygekasser.
Sygekasserne  

 varetager i dag hovedsagelig betaling for lægehjælp, herunder  

 speciallægehjælp, tandlægehjælp, fysiurgisk og kiropraktisk behandling,  

 ophold på hvilehjem, medicin, briller, begravelseshjælp og befordring.
Til § 2 Bestemmelsen regulerer forskellige persongruppers adgang til at modtage  

 ydelser efter loven.
Bestemmelsen følger i hovedtræk reglerne i den danske  

 sygehuslovgivning, jf. lovbekendtgørelse nr. 476 af 7. november 1985, som  

 senest ændret ved lov nr. 1134 af 21. december 1994.
Til § 3 Loven træder i kraft den 1. april 1995.
Til § 3, stk. 2 De bestemmelser, hjemmestyret vedtager inden for rammerne af denne lov,  

 har form af lagtingslove.
I den enkelte lagtingslov anføres, at den udstedes  

 med hjemmel i denne lov.
Landsstyret underretter Rigsombudet på Færøerne om  

 regeludstedelse i medfør af denne lov og angiver, hvilke love og anordninger,  

 lagtingsloven helt eller delvis afløser.
 De love og anordninger, som gælder på nuværende tidspunkt, og som  

 forbliver i kraft, indtil Færøernes hjemmestyre har foretaget en erstatning  

 ved lagtingslove, er følgende:
 Lov om kommunal lægehjælp, jf. lovbekendtgørelse nr. 239 af 29. august  

 1927.
 Lov for Færøerne om sygehusvæsenet, jf. lovbekendtgørelse nr. 137 af 6.  

 marts 1991, bortset fra §§ 17 - 19.
 Lov for Færøerne om den offentlige sygeforsikring, jf. lovbekendtgørelse  

 nr. 514 af 21. juli 1989.
 Anordning nr. 14 af 16. januar 1981 om ikrafttræden på Færøerne af lov om  

 hjemmesygeplejerskeordninger, som ændret ved anordning nr. 845 af 18.  

 december 1987.
 Anordning nr. 15 af 16. januar 1981 om ikrafttræden på Færøerne af lov om  

 sundhedsplejerskeordninger, som ændret ved anordning nr. 845 af 18. december  

 1987.
 Anordning nr. 16 af 16. januar 1981 om ikrafttræden på Færøerne af lov om  

 skolelægeordning, som ændret ved anordning nr. 241 af 1. maj 1986 om ændring  

 af anordning om ikrafttræden på Færøerne af lov om skolelægeordning og  

 anordning nr. 845 af 18. december 1987.
 Anordning nr. 454 af 7.juli 1986 om ikrafttræden på Færøerne af lov om  

 børnetandpleje.
Til § 3, stk. 3 Bestemmelsen er alene af lovteknisk karakter.
Bestemmelsen viderefører de  

 gældende villår for tjenestemandspersonale, der ved udgangen af 1976 var  

 ansat ved statshospitalet i Torshavn.
Til § 4 Hensigten med ændringen af bestemmelsen er at give personer med bopæl i  

 Danmark, i Grønland eller på Færøerne, som modtager sygebehandling under et  

 midlertidigt ophold andetsteds i riget, et retskrav på at få dækket  

 merudgifter med hjemrejse til bopælen, såfremt merudgifterne opstår som følge  

 af sygdommen.
Det er dog en forudsætning herfor, at en aftale herom indgås  

 mellem sundhedsministeren og de grønlandske/færøske sundhedsmyndigheder.  

 Indholdet af en eventuel aftale forventes at svare til reglerne om dækning af  

 merudgifter ved hjemtransport mellem de nordiske lande, jf.
Nordisk  

 Konvention om Social Sikring af 15. juni 1992, artikel 10.
Efter 2. behandling den 28. marts 1995 § 1. Færøernes hjemmestyre fastsætter regler om sundhedsvæsenets opgaver, ydelser og administration.
Stk. 2. Sundhedsvæsenets opgaver og ydelser i henhold til stk. 1  

 omfatter 1) sygehusvæsen, 2) kommunelægeordning, 3) sundhedsplejeordning, 4) hjemmesygeplejeordning, 5) skolelægeordning, 6) tandplejeordning og 7) sygeforsikring.
 § 2. Personer, der har bopæl på Færøerne, har ret til at modtage  

 ydelser på de områder, der er nævnt i § 1, stk. 2.
 Stk. 2. Personer, som har bopæl andetsteds i riget, men som  

 opholder sig midlertidigt på Færøerne, har ret til at modtage ydelser på de  

 områder, der er nævnt i § 1, stk. 2, såfremt hensigten med opholdet ikke har  

 været at opnå sygehusbehandling og patienten ikke tåler at blive flyttet til  

 et sygehus i bopælsamtskommunen eller i øvrigt trænger til øjeblikkelig  

 hjælp.
Stk 3. Personer, der flytter til Færøerne fra udlandet, har først  

 ret til ydelser på de områder, der er nævnt i § 1, stk. 2, 6 uger efter  

 tilflytningen.
Personer, der tilflytter fra den øvrige del af riget, har dog  

 ret til ydelser på de områder, der er nævnt i § 1, stk. 2, straks efter  

 tilflytningen.
Landsstyret kan fastsætte regler om, at nærmere angivne  

 persongrupper har adgang til ydelser på de områder, der er nævnt i § 1, stk.  

 2, umiddelbart efter tilflytningen eller efter kortere tids bopæl end 6 uger.
 Stk. 4. Regeringen kan indgå overenskomst med andre stater om  

 gensidig ydelse af sygehjælp efter denne lov.
 § 3. Lovforslaget kan stadfæstes straks efter dets vedtagelse.
 § 4. Loven træder i kraft den 1. april 1995.
 Stk. 2. De love og anordninger vedrørende sundhedsvæsenet, som ved  

 lovens ikrafttræden gælder for Færøerne, forbliver i kraft, indtil de ophæves  

 af lagtingslove, der udstedes af Færøernes hjemmestyre, jf. dog stk. 3.
 Stk. 3. §§ 17-19 i lov for Færøerne om sygehusvæsenet, jf.  

 lovbekendtgørelse nr. 137 af 6. marts 1991, kan ikke ophæves ved lagtingslov.
 § 5. I lov om sygehusvæsenet, jf. lovbekendtgørelse nr. 476 af 7.  

 november 1985, som senest ændret ved lov nr. 1134 af 21. december 1994,  

 affattes § 6, stk. 6, 2. pkt., således:
»Dog har personer med bopæl i udlandet, i Grønland eller på Færøerne  

 ret til befordring eller befordringsgodtgørelse ved transport til hjemlandet,  

 til Grønland eller til Færøerne i det omfang, dette følger af aftaler eller  

 af traktatlige forpligtelser.« Ændringsforslag Af sundhedsministeren:
 Til § 3 1) Paragraffen udgår.
 Til § 4 2) Stk. 1 affattes således:
 »Loven træder i kraft den 1. juni 1995«.
Bemærkninger Til nr. 1 Da der ikke længere er et tidsmæssigt pres, jf. bemærkningerne  

 til nr. 2, der nødvendiggør, at lovforslaget stadfæstes straks efter  

 vedtagelsen, foreslås det at lade det under 2. behandling vedtagne forslag  

 herom udgå.
Til nr. 2 På grund af strejke på Færøerne er den endelige behandling af  

 lovforslaget i Lagtinget og dermed også i Folketinget udskudt.
Da  

 lovforslaget derfor ikke kan vedtages og bekendtgøres inden 1. april 1995,  

 foreslås ikrafttrædelsesdatoen ændret til 1. juni 1995.
