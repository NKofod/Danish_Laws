Nr LSF 57 Forslag til Lov om ændring af lov om bekæmpelse af kønssygdomme Fremsat af Poulsgaard (FP) Dohrmann (FP) Ove Jensen (FP) Pia Kjærsgaard  

 (FP) den 1. november 1985 I lov nr. 287 af 23. maj 1973 om bekæmpelse af kønssygdomme, som ændret ved § 26 i lov nr. 324 af 19. juni 1974, foretages følgende ændring:
 I § 1 indsættes i stk. 1 efter nr. 4:
»5) AIDS (erhvervet immundefekt syndrom).« BEMÆRKNINGER TIL LOVFORSLAGET I Danmark som i udlandet er erfaringerne gode med at begrænse syfilis og gonorre ved håndfast tvangslovgivning.
Den nye centralafrikanske AIDS er langt farligere end de gængse kønssygdomme.
Derfor er fremskridtspartiet på dette punkt enig med Forbud-Sverige, der fra 1. november 1985 har inkluderet den dødsensfarlige sygdom under kønssygdomsloven.
Selvfølgelig har indenrigsministeren da ret i, at man skal tænke på de mennesker, der er ramt. men man skal nu tænke mere på den store risiko for den øvrige befolkning.
Ved at lade AIDS være en kønssygdom opnår man, at de personer, der har grund til at tro, at de er blevet smittet med AIDS-virus, forpligtes til at lade sig undersøge af en læge, samt at de kan straffes, hvis de udsætter andre for at blive smittet.
Ved at gøre det strafbart at smitte andre understreges alvoren i denne sygdom.
