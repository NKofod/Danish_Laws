Ved kgl.
Resolution af 26. Juli f.A. har Danmark for Kongerigets  

 Vedkommende ratificeret følgende Akt angaaende Ændringer i Den internationale  

 Arbejdsorganisations Statut, til hvis Ratifikation Rigsdagen under 21. Juni  

 f.A. har meddelt sit Samtykke.
 Akt angaaende Ændringer i Den internationale Arbejdsorganisations Statut.
Den internationale Arbejdsorganisations Generalkonference, der af  

 Styrelsesraadet for Det internationale Arbejdsbureau er blevet sammenkaldt i  

 Paris og har givet Møde der den 15. Oktober 1945 til dens 27. Samling; og som under Pkt. 4 paa Mødets Dagsorden har besluttet snarest muligt at  

 vedtage nogle faa Ændringer i Den internationale Arbejdsorganisations Statut  

 angaaende Spørgsmaal af yderst paatrængende Karakter, vedtager denne den 5.  

 Dag i November Maaned Aar 1945 følgende Akt, som indeholder Ændringer til Den  

 internationale Arbejdsorganisations Statut, herefter kaldet »Akt af Aar  

 1945 angaaende Ændringer i Den internationale Arbejdsorganisations  

 Statut.« Artikel 1.
 I sidste Stykke af Indledningen til Organisationens Statut indsættes  

 »Statut for Den internationale Arbejdsorganisation« efter Ordet:  

 »følgende«.
 Artikel 2.
 Stk. 1.  Artikel 1, Stk. 2, i den nugældende Statut  

 affattes saaledes:
 »Stk. 2.  Medlemmer af Den internationale  

 Arbejdsorganisation er de Stater, som var Medlemmer af Organisationen den 1.  

 November 1945, samt saadanne andre Stater, som matte erhverve Medlemskab i  

 Overensstemmelse med Reglerne i Stk. 3 og 4 i nærværende Artikel.
 Stk. 3.  Hvert oprindeligt Medlem af de Forenede  

 Nationer samt enhver Stat der opnaar Medlemsskab af de Forenede Nationer  

 efter Plenarforsamlingens Bestemmelse i Overensstemmelse med Pagtens  

 Forskrifter herom, kan optages som Medlem af Den internationale  

 Arbejdsorganisation ved at underrette Direktøren for Det internationale  

 Arbejdsbureau om sin formelle Anerkendelse af de Forpligtelser, der  

 indeholdes i Den internationale Arbejdsorganisations Statut.
 Stk. 4.  Den internationale Arbejdsorganisations  

 Generalkonference kan endvidere optage Medlemmer af Organisationen med to  

 Trediedels Majoritet blandt de tilstedeværende Delegerede, heri indbefattet  

 to Trediedele af de tilstedeværende og stemmeafgivende Regeringsdelegerede.  

 Saadan Optagelse har Gyldighed fra det Tidspunkt, da det nye Medlems Regering  

 underretter Direktøren for Det internationale Arbejdsbureau om, at det  

 formelt anerkender de Forpligtelser, der indeholdes i Den internationale  

 Arbejdsorganisations Statut.
Stk. 5.  Et Medlem af Den internationale  

 Arbejdsorganisation kan ikke udmelde sig af Organisationen uden efter  

 forudgaaende Meddelelse til Direktøren for Det internationale Arbejdsbureau  

 om, at det agter at gøre dette.
Saadan Meddelelse faar Virkning 2 Aar fra det  

 Tidspunkt at regne, hvor Direktøren modtager Underretning, forudsat at  

 Medlemmet til den Tid har opfyldt alle de økonomiske Forpligtelser, der  

 følger af Medlemsforholdet.
Naar et Medlem har ratificeret en international  

 Arbejds-Konvention, er sådan Udmeldelse uden Indflydelse paa den fortsatte  

 Bestaaen af de deraf flydende Forpligtelser i den i Konventionen fastsatte  

 Tid.
Stk. 6.  I de Tilfælde, hvor en Stat er ophørt at være  

 Medlem af Organisationen, skal Spørgsmaalet om dens Genoptagelse afgøres i  

 Overensstemmelse med Reglerne i Stk. 3 eller Stk. 4 i nærværende  

 Artikel.« Artikel 3.
 Artikel 13 i Organisationens Statut affattes saaledes.
 »Stk. 1.  Den internationale Arbejdsorganisation  

 kan træffe saadanne finansielle og budgetmæssige Ordninger med de Forenede  

 Nationer, som maa anses for hensigtsmæssige.
Stk. 2.  Indtil saadanne Ordninger er tilvejebragt,  

 eller saafremt der paa noget Tidspunkt ikke skulde findes saadanne Ordninger, Stk. 3.  De med Den internationale Arbejdsorganisation  

 forbundne Udgifter skal afholdes af Medlemmerne i Overensstemmelse med de  

 Ordninger, der maatte være i Kraft i Henhold til nærværende Artikel Stk. 1  

 eller Stk. 2, c.
Stk. 4.  Det Medlem af Arbejdsorganisationen, der er i  

 Restance med Betalingen af sit Bidrag til Organisationens Udgifter, skal ikke  

 have Stemmeret paa Konferencen, i Styrelsesraadet, i nogen Komite eller ved  

 Valg af Medlemmer til Styrelsesraadet, saafremt Restancebeløbet er lig med  

 eller overstiger de Bidrag, som det paagældende Medlem skylder for de 2  

 forudgaaende hele Aar.
Konferencen kan ikke desto mindre tillade et saadant  

 Medlem at stemme, saafremt den finder, at Undladelsen af at betale skyldes  

 Omstændigheder, som Medlemmet ikke er Herre over.
Stk. 5.  Direktøren for Det internationale Arbejdsbureau  

 bærer overfor Styrelsesraadet Ansvaret for, at Den internationale  

 Arbejdsorganisations Midler anvendes paa rette Maade.« Artikel 4.
 Artikel 36 i Organisationens Statut affattes saaledes:
»Ændringer til nærværende Statut, som er vedtaget af Konferencen med  

 2/3 Stemmers Majoritet af de tilstedeværende stemmeafgivende Delegerede,  

 træder i Kraft, naar de ratificeres eller godtages af 2/3 af Organisationens  

 Medlemmer, herunder 5 af de 8 Medlemmer, som har Sæde i Styrelsesraadet som  

 Repræsentanter for de vigtigste Industrilande i Overensstemmelse med Reglerne  

 i Artikel 7, Stk. 3, i nærværende Statut.« Artikel 5.
Tre Genparter af denne Akt skal underskrives af Konferencens Præsident og  

 Det internationale Arbejdsbureaus Direktør.
Af disse Genparter skal en  

 deponeres i Det internationale Arbejdsbureaus Arkiv, en hos Folkeforbundets  

 Generalsekretær og en hos Generalsekretæren for de Forenede Nationer.  

 Direktøren tilstiller ethvert af Den internationale Arbejdsorganisations  

 Medlemmer en bekræftet Genpart af Akten.
 Artikel 6.
 1. De formelle Ratifikationer eller Godkendelser af  

 denne Akt skal oversendes til Direktøren for Det internationale  

 Arbejdsbureau, som skal underrette Organisationens Medlemmer derom.
2. Denne Akt skal træde i Kraft i Overensstemmelse med  

 de nuværende Bestemmelser i Artikel 36 i Den internationale  

 Arbejdsorganisations Statut.
Hvis Folkeforbundsraadet skulde have ophørt at  

 bestaa, forinden denne Akt er traadt i Kraft, træder den i Kraft efter  

 Ratifikation eller Godkendelse af 3/4 af Organisationens Medlemmer.
 3. Naar denne Akt er traadt i Kraft, skal de deri  

 indeholdte Ændringer betragtes som Ændringer til Den internationale  

 Arbejdsorganisations Statut.
 4. Naar denne Akt er traadt i Kraft, skal Direktøren  

 for Det internationale Arbejdsbureau herom underrette alle Medlemmer af Den  

 internationale Arbejdsorganisation, Generalsekretæren for de Forenede  

 Nationer samt alle de Stater, der har undertegnet de Forenede Nationers Pagt.
 Hvilket herved bringes til almindelig Kundskab, idet tilføjes, at Akten  

 ifølge Meddelelse fra Det internationale Arbejdsbureau er traadt i Kraft den  

 26. September 1946 efter at være blevet ratificeret eller tiltraadt af 39  

 Stater.
 Arbejds- og Socialministeriet, den 10.  

 Februar 1947.
Søren P.
Larsen.
