Nr LSF 187 Forslag til Lov om ændring af lov om børnetilskud og forskudsvis  

 udbetaling af børnebidrag Fremsat af Kofod-Svendsen (KRF) Lysholm Christensen (KRF) Glønborg (KRF)  

 Inger Stilling Pedersen (KRF) den 8. februar 1990 § 1 I lov nr. 350 af 4. juni 1986 om børnetilskud og forskudsvis udbetaling af  

 børnebidrag, som senest ændret ved lov nr. 855 af 20. december 1989,  

 foretages følgende ændringer:
 1. I § 5 indsættes efter stk. 2 som nye stykker:
 »Stk. 3. Betingelsen i stk. 1, nr. 1, finder ikke anvendelse på  

 personer udsendt af den danske stat, danske hjælpeorganisationer, danske  

 missionsselskaber, FN-organisationer samt udstationerede fra danske  

 erhvervsvirksomheder.
Stk. 4. Betingelsen i stk. 1, nr. 2, finder ikke anvendelse på børn af  

 personer udsendt af den danske stat, danske hjælpeorganisationer, danske  

 missionsselskaber, FN-organisationer samt udstationerede fra danske  

 erhvervsvirksomheder.« 2. I § 10 a ændres »§ 5, stk. 1, og § 6, stk. 2, samt §§  

 8-10« til: »§ 5, stk. 1, 3 og 4, og § 6, stk. 2, samt §§  

 8-10«.
§ 2 Loven træder i kraft den 1. januar 1991.
Bemærkninger til lovforslaget Almindelige bemærkninger Lovforslaget går ud på at udvide personkredsen, der er berettiget til at  

 modtage børnetilskud.
 Forslagsstillerne finder det rimeligt, at visse persongrupper, der ikke  

 opfylder betingelserne i lov om børnetilskud og forskudsvis udbetaling af  

 børnebidrag § 5, stk. 1, nr. 1-2, får mulighed for at modtage børnetilskud.  

 Følgende persongrupper foreslås omfattet: personer udsendt af den danske  

 stat, danske hjælpeorganisationer, danske missionsselskaber,  

 FN-organisationer samt udstationerede fra danske erhvervsvirksomheder.
 Ved personer udsendt af den danske stat forstås ansatte ved ambassader og  

 personer udsendt af Danida.
 Disse persongrupper er kendetegnet ved, at de har bevaret en ikke  

 ubetydelig tilknytning til Danmark.
Personer udsendt af den danske stat, danske hjælpeorganisationer, danske  

 missionsselskaber og FN-organisationer udfører medmenneskeligt arbejde, der  

 er med til at afhjælpe nøden i mange lande.
Efter forslagsstillernes  

 opfattelse bør dansk lovgivning ikke vanskeliggøre dette arbejde.
Ligeledes  

 bør dansk lovgivning fremme dansk erhvervslivs muligheder i andre lande.
For Danmark er det fordelagtigt, at de pågældende sikres gode muligheder  

 for at arbejde i andre lande.
Det vil gøre det lettere at arbejde i udlandet,  

 og det danske samfund vil drage fordel af et øget kendskab til disse lande og  

 deres befolkning.
Specielt dansk erhvervsliv vil på længere sigt have gavn  

 heraf, bl.a. gennem bedre eksportmuligheder.
 Lovforslaget indebærer ingen ændring i retten til at få børnetilskud til  

 personer, der er omfattet af EF-forordning nr. 1408/71, og heller ikke til  

 personer, der efter overenskomst med andre stater er omfattet af dansk  

 lovgivning om social sikring under ophold i en anden stat.
Bemærkninger til de enkelte bestemmelser Til § 1, nr. 1 Det foreslås, at ordinært børnetilskud, ekstra børnetilskud samt særligt  

 børnetilskud også gives til børn under 18 år af personer udsendt af den  

 danske stat, danske hjælpeorganisationer, danske missionsselskaber,  

 FN-organisationer samt udstationerede fra danske erhvervsvirksomheder, uanset  

 betingelserne i børnetilskudsloven § 5, stk. 1, nr. 1 og 2.
Til § 1, nr. 2 Det foreslås, at flerbørnstilskuddet efter børnetilskudsloven § 10 a også  

 gives til børn af personer udsendt af den danske stat, danske  

 hjælpeorganisationer, danske missionsselskaber, FN-organisationer samt  

 udstationerede fra danske erhvervsvirksomheder, uanset betingelsen i § 5,  

 stk. 1, nr. 1-2.
Til § 2 Det foreslås, at børnetilskuddet til den foreslåede udvidede personkreds  

 får virkning fra og med den 1. januar 1991.
