 § 1.  Formålet med gymnasiale suppleringskursus er at  

 give personer, der har gennemført en af de i § 5 nævnte uddannelser, adgang  

 til at få undervisning og aflægge prøve i et eller flere fag, der kan indgå i  

 studentereksamen eller højere forberedelseseksamen, og som de pågældende helt  

 eller delvis mangler for at opfylde de uddannelsesmæssige betingelser for at  

 påbegynde eller fortsætte en uddannelse ved de højere eller andre  

 videregående uddannelsesinstitutioner.
 § 2.  Gymnasiale suppleringskursus hører under  

 direktoratet for gymnasieskolerne og højere forberedelseseksamen.
 § 3.  Gymnasiale suppleringskursus, der fortrinsvis  

 placeres i eller ved byer, hvor der er højere uddannelsesinstitutioner,  

 henlægges normalt til en gymnasieskole eller et studenterkursus, men kan i  

 særlige tilfælde henlægges til en højere uddannelsesinstitution.
 Stk. 2.  Direktoratet træffer aftale om administration,  

 tilrettelæggelse m.v. med den institution, hvortil et suppleringskursus  

 henlægges.
 Stk. 3.  Direktoratet træffer beslutning om, i hvilke  

 fag der oprettes suppleringskursus, og om placeringen af de enkelte  

 suppleringskursus.
§ 4.  Indtegning til et gymnasialt suppleringskursus  

 sker ved direktoratets foranstaltning.
Ved indtegningen skal ansøgeren efter  

 direktoratets nærmere anvisning dokumentere, at han opfylder eller ved  

 suppleringskursus' begyndelse kan forventes at opfylde de i § 5 fastsatte  

 optagelsesbetingelser.
§ 5.  Optagelse på et gymnasialt suppleringskursus er  

 betinget af, at ansøgeren 1. har bestået studentereksamen, højere  

 forberedelseseksamen, højere handelseksamen, anden tilsvarende eksamen eller  

 realeksamen - alt efter hvilke krav der stilles efter bestemmelserne om den  

 uddannelse, den pågældende ønsker at gennemføre - og 2. enten har påbegyndt sin uddannelse ved vedkommende  

 uddannelsesinstitution eller efter at have bestået afsluttende prøve i et  

 eller flere fag, hvortil suppleringskursus forbereder, vil opfylde  

 betingelserne for at påbegynde sin uddannelse ved vedkommende  

 uddannelsesinstitution.
 Stk. 2.  En ansøger, der på andet grundlag end nævnt i  

 stk. 1, nr. 1 er blevet - eller har opnået tilsagn om at blive - indskrevet  

 ved en højere eller anden videregående uddannelsesinstitution på betingelse  

 af, at prøve i et eller flere fag bestås ved et gymnasialt suppleringskursus,  

 kan ligeledes optages.
 § 6.  Gymnasiale suppleringskursus omfatter for den  

 enkelte deltager et eller flere af de fag, der kan indgå i studentereksamen  

 eller højere forberedelseseksamen.
Stk. 2.  Undervisningens formål og indhold er for de  

 enkelte fag som ved studentereksamen henholdsvis højere forberedelseseksamen.  

 Direktoratet kan dog fastsætte et særligt pensum, hvor der forud for et  

 suppleringskursus er aflagt en prøve ved studentereksamen m.v. i samme fag på  

 et lavere niveau.
Direktoratet kan ligeledes i særlige tilfælde udskille en  

 del af det til et fag hørende pensum til et særligt suppleringskursus på  

 lavere niveau.
 Stk. 3.  Gymnasiale suppleringskursus, der forbereder  

 personer med realeksamen til at opfylde betingelserne for at påbegynde  

 civilingeniørstudiet, akademiingeniørstudiet, tandlægestudiet eller det  

 farmaceutiske studium, omfatter matematik, fysik, kemi, biologi og geografi.  

 Kravene i de enkelte fag er de samme som ved studentereksamen på den  

 matematiske linjes matematisk fysiske gren.
 Stk. 4.  Direktoratet fastsætter varighed og ugentligt  

 timetal for de enkelte suppleringskursus.
§ 7.  Gymnasiale suppleringskursus afsluttes med  

 prøver, der afholdes efter de regler, der gælder for de tilsvarende prøver  

 ved studentereksamen, henholdsvis højere forberedelseseksamen, herunder  

 reglerne om, hvordan karaktererne i de enkelte fag fremkommer.
Dog finder de  

 for gymnasieelever og kursuselever gældende bestemmelser om et særligt nedsat  

 eksamenspensum kun anvendelse på eksaminander, der regelmæssigt har fulgt et  

 suppleringskursus af mindst et års varighed.
 Stk. 2.  Prøver afholdes ved direktoratets  

 foranstaltning ved afslutningen af de pågældende suppleringskursus, normalt i  

 samme terminer som studentereksamen og højere forberedelseseksamen.
 Stk. 3.  For at bestå prøven i et fag ved  

 suppleringskursus kræves det undtagen i det i stk. 4 nævnte tilfælde, at  

 ingen karakter er under 6. I tilfælde, hvor en karakter fastsættes på  

 grundlag af flere enkeltkarakterer, kan karakteren 6 ikke opnås ved  

 forhøjelse.
 Stk. 4.  For at bestå prøven i fagene ved det i § 6,  

 stk. 3, omhandlede suppleringskursus kræves det, at ingen af de medtællende  

 karakterer er under 03, og at summen af disse karakterer er mindst 6 gange  

 karakterernes antal.
 § 8.  Personer, der opfylder betingelserne for  

 optagelse på et gymnasialt suppleringskursus, jfr. § 5, kan indstille sig til  

 prøverne uden at have fulgt undervisningen.
 Stk. 2.  Indtegning til og afholdelse af prøve for de i  

 stk. 1 nævnte eksaminander sker ved direktoratets foranstaltning.
 § 9.  Undervisningsdirektøren for gymnasieskolerne og  

 højere forberedelseseksamen kan i særlige tilfælde tillade afvigelser fra  

 reglerne i denne bekendtgørelse.
 § 10.  Undervisningen på gymnasiale suppleringskursus  

 påbegyndes i august 1972.
 Undervisningsministeriet, den 5. april  

 1972.
Knud Heinesen /J.
Munck-Hansen.
