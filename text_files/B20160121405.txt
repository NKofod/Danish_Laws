 Bekendtgørelse om ændring af bekendtgørelse om betaling for kontrol af fødevarer, foder og levende dyr m.v.
§ 1 I bekendtgørelse nr. 1799 af 22. december 2015 om betaling for kontrol af fødevarer, foder og levende dyr m.v., som ændret ved bekendtgørelse nr. 606 af 3. juni 2016, foretages følgende ændringer:
 1. I indledningen ændres »lovbekendtgørelse nr. 1150 af 12. september 2015« til: »lovbekendtgørelse nr. 1019 af 29. juni 2016«.
 2. I § 8 indsættes som stk. 3:
»Stk. 3. Når kontrollen efter rekvirentens ønske påbegyndes på hverdage i tidsrummet mellem kl. 17 og kl. 7, i weekender, på søgnehelligdage eller på grundovsdag efter kl. 12, betales til dækning af kontrol i de første to timer og transportomkostninger et gebyr på 3.481 kr., hvortil kommer 435 kr. pr. påbegyndt efterfølgende kvarter.« 3. I § 9 indsættes efter stk. 1 som nyt stykke:
»Stk. 2. Når kontrollen efter rekvirentens ønske påbegyndes på hverdage i tidsrummet mellem kl. 17 og kl. 7, i weekender, på søgnehelligdage eller på grundovsdag efter kl. 12, betales til dækning af kontrol i de første to timer og transportomkostninger et gebyr på 3.481 kr., hvortil kommer 435 kr. pr. påbegyndt efterfølgende kvarter.« Stk. 2 bliver herefter stk. 3.
 4. § 10 affattes således:
»§ 10. Når en rekvireret kontrol omfattet af § 8, stk. 1, eller § 9, stk. 1, aflyses eller omlægges efter ønske fra rekvirenten, betales til dækning af Fødevarestyrelsens ekstraomkostninger ved dette et gebyr på 873 kr.
Ved en omlægning forstås, at kontrollen flyttes til en anden dato.
Stk. 2. Når en rekvireret kontrol omfattet af § 8, stk. 3, eller § 9, stk. 2, aflyses efter rekvirentens ønske mindre end 72 timer før det planlagte kontroltidspunkt, betales til dækning af Fødevarestyrelsens ekstraomkostninger ved dette et gebyr på 3.481 kr.« § 2 Bekendtgørelsen træder i kraft den 3. oktober 2016.
