Opfølgning til 2015-25. Delvist afslag på aktindsigt i oplysninger om Skatteministeriets møder med lobbyister om ændring af nordsøbeskatningen Den 15. juni 2015 meddelte Skatteministeriet mig, at ministeriet på baggrund af min udtalelse havde revurderet de pågældende dokumenter og oplysninger, og at ministeriet samme dag havde truffet en ny afgørelse og meddelt journalisten yderligere aktindsigt.
I et brev af 25. juni 2015 meddelte jeg Skatteministeriet, at jeg ikke ville foretage mig mere i sagen.
Jeg skrev samtidig, at jeg ikke derved havde taget stilling til indholdet af Skatteministeriets afgørelse af 15. juni 2015.
