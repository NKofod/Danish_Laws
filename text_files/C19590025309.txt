 Hermed følger eksemplarer af lovbekendtgørelse nr. 326 af 15. december  

 1959 om påligningen af indkomst- og formueskat til staten.
 De i lovbekendtgørelsen indeholdte bestemmelser er et optryk af  

 bestemmelserne i lov nr. 517 af 19. december 1942 med de ændringer og  

 tilføjelser, som følger af bestemmelserne i de senere årlige ligningslove.  

 Bestemmelserne i lovbekendtgørelsen vil bortset fra bestemmelsen i § 8A være  

 at lægge til grund ved skatteligningen for skatteåret 1960-61.
 I forhold til lovbekendtgørelsen for skatteåret 1959-60 er der ved  

 lovbekendtgørelsen for skatteåret 1960-61 indført nye regler eller ædringer i  

 følgende paragraffer:
 Med hensyn til de omtalte ændringer og nye bestemmelser bemærkes følgende:
 Ad 1) Til § 7i.
 Ved bestemmelsen fastslås det, at personlige tillæg i henhold til § 3,  

 stk. 3, i lov nr. 70 af 13. marts 1959 om pension og hjælp til enker m.fl.  

 ikke skal indkomstbeskattes.
 Ad 2) Til § 8.
Bestemmelsen i statsskattelovens § 6a om fradrag for driftsudgifter er  

 hidtil praktiseret således, at udgifter til rejser, reklame og lignende med  

 det formål at opnå salg af varer og tjenesteydelser i udlandet kun er tilladt  

 fratrukket, når den pågældende virksomhed allerede har etableret et marked i  

 det fremmede land.
Efter den nye bestemmelse åbnes der mulighed for fradrag  

 af udgifter som de omhandlede også i tilfælde, hvor der er tale om etablering  

 af nye markeder.
Fradrag indrømmes, hvad enten salget af varer m.v. søges  

 opnået i det indkomstår, hvori udgiften afholdes, eller senere, og  

 bestemmelsen gælder både salg i indlandet og salg i fremmede lande.
De nye regler gælder for alle skattepligtige bortset fra de tilfælde, hvor  

 den skattepligtige indkomst opgøres som en procentdel af en forenings formue.  

 Det vil sige, at bestemmelsen som hovedregel ikke kan anvendes af de i afsnit  

 C i de årlige udskrivningslove omhandlede kooperative virksomheder.
Fradrag  

 kan dog opnås af produktions- og salgsforeninger, såfremt udgifter som de  

 omhandlede afholdes i forbindelse med detailsalg fra butik, fra vogn eller på  

 anden måde, idet de nævnte foreningers skattepligtige indtægt af denne art i  

 henhold til § 17, stk. 3, i de årlige udskrivningslove skal opgøres efter de  

 almindelige regler i statsskattelovens §§ 4-6 og i ligningsloven.
 Ad 3) Til § 8A.
Ved bestemmelsen indrømmes der fradragsret for gaver til foreninger,  

 stiftelser, institutioner m.v., hvis midler anvendes i almenvelgørende eller  

 på anden måde almennyttigt øjemed.
Retten til fradrag er betinget af, at der  

 vedlægges selvangivelsen kvittering fra den eller de pågældende foreninger  

 m.v. til dokumentation for, at der er ydet gaver af den nævnte art med et  

 samlet beløb på over 100 kr.
Ved opgørelsen af det samlede gavebeløb kan kun  

 medregnes gaver på i alt mindst 50 kr. til vedkommende forening.
En gave  

 behøver således ikke at udgøre 50 kr. for at komme i betragtning, idet det er  

 tilstrækkeligt,at der i det pågældende indkomstår i alt er ydet 50 kr. til  

 den enkelte forening.
 Af det efter disse regler opgjorte gavebeløb kan ved indkomstopgørelsen  

 fradrages den del, der overstiger 100 kr., men fradraget kan ikke udgøre mere  

 end 1.000 kr.
Fradragsretten er endvidere betinget af, at finansministeren for det  

 kalenderår, hvori gaven ydes, har godkendt den pågældende forening m.v. som  

 berettiget til at modtage gaver, som kan fradrages ved indkomstopgørelsen  

 efter de lige nævnte regler.
Godkendelse kan tidligst meddeles med virkning  

 for gaver ydet i kalenderåret 1960. Forinden et andragende om godkendelse  

 afgøres, skal det forelægges ligningsrådet til udtalelse.
Det er ikke  

 tilstrækkeligt til at opnå godkendelse, at der er tale om et almenvelgørende  

 eller almennyttigt formål, idet det tillige må kræves, at den virksomhed,  

 vedkommende forening m.v. udøver, ikke blot omfatter personer inden for et  

 lokalt, eller på anden måde stærkt begrænset område, men er til fordel for en  

 videre kreds af personer, f.eks. i hele landet eller større dele af dette.  

 Det kan forventes, at skattedepartementet med passende mellemrum vil  

 offentliggøre en fortegnelse over godkendte foreninger m.v.
Andragender om  

 godkendelse skal af vedkommende forening m.v. indsendes til  

 skattedepartementet, Christiandborg Slotsplads nr. 1, København K.
 Ad 4) Til § 9, stk. 2.
Bestemmelsen hjemler fradragsret for den skattepligtiges udgift til  

 befording mellem hjem og arbejdsplads; det vil sige det sted, hvor den  

 indtægtsgivende virksomhed, som befordringsudgiften vedrører, udøves.
Fradrag  

 gives dog kun i det omfang, udgiften overstiger 400 kr.
Kan befordingen ske  

 med offentlige transportmidler, indrømmes fradrag højst med det beløb,  

 hvormed udgiften ved benyttelse af disse befordingsmidler ville overstige 400  

 kr.
Hvis det ikke er muligt at benytte offentlige transportmidler, lægges den  

 faktiske udgift til befordringen til grund ved fradragets beregning.
Det er  

 dog en forudsætning, at de faktiske udgifter ikke overstiger, hvad der må  

 anses for rimeligt.
Det efter foranstående regler opgjorte fradragsbeløb skal  

 udgøre mindst 100 kr., for at fradrag kan foretages.
Hvor både den skattepligtige selv og personer, der er sambeskattet med  

 ham, har udgifter til befordring mellem hjem og arbejdsplads, foretages  

 fradragets beregning på grundlag af det samlede udgiftsbeløb for de  

 sambeskattede personer.
Udgør den skattepligtiges egne udgifter til  

 befordring mellem hjem og arbejdsplads ved anvendelse af offentlige  

 transportmidler f.eks. 1.000 kr. og hans hustrus tilvarende udgifter 200 kr.,  

 indrømmes fradrag med 800 kr.
Den skattepligtiges ret til det faste lønmodtagerfradrag påvirkes ikke af,  

 at han opnår fradrag for udgifter af den foran omhandlede art.
Det samme  

 gælder fra og med skatteåret 1960-61 i modsætning til tidligere også fradrag  

 for befordringsudgifter nødvendiggjort ved skiftende arbejdssted eller flere  

 samtidige arbejdssteder samt det særlige fradrag for invaliders  

 befordringsudgifter.
Ved beregningen af fradrag for hustrus indkomst ved selvstændig virksomhed  

 skal der tages hensyn til hustruens udgifter til befordring mellem hjem og  

 arbejdsplads.
Dette sker, ved at hustruens indkomst inden beregningen af  

 hustrufradraget nedsættes med en andel af den skattepligtiges samlede fradrag  

 for befordringsudgifter af den nævnte art.
Denne andel beregnes efter  

 forholdet mellem på den ene side hustruens udgifter til befordring mellem  

 hjem og arbejdsplads og på den anden side den skattepligtiges samlede  

 udgifter af denne art.
Hvor hustruens udgifter til befordring mellem hjem og  

 arbejdsplads er 500 kr. eller derunder, ses der dog helt bort fra disse  

 udgifter ved beregningen af hustrufradraget.
Ved opgørelsen af det indtægtsbeløb, der er afgørende for, om et  

 hjemmeværende barn skal ansættes selvstændigt til skat, jfr. ligningslovens §  

 26b, skal der tages hensyn til barnets eventuelle fradrag for udgifter til  

 befordring mellem hjem og arbejdsplads.
Til dette brug opgøres fradraget for  

 befordringsudgifter særskilt på grundlag af barnets egne udgifter af denne  

 art.
 Samme fremgangsmåde anvendes ved opgørelsen af det indtægtsbeløb, der er  

 afgørende for, om et barn anses for at have midler til at bekoste sit eget  

 underhold, jfr. ligningslovens § 23, stk. 2.
 Ad 5) Til § 22.
 Ved bestemmelsen udvides kredsen af personer, der kan opnå nedslag i  

 indkomstansættelsen, til at omfatte skattepligtige, der ved begyndelsen af  

 skatteåret 1960-61 oppebærer eller er kendt berettiget til at oppebære  

 pension i henhold til lov nr. 70 af 13. marts 1959 om pension og hjælp til  

 enker m.fl.
 Endvidere er det sket en nedsættelse af de maksimalindkomstbeløb, som den  

 skattepligtige indkomst ikke må overstige, hvis nedslag skal kunne opnås.  

 Maksimalindkomsten udgør herefter:
 Samtidig er der for område A og B sket nedsættelse af selve  

 nedslagsbeløbet, således at overgrænsen for nedslaget i alle tre områder  

 udgør 3.000 kr.
Endelig er der sket ændringer i områdeinddelingen.
Område A er udvidet med  

 9 københavnske omegnskommuner, og område B er udvidet til også at omfatte de  

 omegnskommuner til købstæder m.v., som har mindst 500 indbyggere bosat i  

 forstadsbebyggelser.
Der vil snarest muligt blive udsendt en fortegnelse over  

 de kommuner, der herefter henhører under område A og B.
 Ad 6) Til § 23, stk. 2.
Bestemmelsen ophæver den områdeinddeling, der hidtil har været afgørende  

 for børnefradragenes størrelse, og disse fastsættes for hele landet til 500  

 kr. for 1 barn og 700 kr. for hvert barn ud over 1 barn.
Børnefradrag  

 indrømmes ikke for børn, der har midler til at bekoste deres eget underhold,  

 og den indtægtsgrænse, som er afgørende herfor, er nu fastsat til 600 kr. for  

 hele landet.
 Ad 7) Til § 25, stk. 1, pkt. 4.
 Ved bestemmelsen udvides det skattemæssige forsørgerbegreb til at omfatte  

 alle skattepligtige, der bortset fra størrelsen af deres skattepligtige  

 indkomst opfylder betingelserne for at opnå nedslag i skatteansættelsen i  

 henhold til ligningslovens § 22. Herefter stilles som forsørgere ved  

 skatteberegningen for skatteåret 1960-61 alle personer, der den 1. april 1960  

 opfylder aldersbetingelsen for at opnå folkepension, eller som pr. nævnte  

 dato oppebærer eller er kendt berettiget til at oppebære folke- eller  

 invalidepension, pension i henhold til lov om pension og hjælp til enker  

 m.fl., den i folkeforsikringslovens § 62 omhandlede ydelse eller hjælp til  

 kronisk syge i henhold til forsorgslovens §§ 247 og 248. Hvis de pågældende  

 iøvrigt opfylder betingelserne i henhold til ligningslovens § 22, skal de  

 altså stilles som forsørgere ved skatteberegningen, uanset om deres indkomst  

 er større end de i denne bestemmelse fastsatte maksimalindkomstbeløb.
 Ad 8) Til § 26, stk. 1.
 Efter bestemmelsen fastsættes den indtægtsgrænse, som er afgørende for, om  

 et hjemmeværende barn skal ansættes selvstændigt til skat, til 600 kr. for  

 hele landet.
 Ad 9) Til § 33.
 Ved den ny bestemmelse, der første gang skal finde anvendelse på  

 indkomstskatter til stat og kommune, som pålignes her i landet for skatteåret  

 1960-61, fastslås det, at der skal ydes her i landet skattepligtige personer  

 og selskaber et nedslag i skatter af indkomst, erhvervet i udlandet, når der  

 allerede i udlandet er betalt skat af samme indkomst.
Ved praktiseringen af bestemmelsen må den skattepligtige indkomst opgøres  

 på sædvanlig måde, således at der i den samlede danske og udenlandske  

 indkomst også ydes fradrag for den i udlandet betalte skat, og de danske  

 skatter må beregnes på sædvanlig måde på grundlag af den således opgjorte  

 indkomst.
Herefter fradrages i medfør af bestemmelsen i de beregnede skatter  

 den skat, der er betalt i udlandet af den der oppebårne indkomst, dog højst  

 med et beløbet svarende til den del af den samlede danske skat, der efter  

 forholdet mellem den i det fremmede land beskattede del af indkomsten og hele  

 den i Danmark beskattede indkomst falder på førstnævnte del af indkomsten.
 I tilfælde, hvor der mellem Danmark og vedkommende fremmede land er  

 indgået en overenskomst til undgåelse af dobbeltbeskatning, skal der dog  

 aldrig gives fradrag med et større beløb end det, det pågældende land efter  

 overenskomsten har et ubetinget krav på at oppebære.
 Skattedepartementet, den 17. december  

 1959.
Hans P.
Gøtrik.
/P.
Bruun Nielsen.
