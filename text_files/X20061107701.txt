Medarbejderaktier  ansatte i en dansk  

 filials udenlandske hovedkontor oghovedkontorets udenlandske filialer Spørgsmål Kan Skatterådet  

 bekræfte, at betingelsen i ligningslovens § 7 A, stk. 2, om, at  

 alle  

 ansatte skal omfattes af en medarbejderaktieordning er opfyldt, såfremt den  

 påtænkte ordning omfatter alle ansatte ved Selskab A's og Selskab B's  

 filialer  

 i Danmark, men ikke de ansatte i selskabernes udenlandske hovedkontorer og  

 udenlandske filialer? Svar Ja.
Beskrivelse af de faktiske forhold Udenlandske  

 selskaber vil ved etablering i Danmark hyppigt skulle vælge mellem at  

 etablere  

 sig med en filial eller et datterselskab.
Ligningslovens  

 § 7 A giver de ansatte skattemæssige begunstigelser ved tildeling  

 af  

 medarbejderaktier m.v.
Det er en betingelse for at blive omfattet af  

 ligningslovens § 7 A, at adgangen til at erhverve aktier m.v. står  

 åben for alle ansatte i virksomheden.
Begrænsninger, der er fastsat efter  

 almene kriterier, kan dog anerkendes.
Da de skatteregler, der gælder i  

 udlandet, normalt ikke er udformet i overensstemmelse med ligningslovens  

 § 7 A, vil ansatte i udlandet typisk blive beskattet på en  

 uhensigtsmæssig måde, såfremt de modtager medarbejderaktier.
Selskab A er  

 hjemmehørende i udlandet og er øverste moderselskab i koncernen.
Koncernen  

 driver virksomhed i Danmark gennem tre datterselskaber og disse selskabers  

 danske datterselskaber.
 Der er i  

 øjeblikket to udenlandske selskaber i koncernen, som har ansatte i en dansk  

 filial:
 Det øverste  

 moderselskab Selskab A driver en begrænset virksomhed i Danmark gennem filial  

 A.
 Selskab B,  

 datterselskab af Selskab A, driver virksomhed i Danmark gennem filial B.
I den danske del  

 af koncernen er der gennem de sidste år tildelt medarbejderaktier til de  

 ansatte  

 som led i en generel medarbejderaktieordning i medfør af ligningslovens  

 § 7 A.
De ansatte har modtaget aktier i det øverste moderselskab  

 Selskab A.
 Ordningen  

 omfatter ikke de ansatte i Selskab A eller udenlandske datterselskaber.  

 Ordningen er godkendt ved en tidligere bindende forhåndsbesked.
Den danske  

 filial af Selskab A blev etableret i 2001. De ansatte i filialen har ikke  

 hidtil været omfattet af den generelle medarbejderaktieordning for den danske  

 del af koncernen.
Dog har enkelte ansatte tillige været ansat i danske  

 koncernselskaber og har herigennem fået tildelt medarbejderaktier.
De ansatte i den  

 danske filial B var tidligere ansat i er dansk datterselskab og omfattet af  

 den  

 generelle medarbejderaktieordning for den danske del af koncernen.
Bortset  

 fra  

 nogle få ansatte blev samtlige ansatte i det danske datterselskab overført  

 til  

 ansættelse i den danske filial B ved dette selskabs køb af virksomheden pr.  

 30.  

 juni 2005.
Oplysninger om dispositionen De danske  

 filialer A og B påtænker at tildele sine ansatte aktier i Selskab A efter  

 ligningslovens  

 § 7 A, således at de ansatte stilles på samme måde som ansatte i de  

 danske selskaber i koncernen.
Selskab A og Bs  

 ansatte uden for Danmark vil ved tildeling af gratisaktier typisk blive  

 beskattet af værdien af aktierne på tildelingstidspunktet.
Der findes andre  

 former for incitamentsordninger i de pågældende lande, som er skattemæssigt  

 gunstigere.
De ansatte i selskabernes hovedkontorer og udenlandske filialer  

 omfattes derfor ikke af den påtænkte ordning.
Den konkrete  

 anmodning vedrører de ansatte ved de danske filialer A og B.
Svaret på  

 spørgsmålet  

 har imidlertid også betydning for den påtænkte omdannelse af koncernen til et  

 SE-selskab.
Efter den påtænkte omdannelse til et SE-selskab, som bliver  

 hjemmehørende i udlandet, vil et af de danske datterselskaber blive omdannet  

 til en filial af det udenlandske SE-selskab.
Såfremt det er en betingelse, at  

 ordningen skal stå åben også for ansatte i de udenlandske hovedkontorer og  

 udenlandske filialer, vil koncernen efter omdannelsen til et SE-selskab reelt  

 blive afskåret fra at fortsætte sin nuværende medarbejderaktieordning for de  

 ansatte i den danske del af koncernen.
Andre selskaber  

 i koncernen holdes uden for ordningen.
Det bemærkes, at aktierne i disse  

 koncernselskaber  

 efter principperne vedrørende indkomstopgørelsen for faste driftssteder ikke  

 skal henføres til de danske filialer.
Spørgers eventuelle opfattelse ifølge anmodning og bemærkninger til  

 sagsfremstilling Ligningslovens §  

 7 A  

 og kravet om  

 alle ansatte i virksomheden Ligningslovens §  

 7 A, stk. 2, 1. og  

 2. punktum, har følgende formulering:
"Det er en  

 betingelse for skattefritagelse efter stk. 1, at adgangen til at erhverve  

 aktier eller obligationer står åben for alle ansatte i virksomheden.  

 Begrænsninger, der er fastsat efter almene kriterier, kan dog  

 anerkendes." Efter  

 administrativ praksis kan et  

  

 dansk datterselskab  

  

 godt tilbyde aktier i  

 et udenlandsk moderselskab til datterselskabets ansatte uden at holde  

 ordningen  

 åben for de ansatte i moderselskabet.
Dette har Ligningsrådet efter  

 indstilling  

 fra Told- og Skattestyrelsen bl.a. fastslået i den ovenfor omtalte bindende  

 forhåndsbesked SKM2001.434.LR.
Afgørelsen fra Ligningsrådet er i  

 overensstemmelse med en udtalelse fra skatteministeren i TfS 1989, 127 SKM  

 (refereret som ordning 4).
 I Ligningsvejledningen  

 er om den situation, hvor et udenlandsk selskab ønsker at tilbyde en  

 medarbejderaktieordning,  

 som udelukkende omfatter de ansatte, der er tilknyttet selskabets filial i  

 Danmark,  

 angivet følgende (Ligningsvejledningen  

 2006, A.B.1.10 (Ansatte i udlandet)):
"Der kan  

 godkendes medarbejderaktieordninger for de ansatte i danske datterselskaber  

 og  

 filialer af udenlandske moderselskaber, således at ansatte i danske  

 datterselskaber og filialer på samme vilkår som medarbejdere i det  

 udenlandske  

 selskab kan erhverve aktier m.v. i dette til en fordelagtig kurs.  

 Filialansatte  

 kan ikke afskæres fra deltagelse i en 7 A-ordning.
Da en filial ikke udgør en  

 selvstændig juridisk enhed, anses det ikke for at være et alment kriterie at  

 afskære ansatte, alene fordi de arbejder i en filial af et selskab.
Det ville  

 være det samme som at afskære f.eks. de ansatte i regnskabsafdelingen." I  

 skatteministerens svar til Folketingets skatteudvalg i forbindelse med  

 behandlingen af lovforslag L 56 fra 2005 er praksis beskrevet med  

 tilsvarende formuleringer, jf. skatteministerens svar af 6. og 12. december  

 2005, Folketingsåret 2005/06, lovforslag L 56.
Rådgivers  

 indstilling Det stillede  

 spørgsmål 1 bør besvares med "Ja".
Det gøres  

 gældende, at det vil virke hindrende for (og i visse tilfælde reelt afskære  

 muligheden for), at udenlandske selskabers danske filialer kan tildele sine  

 ansatte medarbejderaktier i medfør af ligningslovens § 7 A, hvis  

 det  

 er en betingelse, at ordningen også skal omfatte ansatte ved et selskabs  

 udenlandske hovedkontor og udenlandske filialer.
Et udenlandsk selskab vil  

 med  

 andre ord blive tvunget til at undlade at tilbyde sine ansatte i Danmark en  

 medarbejderaktieordning, såfremt det er en betingelse, at ordningen også skal  

 omfatte de ansatte i udlandet.
Reglerne i  

 ligningslovens § 7 A har til hensigt at give skattemæssige fordele  

 for de ansatte ved tildeling af medarbejderaktier.
Såfremt de ansatte i et  

 udenlandsk selskabs danske filial ikke kan opnå de samme skattemæssige  

 fordele  

 som de ansatte i danske selskaber, falder dette imidlertid tilbage på  

 arbejdsgiverselskabet, som må yde kompensation for at sikre, at filialens  

 ansatte efter skat ikke stilles dårligere end de ansatte i danske selskaber.
Det gøres  

 gældende, 1. at  

 formuleringen "står åben for alle ansatte i virksomheden" (1.  

 punktum) forudsætter, at alle ansatte i de danske filialer som udgangspunkt  

 skal være omfattet af ordningen, men  

  

 ikke  

  

 stiller krav om, at også de  

 ansatte i Selskab A's og Selskab B's udenlandske hovedkontorer og udenlandske  

 filialer skal være omfattet, 2. at det under  

 alle omstændigheder bør anerkendes som et alment kriterium (2. punktum) at  

 holde ansatte i Selskab A's og Selskab B's svenske hovedkontorer og  

 udenlandske  

 filialer uden for ordningen, og 3. at det vil  

 være i strid med diskriminations- og restriktionsforbuddet i EF-traktatens  

 art.  

 43, såfremt det er en betingelse, at også de ansatte i de udenlandske dele af  

 Selskab A og Selskab B skal omfattes af ordningen, idet Hverken  

 Ligningsrådet eller Skatterådet har, rådgiver bekendt, hidtil taget  

 udtrykkelig  

 stilling til den praksis, der er beskrevet i Ligningsvejledningen og i  

 skatteministerens  

 svar, og hvorvidt denne praksis er i overensstemmelse med EF-traktatens art.  

 43.
 Det skal  

 understreges, at den praksis, som er beskrevet i Ligningsvejledningen, under  

 alle omstændigheder "kun" er en administrativ praksis, som kan  

 lempes.
Det fremgår  

 således ikke af lovtekstens ordlyd, at det er en betingelse, at også de  

 ansatte  

 i selskabets udenlandske hovedkontor og udenlandske filialer skal være  

 omfattet  

 af ordningen.
Tværtimod er det for så vidt unaturligt i forhold til et  

 udenlandsk selskab at fortolke udtrykket "virksomhed" i stk. 2, 1.  

 punktum, således, at det også omfatter de udenlandske dele af selskabet, som  

 ikke omfattes af dansk skattepligt.
Refleksvirkningen af beskatningen af de  

 ansatte er fradragsret hos selskabet, og et udenlandsk selskab har kun  

 fradragsret for de medarbejderaktier, der tildeles de ansatte i selskabets  

 danske filial, jf. selskabsskattelovens § 9, stk. 1, jf. § 2, stk.  

 1,  

 litra a.
For udenlandske selskaber omfatter det tilsvarende udtryk  

 "virksomhed" i afskrivningslovens § 5, stk. 1, således også  

 kun  

 driftsmidlerne i den danske filial.
 Under alle  

 omstændigheder giver ligningslovens § 7 A, stk. 2, 2. punktum,  

 sikker  

 hjemmel for, at det som en begrænsning efter almene kriterier kan tillades,  

 at  

 de danske filialer kan tildele sine ansatte medarbejderaktier, uden at det er  

 en betingelse, at også de ansatte i Selskab A's og Selskab B's udenlandske  

 hovedkontorer og udenlandske filialer skal omfattes.
Et krav om, at  

 også ansatte i de udenlandske dele af Selskab A og Selskab B skal omfattes af  

 ordningen, fører til en merbeskatning af disse ansatte.
De ansatte i  

 selskabernes hovedkontorer beliggende i udlandet og udenlandske filialer vil  

 typisk være skattepligtige i de pågældende lande af værdien af de modtagne  

 medarbejderaktier.
Herved fratages selskaberne muligheden for som alternativ  

 at  

 tilbyde sine ansatte anden form for incitamentsaflønning, som skattemæssigt  

 er  

 mere gunstig efter lokale regler.
Denne ulempe kan ikke begrundes med  

 sammenhængen til selskabernes fradragsret i Danmark.
Det er nemlig, som  

 ovenfor  

 nævnt, alene medarbejderaktier, der tildeles de ansatte i de danske filialer,  

 der kan fradrages i Danmark.
Et krav om, at også ansatte i selskabernes  

 udenlandske hovedkontorer og udenlandske filialer skal omfattes af ordningen,  

 er i strid med det skattemæssige territorialprincip, der gælder for  

 udenlandske  

 selskaber.
 Vedrørende  

 forholdet til EU-retten er der nedenfor redegjort for, at det vil være i  

 strid  

 med EF-traktatens art. 43, såfremt det er en betingelse, at også de ansatte i  

 de udenlandske dele af Selskab A og Selskab B skal omfattes af en ordning  

 efter  

 ligningslovens § 7 A.
Ligningsrådet  

 har i sin praksis tidligere - efter indstilling fra Told- og Skattestyrelsen  

 -  

 fortolket bestemmelsen i ligningslovens § 7 A, stk. 2, i  

 overensstemmelse med EU-retten.
Dette er således tilfældet i afgørelserne  




  

 SKM2001.464.LR  


,  


  

 SKM2001.560.LR  


  

 og  


  

 SKM2005.174.LR  


,  

 hvor ligningslovens § 7 A, stk. 2, blev fortolket i lyset af  

 diskriminationsforbud i direktiverne om tidsbegrænset ansatte og  

 deltidsansatte.
Det skal særligt bemærkes, at den EU-retlige begrundelse ikke  

 fremgår af den forkortede offentliggjorte version af  




  

 SKM2001.464.LR  


.
EF-traktatens  

 art. 43 har direkte anvendelse (umiddelbar anvendelighed) og skal derfor som  

 følge af princippet om EU-rettens forrang lægges til grund, uanset en dansk  

 lovbestemmelse måtte være formuleret i strid med bestemmelsen.
Da en  

 godkendelse af den påtænkte ordning utvivlsomt kan rummes inden for ordlyden  

 af  

 ligningslovens § 7 A, stk. 2, handler sagen imidlertid ikke om  

 tilsidesættelse  

 af en dansk lovbestemmelse, men - som det mindre i det mere - om, at  

 ligningslovens § 7 A, stk. 2, skal fortolkes i overensstemmelse med  

 EU-retten, jf. tilsvarende de ovennævnte afgørelser fra Ligningsrådet.
Rådgivers  

 indstilling vedrørende forholdet til EF-traktatens art. 43 EF-traktatens  

 bestemmelser om fri bevægelighed, herunder art. 43 om den fri etableringsret,  

 indeholder ifølge EF-domstolens faste praksis såvel et diskriminationsforbud  

 som et restriktionsforbud.
De centrale  

 elementer i den EU-retlige vurdering er for det første, om der er tale om en  

 forskelsbehandling i strid med EF-traktaten af situationer, der er  

 sammenlignelige.
I givet fald må det for det andet undersøges, om der er  

 saglige/alment tvingende hensyn, der kan retfærdiggøre en sådan  

 forskelsbehandling,  

 og om kravet om proportionalitet er opfyldt.
 Det skal først  

 undersøges, om en betingelse om at udstrække en medarbejderaktieordning til  

 Selskab  

 A og Selskab B's udenlandske hovedkontorer og udenlandske filialer vil kunne  

 udgøre en relevant forskelsbehandling.
Krav om  

 udstrækning af ordningen rammer de udenlandske selskaber Det kan  

 indledningsvis konstateres, at det udgør en belastning for Selskab A og  

 Selskab  

 B, såfremt selskaberne skal tilbyde sine ansatte i selskabernes hovedkontorer  

 beliggende i udlandet og udenlandske filialer medarbejderaktier efter  

 reglerne  

 i ligningslovens § 7 A.
De ansatte ved de udenlandske dele af  

 selskabet er typisk skattepligtige efter skatteregler i andre lande og vil  

 typisk blive beskattet af værdien af de tildelte aktier på  

 tildelingstidspunktet.
Andre former for  

 incitamentsaflønning vil ofte være skattemæssigt begunstiget i andre lande og  

 vil derfor være bedre alternativer for såvel de ansatte som for selskabet.  

 Såfremt et udenlandsk selskab af naturlige årsager ønsker at benytte sådanne  

 lokale ordninger i forhold til de lokalt ansatte og samtidigt ønsker at  

 tilbyde  

 sine ansatte i Danmark en medarbejderaktieordning efter ligningslovens  

 § 7 A, vil selskabet blive tvunget til i forhold til sine ansatte  

 uden for Danmark at tilbyde  

  

 både  

  

 den lokale form for en  

 medarbejderaktieordning  

  

 og  

  

 medarbejderaktieordningen efter  

 ligningslovens § 7 A.
Alternativt kan selskabet fravælge at tilbyde  

 sine ansatte den lokale ordning, men derved samtidig give afkald på de  

 skattemæssige begunstigelser, der følger heraf.
 Endvidere vil de  

 ansatte, når der ikke er noget skattemæssigt incitament, ofte hellere have  

 kontant aflønning end aktier, idet de ansatte ved kontant aflønning selv kan  

 beslutte, om lønnen skal benyttes til køb af aktier eller til andre formål.  

 Selskabet fratages muligheden for at aflønne på den mest hensigtsmæssige måde  

 efter de lokale forhold, såfremt der stilles et krav om, at en  

 medarbejderaktieordning  

 skal omfatte de ansatte ved de udenlandske dele af selskabet.
Selskabet kan  

 ikke "blot" tilbyde sine ansatte i udlandet medarbejderaktier i håb  

 om, at de ansatte vil undlade at tage imod tilbuddet på grund af de  

 skattemæssige konsekvenser.
Så længe beskatningen er under 100, vil der alt  

 andet lige være et incitament for en ansat til at tage imod tilbuddet.
Selv om det  

 direkte er de ansatte, som opnår skattemæssige fordele, såfremt betingelserne  

 i  

 ligningslovens § 7 A er opfyldt, har disse fordele en væsentlig  

 indirekte betydning for selskabet.
Såfremt et udenlandsk selskab i modsætning  

 til et dansk selskab ikke har mulighed for at tilbyde sine ansatte i Danmark  

 en  

 medarbejderaktieordning efter ligningslovens § 7 A, vil det  

 udenlandske selskab være nødsaget til at udbetale en yderligere løn til sine  

 ansatte, såfremt disse skal stilles lige efter skat sammenlignet med de  

 ansatte  

 i et dansk selskab, der omfattes af en medarbejderaktieordning efter  

 ligningslovens § 7 A.
Dette kan illustreres med følgende eksempel:
 Et selskab  

 ønsker, at de ansatte uden omkostninger (heri indregnet skat) hver skal  

 modtage  

 gratisaktier i selskabet til en værdi af 5.000 kr.
Et  

  

 dansk  

  

 selskab, som kan udnytte reglerne i ligningslovens § 7 A, vil  

 herved  

 have en udgift på 5.000 kr. pr. ansat, svarende til de tildelte  

 gratisaktier.
Beløbet er fradragsberettiget for selskabet.
 Et  

  

 udenlandsk  

  

 selskab med en filial i Danmark, som i praksis ikke kan udnytte reglerne i  

 ligningslovens  

 § 7 A, vil ud over de tildelte aktier skulle betale hver ansat et  

 beløb, der - efter skat - svarer til den skat, den ansatte skal betale af at  

 have modtaget gratisaktierne.
 Såfremt en ansat  

 af sin løn beskattes med samlet 60 pct. i arbejdsmarkedsbidrag og  

 indkomstskat,  

 udgør skatten mv. af at værdien af de modtagne gratisaktier 3.000 kr. (60  

 pct.  

 af 5.000 kr.). Når selskabet skal kompensere den ansatte for denne skat mv.,  

 er  

 selskabet nødt til yderligere at betale den ansatte kontant 7.500 kr. (udgør  

 efter skat mv. på 60 pct. netto 3.000 kr.). Det udenlandske selskab har  

 samlet  

 haft en udgift på 12.500 kr. pr. ansat (værdien af gratisaktier på 5.000 kr.  

 og  

 kontant 7.500 kr.). Beløbet er fradragsberettiget for selskabet.
Det kan herved  

 konstateres, at det vil udgøre en forskelsbehandling, som rammer det  

 udenlandske  

 selskab, såfremt et udenlandsk selskab ikke har samme adgang til at tilbyde  

 sine danske ansatte en medarbejderaktieordning efter ligningslovens  

 § 7 A som danske selskaber.
For Selskab A og Selskab B er ulempen  

 ved  

 at skulle tilbyde medarbejderaktier til samtlige ansatte i selskabernes  

 hovedkontorer beliggende i udlandet og udenlandske filialer så betydelig, at  

 selskaberne hidtil har valgt at undlade at tildele de ansatte ved de danske  

 filialer medarbejderaktier.
Dette uanset de ansatte i Selskab B indtil  

 omstruktureringen pr. 30. juni 2005 havde været omfattet af  

 medarbejderaktieordningen i den danske del af koncernen.
Det skal for en  

 god ordens skyld nævnes, at muligheden for at tilbyde sine ansatte ordninger  

 efter ligningslovens § 7 H ikke stiller udenlandske selskaber lige med danske  

 selskaber.
I modsætning til ordninger efter ligningslovens §  

 7 A  

 er der ved § 7 H-ordninger ikke fradragsret for  

 selskabet.
De ansatte vil endvidere ved tildeling af gratisaktier efter § 7 H  

 få en anskaffelsessum på 0, hvilket er væsentligt dårligere end efter §  

 7 A, hvor anskaffelsessummen udgør værdien ved  

 udlodningen.
Hertil kommer, at ordninger efter § 7 H er individuelle og  

 indebærer flere formkrav.
Forskelsbehandling  

 af sammenlignelige situationer Efter at have  

 fastslået, at en betingelse om at udstrække ordningen til ansatte ved de  

 udenlandske  

 dele af Selskab A og Selskab B er en byrde for de to udenlandske selskaber,  

 skal det herefter undersøges, om der er tale om en sammenlignelig situation.
Sammenligning  

 med udenlandsk selskabs etablering af et selskab i Danmark Det udgør for  

 det første en forskelsbehandling af de danske filialer, at de stilles  

 dårligere  

 end sammenlignelige danske datterselskaber.
Et dansk  

 datterselskab har mulighed for at tilbyde sine ansatte en  

 medarbejderaktieordning vedrørende aktier i det udenlandske moderselskab uden  

 at tilbyde de ansatte i det udenlandske moderselskab at deltage i ordningen,  

 jf.
SKM2001.434.LR og TfS 1989, 127 SKM (refereret som ordning 4).
Den manglende  

 mulighed for at kunne begrænse adgangen til at deltage i  

 medarbejderaktieordningen  

 til ansatte i den danske filial vil bl.a. vise sig, såfremt der stiftes et  

 udenlandsk SE-selskab ved fusion mellem et dansk og et udenlandsk  

 aktieselskab.  

 I en sådan situation har det danske selskab inden fusionen haft mulighed for  

 at  

 begrænse en medarbejderaktieordning til sine egne ansatte.
Efter fusionen vil  

 den danske filial ikke længere kunne tilbyde sine ansatte en  

 medarbejderaktieordning  

 efter ligningslovens § 7 A uden også at lade ordningen stå åben for  

 SE-selskabets ansatte ved det udenlandske hovedkontor.
Herved opstår der en  

 hindring for den grænseoverskridende fusion, jf. om hindringer af  

 grænseoverskridende fusioner EF-domstolens dom af 13. december 2005, Sevic,  

 sag  

 C-411/03. Derimod vil der ikke opstå en tilsvarende ulempe i relation til  

 ligningslovens § 7 A ved at fusionere to danske aktieselskaber,  

 idet  

 skattefordelen efter ligningslovens § 7 A omfatter alle ansatte i  

 Danmark.
Den  

 skattemæssige ulempe ved at etablere en filial i Danmark i forhold til at  

 etablere et dansk datterselskab udgør indirekte en forskelsbehandling på  

 grund  

 af forskelle i statsborgerskab.
Et dansk datterselskab anses i medfør af  

 EF-traktatens art. 48 for en dansk statsborger, mens de danske filialer  

 tilhører Selskab A og Selskab B, der i medfør af EF-traktatens art. 48 anses  

 for udenlandske (svenske) statsborgere.
Den omstændighed, at Selskab A og  

 Selskab B i stedet for filial-formen kunne have valgt at etablere sig med  

 datterselskaber og dermed opnå fordelen ved at kunne tilbyde sine danske  

 ansatte medarbejderaktier i medfør af ligningslovens § 7 A, kan  

 efter  

 fast praksis ikke tillægges betydning, jf.
EF-domstolens dom af 21.9 1999  

 (Saint-Gobain), sag C-307/97, præmis 43.
Sammenligning  

 med dansk selskabs etablering af en filial i Danmark Der kan  

 endvidere foretages en sammenligning mellem et udenlandsk selskab, der  

 etablerer sig med en filial i Danmark, og et dansk selskab, der etablerer en  

 filial i Danmark.
Såfremt et udenlandsk selskab stilles dårligere end et  

 dansk  

 selskab, vil en forskelsbehandling som udgangspunkt være i strid med  

 ligebehandlingsprincippet i art. 43, jf. art. 48, jf.
EF-domstolens dom af  

 28.  

 januar 1986 (Avoir fiscal), sag 270/83, EF-domstolens dom af 13.7.1993  

 (Commerzbank),  

 sag 330/91, EF-domstolens dom af 29. april 1999 (Royal Bank of Scotland), sag  

 C-311/97, EF-domstolens dom af 21. september 1999 (Saint-Gobain), sag  

 C-307/97,  

 EF-domstolens dom af 15. maj 1997 (Futura Participations), sag 250/95.
 Et udenlandsk  

 selskab vil, såfremt det stilles over for et krav om, at en  

 medarbejderaktieordning  

 efter ligningslovens § 7 A også skal stå åben for de ansatte i det  

 udenlandske hovedkontor og udenlandske filialer, blive ramt hårdere end et  

 sammenligneligt dansk selskab, som kun har ansatte i Danmark.
EF-domstolen har  

 i sin praksis fastslået, at det udgør en hindring for den frie bevægelighed,  

 hvis der er tale om regler, som særligt rammer udenlandske selskaber, uanset  

 der formelt set ikke er tale om en forskelsbehandling, jf.
EF-domstolens dom  

 af  

 15. maj 1997 (Futura Participations), sag 250/95, præmis 26. Det forhold, at  

 både et dansk og et udenlandsk selskab ved etablering af en filial i Danmark  

 stilles over for et krav om, at en medarbejderaktieordning skal stå åben for  

 ansatte i hovedkontoret og øvrige filialer, er derfor ikke afgørende.
I  

 overensstemmelse med EF-domstolens sædvanlige argumentation kan det  

 konstateres, at et dansk selskab, som opretter en filial i Danmark, typisk  

 vil  

 have de fleste af sine ansatte i Danmark.
Modsat vil et udenlandsk selskab,  

 som  

 opretter en filial i Danmark, typisk have de fleste af sine ansatte i  

 udlandet.
 Dernæst kan det  

 konstateres, at et dansk selskab, som ved tildeling af en  

 medarbejderaktieordning  

 efter ligningslovens § 7 A bliver stillet over for et krav om at  

 tilbyde alle sine ansatte at deltage i ordningen, vil opnå, at alle eller de  

 fleste ansatte faktisk får glæde af skattebegunstigelsen (fordi selskabets  

 ansatte typisk er skattepligtige i Danmark).
Derimod vil et  

 udenlandsk selskab, der, således som det er tilfældet for Selskab A og  

 Selskab  

 B, ønsker at tilbyde de ansatte ved sin danske filial en  

 medarbejderaktieordning efter ligningslovens § 7 A, indirekte blive  

 ramt hårdere, såfremt alle selskabets ansatte skal tilbydes at deltage i  

 medarbejderaktieordningen.
Dette skyldes, at der i de lande, hvor de ansatte  

 er  

 skattepligtige, typisk ikke er regler, som er identiske med de danske.
Da de  

 ansatte i et udenlandsk selskabs hovedkontor og udenlandske filialer typisk  

 er  

 skattepligtige i andre lande end Danmark, påtvinges det udenlandske selskab  

 derved at tilbyde sine ansatte en medarbejderaktieordning, som ofte medfører  

 uheldige eller uhensigtsmæssige skattemæssige konsekvenser for de ansatte,  

 typisk i form af beskatning af værdien på tildelingstidspunktet.
Som der  

 ovenfor er redegjort for, er dette en ulempe også for selskabet.
På baggrund af  

 EF-domstolens praksis kan der ikke med rimelighed argumenteres for, at et  

 udenlandsk selskabs filial i Danmark ikke befinder sig i en sammenlignelig  

 situation med et dansk selskab, jf.
EF-domstolens dom af 28. januar 1986  

 (Avoir  

 fiscal), sag 270/83, EF-domstolens dom af 13. juli 1993 (Commerzbank), sag  

 330/91, EF-domstolens dom af 15. maj 1997 (Futura Participations), sag  

 250/95,  

 EF-domstolens dom af 29. april 1999 (Royal Bank of Scotland), sag C-311/97,  

 EF-domstolens dom af 21. september 1999 (Saint-Gobain), sag C-307/97, hvor  

 EF-domstolen i alle tilfælde fandt, at der var tale om sammenlignelige  

 situationer.
Hensyn, der kan retfærdiggøre forskelsbehandlingen Da der er tale  

 om en forskelsbehandling af sammenlignelige situationer til skade for  

 udenlandske  

 selskaber som Selskab A og Selskab B, er det næste led i prøvelsen, om der er  

 hensyn, der kan retfærdiggøre denne forskelsbehandling.
 EF-domstolen har  

 i sin hidtidige praksis generelt set været tilbageholdende med at acceptere,  

 at  

 hensyn konkret kan retfærdiggøre en forskelsbehandling.
De hensyn,  

 EF-domstolen i sin retspraksis hidtil har accepteret som hensyn, der kan  

 retfærdiggøre  

 en hindring af den frie bevægelighed, kan ikke begrunde denne  

 forskelsbehandling.
Hensynet til sammenhængen i skattesystemet må afvises  

 allerede fordi, der ikke er nogen fordel med tilknytning til den ulempe, der  

 udgør hindringen.
Det er endvidere vanskeligt at se, at et krav om, at en  

 medarbejderaktieordning  

 også skal stå åben for ansatte ved et udenlandske selskabs udenlandske  

 hovedkontor og udenlandske filialer, forhindrer skatteunddragelse,  

 dobbeltfradrag  

 eller en forrykkelse af fordelingen af beskatningsretten mellem staterne.  

 Kravet  

 tilgodeser heller ikke skattekontrollen.
 Det kan således  

 konkluderes, at ingen af de hensyn, som ifølge EF-domstolens hidtidige  

 praksis  

 har kunnet retfærdiggøre en forskelsbehandling, kan tillægges nogen relevans  

 ved vurderingen af, om forskelsbehandlingen vedrørende ligningslovens  

 § 7 A kan retfærdiggøres.
 Det skal  

 herefter vurderes, om forskelsbehandlingen kan retfærdiggøres ved formålet  

 bag  

 kravet om, at alle ansatte skal omfattes af en medarbejderaktieordning.
 Hovedformålet  

 med kravet om, at en medarbejderaktieordning skal stå åben for alle ansatte,  

 må  

 antages at være, at ingen gruppe af ansatte favoriseres, jf. det dagældende  

 cirkulære til ligningsloven og gengivet i bemærkningerne til lovændringen ved  

 lov nr. 166 fra 1999 (skatteministerens bemærkninger til lovforslag L 87 af  

 13.  

 november 1998, til § 14, nr. 5 og 6.):
"For at et  

 selskab kan opnå godkendelse af en medarbejderaktieordning kræves, at  

 adgangen  

 til at erhverve aktier som udgangspunkt skal stå åben for alle ansatte i  

 virksomheden,  

  

 således at ingen gruppe af ansatte bliver favoriseret." Efterfølgende  

 praksis understreger, at hovedformålet med kravet om alle ansatte må antages  

 at  

 være, at ingen gruppe af ansatte favoriseres, jf. således Ligningsrådets  

 afgørelse  


  

 SKM2001.560.LR  


  

 (TfS 2001, 968 LR).
Det må erkendes,  

 at et krav om, at også ansatte i udlandet skal med i en  

 medarbejderaktieordning  

 efter ligningslovens § 7 A, forhindrer, at udenlandske selskaber  

 reelt favoriserer bestemte grupper af ansatte ved at lade bestemte grupper af  

 ansatte være knyttet til det faste driftssted i Danmark, henholdsvis det  

 udenlandske hovedkontor.
Såfremt der ikke var et sådant krav, ville et  

 udenlandsk selskab principielt kunne indrette sig sådan, at en bestemt gruppe  

 ansatte knyttes til en filial i Danmark, mens resten knyttes til det  

 udenlandske hovedkontor.
Risikoen for  

 omgåelse må imidlertid anses for forsvindende lille, og kravet om, at også  

 alle  

 ansatte i udlandet skal med i medarbejderaktieordningen, kan under alle  

 omstændigheder ikke anses for at opfylde kravet om proportionalitet.
Man  

 kunne  

 f.eks. - som en mindre indgribende foranstaltning - indrette praksis således,  

 at et udenlandsk selskab kan holde sine ansatte i udlandet uden for  

 medarbejderaktieordningen efter ligningslovens § 7 A, medmindre  

 dette  

 er udtryk for en favorisering af en bestemt gruppe af ansatte.
 Konkret er det  

 under alle omstændigheder klart, at de danske filialer af Selskab A og  

 Selskab  

 B ikke er stiftet med henblik på omgåelse af kravet om alle ansatte i  

 ligningslovens § 7 A, stk. 2. Etableringen af en filialstruktur er  

 begrundet i forretningsmæssige, og ikke skattemæssige forhold.
Herudover skal  

 det understreges, at Selskab A og Selskab B ikke har noget ønske om at  

 behandle  

 sine ansatte ved de udenlandske dele af selskaberne dårligt ved at holde  

 disse  

 ansatte uden for medarbejderaktieordningen.
Selskab A og Selskab B ønsker  

 tværtimod at tilbyde sine ansatte i de forskellige lande at fortsætte med de  

 mest gunstige incitamentsordninger afhængig af de lokale regler og forhold.
Konklusion vedrørende  



  

 forholdet til EU-retten En betingelse  

 om, at de danske filialer af Selskab A og Selskab B skal lade en  

 medarbejderaktieordning efter ligningslovens § 7 A være åben også  

 for  

 ansatte ved selskabernes hovedkontorer beliggende i udlandet og udenlandske  

 filialer, udgør en forskelsbehandling til skade for udenlandske selskaber  

 sammenlignet med danske selskaber.
Hverken de hensyn, der hidtil er blevet  

 accepteret af EF-domstolen som hensyn, der kan retfærdiggøre en  

 forskelsbehandling, eller de særlige hensyn bag kravet om alle ansatte (at  

 ingen gruppe skal kunne favoriseres) kan begrunde denne forskelsbehandling.
Der foreligger  

 derfor i medfør af EF-traktatens art. 43 sammenholdt med ligningslovens  

 § 7 A en EU-retlig forpligtelse til at indrømme de danske filialer  

 adgang til at tilbyde sine ansatte en medarbejderaktieordning uden at være  

 tvunget til at lade ordningen stå åben for de ansatte ved Selskab A og  

 Selskab  

 B 's hovedkontorer beliggende i udlandet og udenlandske filialer.
Den  

 EU-retlige forpligtelse kan opfyldes ved fortolkning af ligningslovens  

 § 7 A, stk. 2.
SKATs indstilling og begrundelse Det er en  

 betingelse for skattefritagelse efter ligningslovens §  

 7 A  

 stk. 1, at adgangen til at erhverve aktier eller  

 obligationer mv. står åben for alle ansatte i virksomheden, jf.  

 ligningslovens  

 §  

 7 A, stk. 2.
 Begrænsninger,  

 der er fastsat efter almene kriterier, kan dog anerkendes.
 I den beskrevne  

 ordning får medarbejderne i to danske filialer af Selskab A og Selskab B  

 tildelt aktier efter ligningslovens § 7 A i Selskab A, som er  

 koncernens øverste moderselskab.
 Selskab A driver  

 en begrænset virksomhed i Danmark gennem filial A.
 Selskab A's  

 datterselskab, beliggende i udlandet, driver virksomhed i Danmark gennem  

 filial  

 B.
 I den konkrete  

 situation ønskes de ansatte i filialernes udenlandske hovedkontorer og  

 hovedkontorernes  

 øvrige filialer beliggende uden for Danmark ikke omfattet af ordningen og  

 spørgsmålet er om de ansatte i de to danske filialers udenlandske  

 hovedkontorer  

 og udenlandske filialer kan holdes ude for ordningen.
 Begrebet  

 "ansatte i virksomheden" er ikke defineret i bestemmelsen eller  

 forarbejderne til loven.
 Det er  

 nødvendigt at fastlægge, hvorledes begrebet "ansatte i  

 virksomheden"  

 som anvendes i ligningslovens §  

 7 A, stk. 2 skal  

 fortolkes.
 Det hensyn der  

 ligger bag betingelsen om, at adgangen til at erhverve aktier eller  

 obligationer mv. står åben for alle ansatte i virksomheden,  

  

 jf.  

 ligningslovens §  

 7 A, stk. 2., er  

 som det fremgår af cirkulære nr. 72 af 17. april 1996 om ligningsloven, pkt.  

 3.4  

  

 at ingen gruppe af ansatte bliver favoriseret.
I  


  

 SKM2001.464.LR  


  

 (TfS 2001.906) godkendte Ligningsrådet en medarbejderaktieordning, hvor  

 medarbejderne i to danske selskaber blev tildelt aktier i selskabernes  

 udenlandske moderselskab.
I den omhandlede situation skete der ikke nogen  

 tildeling til moderselskabets egne ansatte.
Ligningsrådet tiltrådte  

 styrelsens  

 indstilling om, at der ikke var noget til hinder for, at medarbejdere i de to  

 danske datterselskaber modtager aktier i det udenlandske moderselskab efter  

 ligningslovens  

 §  

 7 A.
 I en nyere afgørelse, bindende svar af 22. august 2006 (SKM 2006.514 SR),  

 har Skatterådet senest bekræftet, at der er valgfrihed med hensyn til om et  

 selskab skal tilbyde de ansatte i selskabets udenlandske datter og  

 datterdatterselskaber at deltage i en ordning omfattet af ligningslovens §  

 7 A.
 Det fremgår af  

 den sidstnævnte afgørelse, at det er SKATs opfattelse, at bestemmelsens  

 nuværende ordlyd, efter ophævelsen af definitionen af selskabets ansatte i  

 forbindelse med lovændringen i 2003, giver mulighed for, at begrebet  

 "ansatte  

 i virksomheden" kan fortolkes på flere måder.
 Skatterådet  

 tiltrådte i afgørelsen SKAT's indstilling til, at Skatterådet på dette punkt  

 foretager en ændring af praksis, således at der er valgfrihed med hensyn til  

 om  

 et selskab skal tilbyde de ansatte i selskabets datterselskaber i udlandet at  

 deltage i en ordning omfattet af ligningslovens §  

 7 A.
 Indstillingen er  

 endvidere begrundet med følgende:
"Hensynet  

 til, at virksomheder kan tilpasse aflønningsformen efter de regler, der  

 gælder  

 i den nationalstat, hvor arbejdsgiverselskabet er beliggende, taler på  

 afgørende måde for at fortolke begrebet "ansatte" lempeligt.
De  

 danske skatteregler bør således som udgangspunkt være de ansatte  

 uvedkommende,  

 som ikke er skattepligtige til Danmark." De samme hensyn,  

 som taler for at fortolke begrebet "ansatte i virksomheden"  

 lempeligt  

 i forholdet til ansatte i udenlandske datterselskaber, gør sig gældende for  

 ansatte i en dansk filials udenlandske hovedkontor og for ansatte i  

 hovedkontorets  

 øvrige filialer beliggende uden for Danmark.
De danske skatteregler bør  

 således  

 som udgangspunkt være de ansatte uvedkommende, som ikke er skattepligtige til  

 Danmark.
 Det er SKATs  

 vurdering, at hensynet bag betingelsen, om at ingen gruppe af ansatte bliver  

 favoriseret,  ikke tilsidesættes, når en ordning alene tilbydes de  

 ansatte  

 i den danske filial og de ansatte i filialens udenlandske hovedkontor og  

 hovedkontorets øvrige filialer beliggende uden for Danmark ikke er omfattet  

 af  

 ordningen.
 Det er derfor  

 SKATs opfattelse, at det er muligt, at etablere en ordning, hvor der tildeles  

 ansatte  

 i en dansk filial aktier det udenlandske selskab, hovedkontoret, selvom  

 ordningen ikke står åben for de ansatte i hovedkontoret og hovedkontorernes  

 øvrige filialer beliggende uden for Danmark.
 SKAT indstiller  

 derfor, at praksis ændres, således at der er valgfrihed med hensyn til om et  

 selskab vil tilbyde de ansatte i en danske filials udenlandske hovedkontor og  

 ansatte i det udenlandske hovedkontors øvrige filialer beliggende uden for  

 Danmark at deltage i en ordning omfattet af ligningslovens §  

 7 A.
 Det indstilles at spørgsmålet besvares med ja.
Skatterådets  

 afgørelse og begrundelse Skatterådet  

  

 er enig i  

 indstillingen og begrundelsen.
