Skrivelse om Finansstyrelsen § 1. Finansstyrelsen er oprettet den 1. januar  

 1999 som en styrelse i Finansministeriet.
Samtidig er lov om Kongeriget  

 Danmarks Hypotekbank og Finansforvaltning ophævet og afløst af  

 lov om afvikling af Kongeriget Danmarks Hypotekbank og  

 Finansforvaltning.
 Stk. 2. Finansstyrelsen varetager de finansforvaltningsopgaver  

 og andre opgaver, som tidligere er varetaget af Kongeriget Danmarks  

 Hypotekbank og Finansforvaltning, og visse opgaver, som tidligere er  

 varetaget af andre dele af Finansministeriet, herunder  

 Økonomistyrelsen.
Stk. 3. Udover de opgaver, der er nævnt i stk. 2,  

 varetager Finansstyrelsen de administrative opgaver af finansiel karakter,  

 som måtte blive henlagt til den efter § 9 i lov om afvikling af  

 Kongeriget Danmarks Hypotekbank og Finansforvaltning.
Retningslinierne for  

 administrationen af sådanne opgaver fastlægges i hvert enkelt  

 tilfælde i en aftale mellem Finansstyrelsen og det  

 pågældende ressortministerium.
Sådanne aftaler kan  

 indeholde bestemmelser om betaling for Finansstyrelsens administration.
 § 2. Den 1. august 2000 varetager Finansstyrelsen  

 de opgaver, der er nævnt i bilaget til denne meddelelse.
 Stk. 2. Udover de i stk. 1 omtalte opgaver er  

 Finansstyrelsen forretningsfører for Kongeriget Danmarks Fiskeribank  

 og Kongeriget Danmarks Hypotekbank og Finansforvaltning under afvikling.
Stk. 3. Alle statsinstitutioner er ifølge  

 regeringsbeslutning af 16. april 1991, jf.
Finansministeriets skrivelse af  

 28. juni 1991 til samtlige ministerier og styrelser, forpligtet til at  

 overgive administrationen af de i bilaget under nr. 1 nævnte  

 låne- og garantiforhold til Finansstyrelsen, når lånet  

 eller garantien er bevilget, og der alene resterer kontrol med den  

 finansielle afvikling af lånet eller garantien.
Ifølge samme  

 regeringsbeslutning skal alle statsinstitutioner overgive udestående  

 fordringer (restancer) til inddrivelse af Finansstyrelsen, når rettidig  

 betaling ikke finder sted, jf. bilaget under nr. 4. Det gælder dog ikke  

 for fordringer, der inddrives af told- og skattemyndighederne, domstolene og  

 politiet.
 § 3. Cirkulæreskrivelse nr. 206 af 16.  

 december 1998 om Finansstyrelsen ophæves.
Finansministeriet, den 27. juni 2000 Mogens Lykketoft /Anders Eldrup Bilag 1 Finansstyrelsens opgaver pr. 1. august 2000 1)	Bevilling og administration af statslån, statsgarantier for  

 lån i kreditinstitutioner og statslige tilskudsordninger.
 2)	Administration af studielån under tilbagebetaling og af  

 statsgaranterede studielån samt tilskud hertil.
 3)	Inddrivelse og eftergivelse af studiegæld.
 4)	Inddrivelse af restancer til det offentlige og  

 koordineringsfunktioner vedrørende det offentliges  

 inddrivelsesarbejde.
 5)	Administration af indekskontrakter, uddannelses- og  

 boligsparekontrakter.
 6)	Administration af statens præmieobligationer.
 7)	Forvaltning af Finansministeriets tips- og lottopuljer samt visse  

 koordineringsfunktioner vedrørende tips- og lottopuljer.
 8)	Drift og administration af Det Fælles  

 Lønindeholdelsessystem.
 9)	Indskrivning, køb og salg af statsobligationer og  

 statsgældsbeviser.
 10)	Forvaltning af værdipapirer tilhørende staten.
 11)	Opgaver vedrørende fonde med offentlige interesser, herunder  

 opbygning og drift af et register, og udarbejdelse af generel politik og  

 konkrete initiativer samt formueforvaltning.
 12)	Opgaver vedrørende beregning og anvisning af  

 tjenestemandspensioner mv.
 13)	Ombytning af inkonverterbare lån og ombytning af  

 realkreditlån i forbindelse med landbrugsrefinansiering og  

 støttet byggeri.
 14)	Varetagelse af kammeradvokatordningen.
 15)	Andre finansforvaltningsopgaver af mindre omfang.
