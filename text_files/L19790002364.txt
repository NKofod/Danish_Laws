 Ved kgl. resolution af 23. august 1978 har Danmark ratificeret den i  

 Strasbourg den 24. april 1967 undertegnede europæiske konvention om adoption  

 af børn.
Oversættelse DEN EUROPÆISKE KONVENTION OM ADOPTION AF BØRN Præambel Undertegnede medlemsstater af Europarådet, som tager i betragtning, at Europarådets mål er at opnå større enhed  

 mellem dets medlemmer, bl.a. med det formål at lette sociale fremskridt, at der, selv om adoptionsinstituttet findes i alle Europarådets  

 medlemsstater, i disse stater findes forskellige opfattelser af de  

 principper, der bør gælde for adoption, samt forskelle i fremgangsmåden ved  

 og retsvirkningerne af adoption, og at vedtagelse af fælles principper for og praksis med hensyn til adoption  

 af børn vil bidrage til at mindske de vanskeligheder, som disse forskelle  

 medfører, og samtidig være til gavn for de børn, som adopteres, er blevet enige om følgende:
Pligter og anvendelsesområde Artikel 1 Enhver kontraherende part forpligter sig til at sikre, at dens ret er i  

 overensstemmelse med bestemmelserne i afsnit II i denne konvention og at  

 underrette Europarådets generalsekretær om de skridt, som er taget med dette  

 formål.
Artikel 2 Enhver kontraherende part forpligter sig til at overveje bestemmelserne i  

 afsnit III i denne konvention og til at underrette Europarådets  

 generalsekretær, hvis den gennemfører nogen af disse bestemmelser, eller  

 efter at have gjort dette ophæver en sådan bestemmelse.
Artikel 3 Denne konvention anvendes kun på adoption i retslig forstand af et barn,  

 som på det tidspunkt, da adoptanten ansøger om at adoptere det, ikke er fyldt  

 18 år eller har været gift og ikke er blevet myndig.
Grundlæggende bestemmelser Artikel 4 Adoption er kun gyldig, når den er bevilget af en retslig eller  

 administrativ myndighed (nedenfor kaldet »den kompetente  

 myndighed«).
Artikel 5 1. Med forbehold af, hvad der gælder efter stk. 2-4 i  

 denne artikel, må adoption kun bevilges, hvis samtykke, uden at være  

 tilbagekaldt, i hvert fald er givet fra:
 2. Den kompetente myndighed må ikke:
 medmindre der foreligger særlige grunde, som er fastsat ved lov.
 3. Hvis faderen eller moderen er frataget  

 forældremyndigheden over barnet eller i hvert fald retten til at samtykke til  

 adoption, kan loven bestemme, at hans eller hendes samtykke ikke er  

 nødvendigt.
 4. En moders samtykke til adoption af hendes barn må  

 ikke modtages, medmindre det er givet efter udløbet af en i loven fastsat  

 frist, som ikke må være mindre end seks uger efter barnets fødsel, eller,  

 hvis en sådan frist ikke er fastsat, på et tidspunkt, hvor moderen efter den  

 kompetente myndigheds opfattelse har kunnet komme sig tilstrækkeligt efter  

 fødslen.
 5. Ved »fader« og »moder« forstås  

 i denne artikel de personer, som efter loven er barnets forældre.
Artikel 6 1. Loven må kun tillade, at et barn adopteres enten af  

 to personer, der er gift med hinanden, ved samtidig eller efterfølgende  

 adoption, eller af een person.
 2. Loven må kun tillade en ny adoption af et barn i  

 tilfælde, hvor der foreligger en eller flere af følgende omstændigheder:
Artikel 7 1. Et barn må kun adopteres, hvis adoptanten har  

 opnået en foreskrevet minimumsalder, som ikke må være under 21 og eller over  

 35 år.
 2. Loven kan dog tillade, at kravet om minimumsalder  

 fraviges:
Artikel 8 1. Den kompetente myndighed må ikke bevilge adoption,  

 hvis den ikke er overbevist om, at adoptionen vil være til gavn for barnet.
 2. I hvert enkelt tilfælde skal den kompetente  

 myndighed lægge særlig vægt på, at adoptionen skaffer barnet et stabilt og  

 harmonisk hjem.
 3. Den kompetente myndighed må i almindelighed ikke  

 anse de foranstående betingelser for opfyldt, hvis aldersforskellen mellem  

 adoptanten og barnet er mindre end den normale aldersforskel mellem forældre  

 og deres børn.
Artikel 9 1. Den kompetente myndighed må ikke bevilge adoption,  

 før passende undersøgelser er foretaget angående adoptanten, barnet og dets  

 familie.
 2. Undersøgelserne skal, i det omfang det i hvert  

 enkelt tilfælde er hensigtsmæssigt, omfatte blandt andet følgende forhold:
3. Undersøgelserne skal udføres af en person eller et  

 organ, som ved lov er godkendt til dette formål, eller er udpeget af en  

 retslig eller administrativ myndighed.
De skal så vidt muligt udføres af  

 socialmedarbejdere, som er egnede hertil gennem uddannelse eller erfaring.
 4. Bestemmelserne i denne artikel berører ikke den  

 kompetente myndigheds ret og pligt til at tilvejebringe oplysninger eller  

 beviser, som den anser for at kunne være af betydning, uanset om de falder  

 inden for rammerne af disse undersøgelser.
Artikel 10 1. Adoptionen overfører til adoptanten de rettigheder  

 og pligter af enhver art overfor adoptivbarnet, som en fader eller moder har  

 overfor et barn i ægteskab.
 Adoptionen overfører til adoptivbarnet de rettigheder og pligter af enhver  

 art overfor adoptanten, som et barn i ægteskab har overfor sin fader eller  

 moder.
2. Når de rettigheder og pligter, som er nævnt i stk.  

 1 i denne artikel, opstår, bortfalder rettigheder og pligter af samme art  

 mellem adoptivbarnet og dets fader eller moder eller enhver anden person  

 eller organ.
Loven kan dog bestemme, at adoptantens ægtefælle bevarer sine  

 rettigheder og pligter overfor barnet, hvis dette er hans barn i eller uden  

 for ægteskab eller hans adoptivbarn.
 Loven kan desuden opretholde forældrenes pligt til at sørge for barnets  

 underhold, hjælpe med at sætte det i gang med et erhverv eller give barnet  

 medgift, hvis adoptanten ikke opfylder en pligt hertil.
 3. Adoptivbarnet skal i almindelighed have adgang til  

 at få adoptantens slægtsnavn enten i stedet for eller i forbindelse med sit  

 eget.
 4. Har forældre til et barn i ægteskab ret til at  

 anvende barnets ejendom, kan adoptantens ret til at anvende adoptivbarnets  

 ejendom indskrænkes ved lov uanset bestemmelserne i stk. 1 i denne artikel.
 5. I det omfang, arvelovgivningen giver et barn i  

 ægteskab ret til andel i faderens eller moderens bo, skal adoptivbarnet i  

 arveretlig henseende behandles, som om det var adoptantens barn i ægteskab.
Artikel 11 1. Har adoptivbarnet ikke samme statsborgerret som  

 adoptanten, eller hvis barnet adopteres af ægtefæller, deres fælles  

 statsborgerret, skal den kontraherende part, hvor adoptanten eller  

 adoptanterne har statsborgerret, lette adoptivbarnets adgang til at erhverve  

 statsborgerret i denne stat.
 2. Tab af statsborgerret, som kunne følge af adoption,  

 skal være betinget af, at barnet har eller erhverver statsborgerret i en  

 anden stat.
Artikel 12 1. Det antal børn, som en adoptant kan adoptere, må  

 ikke begrænses i loven.
 2. En person, som har eller kan få børn i ægteskab, må  

 ikke af den grund ved lov forbydes at adoptere et barn.
 3. Hvis adoption forbedrer barnets retslige stilling,  

 må adoption af eget barn uden for ægteskab ikke forbydes i loven.
Artikel 13 1. Så længe adoptivbarnet er mindreårigt, må  

 adoptionen kun ophæves af en retslig eller administrativ myndighed, når der  

 foreligger tungtvejende grunde, og kun hvis loven tillader ophævelse på dette  

 grundlag.
 2. Foregående stk. gælder ikke, hvis:
Artikel 14 Når undersøgelserne efter artikel 8 og 9 i denne konvention vedrører en  

 person, som bor eller har boet på en anden kontraherende parts territorium,  

 skal denne part efter anmodning straks søge at sikre, at de ønskede  

 oplysninger tilvejebringes.
Myndighederne kan henvende sig direkte til  

 hinanden med dette formål.
Artikel 15 Der skal indføres bestemmelser for at hindre, at nogen opnår utilbørlig  

 økonomisk fordel i anledning af, at et barn overlades til adoption.
Artikel 16 Enhver kontraherende part bevarer retten til at fastsætte regler, som er  

 gunstigere for adoptivbarnet.
Tillægsbestemmelser Artikel 17 Adoption må ikke bevilges, før adoptanterne har draget omsorg for barnet  

 så længe, at den kompetente myndighed har rimeligt grundlag for at bedømme  

 det fremtidige forhold mellem dem, hvis adoption bevilges.
Artikel 18 Myndighederne skal fremme oprettelse og forsvarlig drift af offentlige  

 eller private organer, hvor de, der ønsker at adoptere eller bortadoptere  

 børn, kan få hjælp og råd.
Artikel 19 De sociale og retslige sider af adoption skal indgå i uddannelsen af  

 socialmedarbejdere.
Artikel 20 Der skal træffes bestemmelser, der muliggør, at adoption kan gennemføres  

 uden at adoptantens identitet oplyses for barnets familie.
 2. Der skal træffes bestemmelser, så at behandlingen  

 af adoptionssager skal eller kan foregå for lukkede døre.
 3. Adoptant eller adoptivbarn skal kunne få udskrifter  

 af offentlige registre, som attesterer adoptivbarnets fødsel samt dato og  

 sted for fødslen uden udtrykkelig angivelse af adoptivforholdet eller de  

 tidligere forældres identitet.
 4. De offentlige registre skal føres, eller deres  

 indhold i hvert fald gengives, således, at den, som ikke har en berettiget  

 interesse deri, ikke får kendskab til, om en person er adopteret eller, hvis  

 dette forhold er bekendt, til de tidligere forældres identitet.
Slutningsbestemmelser Artikel 21 1. Denne konvention er åben for undertegnelse af  

 Europarådets medlemsstater.
Den skal ratificeres eller godkendes.  

 Ratifikations- eller godkendelsesinstrumenter skal deponeres hos Europarådets  

 generalsekretær.
 2. Konventionen træder i kraft 3 måneder efter  

 deponeringen af det tredje ratifikations- eller godkendelsesinstrument.
 3. For en signatarstat, der senere ratificerer eller  

 godkender konventionen, træder denne i kraft 3 måneder efter datoen for  

 deponeringen af dens ratifikations- eller godkendelsesinstrument.
Artikel 22 1. Efter denne konventions ikrafttræden kan  

 Europarådets ministerkomite opfordre enhver ikke-medlemsstat til at tiltræde  

 konventionen.
 2. En sådan tiltrædelse sker ved deponering af et  

 tiltrædelsesinstrument hos Europarådets generalsekretær og får virkning 3  

 måneder efter datoen for deponeringen af dette.
Artikel 23 1. Enhver kontraherende part kan ved undertegnelse af  

 denne konvention eller ved deponeringen af sit ratifikations-, godkendelse-  

 eller tiltrædelsesinstrument, angive, på hvilket eller hvilke territorier  

 denne konvention finder anvendelse.
 2. Enhver kontraherende part kan ved deponeringen af  

 sit ratifikations-, godkendelses- eller tiltrædelsesinstrument eller på et  

 hvilket som helst senere tidspunkt ved en erklæring til Europarådets  

 generalsekretær udvide anvendelsen af denne konvention til et eller flere  

 andre territorier, der er anført i erklæringen, og for hvis internationale  

 forhold den er ansvarlig, eller på hvis vegne den er bemyndiget til at indgå  

 forpligtelser.
 3. Enhver erklæring, der er afgivet i medfør af  

 foregående stykke kan for ethvert i erklæringen anført territorium trækkes  

 tilbage efter reglerne i artikel 27.
Artikel 24 1. En kontraherende part, i hvis lovgivning der findes  

 mere end een form for adoption, har ret til at anvende reglerne i  

 konventionens artikel 10, stk. 1, 2, 3 og 4, samt artikel 12. stk. 2 og 3, på  

 kun een af disse former.
 2. Enhver kontraherende part som benytter denne ret,  

 skal ved undertegnelsen af konventionen eller ved deponeringen af sit  

 ratifikations-, godkendelses- eller tiltrædelsesinstrument eller ved  

 afgivelse af erklæring efter konventionens artikel 23, stk. 2, underrette  

 Europarådets generalsekretær herom, og angive, hvordan retten benyttes.
3. En sådan kontraherende part kan ophøre med at  

 benytte denne ret.
Underretning herom skal gives til Europarådets  

 generalsekretær.
Artikel 25 1. Enhver kontraherende part kan ved undertegnelsen  

 eller ved deponeringen af ratifikations-, godkendelses- eller  

 tiltrædelsesinstrument eller ved afgivelsen af en erklæring efter  

 konventionens artikel 23, stk. 2, tage højst to reservationer over for  

 bestemmelserne i afsnit II i konventionen.
Reservationer af generel karakter er ikke tilladt.
Hver reservation må kun  

 omfatte een bestemmelse.
En reservation skal gælde i fem år fra konventionens ikrafttræden i  

 forhold til vedkommende kontraherende part.
Den kan fornyes for yderligere  

 femårsperioder ved en erklæring til Europarådets generalsekretær før udløbet  

 af hver periode.
2. Enhver kontraherende part kan helt eller delvis  

 tilbagekalde en reservation, som er taget efter foregående stk., ved en  

 erklæring til Europarådets generalsekretær.
Erklæringen har virkning fra  

 modtagelsesdagen.
Artikel 26 Enhver kontraherende part skal underrette Europarådets generalsekretær om  

 navn og adresse på de myndigheder, som anmodninger efter artikel 14 kan  

 rettes til.
Artikel 27 1. Denne konvention gælder uden tidsbegrænsning.
 2. Enhver kontraherende part kan for sit vedkommende  

 opsige denne konvention ved en meddelelse til Europarådets generalsekretær.
 3. En sådan opsigelse får virkning 6 måneder efter den  

 dag, generalsekretæren modtog meddelelsen.
Artikel 28 Europarådets generalsekretær skal underrette rådets medlemsstater og  

 enhver stat, som har tiltrådt denne konvention, om:
 Til bekræftelse heraf har undertegnede dertil behørigt bemyndiget  

 undertegnet denne konvention.
Udfærdiget i Strasbourg den 24. april 1967 med engelsk og fransk tekst,  

 som begge har samme gyldighed, i eet eksemplar som skal opbevares i  

 Europarådets arkiv.
Europarådets generalsekretær skal sende bekræftede  

 genparter til de stater, som undertegner eller tiltræder konventionen.
 Konventionen trådte i kraft den 26. april 1968.
 Danmarks ratifikationsinstrument deponeredes den 12. oktober 1978 hos  

 Europarådets generalsekretær, og konventionen trådte i medfør af artikel 21,  

 stk. 3, i kraft for Danmarks vedkommende den 13. januar 1979.
 Foruden Danmark har følgende lande ratificeret konventionen: Irland,  

 Italien, Malta, Norge, Schweiz, Det forenede Kongerige Storbritannien og  

 Nordirland og Sverige.
 I forbindelse med deponeringen af ratifikationsinstrumenter blev der taget  

 følgende forbehold og afgivet følgende erklæringer:
 Danmark:
 Danmark har taget forbehold over for konventionens artikel 6, stk. 1 og  

 artikel 12, stk. 1.
Endvidere har Danmark i overensstemmelse med konventionens artikel 23  

 afgivet erklæring om, at konventionen ikke finder anvendelse på Færøerne og  

 Grønland.
Anmodninger efter artikel 14 kan rettes til: Adoptionsnævnet,  

 Justitsministeriet, Slotsholmsgade 10, 1216 København K.
 Irland:
 Irland har afgivet erklæring om, at bestemmelserne i konventionens afsnit  

 III skal finde anvendelse i forhold til Irland.
Italien Italien har taget forbehold over for konventionens artikel 12, stk. 3.
 Endvidere har Italien afgivet en erklæring om, at man kun vil anvende den  

 adoption, der er indført i italiensk lovgivning ved lov nr. 431 af 5. juni  

 1967.
 Norge:
 Norge har taget forbehold over for konventionens artikel 12, stk. 3, og  

 har i overensstemmelse med artikel 25, stk. 1, fornyet dette forbehold med  

 virkning fra 14. april 1977.
 Anmodninger efter artikel 14, kan rettes til: Justitsministeriet,  

 Akersgaten 42, Oslo.
