Nr LSF 277 Forslag til Lov om et HIV-opsporings- og -forebyggelsesråd og et  

 HIV-politisk Forum Fremsat af Jan Køpke Christensen (FP) Kim Behnke (FP) Tom Behnke (FP) Aage  

 Brusgaard (FP) Kirsten Jacobsen (FP) Pia Kjærsgaard (FP) den 27. april 1993 § 1. Sundhedsministeren nedsætter pr. 1. august 1993 et uafhængigt  

 HIV-opsporings- og -forebyggelsesråd.
Stk. 2. Rådet har inden for områderne forebyggelse og opsporing af  

 HIV-smitte til opgave at 1) følge udviklingen i HIV-opsporingsarbejdet og -forebyggelsesindsatsen  

 såvel i sundhedssektoren som i andre samfundssektorer, 2) overvåge og vurdere den offentlige HIV-opsporings- og  

 -forebyggelsesindsats og at stille forslag til HIV-opsporings- og  

 -forebyggelsesinitiativer, 3) danne forum for gensidig orientering om offentlige og private  

 HIV-opsporende og -forebyggende initiativer, 4) medvirke til at skabe debat om prioriteringer og metoder på  

 smitteopsporings- og forebyggelsesområdet, 5) udrede, hvorledes det opsporende og forebyggende arbejde kan udføres  

 under hensyntagen til i størst muligt omfang at sikre de HIV-smittedes og  

 øvrige involveredes personlige integritet og 6) overvåge og vurdere det internationale offentlige samarbejde vedrørende  

 HIV-smitteopsporings- og -forebyggelsesindsatsen og at stille forslag til  

 internationalt samarbejde vedrørende opsporings- og forebyggelsesinitiativer.
§ 2. HIV-opsporings- og -forebyggelsesrådet består af 27  

 medlemmer, som beskikkes af sundhedsministeren.
Rådet sammensættes på  

 følgende måde:
11 medlemmer udpeges af Folketinget, 1 medlem udpeges af Praktiserende Lægers Organisation, 1 medlem udpeges af Foreningen af Specialpraktiserende Læger, 1 medlem udpeges af Foreningen af Yngre Læger, 1 medlem udpeges af Dansk Sygeplejeråd, 1 medlem udpeges af Sygehjælpernes Brancheklub under Dansk Kommunal  

 Arbejderforbund, 1 medlem udpeges af Dansk Politiforbund, 1 medlem udpeges af Dansk Tandlægeforening, 1 medlem udpeges af Advokatrådet, 1 medlem udpeges af Den Danske Dommerforening, 1 medlem udpeges af Kommunernes Landsforening, 1 medlem udpeges af Amtsrådsforeningen i Danmark og Københavns og  

 Frederiksberg Kommuner i forening, 1 medlem udpeges af Danmarks Lærerforening, 1 medlem udpeges af Dansk Teknisk Lærerforening, 1 medlem udpeges af Handelsskolernes Lærerforening, 1 medlem udpeges af Gymnasieskolernes Lærerforening, og 1 medlem udpeges af Den Danske Præsteforening.
 Stk. 2. Sundhedsministeren kan efter forhandling med  

 HIV-opsporings- og -forebyggelsesrådet træffe beslutning om at udvide rådets  

 medlemstal eller ændre sammensætningen.
 Stk. 3. Rådets medlemmer beskikkes for en periode på indtil 3 år.  

 Formanden udnævnes af sundhedsministeren blandt rådets medlemmer, og  

 næstformanden udnævnes af Folketinget blandt rådets medlemmer.
 Stk. 4. Rådet fastsætter selv sin forretningsorden.
 § 3. HIV-opsporings- og -forebyggelsesrådet afgiver hvert år en  

 beretning om sin virksomhed og en vurdering af den offentlige opsporende og  

 forebyggende indsats til Folketinget og sundhedsministeren.
 Stk. 2. Rådet fremsætter i øvrigt sine forslag over for  

 Folketinget og sundhedsministeren.
 § 4. Sundhedsministeren nedsætter under HIV-opsporings- og  

 -forebyggelsesrådet et sagkyndigt HIV-politisk Forum, som har til opgave at  

 styrke indsatsen over for begrænsning af udbredelsen af HIV- og AIDS-smitte.
 Stk. 2. HIV-politisk Forum består af mindst 9 medlemmer, der  

 udpeges af sundhedsministeren.
 Stk. 3. HIV-politisk Forum sammensættes på følgende måde:
2 medlemmer udpeges efter indstilling fra Sundhedsstyrelsens  

 AIDS-sekretariat, 7 medlemmer udpeges som sagkyndige inden for områderne: lægevidenskab,  

 jura, sociologi, statistik, epidemiologi, pædagogik, psykologi og  

 information.
Stk. 4. HIV-politisk Forums medlemmer beskikkes for en periode på  

 3 år.
Formanden udnævnes af sundhedsministeren blandt HIV-politisk Forums  

 medlemmer.
 Stk. 5. HIV-politisk Forum fastsætter selv sin forretningsorden og  

 arbejder uafhængigt af HIV-opsporings- og -forebyggelsesrådet med selvstændig  

 sekretariatsfunktion.
 § 5. HIV-politisk Forum offentliggør hvert år en beretning, der  

 afgives til Folketinget og sundhedsministeren, om sin virksomhed.
§ 6. Staten afholder udgifterne til HIV-opsporings- og  

 -forebyggelsesrådets virksomhed.
Rådet kan modtage private donationer, som er  

 øremærket til bestemte projekter.
 § 7. Loven træder i kraft dagen efter bekendtgørelsen i  

 Lovtidende.
 § 8. Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Baggrunden for lovforslaget Formålet med at nedsætte et HIV-opsporings- og -forebyggelsesråd er at  

 skabe en større bevidsthed om det forebyggende arbejde og  

 HIV-opsporingsarbejdet samt at give bedre mulighed for at skabe helhed og  

 sammenhæng mellem lokalt, nationalt, internationalt, privat og offentligt  

 HIV-opsporings- og -forebyggelsesarbejde for at opnå større effekt af  

 forebyggelsesinitiativer og opsporingsinitiativer.
I dag arbejder bl.a.
Sundhedsstyrelsen med HIV-forebyggelse og oplysning  

 om HIV- og AIDS-smitte.
Baggrunden for lovforslaget er bl.a. at sikre, at en  

 uafhængig institution kan arbejde med de problemstillinger, der er knyttet  

 til det stadigt stigende antal HIV-infektioner og AIDS-smittede.
 HIV-opsporings- og -forebyggelsesrådets opgaver er at tage initiativ til  

 analyser og udredninger og at stimulere til forskning.
Der er behov for en orientering om den samlede opsporings- og  

 forebyggelsesaktivitet i et uafhængigt organ.
Dette lægger nærværende  

 lovforslag op til.
 Det er en almindelig politisk erkendelse, at der må finde et meget  

 grundigt og bredt socialt, sociologisk, medicinsk, sundhedsmæssigt og  

 økonomisk udredningsarbejde sted inden for områder, hvor alvorlige  

 sundhedsmæssige og sociale problemer kan hindres ved en fornuftig  

 forebyggelsespolitisk indsats.
Således er der etableret forskellige råd bl.a. med henblik på bred  

 udredning inden for forskellige områder.
I den forbindelse kan der bl.a.  

 peges på det tidligere Alkohol- og Narkotikarådet, der har rødder tilbage fra  

 februar 1969, hvor Kontaktudvalget vedrørende Ungdomskriminalitet blev  

 nedsat, på Forebyggelsesrådet, der blev nedsat i 1979, og på  

 Tobaksskaderådet, der begyndte sin virksomhed i marts 1988.
I den sidste del af 1980'erne erkendtes det, at HIV- og AIDS-smitte udgør  

 et stort samfundsmæssigt problem.
I begyndelsen var det opfattelsen, at  

 smitten fortrinsvis fandt sted i bestemte miljøer, kaldet  

 »risikomiljøer«.
I dag må det konstateres, at der eksisterer  

 bestemte miljøer, hvor risikoen for HIV- og AIDS-smitte er stor, men at  

 smitten i stigende omfang spredes ved heteroseksuelle kontakter og  

 smittemåder.
Således var der pr. 31. december 1992 i Danmark anmeldt 134  

 AIDS-tilfælde, hvor patienten var smittet ved heteroseksuel kontakt, 20  

 smittet ved blodtransfusion, 9 smittet ved fødsel eller graviditet, 23  

 smittet ved behandling af blødersygdomme og 30 smittet på ukendt vis.
I juli 1992 blev der afholdt en AIDS-konference i Amsterdam.
På denne  

 konference præsenterede det amerikanske »The Howard Institute« tal  

 og materiale om AIDS-epidemiens udvikling.
Tallene fra »The Howard  

 Institute« siger, at i år 2000 vil 24 millioner voksne og et ukendt  

 antal børn have udviklet AIDS.
Dette er en 10-dobling i forhold til de  

 nuværende AIDS-tilfælde.
Det nuværende antal AIDS-tilfælde anslås i 1992 til  

 2,6 millioner.
Indtil år 1995 er antallet af AIDS-tilfælde steget med 3,8  

 millioner.
 I Danmark var der pr. 31. december 1992 anmeldt 1.120 AIDS-tilfælde, jf.  

 nedenfor anførte tabel.
 Ifølge Sundhedsstyrelsen vurderer forskere, at der i dag er ca. 13  

 millioner HIV-positive i verden, og at der i år 2000 vil være et sted mellem  

 38 og 110 millioner HIV-smittede.
 Forskerne har peget på, at hurtigere spredning skyldes den markante vækst  

 i heteroseksuel smitteoverførsel.
 I 1990 udgjorde kvindernes andel af de HIV-positive 25 pct., og i 1992 var  

 andelen på 40 pct.
 Sundhedsstyrelsen oplyser, at forskningen påviser, at 90 pct. af alle  

 smitteoverførsler i år 2000 vil foregå gennem heteroseksuel kontakt.
 På AIDS-konferencen i juli 1992 i Amsterdam kom det også frem, at flere  

 amerikanere har AIDS-lignende sygdomme uden at være HIV-positive.
På AIDS-konferencen blev der ligeledes præsenteret nogle foreløbige  

 resultater fra et dansk forskerhold.
Resultaterne bygger på verdens hidtil  

 største undersøgelse og omfatter 6.500 AIDS-syge fra hele Europa.
Et af  

 resultaterne fra denne undersøgelse er, at levetiden efter diagnosen sjældent  

 er længere end tre år.
Tre år efter diagnosen er 80 pct. døde.
 Af ovenstående fremgår det, at udviklingen af AIDS og HIV fremover vil  

 komme til at udgøre et meget stort problem nationalt og på verdensplan.
 Flere læger har tilkendegivet, at det i relation til HIV-smitteopsporingen  

 og -forebyggelsen var en stor fejl, at kønssygdomsloven blev ophævet i 1988.  

 I stedet burde man have ført HIV og AIDS ind under kønssygdomslovgivningen.
 Anmeldte AIDS-tilfælde i Danmark pr. 31. december 1992.
 Kilde: Sundhedsstyrelsen.
 2. HIV-opsporings- og -forebyggelsesrådets opgaver m.v.
 Rådets primære opgave bliver aktivt at indgå i en dialog med de politisk  

 ansvarlige om indsatsområder, mål og metoder i forebyggelsen og  

 opsporingsarbejdet.
 Rådets opgaver er ifølge lovforslaget følgende:
- at følge udviklingen i forebyggelses- og opsporingsindsatsen, - at overvåge og vurdere den offentlige forebyggelses- og  

 opsporingsindsats, - at danne forum for gensidig orientering om nationale, internationale,  

 offentlige og private initiativer og - at skabe debat om prioritering på forebyggelses- og opsporingsområdet.
 En del af rådets opgaver bliver herigennem at følge, overvåge og vurdere  

 regeringens politik med hensyn til HIV-forebyggelse og -opsporing.
 Rådet vil f.eks. kunne påpege asymmetrier i indsatsen, gøre opmærksom på,  

 at bestemte opgaver varetages af flere ressortmyndigheder, eller fremhæve  

 opgaver, der falder uden for de definerede ressortområder.
 HIV-opsporings- og -forebyggelsesrådet vil få til opgave at skabe debat om  

 prioriteringer og metoder inden for forebyggelses- og opsporingsarbejdet.
3. Økonomiske og administrative konsekvenser Lovforslaget har ingen økonomiske og administrative konsekvenser for  

 kommuner og amtskommuner.
 Sekretariatsfunktionen for HIV-opsporings- og -forebyggelsesrådet påtænkes  

 varetaget af Sundhedsministeriets departement.
Bemærkninger til lovforslagets enkelte bestemmelser Til § 1 Hensigten med lovforslaget er at styrke, effektivisere og samordne den  

 forebyggelsespolitiske indsats og opsporingsindsatsen.
 Det foreslås, at rådets primære opgave bliver aktivt at indgå i en dialog  

 med de politisk ansvarlige om indsatsområder, mål og metoder i forebyggelsen  

 og opsporingsarbejdet.
 Forslagsstillerne mener, at det er vigtigt, at udviklingen i  

 HIV-opsporingsarbejdet og -forebyggelsesindsatsen såvel i sundhedssektoren  

 som i andre samfundssektorer følges på et overordnet plan.
 Forslagsstillerne lægger vægt på, at Folketinget modtager nye impulser  

 udefra med hensyn til overvågning og vurdering af den offentlige  

 HIV-opsporings- og -forebyggelsesindsats, og at Tinget modtager forslag til  

 HIV-opsporings- og -forebyggelsesinitiativer.
 Et forum for gensidig orientering om offentlige og private HIV-opsporings-  

 og -forebyggende initiativer kan nå frem til vigtige detaljer i  

 HIV-opsporings- og -forebyggelsesarbejdet, der ikke kan nås af institutioner,  

 som ikke arbejder intensivt hermed.
 Det er tillige vigtigt, at der skabes debat om prioriteringer og metoder  

 på smitteopsporings- og -forebyggelsesområdet.
 Forslagsstillerne finder, at et af de forhold, der er vigtigst i  

 forbindelse med HIV-opsporings- og -forebyggelsesarbejdet er at sikre, at de  

 HIV-smittedes og øvrige involveredes personlige integritet i størst muligt  

 omfang sikres.
 I dag pågår der intet formelt internationalt offentligt samarbejde mellem  

 Danmark og andre lande om HIV-smitteopsporings- og forebyggelsesindsats.  

 Forslagsstillerne mener, at et sådant samarbejde bør etableres under de mest  

 hensigtsmæssige forhold.
Til § 2 Der er lagt vægt på, at rådet kommer til at bestå af medlemmer med  

 medicinsk baggrund, med juridisk baggrund, med politimæssig baggrund, med  

 kommunalforvaltningsmæssig baggrund, med undervisningsmæssig baggrund, med  

 baggrundsviden om alkohol og narkotika og med kirkelig baggrund.
 Forslagsstillerne er åbne over for, at andre synspunkter kan gøre sig  

 gældende med hensyn til sammensætningen af opsporings- og forebyggelsesrådet,  

 og den foreslåede repræsentation kan derfor efter lovforslaget udvides eller  

 på anden måde ændres.
 Der er således medtaget en bestemmelse herom med henblik på at imødegå, at  

 det senere viser sig, at bestemte repræsentanter, hvis deltagelse i rådet er  

 vigtig, ikke er med i rådet.
 På den baggrund vil forslagsstillerne invitere Folketingets øvrige partier  

 til at bidrage med synspunkter og ønsker med hensyn til sammensætningen af  

 opsporings- og forebyggelsesrådet.
 Forhold, der vedrører HIV-opsporings- og -forebyggelsesrådets specifikke  

 virksomhed kan bedst bestemmes af rådet selv, hvorfor det er mest  

 hensigtsmæssigt, at rådet selv fastsætter sin forretningsorden.
Til § 3 For at sikre, at Folketinget får kendskab til HIV-opsporings- og  

 -forebyggelsesrådets virksomhed, afgiver det hvert år en beretning om sin  

 virksomhed og en vurdering af den offentlige opsporende og forebyggende  

 indsats til Folketinget og sundhedsministeren.
 Det er hensigten, at rådet i beretningen skal gøre rede for og fremkomme  

 med en vurdering af den offentlige forebyggende indsats og den offentlige  

 opsporingsindsats samt en orientering om internationale resultater, herunder  

 eventuelt internationalt samarbejde, jf. nærmere beskrivelse af rådets  

 opgaver ovenfor under de almindelige bemærkninger.
 I forbindelse med, at rådet afgiver sin årlige beretning til Folketinget  

 og sundhedsministeren, kan HIV-opsporings- og -forebyggelsesrådet direkte  

 fremsætte forslag til lovforslag, cirkulærer, handlingsprogrammer og lign.  

 over for Folketinget og sundhedsministeren.
 Det forudsættes, at rådet løbende kan fremsætte forslag over for  

 sundhedsministeren og Folketinget på områder, hvor der skønnes at være et  

 mere aktuelt eller akut behov.
Til § 6 Udgifterne til HIV-opsporings- og -forebyggelsesrådets og HIV-politisk  

 Forums virksomhed afholdes af staten.
Rådets sekretariatsfunktioner varetages  

 af Sundhedsministeriets departement.
Til § 8 Da lovforslaget berører emner, der er henholdsvis hjemmestyreanliggender  

 og særanliggender, skal loven ikke gælde for Grønland og Færøerne.
Det  

 forudsættes dog, at de færøske og grønlandske borgere også vil kunne drage  

 nytte af det arbejde, som vil blive udført af HIV-opsporings- og  

 -forebyggelsesrådet og HIV-politisk Forum.
