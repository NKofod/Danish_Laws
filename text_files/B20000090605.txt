Bekendtgørelse om trafikstøtte  

 til kommuner og amtskommuner med mindre øer I medfør af § 1 i lov nr. 1094 af 29. december 1997 om  

 trafikstøtte til de mindre øer, som ændret ved § 2 i lov  

 nr. 352 af 2. juni 1999, fastsættes:
Kapitel 1 Afgrænsning § 1. Færgeruter til følgende  

 øer er omfattet af loven:
 Færgeruter:
 Øsamfund:
Sejerø-Havnsø Sejerø Nekselø-Havnsø Nekselø Orø-Holbæk Orø Agersø-Stigsnæs Agersø Omø-Stigsnæs Omø Askø-Bandholm Askø Fejø-Kragenæs Fejø Femø-Kragenæs Femø Baagø-Assens Baagø Lyø/Avernakø-Faaborg Lyø/Avernakø Bjørnø-Faaborg Bjørnø Birkholm-Marstal Birkholm Strynø-Rudkøbing Strynø Skarø-Drejø-Svendborg Skarø/Drejø Hjortø-Svendborg Hjortø Aarø-Aarøsund Aarø Barsø-Barsø Landing Barsø Endelave-Snaptun Endelave Hjarnø-Snaptun Hjarnø Venø-Kleppen Venø Anholt-Grenaa Anholt Tunø-Hou Tunø Fur-Branden Fur Egholm-Aalborg Egholm § 2. Vedligeholdelse af vejforbindelser til  

 Mandø er ligeledes omfattet af loven.
Kapitel 2 Støtte vedrørende drift § 3. Staten yder tilskud til kommunernes og  

 amtskommunernes betaling i henhold til lov om færgefart for  

 varetagelsen af samfundets interesser i driften af de i § 1 nævnte  

 færgeruter.
Statens samlede tilskud til amtskommuner og kommuner  

 udgør fordelt på de enkelte amter maksimalt følgende  

 beløb i 2000:
 Vestsjælland:
 4.036.000 kr.
 Storstrøm:
 3.008.000 kr.
 Fyn:
 3.222.000 kr.
 Sønderjylland:
 892.000 kr.
 Vejle:
 1.432.000 kr.
 Ringkøbing:
 384.000 kr.
 Århus:
 1.402.000 kr.
 Viborg:
 510.000 kr.
 Nordjylland:
 318.000 kr.
 § 4. Halvdelen af de i § 3 anførte  

 tilskud for færgeruter i amtet udbetales til amtskommunen.
 Stk. 2. Det er en betingelse for udbetalingen, at amtskommunen  

 yder en egenfinansieret betaling for varetagelse af samfundets interesser i  

 de i § 1 nævnte færgeruter af mindst samme størrelse  

 som det samlede statslige tilskudsbeløb for færgeruter i amtet,  

 jf. § 3.
 Stk. 3. Hvis amtskommunens egenbetaling er lavere end statens  

 samlede, maksimale tilskud vedrørende færgeruter i amtet, jf.  

 § 3, reduceres statens tilskud til amtskommunen  

 forholdsmæssigt.
 Stk. 4. Det er endvidere en betingelse for udbetalingen af  

 tilskuddet, at amtskommunen fordeler sin egenbetaling med tillæg af det  

 modtagne statstilskud mellem færgeruterne, således at den samlede  

 betaling fra amtskommunen, inkl. statstilskuddet, vedrørende  

 færgeruter i de enkelte kommuner mindst svarer til tre gange det  

 statslige tilskud til den pågældende kommune, jf. § 5, stk.  

 2.
 Stk. 5. Hvis amtskommunens betaling ikke er fordelt i  

 overensstemmelse med stk. 4, foretages en reduktion i statens tilskud  

 til amtskommunen, uanset om amtskommunens samlede egenbetaling opfylder  

 mindstekravet i stk. 2. Reduktionen svarer til en tredjedel af det  

 beløb, som ikke er fordelt i overensstemmelse med fordelingsreglen i  

 stk. 4. Reduktion foretages dog ikke, hvis amtskommunen og de kommuner,  

 hvori øerne er beliggende, indbyrdes har aftalt en ændret  

 fordeling af amtskommunens betaling mellem færgeruterne i amtet.
 § 5. Halvdelen af de i § 3 anførte  

 tilskud for færgeruter i amtet udbetales til de kommuner i det  

 pågældende amt, hvori de i § 1 nævnte ø-samfund  

 er beliggende.
 Stk. 2. Tilskuddet fordeles således mellem  

 kommunerne:
 Bjergsted:
 797.000 kr.
 Holbæk:
 446.000 kr.
 Skælskør:
 775.000 kr.
 Maribo:
 255.000 kr.
 Ravnsborg:
 1.249.000 kr.
 Assens:
 255.000 kr.
 Fåborg:
 447.000 kr.
 Marstal:
 48.000 kr.
 Rudkøbing:
 223.000 kr.
 Svendborg:
 638.000 kr.
 Haderslev:
 263.000 kr.
 Åbenrå:
 183.000 kr.
Horsens 557.000 kr.
 Juelsminde:
 159.000 kr.
 Struer:
 192.000 kr.
 Grenå:
 446.000 kr.
 Odder:
 255.000 kr.
 Sundsøre:
 255.000 kr.
 Aalborg:
 159.000 kr.
 Stk. 3. Det er en betingelse for udbetalingen af tilskuddet,  

 at kommunerne inden for det enkelte amt tilsammen yder en egenfinansieret  

 betaling til varetagelse af samfundets interesser i de i § 1  

 nævnte færgeruter af mindst samme størrelse som det  

 samlede statslige tilskudsbeløb for færgeruter i amtet, jf.  

 § 3.
 Stk. 4. Hvis kommunernes samlede egenbetaling i amtet er  

 lavere, foretages en forholdsmæssig reduktion i tilskuddene til de  

 kommuner, hvor kommunens egenfinansierede betaling er mindre end det dobbelte  

 af det statstilskud, der er fordelt til kommunen.
 § 6. De statslige tilskud nævnt i  

 §§ 3-5 ydes under forudsætning af, at amtskommunernes og  

 kommunernes betaling for varetagelse af samfundets interesser i de i § 1  

 nævnte færgeruter sker i overensstemmelse med bestemmelserne i  

 lov om færgefart, herunder bestemmelserne i bekendtgørelse om  

 udbud af færgedrift.
 Stk. 2. Indenrigsministeren kan beslutte at reducere det  

 statslige tilskud helt eller delvis til kommuner og amtskommuner, hvor disse  

 bestemmelser ikke er overholdt.
 § 7. Til dækning af udgifter  

 vedrørende vedligeholdelse af vejforbindelser til Mandø ydes i  

 2000 maksimalt et samlet statsligt tilskud på 96.000 kr.
 Stk. 2. Halvdelen af statens tilskud fordeles til Ribe  

 Amtskommune og halvdelen til Ribe Kommune.
 Stk. 3. Det er en betingelse for udbetalingen af tilskuddet,  

 at amtskommunen og kommunen hver for sig afholder en egenfinansieret udgift  

 til vedligeholdelsen af samme størrelse som det samlede statslige  

 tilskud nævnt i stk. 1.
 Stk. 4. I tilfælde af, at kommunens henholdsvis  

 amtskommunens egenfinansierede udgift er lavere end statstilskuddet  

 nævnt i stk. 1 reduceres statstilskuddet til kommunen henholdsvis  

 amtskommunen forholdsmæssigt.
§ 8. Bevillingen til det samlede statslige tilskud  

 nævnt i §§ 3 og 7 fastsættes på de årlige  

 bevillingslove.
Fordelingen af de statslige tilskud for årene 2001 og  

 fremefter sker med de i §§ 3, 5 og 7 nævnte tilskudsbeløb  

 som fordelingsnøgle og udbetales i hele tusinde kroner.
 Stk. 2. De statslige tilskud udbetales som et  

 foreløbigt tilskud i budgetåret i oktober måned med det  

 maksimale beløb.
Stk. 3. Indenrigsministeren foretager i året efter  

 budgetåret en efterregulering af tilskuddene nævnt i §§ 3-5  

 og § 7, såfremt betingelserne for ydelse af de nævnte  

 tilskud ikke er opfyldt.
Efterreguleringen sker senest samtidig med  

 udbetaling af statens foreløbige tilskud for året efter  

 budgetåret.
 § 9. Årsregnskaber med  

 revisionspåtegning for kommunernes og amtskommunernes betaling for  

 varetagelse af samfundets interesser i de i § 1 nævnte  

 færgeruter og for vedligeholdelsen af vejforbindelser til Mandø  

 indsendes til Indenrigsministeriet inden 1. september det følgende  

 år.
Kapitel 3 Ydelsesstøtte § 10. Den statslige ydelsesstøtte i henhold  

 til § 4, stk. 4, i lov om trafikstøtte til de mindre  

 øer udbetales med et foreløbigt tilskud i budgetåret og  

 en efterregulering i året efter budgetåret.
Stk. 2. Senest den 1. maj i budgetåret indsender de  

 støtteberettigede kommuner og amtskommuner en opgørelse af de  

 forventede støtteberettigende ydelser for budgetåret til  

 Indenrigsministeriet.
Det skal af opgørelsen fremgå, at der er  

 enighed mellem den pågældende kommune og amtskommune om de  

 forventede støtteberettigende ydelser.
 Stk. 3. På grundlag af kommunernes og amtskommunernes  

 indberetning i henhold til stk. 2 udbetaler Indenrigsministeriet den  

 foreløbige statslige ydelsesstøtte for budgetåret i tre  

 lige store rater i månederne oktober, november og december i  

 budgetåret.
 Stk. 4. Senest den 1. maj i året efter budgetåret  

 indsender de støtteberettigede kommuner og amtskommuner en  

 revisionspåtegnet opgørelse over de støtteberettigende  

 ydelser for budgetåret til Indenrigsministeriet.
 Stk. 5. Efterreguleringen af den statslige  

 ydelsesstøtte udgør forskellen mellem den foreløbigt  

 udbetalte ydelsesstøtte, jf. stk. 3, og den endeligt opgjorte  

 ydelsesstøtte.
Stk. 6. Indenrigsministeriet giver de pågældende  

 kommuner og amtskommuner meddelelse om efterreguleringsbeløbene senest  

 den 1. juli i året efter budgetåret.
Beløbene afregnes i  

 tre lige store rater i månederne oktober, november og december i  

 året efter budgetåret.
 Stk. 7. Den kommunale og amtskommunale ydelsesstøtte i  

 henhold til § 4, stk. 2 og 3, i lov om trafikstøtte til de  

 mindre øer afregnes samtidig med den statslige ydelsesstøtte,  

 jf. stk. 3 og stk. 6.
§ 11. Ved beregning af tilskud i henhold til  

 § 5 i lov om trafikstøtte til de mindre øer, indgår  

 kommunens budgetterede beskatningsgrundlag for tilskudsåret  

 beregningsmæssigt korrigeret for virkningen af udligning af forskelle i  

 beskatningsgrundlag i henhold til lov om kommunal udligning og generelle  

 tilskud til kommuner og amtskommuner.
Denne korrektion foretages ved, at  

 kommunens beskatningsgrundlag korrigeres for kommunens udgift eller  

 indtægt fra udligningen af beskatningsgrundlag i henhold til lov om  

 kommunal udligning og generelle tilskud til kommuner og amtskommuner,  

 omregnet til beskatningsgrundlagsværdi.
 Stk. 2. Omregningen til beskatningsgrundlagsværdi efter  

 stk. 1, foretages ved, at kommunens udgift eller indtægt fra  

 udligning af forskelle i beskatningsgrundlag divideres med det  

 landsgennemsnitlige beskatningsniveau, opgjort i henhold til lov om kommunal  

 udligning og generelle tilskud til kommuner og amtskommuner.
 § 12. Tilskud i henhold til § 5 i lov om  

 trafikstøtte til de mindre øer udbetales med et  

 foreløbigt tilskud i budgetåret og en efterregulering i  

 året efter budgetåret.
 Stk. 2. Indenrigsministeriet udbetaler et foreløbigt  

 tilskud i henhold til § 5 i lov om trafikstøtte til de mindre  

 øer i tre lige store rater i månederne oktober, november og  

 december i budgetåret.
 Stk. 3. Efterreguleringen af tilskud i henhold til § 5 i  

 lov om trafikstøtte til de mindre øer udgør forskellen  

 mellem det foreløbigt udbetalte tilskud jf. stk. 2, og det  

 endeligt opgjorte tilskud.
Stk. 4. Indenrigsministeriet giver de pågældende  

 kommuner meddelelse om efterreguleringsbeløbene senest den 1. juli i  

 året efter budgetåret.
Beløbene afregnes i tre lige store  

 rater i månederne oktober, november og december i året efter  

 budgetåret.
Kapitel 4 Ikrafttræden § 13. Bekendtgørelsen træder i kraft  

 den 11. oktober 2000 og har virkning fra og med 2000.
 Stk. 2. Indenrigsministeriets bekendtgørelse nr. 656 af  

 24. august 1998 om trafikstøtte til de mindre øer bortfalder  

 samtidig.
