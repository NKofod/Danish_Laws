Fremsat den 20. april 2001 af  

 Søren Kolstrup (EL) og Jette Gottlieb&nbsp  

 ;(EL) Forslag til folketingsbeslutning om styrkelse af den kollektive trafik i  

 hovedstadsområdet Med henblik på at styrke den kollektive trafik i  

 hovedstadsområdet og bane vejen for at få bilen ud af  

 Storkøbenhavn opfordrer Folketinget regeringen til snarest at tage  

 initiativ til analyser, projektering og anlægslove inden for  

 følgende områder:
1.	Styrkelse af jernbanedriften i HT-området og for pendlere  

 hertil, herunder forbedring af kapaciteten på Nørreport Station, dobbeltspor mellem Lejre og Vipperød på Nordvestbanen, opgradering af Sydbanen mellem Ringsted og Vordingborg samt etablering af en ny direkte regionaltogslinje mellem København  

 og Køge.
2.	Iværksættelse af HT s basisnetprojekt for sporvogne i  

 HT-området, herunder Ring 3-linje: Lyngby-Glostrup-Ishøj, Nørrebro-linje:  

 City-Nørrebrogade-Frederikssundsvej-Husum-Gladsaxe-Herlev (Buddinge), Vesterbro-linje:  

 City-Vesterbrogade-Roskildevej-Rødovre-Glostrup suppleret med en  

 Amager-linje og City-Christianshavn(+Langebro)-Amagerbrogade-St.  

 Magleby-Dragør.
 3.	Øvrige tiltag:
udvidelse af havnebussen til hele havneområdet, etablering af Bike & Ride-anlæg ved alle S-togs-stationer  

 og opbygning af et effektivt cykelnetsystem (pendlerruter) frigjort for  

 andre transportmidler eller i kombination med kollektive  

 trafikmidler.
Bemærkninger til forslaget Årsagen til de voksende trafikproblemer  

 i hovedstadsområdet skyldes ikke manglende løsningsforslag.
Det  

 skyldes manglende politisk vilje til at gennemføre  

 løsningsforslagene.
Hovedstadens befolkning har i årevis råbt  

 på tiltag, der kan reducere biltrafikken og give mere byrum til  

 befolkningen.
I sammenligning med andre storbyer   ikke mindst i Schweiz,  

 Østrig og Sydtyskland halter København meget bagefter, hvad  

 angår initiativer i denne retning.
 En række projekter er igangsat i et politisk  

 samarbejde mellem regeringen og venstrefløjen, men disse tiltag er  

 helt utilstrækkelige til at hamle op med den voksende bilbelastning af  

 hovedstadsområdet.
 Enhedslisten fremlægger hermed en række  

 forslag, hvis vedtagelse vil betyde, at de nødvendige tiltag  

 igangsættes, herunder opbygning af det kollektive trafiksystem og  

 forhold i øvrigt, som er nødvendige for at kunne tilbyde  

 trafikløsninger, som ikke alene er konkurrencedygtige i forhold til  

 biltrafikken, men også overtager bilens nuværende hovedrolle i  

 transportmønstret for især den daglige pendling til og fra og  

 rundt i Storkøbenhavn.
 Vil man udvikle et attraktivt kollektivt trafiksystem, der  

 kan fungere som den trafikale grundstamme i dette århundrede og  

 løse et stigende antal trafikopgaver på en miljøvenlig  

 måde, fordrer det, at man på den givne strækning  

 vælger det optimale transportmiddel og etablerer et velfungerende  

 samspil mellem de forskellige løsningsmuligheder for kollektiv  

 transport: fjerntog, regionaltog, S-tog, letbane/sporvogn, S-busser, metro og  

 ikke mindst sikrer, at dette kobles på et velfungerende samspil med  

 cyklismen.
Langsigtede trafikinvesteringer i landets tættest  

 bebyggede område fordrer tilvalg af højklasse løsninger  

 på alle felter og et fravalg af discountløsninger.
Derfor er det  

 nødvendigt at vælge regionaltog frem for S-tog på de  

 længere afstande, nødvendigt at supplere S-toget med sporvogne  

 frem for S-busser i det storkøbenhavnske område og  

 nødvendigt at kræve rene busbaner i centrum frem for blandet  

 trafik.
Beslutningen i 1996 om at vælge den  

 førerløse metroløsning, det, der kunne have været  

 starten på en sporvognsløsning, har i praksis fungeret som en  

 hund i et spil kegler i den Den førerløse metro og ikke mindst  

 etableringen af den selvstændige enhed, Ørestadsselskabet, er  

 blevet en klods om benet for den nødvendige udbygning af hovedstadens  

 kollektive trafiksystem.
Metroen er ikke anlagt efter de aktuelle kollektive  

 trafikbehov, men planlagt som et værktøj, der skal medvirke til  

 at byggemodne Ørestaden.
Hertil kommer, at projektet er så dyrt,  

 at det udhuler viljen til de mere vigtige investeringer, som burde  

 gennemføres.
 På den anden side er metroen på vej og skal  

 nødvendigvis tænkes ind i den overordnede planlægning af  

 den kollektive trafik.
 Mens andre storbyer har et metro-system, får  

 København nu to systemer, nemlig S-toget og metroen, og disse systemer  

 kan ikke integreres i hinanden, men medfører tværtimod dyre  

 løsninger i terminaler, hvor der kan foregå skift (f.eks.  

 Nørreport og Flintholm stationer).
 En række storbyer med en metro har valgt som  

 supplerende system at have sporvogne   det ses bl.a. i Berlin, Wien og  

 Rom.
Moderne sporvogne erstatter typisk længere  

 buslinjer, de er hurtigere og har en behagelig komfort samt rækker ud  

 over de centrale bydele.
Derfor vil S-tog/metro i kombination med moderne  

 sporvogne kunne fungere i et hensigtsmæssigt samspil som et mere  

 finmasket net rettet mod især de daglige pendlere.
Metroen udgør alene et tilbud til  

 nærtransporten i det indre København og har ingen eller ringe  

 indflydelse på bilpendlingen.
I HT s og Trafikministeriets  

 basisnet-rapport fra maj 1999 er en udbygget metro en af de tre  

 anførte mulige udbygninger.
Den foreslåede udbygning er  

 anslået til 9,3 mia. kroner   et beløb, som formentlig bliver  

 det dobbelte vurderet ud fra erfaringerne med det hidtidige metrobyggeri   og  

 er dermed i praksis politisk urealistisk.
Eller som i givet fald vil blokere  

 for al anden kollektiv investering i hovedstadsområdet.
Hertil kommer,  

 at også udbygningsforslaget primært vil omfatte det centrale  

 København og dermed ikke have synderlig effekt på  

 bilpendlingen.
 Såfremt det førerløse koncept for  

 metroen droppes, kan der ske en sammensmeltning af sporvognen og metroen.
 Forslagsstillerne tilstræber med disse betragtninger  

 in mente at påbegynde investeringer, som kan fortrænge  

 biltrafikken i hele Storkøbenhavn og overføre denne til  

 kollektiv trafik, cykel og gang.
Økonomisk kræver forslagenes  

 gennemførelse en samlet årlig investering på op til 2,6  

 mia. kroner i de første 5 år og herefter 1 mia. kroner  

 årligt.
Der er i beslutningsforslaget ikke præciseret fordelingen  

 heraf på stat, amt og kommuner.
 Denne buket af forslag skal ses som et direkte alternativ  

 til regeringens motorvejsforlig med de borgerlige partier, hvor der er  

 disponeret over 5,3 mia. kroner, heraf de 4,4 mia. til en række  

 vejprojekter.
 Med vort udspil sikres, at man får etableret et  

 kollektivt jernbanenet/letbanenet i Storkøbenhavn og omegn, som kan  

 styrke miljøvenlige transportformer.
Der kan endvidere henvises til den af  

 Arbejderbevægelsen Erhvervsråds (AE) udarbejdede  

 redegørelse om fordelingen af de offentlige trafikinvesteringer i de  

 senere år på henholdsvis vejområdet og  

 jernbaneområdet.
AE har opgjort, at fordelingen gennem længere  

 tid har ligget på 1 mia. kr. til jernbanen, for hver gang bilismen har  

 fået 6 mia. kroner, og AE har anbefalet, at denne fordeling  

 ændres.
Forslaget kan ses som et bud på, hvilke tiltag en  

 sådan omdisponering kan indeholde inden for de økonomiske  

 rammer, der er eksisterende på trafikområdet.
Forslagsstillerne anser det for nødvendigt hurtigst  

 muligt at få vedtaget en række anlægslove, som kan sikre  

 iværksættelse af de projekter, som ligger velbeskrevne, herunder  

 letbanen Ishøj-Glostrup-Lyngby.
For andre projekter, som f.eks.  

 forslaget om en ny regionaltogsforbindelse til Køge, skal der  

 indledningsvis gennemføres en nærmere vurdering af den konkrete  

 linjeføring.
Forslagets elementer er en nødvendig  

 forudsætning for succes i den anden fase i udviklingen af den  

 miljørigtige hovedstad.
Det er nødvendigt med indgreb over for  

 selve biltrafikken, f.eks. i form af bompenge, færre P-pladser og  

 trafikdæmpende reguleringer.
 Kun ved en tostrenget strategi   en kombination af  

 forbedringer af den kollektive trafik og trafikdæmpende tiltag  

  nås det ultimative mål: et Storkøbenhavn befriet for  

 bilismens plager i form af møg, støj, pladsmangel og  

 ulykker.
Målet er den bilfrie by, som vil give  

 københavnerne og hovedstadens gæster en by, hvis liv er  

 kendetegnet ved Bemærkninger til forslagets enkelte  

 bestemmelser Ad 1. Styrkelse af jernbanedriften i HT-området og for pendlere  

 hertil Med den såkaldte LOKO-løsning blev der som  

 led i jernbaneaftalen mellem regeringen, SF og Enhedslisten aftalt en  

 umiddelbar løsning af kapacitetsproblemet vedrørende  

 Københavns Hovedbanegård og forbindelsen ind gennem Imidlertid udestår en endelig og langtidsholdbar  

 løsning, som alene kan opnås ved at udbygge Nørreport  

 Station med et 3. perronspor.
Som beskrevet i Banestyrelsens rapport  

 Kapacitetsudvidelse Københavns Hovedbanegård (september 1999)  

 kan denne løsning gennemføres for omkring 2 mia. kroner.
 Denne løsning vil ikke alene sikre et  

 tilstrækkeligt antal togkanaler mellem Hovedbanegården og  

 Østerport Station, men vil samtidig betyde en væsentlig  

 forbedring af selve Nørreport Station med længere og bredere  

 perroner, et luftigere og lysere stationsrum samt fodgængerpassager og  

 en brugervenlig omlægning af hele stationens overflade med  

 omlægning af biltrafikken, så der skabes et sammenhængende  

 rum mellem stationen og den gamle by på hele Nørrevold.
Der er generelt enighed om, at der skal etableres et  

dobbeltspor mellem Lejre og Vipperød på Nordvestbanen for  

 at sikre en bedre regionaltogsforbindelse mellem København og  

 Holbæk/Kalundborg.
Projektet bør imidlertid igangsættes  

 snarest muligt og anslås at ville koste knap 1 mia. kroner.
 Sydbanen mellem Ringsted og Vordingborg vil med en  

 opgradering og ombygninger af en række stationer få en betydelig  

 kortere rejsetid som følge af mulighed for højere hastighed.  

 Denne investering kan gøres for omkring 200 mio. kroner.
Behovet for en bedre togbetjening fra Københavns  

 sydlige opland er stor.
I dag kører S-tog til Køge.  

 Enhedslisten finder, at Køge på linje med Roskilde og  

 Helsingør har krav på en egentlig regionaltogsforbindelse til  

 København.
DSB og senere Banestyrelsen har i flere omgange fremlagt  

 forslag om en ny jernbaneforbindelse København-Køge-Ringsted  

 oprindeligt som en højhastighedslinje beregnet til 300 km/t og uden  

 stop i bl.a.
Køge (Den nye Jernbane, DSB 1993), og som endvidere kunne  

 ses som led i planerne for en Femer Bælt-forbindelse.
I 1998 offentliggjorde Banestyrelsen sit udspil Forslaget om en regionalbane indebærer en  

 linjeføring til en hastighed på 140 km/t, hvilket  

 indebærer, at en række gener fra det tidligere forslag kan  

 undgås, og samtidig indebærer det en billiggørelse.
For en  

 ordens skyld skal endvidere fremhæves, at en regionalbane ikke kan  

 indgå som en del af en kommende Femer Bælt-forbindelse.
 En linjeføring kan f.eks. se således ud (se  

 også bilag 1):
Banen føres forbi Sjælør Station, og  

 efter Grønttorvet krydses Retortvej med fortsættelse i banegrav  

 (cut-and-cover) langs Kulbanevej, i tunnel under Vigerslevvej til sydsiden af  

 Holbæk-motorvejen, hvor den kommer frem efter Hvidovrevej.
Motorvejen  

 reduceres til 4 spor og de to sydlige spor afgives til banen, der  

 anlægges mellem motorvejen og den støjvold, der løber  

 parallelt med Hvidovre Hospital frem til Avedøre Havnevej.
Herfra løber banen syd for motorvejen og langs  

 nordsiden af eksisterende støjvold.
Efter Byvej krydser banen  

 over/under Vestvolden og Motorringvejen frem til Vallensbæk mose, hvor  

 den føres under motorvejen af visuelle hensyn og fortsætter  

 langs vestsiden af og klods op ad denne indtil Ølby Lyng, hvor den  

 møder Roskilde-Køge-banen.
I Banestyrelsens forslag betød den højere  

 strækningsfart større kurver.
Herved opstår der øer  

 mellem banen og motorvejen, og det var bl.a. disse øer, som  

 udløste lokale protester i Køge Bugt-området.
Et andet  

 problem var, at der af sikkerhedshensyn ikke må anlægges perroner  

 i forbindelse med spor, der passeres med 250 km/t.
 Regionalforbindelsen kan skabe grundlag for nye stationer  

 ved:
Hvidovre Hospital Ishøj stationsvej (Tjørnholm) Solrød/Greve Anlægsomkostningerne vil blive noget lavere end  

 Banestyrelsens forslag, der ifølge BANE's Fagnotat 1, september 1998,  

 for strækningen København-Kulbanevej-Køge-Ringsted er ca.  

 9 mia. kroner (inklusiv moms). Det anslås, at de 7 mia. kroner heraf  

 vedrører strækningen København-Køge (ved  

 anlæg af forbindelse beregnet til 250 km/t).
Den lavere maksimale hastighed ifølge dette  

 beslutningsforslag betyder, at der kan spares på  

 anlægsomkostningerne, bl.a. via krav om mindre robuste skinnelegemer,  

 færre ekspropriationer, kortere tunnelforløb samt billigere  

 signalteknologi.
Det anslås, at den samlede regionaltogsforbindelse  

 på ca. 45 km kan etableres for et beløb af  

 størrelsesordenen 4-5 mia. kroner.
 Forbindelsen kan i øvrigt suppleres med en  

 udbygning af Næstvedbanen til dobbeltspor og med anlæg af ny  

 station/trinbræt i Køge Syd (Hastrupvej) ca. 3 km fra  

 Køge Station.
 Det foreslås, at der laves et 5-årigt budget  

 med start fra 2002. Dette betyder en gennemsnitlig investering til denne  

 projektpakke på ca. 1,5 mia. kroner årligt.
Ad 2. Iværksættelse af sporvognsprojekter i  

 HT-området I maj 1999 fremlagde HT og Trafikministeriet det  

 såkaldte De hidtidige erfaringer med metro-projektet tyder  

 på, at projektomkostninger hertil vil blive langt større end de  

 9,3 mia. kroner, der anslås hertil i rapporten   måske er det  

 dobbelte beløb mere realistisk.
Samtidig må man erkende, at den  

 foreslåede udbygning af metroen kun vil have meget ringe effekt  

 på bilpendlingen, da linjeføringen på 17 km alene vil ske  

 i det indre København.
Vi mangler endvidere at få dokumenteret,  

 om det førerløse koncept overhovedet virker som planlagt.
Busløsningen er billig, men modsvarer ikke nutidens  

 krav til fremkommelighed, hurtighed, komfort og mulighed for transport af et  

 stigende antal passagerer.
Enhedslisten anser Hovedstadens  

 Udviklingsråds (HUR) aktuelle planer om et stambusnet-system i egne  

 busbaner for første fase i en kamp om vejarealerne, hvor dette kan  

 føre frem til et skift til letbaner.
Denne støtte omfatter  

 alene konceptet, og vi tager kraftigt afstand fra HUR s samtidige  

 overvejelser om at skære i den samlede busdrift.
Enhedslisten mener, at der skal satses på de moderne  

 sporvogne, således som man gør i en lang række andre  

 storbyer i Europa.
I rapporten er foreslået en udbygning med 58 km  

 sporvogne.
Udgiften til denne løsning anslået til 7,3 mia.  

 kroner.
Løsningen omfatter følgende linjer:
Ring 3-linje: Lyngby-Glostrup-Ishøj (idet det kan  

 overvejes at forlænge denne linje til bl.a.
DTU) Nørrebro-linje:  

 City-Nørrebrogade-Frederikssundsvej-Husum-Gladsaxe-Herlev  

 (Buddinge) Vesterbro-linje:  

 City-Vesterbrogade-Roskildevej-Rødovre-Glostrup Af hensyn til metroen indgik der ikke i det  

 foreslåede projekt en sporvognsløsning til Amager.
Men da  

 metroen er anlagt, så den går så langt uden om de centrale  

 bydele på Amager som muligt (sigtet med metroen er som bekendt at  

 byggemodne et naturareal på Vestamager og betjene en række  

 villakvarterer langs Østamager), er behovet for en  

 sporvognsløsning på Amagerbrogade lige så aktuel som  

 basisnet-rapportens øvrige forslag til sporvognsforbindelser.
Derfor  

 foreslås det suppleret med en:
Amager-linje: City-Christianshavn  

 (+Langebro)-Amagerbrogade-St.
Magleby-Dragør Denne supplerende linjeføring anslås til at  

 koste ca. 2 mia. kroner.
 Det anslås hermed, at den samlede pris for  

 sporvognsudbygningen er af størrelsesordenen 10 mia. kroner, hvilket  

 med en 10-års investeringshorisont vil koste 1 mia. kroner  

 årligt.
Ad 3. Øvrige tiltag Endelig forslås gennemført en række  

 supplerende projekter.
Det drejer sig om en udvidelse af havnebussen til  

 hele havneområdet.
Der er her tale om et projekt, hvor vi for relativt  

 få midler kan flytte noget af den kollektive trafik ud på vandet.  

 Erfaringerne fra de to havnebusser, som blev iværksat via pinsepakkens  

 trafikpulje er gode og lovende, men skal havnebussen slå rigtigt  

 igennem, skal der ske en udbygning, så ruten i højere grad  

 favner boligområder, herunder Islands Brygge, og der skal  

 indsættes flere daglige afgange.
En udbygning forudsætter dog, at der overvejes en  

 ændring af bådkonceptet, så det bliver mere brugervenligt i  

 form af hurtigere passagerflow ved stationerne, samt at bådbussen  

 får et lavere energiforbrug.
Der foreslås afsat en årlig  

 pulje på 25 mio. kroner hertil.
Gode omstigningsforhold mellem cyklister og kollektive  

 transportmidler er af stor betydning for samspillet.
De nuværende  

 forhold ved mange stationer er under al kritik og afholder mange fra at  

 benytte kombinationen kollektiv trafik og cykler.
Derfor foreslås  

 iværksat en opbygning af Bike & Ride-anlæg ved alle  

 S-togstationer.
Disse anlæg er cyklisternes pendant til bilisternes  

 Ride & Bike, og sigtet er primært, at cyklister får mulighed  

 for at sætte cyklen meget tæt på perronen og hermed skabe  

 optimale omstigningsforhold for cyklister ved skift mellem tog og cykel.
 Udgiften hertil anslås til 200 mio. kroner.
Endelig forslås oprettet en pulje, der kan yde  

tilskud til opbygning af et effektivt cykelnetsystem (pendlerruter)  

på kryds og tværs af hovedstaden, ikke mindst i det indre  

 København.
Pendlerruterne bør som udgangspunkt kunne fungere  

 uberørt af andre transportmidler, men det kan dog også overvejes  

 at finde gode kombinationer mellem cykling og kollektiv transport.
Det  

 statslige tilskud til cykelnetsystemet foreslås at blive af  

 størrelsesordenen 200 mio. kroner.
 Samlet vil statsudgiften til disse tre supplerende  

 projekter være af størrelsesordenen 100 mio. kroner årligt  

 i 5 år.
Skriftlig fremsættelse Søren Kolstrup (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om styrkelse af den  

 kollektive trafik i hovedstadsområdet.
(Beslutningsforslag nr.
B 190).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
Bilag 1 Regionallinjeføring København-Køge Linjeføring gennem Hvidovre med cut-and-cover langs  

 Kulbanevej i boret tunnel på strækningen Vigerslevvej til  

 Hvidovervej og på motorvejssporet frem til Avedøre Havnevej.  

 Herefter følger regionallinjen Holbækmotorvejen og senere  

 Motorring 4 og Køge Bugt-motorvejen, indtil denne i Ølby Lyng  

 krydses af jernbanelinjen mellem Køge og Roskilde.  

 Regionalforbindelsen følger herfra det eksisterende spor ind i  

 Køge.
