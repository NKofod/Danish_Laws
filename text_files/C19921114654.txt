 Kriminalforsorgens afdelinger og pensioner samt arrestinspektørerne.
Vedlagt sendes Finansministeriets cirkulære af 7. februar 1992 om  

 helbredsbedømmelse af tjenestemænd m.fl.
Cirkulæret har virkning fra 1. marts  

 1992.
 1. Den væsentligste ændring er, at der ikke længere i  

 forbindelse med den enkelte tjenestemandsansættelse skal indhentes en  

 udtalelse fra Helbredsnævnet.
Det enkelte tjenestested skal i stedet selv i forbindelse med  

 ansættelsessamtalen m.v. vurdere, om den pågældende er helbredsmæssigt egnet  

 til ansættelse.
I tvivlstilfælde vil der som hidtil - men nu mod betaling -  

 kunne indhentes en udtalelse fra Helbredsnævnet.
Såfremt der opstår spørgsmål  

 herom, bedes sagen forelagt direktoratet.
 I følgeskrivelsen til tjenestemanden vil der endvidere blive taget et  

 pensionsforbehold på 10 år i henhold til tjenestemandspensionslovens § 7.  

 Endvidere udleveres »Orientering om pensionsforbehold«.
2. Sager vedrørende nedsættelse af tjenestetiden af  

 helbredsmæssige grunde samt sager om suspension af ferie på grund af sygdom  

 opstået efter feriens begyndelse skal ikke længere forelægges  

 Finansministeriet og Helbredsnævnet.
Disse sager skal dog fortsat indtil  

 videre forelægges for direktoratet til afgørelse.
 De ændrede regler om nedsættelse af tjenestetiden af helbredsmæssige  

 grunde vil blive udsendt, når de er modtaget fra Finansministeriet.
 3. I tilslutning til tidligere drøftelser om  

 foranstaltninger med henblik på at begrænse sygefraværet skal opmærksomheden  

 henledes på den i cirkulærets pkt. 3.2. beskrevne procedure.
 E.B.
