§ 1 I bekendtgørelse nr. 738 af 10. september 1993 om  

 transportarbejderuddannelsen, som ændret ved bekendtgørelse nr. 813 af 10.  

 september 1996, foretages følgende ændringer:
 1. § 2, stk. 1, affattes således:
 » § 2.  Uddannelsen afsluttes inden for et af  

 følgende fire specialer: Lager, kran, togklargører eller  

 postbehandler.«.
 2. § 4, stk. 1, affattes således:
» § 4.  Uddannelsen varer 3 år.
Uddannelsen  

 begyndes med 2. skoleperiode på 20 uger eller med en praktikperiode på  

 maksimalt 6 måneder.«.
 3. § 7, stk. 5 affattes således:
 » Stk. 5.  Den uddannede med specialet  

 postbehandler skal varetage følgende funktioner:
 - Håndtering af postale produkter på omdelings-, sorterings- og  

 transportcentre på grundlag af kendskab til den postale produktionsteknologi.
 - Indgå i selvstyrende produktionsgrupper og deltage i den postale  

 logistikkæde på baggrund af et højt serviceniveau.«.
 4. § 9 affattes således:
 § 9.  Undervisningen omfatter følgende grundfag:
 5. I § 9, indsættes som stk. 4:
 » Stk. 4.  På 2. skoleperiode undervises i følgende  

 grundfag:
 Dele af samfundsfag.
 Førstehjælp og brandbekæmpelse.
 Dele af informationsteknologi.
 Dansk.
 Naturfag.
 Miljø.«.
 6. § 10, nr. 11, affattes således:
 - At eleven kan medvirke ved emballering, korrekt oplagring og forsendelse  

 af farlige stoffer, samt afmærkning, håndtering, stuvning og sikring af  

 farligt gods.
 Vejledende uddannelsestid: 0,4 uge.«.
 7. § 14 og overskriften hertil affattes således:
»Speciale postbehandler § 14.  Undervisningen inden for specialefag for  

 specialet postbehandler har følgende mål og vejledende uddannelsestid:
 Undervisningen omfatter følgende specialefag:
 1. Postal produkthåndtering 1.
 - Eleven kan udføre almindeligt forekommende jobfunktioner hvad angår  

 håndtering af postale produkter.
 - Eleven kan betjene forskellige former for postbehandlingsudstyr under  

 iagttagelse af en korrekt sikkerhedsmæssig adfærd.
 - Eleven kan indgå i den postlogistiske kæde i relation til terminaler og  

 deres logistiske dækningsområder.
 Vejledende uddannelsestid: 1,4 uge.
 2. Postal branchekendskab 1.
 - Eleven kan indgå i delvis selvstyrende produktionsgrupper.
 - Eleven kan efterleve de personaleadministrative bestemmelser vedrørende  

 medarbejdernes rettigheder og pligter.
 - Eleven opnår indsigt i den historiske udvikling i postbranchen såvel  

 nationalt som internationalt.
 - Eleven kan deltage i det elementære planlægningsgrundlag såvel i  

 terminal- som distributionsleddet.
 Vejledende uddannelsestid: 1,6 uge.
 3. Postal produkthåndtering 2.
 - Eleven kan optage statistik efter produktart og formatopdeling og  

 medvirke ved sampling og massivtælling af produktionsmængden efter gældende  

 regler.
 - Eleven kan medvirke i arbejdsmålinger på baggrund af kendskab til  

 branchens kvalitetsomkostninger.
 - Eleven kan indgå i almindeligt forekommende arbejdsfunktioner for  

 postbehandlere, der vedrører driftstyring af en produktions- og  

 lagerterminal.
 Vejledende uddannelsestid: 1,1 uge.
 4. Postal logistik og kvalitet 1.
 Eleven udviser indsigt i den grundlæggende produktionsteknik i branchen,  

 herunder postkvalitet, kvalitetsbevidsthed og kvalitetsstyringsredskaber.
 - Eleven kan grundlæggende håndtere primære dele af branchens produktudbud  

 til udlandet.
 - Eleven kan med kendskab til produktudbuddet og den logistiske opbygning  

 i Danmark inden for haste- og kurerprodukter, udføre almindeligt forekommende  

 arbejdsfunktioner.
 Vejledende uddannelsestid: 0,8 uge.
 5. Postal branchekendskab 2.
 Eleven udviser kendskab til grundlæggende serviceelementer vedr. en  

 branchetypisk salgsorganisations opbygning.
 - Eleven udviser kendskab til det fysiske og psykiske arbejdsmiljø i  

 branchen, herunder nødvendige forholdsregler, BST og de  

 hjælpeforanstaltninger, der er til rådighed for medarbejdere.
 Vejledende uddannelsestid: 0,6 uge.
 6. Postal produkthåndtering 3.
 - Eleven kan håndtere re-mail af produkter samt consignment på et  

 grundlæggende niveau.
 - Eleven kan selvstændigt udføre alle forekommende arbejdsfunktioner inden  

 for branchen med baggrund i indsigt i alle forekommende produktkategorier og  

 håndteringen af disse.
 Vejledende uddannelsestid: 0,8 uge.
 7. Postal logistik og kvalitet 2.
 - Eleven kan selvstændigt handle i forhold til de enkelte  

 produktelementers indplacering i den postlogistiske kæde under iagttagelse af  

 høje service- og kvalitetsmål.
 - Eleven opnår indsigt i den teknologiske udviklingen i branchen samt  

 dennes indflydelse på virksomheden og dens arbejdspladser og arbejdsindhold.
 Vejledende uddannelsestid: 0,6 uge.
 8. Postal branchekendskab 3.
 - Eleven opnår fuld faglig kompetence i forhold til de produkter og  

 service, der udbydes inden for postbranchen.
 Vejledende uddannelsestid: 0,2 uge.«.
 8. I § 18, 1. pkt., ændres »salgschauffør« til:  

 »postbehandler«.
 9. § 22 og den dertil knyttede overskrift affattes  

 således:
»Praktikregler for speciale Postbehandling § 22.  Efter anden skoleperiode bekæftiges eleven i  

 praktikuddannelsen i hovedsagen med det i de forudgående skoleperioder  

 indlærte.
Stk. 2.  Praktikken tilrettelægges således, at eleven  

 opnår grundlæggende kendskab til virksomheden og de forskellige  

 arbejdsfunktioner.
Eleven skal deltage som medhjælp for det erfarne  

 postpersonale og kan efter fornøden oplæring udføre selvstændige  

 arbejdsopgaver med maskinel og manuel håndtering af produkter, rengøring af  

 teknisk materiel, distribution og regnskabsaflæggelse.
 Stk. 3.  Eleven skal endvidere uddannes i og beskæftiges  

 med de i virksomheden almindeligt forekommende opgaver som postbehandler.
§ 2 Stk. 1.  Bekendtgørelsen træder i kraft den 1. januar  

 1997 og har virkning for uddannelsesaftaler, hvis aftalte uddannelsesperiode  

 påbegyndes efter denne dato.
 Stk. 2.  Elever, der inden den 15. august 1996 er  

 begyndt på 2. skoleperiode i umiddelbar forlængelse af 1. skoleperiode, kan  

 efter eget valg få medregnet 1. skoleperiode i uddannelsestiden.
Stk. 3.  Andre elever end de af stk. 1 omfattede kan,  

 såfremt eleven og praktikvirksomheden inden den 1. april 1997 tilkendegiver  

 dette over for den skole, på hvilken eleven er optaget, afslutte uddannelsen  

 efter reglerne som ændret ved denne bekendtgørelse.
Skolen fastsætter i  

 samarbejde med det lokale uddannelsesudvalg fornødne overgangsregler herfor.
