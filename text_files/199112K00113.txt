Nr LSF 113 Forslag til Lov om ændring af personskatteloven og af lov om ændring af  

 forskellige skattelove. (Anparter) (Ophør af skibsanpartsordningen) Fremsat af Bente Juncker (CD) Sonja Albrink (CD) Svend Aage Jensen (CD)  

 Arne Melchior (CD) den 14. november 1991 Vedtaget ved tredjebehandling den 13. december 1991 Lov nr. 835 af 18/12/1991 § 1 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 582 af 7. august 1991, foretages følgende ændring:
 I § 13, stk. 6, 4. pkt., indsættes efter  

 »industriministeren« ordene: »senest den 31. december  

 1993«.
§ 2 I lov nr. 388 af 7. juni 1989 om ændring af forskellige skattelove.  

 (Anparter) foretages følgende ændring:
 I § 8 ophæves stk. 3.
 Stk. 4-7 bliver herefter stk. 3-6.
§ 3 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov nr. 388 af 7. juni 1989 om ændring af forskellige skattelove.  

 (Anparter) foretages følgende ændring:
 I § 8, stk. 3, ændres »inden udgangen af 1991« til:  

 »inden udgangen af 1993«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Lovforslaget har til formål gennem en ændring af lov nr. 388 af 7. juni  

 1989 om ændring af forskellige skattelove. (Anparter) at videreføre de  

 aktuelt gældende regler for den skattemæssige behandling af skibsanparter  

 frem til udgangen af 1993 svarende til udløbstidspunktet for EF's 7. direktiv  

 om støtte til skibsbygningsindustrien.
Der har i Danmark været en mangeårig tradition for at drive og finansiere  

 skibe på anpartsbasis.
Allerede søloven fra 1892 omhandler en sådan  

 selskabsform.
Store dele af den danske coasterflåde har traditionelt været  

 ejer og drevet af partrederier.
Den danske handelsflåde ejes i dag af ca. 300  

 rederier.
 Såfremt der ikke sker en forlængelse af anpartsfinansieringsmulighederne,  

 vil en lang række rederivirksomheder og rederigrupper ikke have mulighed for  

 at forny deres flåde.
 I løbet af 1970'erne videreudvikledes den traditionelle partrederimodel,  

 og anpartsfinansieringsformen vandt i slutningen af 1970'erne indpas også for  

 større og dyrere skibe.
 I december 1984 vedtog Folketinget en lov, som begrænsede mulighederne for  

 den skattemæssige afskrivning på skibe, jf. lov nr. 614 af 19. december 1984.  

 Denne lov og det generelt dårlige nybygningsmarked med betydelige subsidier  

 til værfter i andre lande resulterede i, at de danske værfter stort set ikke  

 modtog nye ordrer i 1985. I december 1985 blev ændringen ophævet med  

 tilbagevirkende kraft, jf. lov nr. 526 af 11. december 1985.
 Samtidig blev det dog vedtaget, at investering i skibe på anpartsbasis  

 skulle betragtes som passiv investering i relation til skattereformen,  

 hvorved over- og underskud blev underlagt beskatning med en skattesats på ca.  

 50 pct. i modsætning til anden investering i anpartsform, der behandledes som  

 almindelig indkomst.
I juni 1989 vedtog Folketinget lov nr. 388 af 7. juni 1989 (lov om ændring  

 af forskellige skattelove. (Anparter)), hvorved reglerne for alle nye  

 anpartsvirksomheder med mere end 10 deltagere blev underlagt reglerne om  

 kapitalindkomst.
Der skete derved en ligestilling mellem anden  

 anpartsvirksomhed og skibsinvesteringer organiseret i anpartsform.
Ligeledes betød den nye lov, at underskud fra anpartsvirksomhed ikke kan  

 modregnes i anden positiv kapitalindkomst for det pågældende år.
Efter lovens  

 § 4, stk. 1, er underskud ved skibsvirksomhed dog fritaget for denne  

 bestemmelse, såfremt der er tale om projekter godkendt af industriministeren.  

 I lovens § 8, stk. 3, hedder det dog, at skatteministeren inden udgangen af  

 1991 fremsætter forslag om undtagelsesbestemmelsen for skibe.
Om denne  

 bestemmelse hedder det bl.a. i bemærkningerne: »Denne  

 revisionsbestemmelse skal ses i sammenhæng med aftrapning/bortfald af den  

 tilladte subsidiering af skibsbyggeri inden for EF.
Hensigten er at begrænse  

 fordelen i anpartsfinansiering i skibe i takt med afskaffelse af den tilladte  

 subsidiering inden for EF.« Med de gældende skatteregler er der en betydelig grad af ensartethed  

 mellem den skattemæssige behandling af investeringer i skibe i anpartsform og  

 i aktieselskabsform.
Dette bekræftes også af, at mere end 40 pct. af de nye  

 ordrer på skibe (efter værdi) i 1990 til Skibsværftsforeningens  

 medlemsværfter er til levering til aktieselskaber, dvs. der anvendes ikke  

 anpartsfinansiering.
 Finansiering af skibe i anpartsform har imidlertid en væsentlig betydning  

 for de danske værfters salg, først og fremmest som følge af det  

 sikkerhedsgrundlag, som private investorer udgør i relation til långivere,  

 herunder Danmarks Skibskreditfond.
EF-Kommissionen har gjort gældende, at regler som dem, der gælder for  

 skibsanparter, må anses som støtte henset til, at de kun omfatter en enkelt  

 sektor.
Kommissionen har dermed afvist de danske myndigheders synspunkt om,  

 at der ikke er tale om støtte i den i EØF-Traktatens artikel 92, stk. 1,  

 anvendte betydning.
Efter at de danske myndigheder har tilkendegivet, at man  

 vil administrere anpartsordningen, som om der er tale om en støtteordning,  

 har Kommissionen godkendt denne med et støtteækvivalent på 4,3 pct. af  

 kontraktbeløbet for et nyt skib.
I henhold til EF's 7. direktiv om støtte til skibsbygningsindustrien  

 fastsætter Kommissionen et fælles loft over den højeste tilladte  

 produktionsstøtte i medlemslandene.
Det gældende loft skal tages op til  

 revision inden udgangen af 1991.
Uanset et eventuelt markedsmæssigt sagligt begrundet grundlag for en  

 kraftig nedsættelse af støtteloftet pr. 1. januar 1992 synes der ikke for  

 øjeblikket at være basis for at forvente nogen større nedsættelse af loftet.  

 Hertil kommer, at der er lagt op til meget betydelige offentlige tilskud til  

 reorganisering og investering i værftsindustrien i det tidligere Østtyskland,  

 herunder tilskud til etablering af et helt nyt værft.
Sådanne tilskud kan  

 ikke undgå at forrykke konkurrencevilkårene til ugunst for de danske værfter.
 I OECD-regi har der siden 1989 været forhandlet om en aftale om  

 fuldstændig afvikling af al støtte til skibsbygningsindustrien.
Et oplæg til en sådan aftale ventes fremlagt medio november måned.
Efter  

 de foreliggende oplysninger må der imidlertid påregnes at blive tale om en  

 afviklingsperiode på 3-5 år for støtte begyndende, når aftalen er ratificeret  

 af de involverede lande, dvs.
Japan, Sydkorea, USA, Norge, Sverige, Finland  

 og EF-landene.
Den danske indekslåneordning, der blev etableret som led i værftspakken  

 fra 1986, er under afvikling.
For at afbøde den konkurrenceforvridning, som  

 den fortsatte skibsbygningssubsidiering i de øvrige EF-lande indebærer til  

 ugunst for de danske værfter, vedtog et bredt flertal i Folketinget den 7.  

 februar 1991 at udskyde afviklingen af indekslåneordningen med et år.
 I juni 1991 meddelte EF-Kommissionen sin godkendelse af den ændrede  

 indekslåneordning med støtteækvivalenter som følger:
Rederierne er forskellige, både hvad angår transportaktiviteter, flåder og  

 finansiel struktur.
Det er derfor væsentligt for værfterne at kunne tilbyde  

 finansielle løsninger, der kan udformes efter det enkelte rederis behov og  

 derigennem medvirke til at kompensere for den konkurrenceforvridning, som  

 subsidier i andre lande medfører.
I denne sammenhæng er anpartsfinansiering  

 og indekslån væsentlige elementer.
Anpartsfinansiering og indeksfinansiering er ikke alternativer, men  

 finansieringsformer, der supplerer hinanden.
Det er derfor vigtigt for  

 værfter og rederier, at begge finansieringsmuligheder er til rådighed, dog  

 således, at Industriministeriet ved den godkendelse, som ministeriet  

 foretager af de enkelte projekter, påser, at støtteloftet efter EF's regler  

 og en eventuel OECD-aftale respekteres.
Forhandling om nye ordrer indledes ofte mange måneder, inden der kan  

 skrives kontrakt.
Usikkerhed omkring finansieringsvilkårene bør derfor  

 begrænses med henblik på at sikre, at ordremuligheder ikke unødvendigt tabes  

 til udenlandske subsidierede værfter.
 Med henblik herpå foreslås det at videreføre de aktuelt gældende regler  

 for den skattemæssige behandling af skibsanparter frem til udgangen af 1993  

 svarende til udløbstidspunktet for EF's 7. direktiv.
 Nedsættelsen af EF's loft over produktionsstøtte - fra 28 pct. i 1988 til  

 13 pct. i 1991 - repræsenterer et betydeligt skridt i den rigtige retning.
De danske bestræbelser, herunder indsatsen af industriministeren og af de  

 danske værfter, for at opnå en afvikling af værftssubsidier gennem  

 internationale aftaler har været af stor betydning for den realiserede  

 reduktion af støtteloftet.
Denne indsats bør fortsættes.
 Den revision af reglerne om anpartsfinansiering af skibe, der efter  

 lovforslaget skal finde sted inden udgangen af 1993, skal ses i sammenhæng  

 med aftrapning/bortfald af den tilladte subsidiering inden for EF.
Efter 2. behandling den 12. december 1991 § 1 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 582 af 7. august 1991, foretages følgende ændring:
 I § 13, stk. 6, 4. pkt., indsættes efter  

 »industriministeren« ordene: »senest den 31. december  

 1993«.
§ 2 I lov nr. 388 af 7. juni 1989 om ændring af forskellige skattelove.  

 (Anparter) foretages følgende ændring:
 I § 8 ophæves stk. 3.
 Stk. 4-7 bliver herefter stk. 3-6.
§ 3 Loven træder i kraft dagen efter bekendtgørelsen i Lovtidende.
