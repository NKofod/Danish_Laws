 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om vægtafgift af motorkøretøjer m.v., jf. lovbekendtgørelse nr. 679  

 af 13. juli 1994, foretages følgende ændringer:
 1. I § 2, stk. 1, ændres »§ 3, stk. 1, A og D«  

 til: »§ 3, stk. 1, A - D, og § 4, stk. 1, I og II«.
 2. § 3, stk. 1, A, affattes således:
 3. § 3, stk. 1, B, affattes således:
 4. § 3, stk. 1, C, affattes således:
 5. § 3, stk. 1, D, affattes således:
 6. I § 4, stk. 1, ophæves 1.-4. pkt., og i stedet  

 indsættes:
»Af vare- og lastmotorkøretøjer, der ikke er afgiftspligtige efter  

 lov om afgift af vejbenyttelse, af påhængsvogne til godstransport og af  

 registreringspligtige påhængsredskaber bortset fra campingvogne samt af  

 registreringspligtige motorredskaber, som er indrettet til godstransport,  

 svares afgift af køretøjernes tilladte totalvægt efter nedenstående satser.  

 Afgiften af motorkøretøjer, der registreres som trækkraft for sættevogne til  

 godstransport, forhøjes som fastsat i stk. 2. Afgiften af de nævnte  

 påhængsredskaber beregnes efter satserne for påhængsvogne.
Afgiften af de  

 nævnte motorredskaber beregnes efter satserne for vare- og  

 lastmotorkøretøjer.
Der betales ikke afgift af påhængskøretøjer til  

 godstransport, der har en tilladt totalvægt over 3.500 kg.« 7. § 4, stk. 1, I, II og III, affattes således:
 8. Efter § 4 indsættes:
» § 4 a.  Af lastbiler og vogntog m.v. , der er  

 afgiftspligtige efter lov om afgift af vejbenyttelse, betales afgift på  

 grundlag af den samlede registrerede tilladte totalvægt for lastbilen eller  

 vogntoget efter nedenstående satser.
For lastbiler, der er registreret som  

 trækkraft for flere sættevogne, anvendes satsen for det vogntog, der med den  

 pågældende lastbil har den højeste sats.
For lastbiler, der er registreret  

 som trækkraft for en eller flere påhængsvogne, anvendes den højeste af  

 satserne for det eller de registrerede vogntog, dog mindst satsen for samme  

 lastbil uden påhængsvogn, jf. § 2, stk. 2:
Stk. 2.  For køretøjer som nævnt i stk. 1, der  

 registreres 1. gang eller har været afmeldt, forfalder afgiften til betaling  

 på registreringstidspunktet og betales forud for hele perioden.
I øvrigt  

 finder § 2, jf. § 5, om afgiftsperioder m.v., § 4, stk. 1 og 2, 2. pkt., om  

 regulering af afgiftsbeløb m.v. og § 6 om renteterminer og renteberegning i  

 lov om afgift af vejbenyttelse tilsvarende anvendelse.
 Stk. 3.  Såfremt et køretøj, der er afgiftspligtigt  

 efter stk. 1, afmeldes af motorkøretøjsregisteret i afgiftsperioden,  

 refunderes afgiften med 1/12 for hver hele måned, der resterer af  

 afgiftsperioden.
Stk. 4.  Grundlaget for regulering efter stk. 2 er de  

 afgiftssatser i ecu, som fremgår af bilaget til Rådets direktiv 93/89/EØF af  

 25. oktober 1993. Skatteministeren offentliggør regulering af afgiftssatser  

 ved bekendtgørelse i Lovtidende.« 9. I § 5 ændres »II-III« til: »II A og  

 B«.
 10. I § 6, stk. 2, ændres »udligningsafgift« til:  

 »udligningsafgift for de i §§ 3, 4 og 5 omhandlede køretøjer«.
 11. I § 6, stk. 3, ændres »afgiftspligtigt  

 køretøj« til: »køretøj, der er afgiftspligtigt efter §§ 3, 4 og  

 5,».
 12. I § 10, stk. 1 og 2, ændres »på afgiftens  

 forfaldstid« til: »ved afgiftsperiodens begyndelse«.
 13. I § 10, stk. 4, ændres »afgiftens  

 forfaldstid« til: »afgiftsperiodens begyndelse«.
 14. I § 15, stk. 1, nr. 3, ændres  

 »civilforsvarskorpset« til: »det statslige regionale  

 redningsberedskab«.
 15. I § 15, stk. 1, nr. 4, udgår »civilforsvars-  

 eller«.
 16. § 21 ophæves.
§ 2 I lov om afgift af ansvarsforsikringer for motorkøretøjer m.v., jf.  

 lovbekendtgørelse nr. 677 af 13. juli 1994, foretages følgende ændring:
 § 3,  stk. 1, 2. pkt., affattes således:
»Undtaget for afgift er forsikringer vedrørende last- og  

 varemotorkøretøjer og hertil hørende påhængsvogne, der med tilladelse efter  

 lov om godskørsel anvendes til godskørsel for fremmed regning  

 (vognmandskørsel).« § 3 I lov om energiafgift af mineralolieprodukter m.v., jf. lovbekendtgørelse  

 nr. 543 af 22. juni 1994, foretages følgende ændringer:
 1. I § 1, stk. 1, nr. 1, ændres »233 øre/l« til:  

 »212 øre/l« og »231,6 øre/l« til: »210,7  

 øre/l«.
 2. I § 1, stk. 1, nr. 3, ændres »223 øre/l« til:  

 »202 øre/l« og »221,7 øre/l« til: »200,8  

 øre/l«.
 3. I § 1, stk. 1, nr. 10, ændres »157 øre/l« til:  

 »143 øre/l«.
§ 4 I lov nr. 489 af 30. juni 1993 om ændring af lov om energiafgift af  

 mineralolieprodukter m.v. (Afgiftsforhøjelser m.v.), som ændret ved § 2 i lov  

 nr. 1121 af 22. december 1993, foretages følgende ændring:
 I § 2, stk. 2, affattes afsnittet Gas og dieselolie samt  

 petroleum, der anvendes som motorbrændstof således:
 »Gas og dieselolie samt petroleum, der anvendes som  

 motorbrændstof:
Ved dag- Ved temperatur 15IC 177 øre/l 176,0 øre/l i perioden 1. januar 1994 - 31. december 1994 200 øre/l 198,8 øre/l i perioden 1. januar 1995 - 31. december 1995 202 øre/l 200,8 øre/l i perioden 1. januar 1996 - 31. december 1996 212 øre/l 210,7 øre/l i perioden 1. januar 1997 - 31. december 1997«.
 2. I § 2, stk. 2, affattes afsnittet Let dieselolie  

 således:
 »Let dieselolie:
Ved dag- Ved temperatur 15IC 167 øre/l 166,0 øre/l i perioden 1. januar 1994 - 31. december 1994 190 øre/l 188,9 øre/l i perioden 1. januar 1995 - 31. december 1995 192 øre/l 190,9 øre/l i perioden 1. januar 1996 - 31. december 1996 202 øre/l 200,8 øre/l i perioden 1. januar 1997 - 31. december 1997«.
 3. I § 2, stk. 2, affattes afsnittet Autogas (LPG)  

 således:
 »Autogas (LPG):
Ved dag- Ved temperatur 15IC 118 øre/l - i perioden 1. januar 1994 - 31. december 1994 134 øre/l - i perioden 1. januar 1995 - 31. december 1995 136 øre/l - i perioden 1. januar 1996 - 31. december 1996 143 øre/l - i perioden 1. januar 1997 - 31. december 1997«.
§ 5 Stk. 1.  Loven træder i kraft den 1. januar 1995. Lovens  

 § 1, nr. 1, 2 og 5, træder dog først i kraft den 1. januar 1996.
 Stk. 2.  For vare- og lastbiler m.v. med en totalvægt  

 over 3.000 kg, der ikke er afgiftspligtige efter lov om afgift af  

 vejbenyttelse, samt påhængskøretøjer, bortset fra påhængskøretøjer til  

 godstransport med tilladt totalvægt over 3.500 kg, betales i perioden 1.  

 januar - 31. december 1995 vægtafgift efter følgende satser:
 Stk. 3.  Stk. 2 og § 1, nr. 3 og 4, har virkning for det  

 enkelte køretøj fra og med den første afgiftsperiode, der begynder den 1.  

 januar 1995 eller senere. § 1, nr. 1, 2, 5, 7 og 9, har virkning for det  

 enkelte køretøj fra og med den første afgiftsperiode, der begynder den 1.  

 januar 1996 eller senere.
§ 6 Stk. 1.  For lastbiler, der er tilmeldt motorregisteret  

 den 31. december 1994, og som fra 1. januar 1995 er afgiftspligtige efter lov  

 om afgift af vejbenyttelse, og påhængskøretøjer til godstransport, der har en  

 tilladt totalvægt over 3.500 kg, tilbagebetales 35 pct. af det afgiftsbeløb,  

 der for perioden 1. april - 31. december 1994 kan beregnes ud fra satserne i  

 § 5.
 Stk. 2.  For køretøjer, der har seneste  

 registreringsdato efter den 1. april 1994, nedsættes tilbagetalingsbeløbet  

 forholdsmæssigt.
 Stk. 3.  Tilbagebetalingen sker automatisk til den  

 registrerede ejer i tilslutning til opkrævningen af vægtafgift for 1995 og  

 refusion af afgift, der efter de for 1994 gældende satser er betalt for  

 delperioder af 1995.
Stk. 4.  For køretøjer som nævnt i stk. 1, der har været  

 afmeldt i perioden 1. april - 31. december 1994, samt for køretøjer, der ikke  

 er tilmeldt motorregisteret den 31. december 1994, men har været tilmeldt i  

 perioden 1. april - 31. december 1994, og som inden 1. februar 1995 på ny  

 tilmeldes motorregisteret, kan Centralregisteret for Motorkøretøjer efter  

 ansøgning tilbagebetale et beløb, der forholdsmæssigt svarer til den del af  

 perioden, som køretøjet ud over den i stk. 2 nævnte periode kan dokumenteres  

 at have været tilmeldt registeret.
Tilbagebetalingen sker til den, der kan  

 fremlægge kvittering for den betalte afgift.
Givet på Amalienborg, den 25. november  

 1994 Under Vor Kongelige Hånd og Segl MARGRETHE R.
