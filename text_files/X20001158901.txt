Voldgiftsretten udtaler, at klagerens krav hverken er forældet eller  

 tabt ved passivitet, da det ikke var muligt for beboerne at være klar  

 over at der var afskalninger på tagstenene før 1995. Derudover  

 lægges det på baggrund af skønsmandens rapport til grund,  

 at en mængde af tagstenene er behæftet med en mangel som  

 indklagede som entreprenør og leverandør er  

 erstatningsansvarlig for jf.
Kbl. § 43. Indklagede tilpligtes derfor at  

 betale, et af Voldgiftsretten fastsat beløb til klager.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører AB 72, lov om forældelse af 1908  

 samt Kbl. § 43.
Ved skøde underskrevet henholdsvis den 16. august  

 og 14. september 1984 overdrog indklagede en ejendom med overtagelsesdag den  

 1. februar 1985 til klageren.
Det fremgår af skødet, at  

 indklagede forpligtede sig til inden overtagelsesdagen at  

 færdiggøre 23 boliger på ejendommen i overensstemmelse med  

 en af indklagede udarbejdet brochure over andelsboliger og de af indklagede  

 udarbejdede tegninger og materialebeskrivelser.
 Til afgørelse af eventuelle tvister mellem parterne  

 var vedtaget §§ 30 og 31 i AB 72.
 Efter at klageren den 12. juni 1995 havde rettet  

 henvendelse til indklagede vedrørende problemer med afskallede og  

 forvitrede tage, og indklagede havde afvist at være ansvarlig for de  

 konstaterede forhold, indhentede klageren en rapport vedrørende  

 afskalninger på tagene.
 Den 26. maj 1997 indgav klageren klageskrift til  

 Voldgiftsnævnet for Bygge- og Anlægsvirksomhed.
I den anledning blev der nedsat en voldgiftsret  

 bestående af civilingeniør Ole Hans Jensen, murermester,  

 ingeniør M.
IDA Kaj Buch Andersen og landsdommer Fritse Hove,  

 sidstnævnte som rettens formand.
 Der har under sagen været afholdt syn og  

 skøn.
 Mundtlig forhandling fandt sted den 2. februar 2000.
 Efter aftale med parterne udelades sagsfremstilling og de  

 forklaringer, der er afgivet under den mundtlige forhandling, i denne  

 kendelse.
 Klageren har påstået indklagede tilpligtet at  

 betale 1.112.500 kr. med sædvanlig procesrente fra den 18.april  

 1998.
 Påstanden fremkommer således :
 1.
Udbedring af tage, hvor der er konstateret mangler ved  

 tagstenene 775.000 kr.
 2.
 Udbedring af lunker på steder der ikke er omfattet  

 af 1.
 62.500 kr.
 3.
 Udskiftning af afstandslister på steder, der ikke er  

 omfattet af 1.
 275.000 kr.
I alt 1.112.500 kr.
 Indklagede har påstået frifindelse,  

 subsidiært mod betaling af et mindre beløb.
 Klageren har til støtte for sin påstand  

 anført, at det ved det afholdte syn og skøn er godtgjort, at  

 der er mangler ved de tagsten- materialefejl   som indklagede har anvendt ved  

 byggeriet, og at oplægningen af tagene er udført forkert, idet  

 der dels er konstateret lunker, dels er anvendt afstandslister på 10  

 mm. i stedet for 25 mm.
Det fremgår af skønsmandens erklæring,  

 der støttes af en erklæring indhentet fra institut X, at der er  

 konstateret omfattende afskalninger på en del af tagene i bebyggelsen,  

 og at disse afskalninger navnlig kan henføres til fejl i  

 brændingen af disse tagsten.
Anvendelsen af kun 10 mm tykke  

 afstandslister, der har medført utilstrækkelig ventilation, og  

 lunkedannelser på oversiden af ydermuren er en medvirkende årsag  

 til skaderne.
Indklagede hæfter som entreprenør på  

 objektivt grundlag for materialefejl.
Indklagede hæfter for, at tagene  

 ikke er udført håndværksmæssigt korrekt.
Såfremt indklagede ikke er ansvarlig på  

 objektivt grundlag, og/eller der ikke er noget at bebrejde indklagede med  

 hensyn til udførelsen, har klageren i anden række gjort  

 gældende, at der tilkommer klageren et afslag i købesummen  

 svarende til udbedringsomkostningerne.
I et tilfælde, som det  

 foreliggende, hvor der er tale om en professionel entreprenør,  

 gælder der ikke nogen mindstegrænse for at opnå afslag.
Der er ikke grundlag for at statuere, at klageren har tabt  

 sin ret på grund af forældelse eller ved passivitet.
Klageren har  

 i første række gjort gældende, at det er den almindelige  

 20- årige forældelsesregel, der finder anvendelse.
For det  

 tilfælde, at det er den 5-årige forældelsesregel i henhold  

 til 1908-loven, der finder anvendelse, har klageren gjort gældende, at  

 klageren indtil 1995 har befundet sig i utilregnelig uvidenhed om sit krav.  

 Da sagen er anlagt inden 5 år herefter, er kravet ikke forældet,  

 ligesom der heller ikke er grundlag for at fastslå, at klageren har  

 udvist passivitet, efter at man var blevet klar over, at der var problemer  

 med tagene.
Indklagede har til støtte for sin  

 frifindelsespåstand i første række anført, at det  

 ikke er bevist, at normkravene til teglsten ikke er opfyldt.
Afskalningerne  

 er først konstateret ca. 11 år efter oplægningen.
I anden  

 række har indklagede anført, at der ifølge retspraksis  

 ikke statueres ansvar på objektivt grundlag for materialefejl, der  

 viser sig mange år senere.
Der kan kun statueres ansvar i  

 tilfælde, hvor der er noget at bebrejde indklagede, hvilket ikke er  

 tilfældet i det omhandlede tilfælde.
Der er ikke grundlag for at  

 fastslå, at indklagede har begået nogen fejl ved at anvende 10 mm  

 afstandslister.
Det fremgår således af vejledningen  

 vedrørende oplægning af tegltage, at afstandslister på 25  

 mm alene skal anvendes for at sikre en effektiv klemning af samlingerne i  

 undertagsmaterialet.
Dette har intet med udluftningen at gøre.
Der  

 fremgår derimod af murerhåndbogen, at udluftningerne mellem  

 vingetagsten og undertag anses for at være i orden uden særlige  

 foranstaltninger, idet luften kan passere igennem samlingen mellem  

 tagstenene.
Dertil kommer, at skønsmanden udtaler, at tykkelsen  

 på afstandslisterne er uden betydning for skaderne.
Det samme  

 gælder de konstaterede lunker.
Der er heller ikke noget grundlag for at tilkende klageren  

 et forholdsmæssigt afslag i købesummen, idet  

 udbedringsomkostningernes størrelse set i forhold til  

 købesummen er af ubetydelig størrelse.
Endelig har indklagede  

 gjort gældende, at klagerens eventuelle krav er forældet eller  

 bortfaldet ved passivitet.
 Beboerne, som regelmæssigt har måttet rense  

 tagrenderne, har tidligere end 5 år før sagsanlægget  

 kunnet konstatere afskalninger på tagene, hvorfor kravet er  

 forældet.
Til støtte for sin subsidiære påstand  

 har indklagede anført, at de omkostninger, der vedrører lunker  

 og afstandslister, bør udgå, idet disse forhold ifølge  

 skønsmandens seneste udtalelse er uden betydning for de skader, der er  

 konstateret på tagene.
De omkostninger, skønsmanden har  

 anslået til udskiftning af tagsten, bør reduceres, idet  

 skønsmanden heri har indregnet uforudsete udgifter, udgifter til  

 tilsyn og udgifter til nye lægter.
Omkostningerne kan højest  

 ansættes til 410.000 kr. svarende til det tilbud, indklagede har  

 indhentet.
Da klageren har afvist indklagedes tilbud om udbedring, bør  

 omkostningerne endvidere reduceres med dækningsbidraget.
Endelig  

 bør der tages hensyn til, at klageren får et nyt tag med  

 længere levetid.
 Voldgiftsrettens resultat og begrundelse :
Efter de forklaringer, der er afgivet af beboerne i  

 ejendommen, sammenholdt med de indberetninger, de har foretaget til klagerens  

 bestyrelse i 1994/95 vedrørende mangler ved murværk, tage og  

 sokler, og som understøttes af indklagedes egne iagttagelser i  

 december 1995, er der ikke grundlag for at fastslå, at beboerne  

 før 1995 har været klar over, at der var afskalninger på  

 tagstenene.
Klagerens eventuelle krav mod indklagede er derfor hverken  

 forældet eller tabt ved passivitet.
Det fremgår af skødet mellem parterne, at  

 bebyggelsen skulle opføres på grundlag af indklagedes  

 materialebeskrivelse.
Der er ikke grundlag for at fastslå, at klageren  

 har haft nogen indflydelse på hvilke tagsten, herunder hvilket  

 fabrikat, der blev anvendt til byggeriet.
Det kan på grundlag af skønsmandens rapport  

 og den tekniske erklæring, som skønsmanden har indhentet  

 vedrørende tagstenenes tekniske egenskaber, lægges til grund, at  

 de tagsten, der er anvendt til byggeriet, kan opdeles i to klart adskilte  

 grupper.
Den ene gruppe, som har omfattende frostskader, og den anden gruppe,  

 hvor der ingen skader er konstateret.
Hovedårsagen til frostskaderne  

 må ifølge skønsmanden henføres til  

 brændingsforhold, lagdeling og vægtforhold ved enkelte partier af  

 tagsten.
Disse tagsten er derfor behæftet med en mangel.
Indklagede er  

 som entreprenør og leverandør af disse tagsten  

 erstatningsansvarlig for denne mangel, jf.
Kbl. § 43.
I overensstemmelse med skønsmandens erklæring  

 må det lægges til grund, at det er en  

 håndværksmæssig fejl, som indklagede hæfter for, at  

 der ikke er anvendt afstandslister på 25 mm, og at der kan konstateres  

 lunker ved ydermuren/nederste lægte.
Afstandslisterne bør derfor  

 udskiftes, og forholdene vedrørende lunkerne udbedres i forbindelse  

 med udskiftningen af de frostsprængte tagflader.
Under hensyn til, at  

 der ikke er opstået skader på de tage, hvor der ikke er mangler  

 ved tagstenene, findes det ikke nødvendigt at udskifte  

 afstandslisterne på disse tage.
Da der opsamles jord, vand og blade i  

 lunkerne, vil disse på længere sigt udgøre en risiko for,  

 at der opstår råd og svamp i tagunderlaget.
Lunkerne bør  

 derfor udbedres overalt.
 Efter en samlet bedømmelse, herunder at en del af  

 lægterne skønnes at kunne genanvendes, og at klageren ved  

 udskiftning af tagsten får et tag med en længere levetid, findes  

 det beløb, som indklagede skal betale til klageren, passende at kunne  

 fastsættes til 550.000 kr. med renter som påstået.
 THI BESTEMMES :
 Indklagede skal til klageren inden 14 dage fra modtagelsen  

 af denne kendelse betale 550.000 kr. med procesrente fra 18. april 1998 og  

 sagsomkostninger med 55.000 kr. (incl. moms).
 Voldgiftsrettens omkostninger betales med 2/3 af  

 indklagede og 1/3 af klageren efter opgørelse og påkrav fra  

 Voldgiftsnævnet.
