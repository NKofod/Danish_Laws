Deleleasingordning Spørgsmål Vil en  

 deleleasingordning, hvor kontrakterne oprettes på nedenfor anførte vilkår,  

 der  

 bl.a. indebærer, at leasingydelserne fordeles efter et vægtet timetal  

 medføre,  

 at den ansatte beskattes efter reglerne om fri bil? Svar Et  

 leasingformidlingsselskab er blevet kontaktet af et mindre firma, hvor en af  

 de  

 ansatte har spurgt om det er muligt at lease den bil, der benyttes i firmaet,  

 i  

 det tidsrum bilen ikke benyttes af firmaet uden at dette bliver betragtet som  

 "firmabil".
 Leasingformidlingsselskabet  

 har på den baggrund foreslået, at der oprettes to uafhængige  

 leasingkontrakter  

 for bilen; en med arbejdsgiveren, som heri giver sin tilladelse til  

 videreudlejning af køretøjet og en med den person, der skal lease bilen  

 udenfor  

 virksomhedens åbningstid.
 Begge  

 leasingkontrakter bliver således tidsbestemt (personens f.eks. fra 15.00 til  

 7.00 på hverdage, samt søn - og helligdage, og 4 ugers ferie og firmaets  

 resten).
 Leasingformidlingsselskabet  

 beregner, at personens leasingkontrakt vil andrage ca. 30 % af den  

 leasingydelse firmaet betaler.
Selve  

 beregningen af leasingydelsen er knyttet til den aktuelle tidsperiode, hvor  

 leasingtager anvender bilen.
Leasingformidlingsselskabet opererer i den  

 forbindelse med et vægtet timetal for anvendelsen baseret på følgende  

 parametre:
 a) Anvendelsen  

 af bilen i kontor/arbejdstid forudsættes som normal anvendelse, og timerne  

 vægtes med 1.
 b) Anvendelsen  

 af køretøjet udenfor kontor/arbejdstid forudsætter en væsentlig lavere  

 anvendelsesfrekvens (bl.a. fordi bilen normalt ikke anvendes om natten). Hver  

 time vægtes her med faktoren 0,4.
 c) Ferieperioder  

 forudsættes bilen anvendt mere intensivt end normalt og hver time vægtes med  

 faktoren 1,4.
Leasingformidlingsselskabet  

 har endvidere oplyst, at for kontrakter, som afsluttes incl. service og  

 forbrug  

 er forbrugsstofferne på forhånd indregnet i de to leasingkontrakter og der  

 finder ingen yderligere fordeling sted.
For rene Finans-Leasingkontrakter vil  

 der på kontrakterne være påført, at leasingtager 1 betaler sine løbende  

 omkostninger.
Det samme gælder leasingtager 2.
Spørgers eventuelle opfattelse ifølge anmodning og bemærkninger til  

 sagsfremstilling Leasingformidlingsselskabet  

 henviser til, at arbejdsgiveren vil få en økonomisk fordel af sin vognpark,  

 som  

 ellers står ubrugt hen efter arbejdstid, ligesom leasingfirmaet også ville  

 blive begunstiget økonomisk af den bedre udnyttelse af bilen.
Leasingformidlingsselskabet  

 henviser endvidere til at den lavere leasingydelse for den ansatte svarer til  

 den Minilease-Rate, der fra tid til anden tilbydes på markedet for biler som  

 korttidsleases efter arbejdstid.
Fænomenet kendes også fra telefonbranchen,  

 hvor mange abonnementer bliver billigere udenfor normal arbejdstid.
SKATs indstilling og begrundelse Efter  

 Ligningslovens § 16, stk. 4 beskattes en ansat af værdi af en bil, der er  

 stillet til rådighed for privat benyttelse af en arbejdsgiver.
Bestemmelsen  

 finder ikke kun anvendelse på biler, som arbejdsgiveren ejer, men også på  

 biler, som arbejdsgiveren har lejet(leaset), jf. skatteministeriets cirkulære  

 nr. 72 af 17. april 1996 punkt 12.4.6.1. sidste afsnit.
Det fremgår  

 endvidere af Skatteministeriets cirkulære nr. 72 af 17. april 1996 punkt  

 12.4.6.4., at udgangspunktet for beskatningen af fri bil er, at firmaet  

 afholder alle omkostninger vedrørende firmabilen, herunder udgifter til  

 benzin(bortset fra tilfælde af sameje). Det fremgår endvidere, at betaler den  

 ansatte firmaet for råderetten over bilen, reduceres værdien af fri bil med  

 beløbet.
Beløb som den ansatte selv anvender til f.eks. køb af benzin til  

 firmabilen, kan ikke anvendes til reduktion af den skattepligtige værdi.
For så vidt  

 angår biler, der er ejet af firmaet og den ansatte i sameje,  

 indkomstbeskattes  

 den ansatte af firmaets andel af bilen.
Betaler firmaet imidlertid en større  

 del af bilens drifts- og finansieringsomkostninger end svarende til firmaets  

 ejerandel, beskattes den ansatte efter ligningslovens § 16, stk.4, som om  

 bilen  

 var ejet 100 % af firmaet, jf.
Skatteministeriets cirkulære nr. 72 af 17.  

 april  

 1996 punkt 12.4.6.2 sidste afsnit.
 Det daværende  

 Ligningsråd tog i  


  

 SKM2001.255.LR  


  

 og  


  

 SKM2001.420.LR  


  

 stilling til to forskellige bilordninger om deleleasing.
I  


  

 SKM2001.255.LR  


  

 godkendte Ligningsrådet en ordning, hvor arbejdsgiveren og den ansatte indgik  

 selvstændige leasingaftaler med leasingfirmaet, med den virkning, at den  

 ansatte ikke blev beskattet af værdi af fri bil efter ligningslovens § 16,  

 stk.  

 4.  Ligningsrådet lagde ved afgørelsen til grund,  

  

 at  

  

 der blev  

 indgået skriftlige separate aftaler mellem henholdsvis leasingselskab og  

 virksomhed  

 og leasingselskab og den ansatte,  

  

 at  

  

 de samlede udgifter til bilens  

 drift, afskrivning og forrentning - alle indeholdt i leasingydelsen - blev  

 fordelt proportionalt mellem parterne på grundlag af de faktisk kørte km.  

 fordelt på henholdsvis erhvervsmæssig og privat kørsel (leasingaftalerne  

 forudsættes at være identiske),  

  

 at  

  

 hver af parterne betalte sin leasingydelse  

 direkte til leasingselskabet, samt  

  

 at  

  

 hver af parterne alene hæftede for  

 egne forpligtelser i relation til leasingselskabet.
Endvidere forudsatte  

 Ligningsrådet, at der løbende blev ført et detaljeret kørselsregnskab for den  

 stedfundne kørsel.
 Ligningsrådet  

 fandt det under disse omstændigheder godtgjort, at arbejdsgiverens betalinger  

 til leasingselskabet kun dækkede udgifter for erhvervsmæssig kørsel foretaget  

 af den ansatte, hvorfor bilen ikke kunne siges at være stillet til rådighed  

 for  

 den skattepligtiges private benyttelse.
I  


  

 SKM2001.420.LR  


  

 kunne Ligningsrådet ikke godkende en deleleasingordning, hvor alle  

 driftsudgifter  

 til benzin, vægtafgift og evt. forsikring i første omgang blev afholdt af  

 arbejdsgiveren, der månedsvis afregnede med den ansatte ved fradrag i lønnen  

 efter skat.
Ligningsrådet fandt, at ordningen ikke adskilte sig fra tilfælde,  

 hvor en arbejdsgiver stiller en leaset bil til rådighed for den ansattes  

 private benyttelse kombineret med en egenbetaling med beskattede  

 midler.
Den nu forelagte  

 bilordning adskiller sig fra  


  

 SKM2001.255.LR  


  

 ved, at der i den ordning var "vandtætte skotter" mellem  

 aftaleparterne.
Dertil kommer, at der i den forelagte ordning ikke er tale om  

 identiske kontrakter.
Udgifterne fordeles ikke proportionalt mellem parterne  

 på  

 grundlag af den faktiske kørsel, og der føres ikke et detaljeret  

 kørselsregnskab.  

 For Finans-Leasingkontrakternes vedkommende afholder leasingselskabet heller  

 ikke alle udgifter vedrørende bilen.
 Det er SKATs  

 opfattelse, at den nu forelagte ordning, hvor udgifterne fordeles efter  

 vægtede  

 timer indebærer, at arbejdsgiveren ikke udelukkende betaler udgifter, der  

 knytter sig til den ansattes erhvervsmæssige kørsel i bilen.
 SKAT finder  

 under henvisning hertil, samt til det anførte i Skatteministeriets cirkulære  

 nr. 72 af 17. april 1996 punkt 12.4.6.2 sidste afsnit, om biler i sameje,  

 hvor  

 arbejdsgiveren betaler en større andel af udgifterne end sin ejerandel, at  

 den  

 påtænkte ordning indebærer, at den ansatte har fået fri bil til rådighed og  

 Skat indstiller på denne baggrund, at spørgsmålet besvares med ja.
Skatterådets afgørelse og begrundelse Skatterådet  

 tiltræder indstillingen med den anførte begrundelse.
