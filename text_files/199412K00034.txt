Nr LSF 34 Forslag til Lov om ændring af lov om affaldsdepoter (Videreførelse af  

 frikommuneforsøg for Københavns Amt) Fremsat af miljø- og energiministeren (Svend Auken) den 2. november 1994 Vedtaget ved tredjebehandling den 16. december 1994 Lov nr. 1111 af 21/12/1994 § 1 I lov nr. 420 af 13. juni 1990 om affaldsdepoter, som ændret ved lov nr.  

 213 af 28. april 1993 og § 24 i lov nr. 214 af 28. april 1993, foretages  

 følgende ændring:
 I § 21 indsættes som stk. 4:
»Stk. 4. Ministeren kan som led i forsøg bemyndige Københavns  

 Amtsråd til at fortsætte med at udføre opgaver efter friamtsregulativ nr. 8  

 for Københavns Amt om delvis overførsel af Miljøstyrelsens kompetence i sager  

 vedrørende affaldsdepoter, der er godkendt i henhold til frikommuneloven og  

 senest forlænget i § 4, stk. 1, nr. 1, i lov nr. 895 af 30. november 1993 om  

 forlængelse af visse frikommuneforsøg m.v.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om affaldsdepoter, jf. lov nr. 420 af 13. juni 1990 som ændret ved  

 lov nr. 213 af 28. april 1993 og § 24 i lov nr. 214 af 28. april 1993,  

 foretages følgende ændringer:
 I § 21 indsættes som stk. 4:
 » Stk. 4. Ministeren kan som led i forsøg bemyndige Københavns  

 Amtsråd til at fortsætte med at udføre opgaver efter friamtsregulativ nr. 8  

 for Københavns Amt om delvis overførsel af Miljøstyrelsens kompetence i sager  

 vedrørende affaldsdepoter, der er godkendt i henhold til frikommuneloven og  

 senest forlænget i § 4, stk. 1, nr. 1, i lov nr. 895 af 30. november 1993 om  

 forlængelse af visse frikommuneforsøg m.v.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger 1. Sigtet med lovforslaget På affaldsdepotlovens område blev der efter loven om frikommuner godkendt  

 et forsøg.
Forsøgsgodkendelsen er givet til Københavns Amt i november 1991  

 med start pr. 1. januar 1992. Forsøget går ud på at overføre visse opgaver  

 fra Miljøstyrelsen til Københavns Amt, som f.eks. beslutningskompetencen  

 vedrørende på hvilke pladser og i hvilket omfang, der skal iværktsættes  

 afværgeforanstaltninger efter affaldsdepotloven.
 Lov om frikommuner, jf. lovbekendtgørelse nr. 1224 af 18. december 1992,  

 blev ophævet med virkning fra den 1. januar 1994. Samtidig blev ved lov nr.  

 895 af 30. november 1993 om forlængelse af frikommuneforsøg m.v.  

 friamtsforsøget forlænget indtil udgangen af 1994. Baggrunden var, dels at  

 det hidtidige tidsforløb på kun 2 år ikke ansås fyldestgørende til at danne  

 grundlag for en vurdering af forsøget, dels at det var forventet at der snart  

 ville kunne foreligge en beslutning om den fremtidige organisationsstruktur  

 på affaldsdepotområdet, således at der med virkning fra 1. januar 1995 kunne  

 være gennemført eventuel lovgivning om ændret opgavefordeling mellem amterne  

 og staten.
I december 1993 afgav en arbejdsgruppe bestående af bestyrelsesformand  

 Holger Lavesen, DONG (formand), administrerende direktør Hans Skov  

 Christensen, Dansk Industri, daværende amtsborgmester Per Kaalund,  

 Amtsrådsforeningen og direktør Erik Lindegaard, Miljøstyrelsen en rapport til  

 miljø- og energiministeren om organiseringen af oprydningerne af  

 affaldsdepoterne.
Folketingets Miljø- og Planlægningsudvalg blev af  

 ministeren orienteret om rapporten.
I slutningen af april 1994 kom den midtvejsrapport, som var resultatet af  

 drøftelserne om de grønne afgifter og erhvervene.
Denne rapport indeholdt  

 også spørgsmålet om en økonomisk ramme for oprydningerne af affaldsdepoterne,  

 og der blev anbefalet offentligt finansierede oprydninger svarende til en  

 årlig ramme på 350 mill. kr.
Samtidig er der indkommet en række kommentarer  

 til Lavesen-udvalgets rapport.
Miljø- og energiministeren har aftalt drøftelser med amtsrådsforeningens  

 formand vedrørende den fremtidige organisering af oprydningen af  

 affaldsdepoter.
Det er tanken, at resultatet af disse drøftelser kan indgå i  

 arbejdet med at udarbejde en jordforureningslov.
Forslag til denne lov  

 udarbejdes af et udvalg miljø- og energiministeren nedsatte i marts måned  

 1994. Udvalgets arbejde forventes afsluttet i løbet af 1. halvår 1995.
 En generel regel om, at ministeren kan bemyndige amtsrådene til at udføre  

 opgaver efter affaldsdepotloven findes allerede, jf. affaldsdepotlovens § 21,  

 stk. 2. Derimod findes der ikke en forsøgshjemmel i loven, der muliggør, at  

 kun et enkelt amtsråd får uddelegeret kompetence.
Med lovændringen foreslås friamtsforsøget derfor forlænget, indtil der er  

 truffet beslutning om en eventuel ændret lovgivning om opgavefordelingen på  

 affaldsdepotområdet.
Behovet for forsøgsbestemmelser vil generelt blive  

 overvejet i forbindelse med forslaget til en lov om jordforurening.
 2. Lovforslagets miljømæssige konsekvenser.
Det er Københavns Amts opfattelse, at friamtsforsøget har vist gunstige  

 resultater, og amtet ønsker at fortsætte forsøget.
Amtet har beskrevet de  

 hidtidige forsøgsresultater i en midtvejsevaluering fra januar 1994. Der  

 foreligger endnu ikke en endelig evaluering af forsøget herunder af dets  

 miljømæssige konsekvenser.
Miljøstyrelsen har i den forbindelse ønsket en  

 række punkter yderligere belyst.
Lovforslaget indebærer imidlertid alene en forlængelse af det eksisterende  

 frikommuneforsøg.
Det er på baggrund heraf Miljøstyrelsens opfattelse, at  

 lovforslaget ikke vil have væsentlige miljømæssige konsekvenser.
3. Lovforslagets økonomiske og administrative konsekvenser Friamtsforsøget er udgiftsneutralt for staten og Københavns Amt.
Udgifter  

 der før friamtsforsøget har været afholdt af Miljøstyrelsen på finanslovens  

 konto 232205, afhjælpende foranstaltninger, affaldsdepotloven overføres til  

 amtsrådet i overensstemmelse med fordelingsprocenten for de amtskommunale  

 bloktilskud.
Bemærkninger til lovforslagets enkelte bestemmelser Til § 1 Bestemmelsen giver mulighed for, at Københavns Amt kan fortsætte  

 friamtsforsøget indtil der foreligger endelig beslutning om opgavefordelingen  

 på affaldsdepotlovens område.
Bestemmelsen forudsætter, at vilkårene og  

 forudsætningerne for forsøget vedbliver med at være de samme, som ved  

 godkendelsen af friamtsregulativ nr. 8.
Til § 2 Københavns Amts friamtsforsøg udløber med udgangen af 1994. Lovændringen  

 foreslås derfor at træde i kraft straks ved lovens bekendtgørelse, således at  

 de nødvendige bestemmelser for fortsættelse af friamtsforsøget kan udstedes.
