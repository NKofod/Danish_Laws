Cirkulære  

 om lov om særlige fradrag til sømænd  

 m.v. - ændret praksis vedrørende dispensation efter lovens § 5  

 stk. 2  

 og stk. 3  

1) 1. Told- og Skattestyrelsen har revurderet praksis  

 vedrørende udstedelse af dispensation i henhold til § 5 stk. 2 og  

 stk. 3, i Lov om særlige fradrag til sømænd mv, jf. bemærkningerne til  

 lov  

 nr. 460 af 31. maj 2000 (L 287) vedrørende ændring af lov om Dansk  

 Internationalt Skibsregister og af forskellige skattelove.
 I Lov om særlige fradrag til sømænd m.v. er der i henhold  

 til § 5 dispensationsadgang, således at personer om bord på skibe, der  

 ikke direkte er omfattet af lovens § 2, kan få fradrag efter lovens  

 § 3.
 2. Dispensation efter § 5, stk. 2, har hidtil  

 navnlig været givet til rederier, der har skibe både over og under  

 tonnagegrænsen efter § 2.
 Med virkning fra d. 1. februar 2001 vil der tillige kunne  

 gives dispensation for tonnagekravet efter § 2, til rederier, der har et  

 eller flere skibe under tonnagekravet, men ingen over, såfremt skibet eller  

 skibene anvendes i udenrigsfart, som defineret i § 2, nr. 2.  

 Dispensationen gives vedrørende det enkelte skib.
 Søfolk om bord på sådanne skibe, vil kun kunne opnå særligt  

 fradag efter § 3, når skibet er i udenrigsfart.
 3. Dispensation efter § 5, stk. 3, gives i visse tilfælde,  

 når der er tale om anden erhvervsmæssig anvendelse end som nævnt i § 2.  

 Hidtil har der bl.a. været givet dispensation til såkaldte entreprenørskibe,  

 der anvendes til bygning og reparation af havne, moler, broer eller havanlæg  

 eller anden virksomhed af entreprenørmæssig karakter.
 Af ovennævnte lovforslags bemærkninger fremgår, at  

 udviklingen har medført, at der er opstået konkurrenceforvridning i forhold  

 til  

 landbaseret virksomhed af samme art.
 Dispensation efter § 5, stk. 3, vil derfor fra d.  

 1. februar 2001 ikke blive givet til såkaldte entreprenørskibe, der anvendes  

 til bygning og reparation af havne, moler, broer eller havanlæg eller anden  

 virksomhed af entreprenørmæssig karakter.
 Af samme grund tilbagekaldes fra samme dato allerede  

 udstedte dispensationer vedrørende sådanne skibe, dog således at  

 tilbagekaldelsen først har virkning fra d. 1. januar 2002.
 Når der ikke er givet dispensation efter lovens § 5,  

 stk. 3 kan personer om bord på de nævnte skibe ikke opnå fradrag efter  

 lovens § 3.
4. Dispensation efter Lov om særlige fradrag til sømænd m.v.  

 medfører, at det er muligt for personer ombord at blive omfattet af  

 lempelsesreglerne i ligningslovens § 33 C, såfremt betingelserne herfor  

 i  

 øvrigt er opfyldt.
Tilsvarende vil manglende dispensation medføre, at der  

 ikke  

 er mulighed for at blive omfattet af lempelsesreglerne i ligningslovens  

 § 33 C.
 5. Cirkulæret vil blive indarbejdet i Ligningsvejledningen  

 for 2001, afsnit A.B.3.1, hvorfor det bortfalder den 1. marts 2002.
Told- og Skattestyrelsen, den 16. januar  

 2001 Frantz Howitz /Ebbe Willumsen 1)  I Told- og Skattestyrelsens  

 egen interne  

 nummerrække har cirkulæret nr. 2000-01.
