 § 1.  I medfør af § 67, stk. 1, 3. pkt., i lov om  

 kommunernes styrelse, jfr. lovbekendtgørelse nr. 399 af 19. juli 1977 som  

 ændret senest ved lov nr. 128 af 28. marts 1979 fastsættes det herved, at  

 løn- og øvrige ansættelsesforhold for personale ved selvejende  

 særforsorgsinstitutioner, med hvilke kommuner og amtskommuner indgår  

 overenskomst i henhold til bestemmelserne i lov nr. 257 af 8. juni 1978 om  

 udlægning af åndssvageforsorgen og den øvrige særforsorg m. v., skal  

 godkendes af Kommunernes Lønningsnævn.
 § 2.  I medfør af § 67, stk. 4, i loven om kommunernes  

 styrelse fastsættes det endvidere, at de i indenrigsministeriets  

 bekendtgørelse nr. 452 af 12. september 1978 om Kommunernes Lønningsnævn  

 fastsatte regler om forelæggelse og behandling m. v. af sager vedrørende løn-  

 og ansættelsesforhold finder tilsvarende anvendelse for så vidt angår det i §  

 1 omhandlede personale.
 § 3.  Bekendtgørelsen træder i kraft den 1. januar  

 1980.
