Pressenævnets kendelse i sag nr. 2010-6-1075 Resumé Klager  en person  klagede over artiklen HVORFOR SLOG DU HENDE IHJEL FAR i Ude og Hjemme.
 Pressenævnets formand udtaler:
Fristen for klager over tilsidesættelse af god presseskik er fire uger efter offentliggørelsen i massemediet, jf. medieansvarsloven § 34, stk. 2. Da klagen vedrører en artikel bragt onsdag den 8. september 2010, og nævnet først har modtaget klagen fredag den 8. oktober 2010, er fristen overskredet.
Klagen over Ude og Hjemme afvises derfor i medfør af medieansvarsloven § 43, stk. 3.
 Sagsbehandler Mette Jakobsen har i henhold til fuldmagt fra [Klager] klaget til Pressenævnet over forsideoverskriften MIN FAR BLEV MORDER og artiklen HVORFOR SLOG DU HENDE IHJEL FAR i Ude og Hjemme nr. 36, 8. september 2010, idet klager mener, at god presseskik er tilsidesat.
 Klagen er modtaget i Pressenævnet den 8. oktober 2010.
 Mette Jakobsen har til støtte for klagen bl.a. anført, at artiklen er bragt uden [Klager]s samtykke.
 Pressenævnets formand udtaler:
Fristen for klager over tilsidesættelse af god presseskik er fire uger efter offentliggørelsen i massemediet, jf. medieansvarsloven § 34, stk. 2. Da klagen vedrører en artikel bragt onsdag den 8. september 2010, og nævnet først har modtaget klagen fredag den 8. oktober 2010, er fristen overskredet.
Klagen over Ude og Hjemme afvises derfor i medfør af medieansvarsloven § 43, stk. 3.
