 Tilsynet fandt, at en af en optikerkæde markedsført  

 brillegarantiordning, var en forsikringsydelse, idet det enkelte brillesalg  

 indebar overtagelse af en risiko for en uvis begivenheds indtræden mod et  

 vederlag, der kunne beregnes statistisk.
Optikerkæden pålagdes herefter enten at afdække garantiordningen i et  

 forsikringsselskab eller at ophøre med denne virksomhed En brancheorganisation forespurgte, hvorvidt en brillegarantiordning  

 markedsført af en optikerkæde var omfattet af forsikringsbegrebet efter lov  

 om forsikringsvirksomhed.
Ved brillekøb i optikerkæden ydede denne en garanti af 2 års varighed  

 dækkende uheld og hændelser, som normalt ikke omfattes af brillebrugeres  

 almindelige forsikringer.
Som eksempler på dækningsberettigede skader anførte  

 kæden brilleskader som følge af børns voldsomme leg eller skader som følge  

 af, at brillebrugeren havde lagt sine briller, så en anden person hændeligt  

 måtte ødelægge brillerne.
 Garantiordningen blev annonceret som værende gratis for brillekøberen.
 Tilsynet udtalte, at garantiordningen var en forsikringsydelse, eftersom  

 optikerkæden ved det enkelte brillesalg måtte anses at overtage en risiko for  

 en uvis begivenheds indtræden mod et vederlag, der kunne beregnes statistisk.
 Optikerkæden blev derfor pålagt enten at afdække garantiordningen i et  

 forsikringsselskab eller at ophøre med denne virksomhed.
