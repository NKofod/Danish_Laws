Fremsat den 25. januar 2000 af Keld Albrechtsen (  

 EL) og Søren Kolstrup (EL) Forslag til folketingsbeslutning om større åbenhed i Europaudvalget Folketinget beslutter, at referaterne fra Europaudvalgets  

 møder skal gøres offentligt tilgængelige efter fire uger.  

 Dog kan undtages sager, som kræver fortrolighed af hensyn til  

 forhandlingssituationen, indtil regeringen ikke længere finder  

 fortroligheden påkrævet.
Bemærkninger til forslaget Forslagsstillerne har tidligere   i  

 forbindelse med diskussionerne om reformer af EU-arbejdet i Folketinget i  

 henholdsvis 1996 og 1998-99   stillet forslag i retning af ovenstående,  

 men der har ikke kunnet skabes enighed om dette.
Nu har Sverige den 1. januar  

 2000 indført større åbenhed i behandlingen af  

 EU-sagerne.
I Sverige offentliggør man nu de ordrette referater  

 fra det svenske Europaudvalg to uger efter, at mødet har fundet sted.  

 Formanden for den svenske Riksdags Europaudvalg, Søren Lekberg, siger  

 til Berlingske Tidende den 1. januar 2000: »Det er et vigtigt skridt imod  

 større åbenhed.
Hensigten er, at alle, som vil   såvel  

 offentligheden, journalister som forskere   skal kunne følge vore  

 diskussioner på en hurtig og smidig måde.« Når man i Sverige venter med at offentliggøre  

 referaterne indtil 2 uger efter, at mødet har været holdt,  

 skyldes det, at man på denne måde sikrer, at  

 offentliggørelsen af referaterne ikke kommer til at skade den svenske  

 forhandlingsposition i EU s Ministerråd.
Sædvanen er, at  

 forhandlingerne i Europaudvalget i Sverige finder sted, en uge før den  

 endelige beslutning skal tages i EU.
Ved at vente to uger risikerer man ikke,  

 at en offentliggørelse skader den svenske forhandlingsposition, lyder  

 argumentet.
 Forslagsstillerne vil dog gerne medgive, at der kan  

 være sager, som kommer til forhandling på et tidligere tidspunkt,  

 hvor regeringen skal have et forhandlingsmandat i flere omgange, og hvor en  

 for tidlig offentliggørelse kan skade den danske  

 forhandlingsposition.
Forslagsstillerne foreslår   i modsætning til  

 den svenske tidsfrist på 2 uger   at der skal gå 4 uger,  

 før referaterne offentliggøres.
Dette udelukkende af hensyn til  

 mulighederne for, at Folketingets administration på teknisk forsvarlig  

 vis kan færdiggøre referaterne.
 Forslagsstillerne skrev i forbindelse med beretningen fra  

 Europaudvalget den 19. februar 1999 om »større åbenhed i den  

 danske EU-beslutningsproces«:
»Vi mener dog fortsat, at det er muligt   og  

 ønskeligt   at størstedelen af de forhandlinger, som p.t.  

 foregår i Europaudvalget, foregår for åbne døre  

 også i forhold til forhandlingsmandater.
Det er efter vores opfattelse  

 ret få sager, som nødvendiggør lukkede døre eller  

 slukkede mikrofoner af hensyn til fortroligheden i forhold til den danske  

 regerings eller andre landes interesser.« Her gik vi altså ind for, at møderne i  

 Europaudvalget var åbne under forhandlingerne, men at mikrofonerne  

 kunne slukkes under mandatafgivninger, hvor den danske regerings  

 forhandlingsposition kunne skades ved offentliggørelse før den  

 endelige beslutning i EU.
 I forvejen er det jo sådan, at i alle de sager, som  

 diskuteres, og som der gives forhandlingsmandat til, går den  

 pågældende minister ud til pressen, efter at mødet i  

 Europaudvalget er overstået, og refererer, hvad man er nået frem  

 til, og hvad der er regeringens holdning og beslutninger i forhold til den  

 kommende uges møde i Ministerrådet.
Allerede i foråret 1996 skrev forslagsstillerne en  

 række forslag til større åbenhed og indsigt i  

 Europaudvalgets arbejde.
Her var et af forslagene, at møderne i  

 udvalget burde være åbne:
»Principielt burde behandlingen af EU-lovforslag  

 være åben ligesom ved behandlingen i Folketinget af danske  

 lovforslag.
Det eneste hensyn, der taler herimod, er de situationer forud for  

 de afgørende ministerrådsmøder, hvor det kan være  

 nødvendigt at opretholde fortrolighed om de danske  

 forhandlingspositioner.
Dette vil i praksis kun være nødvendigt  

 i helt specielle tilfælde, da den danske position jo normalt er  

 almindelig kendt og af ministrene oplyses til pressen, efter at de har  

 fået mandatet fra Europaudvalgets møde.« (29. marts 1996).
Når danske lovforslag vedtages i Folketinget, er der  

 åbent for mikrofonerne, og både ministre og folketingsmedlemmer  

 må redegøre åbent for deres holdninger og baggrunden for  

 disse.
Direktiver og forordninger fra EU   og ændringer af disse   skal  

 efter vedtagelse i Ministerrådet omskrives til dansk lov.
De bliver  

 så enten fremsat som regeringens lovforslag til vedtagelse i  

 Folketinget eller implementeres administrativt i den danske lovgivning af det  

 pågældende ministerium.
 Behandlingen af allerede vedtagne direktivforslag i  

 Folketinget er som regel en formssag, da regeringen jo har haft et flertal  

 bag sin holdning til EU-forslaget.
Det er denne situation, som gør det berettiget, at  

 der er så stor indsigt i og åbenhed omkring Europaudvalgets  

 arbejde som muligt.
I realiteten sidder der her repræsentanter for alle  

 Folketingets partier og siger ja og nej til EU-forslag, som senere bliver  

 dansk lovgivning, og dette helt uden om en åben debat, hvor både  

 befolkningen og pressen kan kontrollere de argumenter og politiske  

 konklusioner, som partierne i Folketinget lægger frem ved de normale 1.  

 og 2. behandlinger og ind imellem disse udvalgsbehandlingerne.
 Forslagsstillerne håber, at der denne gang kan  

 samles flertal for ovenstående beslutningsforslag, som vil være  

 en klar forbedring af den offentlige indsigt i baggrunden for både  

 regeringens politik og forslag til mandat.
Det har i mange år været sådan, at den  

 danske model for behandlingen af EU-sager har været et forbillede for  

 mange andre landes parlamenter.
Markedsudvalget   som det hed dengang   blev  

 nedsat, efter at Danmark blev medlem af EF i 1972, og det var dengang en  

 totalt ny struktur i forhold til alle de andre EF/EU-lande.
Men tiden  

 står jo ikke stille, heller ikke i de andre lande, og vi må nu  

 konstatere, at den svenske Riksdag i hvert fald er foran det danske Folketing  

 i at sikre større viden, indsigt og åbenhed i behandlingen af  

 EU-sagerne på dette område.
Skriftlig fremsættelse Keld Albrechtsen (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om større  

 åbenhed i Europaudvalget.
(Beslutningsforslag nr.
B 77).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
