 Aftalen om handel med civile luftfartøjer er i sin helhed offentliggjort  

 som bilag til rådsafgørelse nr. 80/271/EØF af 10. december 1979 i De  

 europæiske Fællesskabers Tidende, L. årgang 1980, nr. 71, side 58 ff.
 Aftalen blev af Danmark undertegnet i Geneve den 17. december 1979.  

 Danmarks ratifikationsinstrument deponeredes den 21. december 1979 hos GATT,  

 og aftalen trådte i medfør af artikel 93 i kraft for Danmarks vedkommende den  

 1. januar 1980.
 I forbindelse med ratifikationen har Danmark afgivet erklæring om, at  

 aftalen indtil videre ikke skal gælde for Færøerne.
 Siden 1979 er aftalen foruden af Danmark blevet ratificeret eller tiltrådt  

 af:
 Amerikas forenede Stater, Belgien, Canada, Det europæiske økonomiske  

 Fællesskab, Frankrig, Grækenland, Irland, Italien, Japan, Luxembourg,  

 Nederlandene, Norge, Rumænien, Schweiz, Det forenede Kongerige Storbritannien  

 og Nordirland, Sverige, Forbundsrepublikken Tyskland og Østrig.
 I forbindelse med ratifikationen har Forbundsrepublikken Tyskland afgivet  

 erklæring om, at aftalen også skal gælde for Land Berlin med virkning fra den  

 dato, da aftalen træder i kraft i Forbundsrepublikken Tyskland.
