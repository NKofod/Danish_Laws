Et trafkselskab kan udstede kørselstilladelse til sig selv.
Og et  

 trafikselskab behøver ikke selv udføre buskørslen, men kan lade denne udføre  

 af andre på grundlag af entreprenørkontrakter.
 I brev af 7. august 1987 har foreningen bedt ministeriet vurdere  

 lovligheden af en busrute, der drives af Bjerringbro Kommune som almindelig  

 rutekørsel i det af Viborg Amts Fælleskommunale Trafikselskab (VAFT)  

 administrerede trafikområde.
 Det fremgår af sagen, at VAFT har overladt en tilladelse til rutekørsel i  

 henhold til busloven til kommunen og at denne tilladelse fortrinsvis udnyttes  

 til befordring af skoleelever, men tillige af normalt betalende passagerer.
 Det fremgår af den kommenterede vedtægt for VAFT, ad § 3, at  

 trafikselskabets formål først og fremmest er at sikre, at den almindelige  

 rutekørsel i amtskommunen bliver udført i oveensstemmelse med den af  

 selskabet udarbejdede trafikplan herfor.
 Det er samtidig præciseret i bemærkningerne til vedtægten, at selskabet  

 forestår al almindelig rutekørsel, således at ruter, der er åbne for alle og  

 omfattet af trafikplanlægningen, henhører under selskabets administration.
 Trafikselskabet er ifølge vedtægten alene et administrationsselskab, idet  

 det forudsættes, at selve kørslen udføres af private vognmænd, DSB's  

 rutebiltjeneste eller af andre helt eller halvt offentlige trafikudøvere på  

 grundlag af en entreprenørkontrakt.
 Ministeriet skal i denne anledning meddele følgende:
Det er ved gennemførelse af lov om buskørsel og kollektivtrafikloven  

 forudsat, at et trafikselskab kan udstede kørselstilladelser til sig selv.  

 Det er tillige i overensstemmelse med forarbejderne til de to love, at et  

 trafikselskab ikke selv behøver at udføre buskørslen, men kan lade denne  

 udføre af andre på grundlag af entreprenørkontrakter, jf.
Vestre Landsrets  

 afgørelse af 5. juli 1985 i sagen om Thinggaard mod Nordjyllands  

 Trafikselskab.
 Da den omhandlede kørsel udføres som almindelig rutekørsel, er denne  

 omfattet af bestemmelsen i vedtægten for VAFT om, at kørslen skal udføres på  

 grundlag af entreprenørkontrakt.
 Kørslen synes således ikke, efter det for ministeriet oplyste om at denne  

 udføres efter afholdt licitation, at være i overensstemmelse med  

 forarbejderne til lovgivningen samt trafikselskabets vedtægt.
 VAFT og Bjerringbro Kommune er underrettet om foranstående.
