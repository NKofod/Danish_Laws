§ 1 I bekendtgørelse nr. 333 af 5. juli 1972 om pristalsreguleret  

 alderdomsforsikring i forsikringsselskaber, som ændret ved bekendtgørelse nr.  

 735 af 9. november 1988, foretages følgende ændringer:
 1. I § 14, stk. 3 affattes 2. og 3. pkt. således:
»Ved beregningen anvendes det af Danmarks Statistik offentliggjorte  

 forbrugerprisindeks med basis 1980. Det hertil svarende pristal pr. juli 1956  

 fastsættes til 25,8.« 2. Efter § 18 indsættes:
 » § 18 a.  Kongerigets Danmarks Hypotekbank og  

 Finansforvaltning (Hypotekbanken) varetager på Finansministeriets vegne  

 administrationen af loven om pristalsreguleret alderdomsforsikring og  

 alderdomsopsparing og af denne bekendtgørelse.
Stk. 2.  Afgørelser, som Hypotekbanken træffer i henhold  

 til loven om pristalsreguleret alderdomsforsikring og alderdomsopsparing og  

 denne bekendtgørelse, kan påklages til Finansministeriet,  

 Budgetdepartementet, der træffer den endelige administrative afgørelse.« § 2 I bekendtgørelse nr. 619 af 16. september 1987 om pristalsreguleret  

 alderdomsopsparing i pengeinstitutter, som ændret ved bekendtgørelse nr. 734  

 af 9. november 1988, foretages følgende ændringer:
 1. I § 18, stk. 2 affattes 1. og 2. pkt. således:
 »Ved beregning af den årlige pristalsregulerede ydelse anvendes det  

 af Danmarks Statistik offentliggjorte forbrugerprisindeks med basis 1980. Det  

 hertil svarende pristal pr. juli 1956 fastsættes til 25,8«.
 2. I kapitel 7 indsættes efter § 22 :
 » § 22 a.  Kongerigets Danmarks Hypotekbank og  

 Finansforvaltning (Hypotekbanken) varetager på Finansministeriets vegne  

 administrationen af loven om pristalsreguleret alderdomsforsikring og  

 alderdomsopsparing og af denne bekendtgørelse.
 Stk. 2.  Afgørelser, som Hypotekbanken træffer i henhold  

 til loven om pristalsreguleret alderdomsforsikring og alderdomsopsparing og  

 denne bekendtgørelse, kan påklages til Finansministeriet,  

 Budgetdepartementet, der træffer den endelige administrative afgørelse«.
§ 3 Bekendtgørelsen træder i kraft den 15. august 1991.
