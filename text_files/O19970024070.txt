 Resumé  



  

 En kvinde klagede over at Arbejdsskadestyrelsen og Den Sociale Ankestyrelse  

 havde givet hende afslag på aktindsigt i Arbejdsskadestyrelsens  

 lægekonsulentudtalelse under henvisning til at der var tale om et internt  

 arbejdsdokument.
Ombudsmanden henviste til den opfattelse som han tidligere havde  

 givet udtryk for i forbindelse med udtalelser fra lægekonsulenter tilknyttet  

 Den Sociale Ankestyrelse.
Ombudsmanden udtalte i forlængelse heraf at også  

 udtalelser  

 fra lægekonsulenter tilknyttet Arbejdsskadestyrelsen i et ansættelsesforhold  

 er omfattet af begrebet interne arbejdsdokumenter.
Ombudsmanden mente imidlertid det var beklageligt at  

 Ankestyrelsen ikke havde indhentet lægekonsulentudtalelsen før styrelsen  

 tiltrådte Arbejdsskadestyrelsens afslag på aktindsigtsbegæringen.  

 Ombudsmanden  

 mente endvidere det var beklageligt at Ankestyrelsen havde baseret  

 vurderingen af om udtalelsen indeholdt faktiske oplysninger hvori der efter  

 omstændighederne kunne gives aktindsigt, på Arbejdsskadestyrelsens  

 oplysninger  

 herom.
Det var netop denne vurdering som Ankestyrelsen - som klageinstans -  

 skulle efterprøve.
På denne baggrund, og da hverken Arbejdsskadestyrelsen  

 eller Den Sociale Ankestyrelse havde taget udtrykkelig stilling til kvindens  

 anmodning om aktindsigt i henhold til princippet om  

 "meroffentlighed", henstillede ombudsmanden til Den Sociale  

 Ankestyrelse  

 at styrelsen genoptog behandlingen af aktindsigtspørgsmålet. (J.nr.  

 1996-3005-001).
Aktindsigt i lægekonsulentudtalelse En kvinde, A, klagede over at  

 hun havde fået afslag på aktindsigt i en lægekonsulentudtalelse fra  

 Arbejdsskadestyrelsen.
A bad i brev af 7. august  

 1996 Arbejdsskadestyrelsen om aktindsigt i sin arbejdsskadesag.
Af  

 anmodningen  

 fremgik bl.a. følgende:
 "...
 Jeg begærer aktindsigt i alle  

 sagens dokumenter, herunder aktindsigt i interne arbejdsdokumenter, omfattet  

 af  

 ekstraheringspligten, samt 'meraktindsigt'.
Endvidere begærer jeg  

 aktindsigt i samtlige lægekonsulenters udtalelser gennem alle årene.
Såfremt  

 De  

 skulle have den opfattelse, at visse akter er undtaget fra aktindsigten,  

 bedes  

 disse nøje angivet sammen med Deres begrundelse herfor.
..." Den 15. august 1996 imødekom  

 Arbejdsskadestyrelsen A's anmodning med undtagelse af udtalelser fra  

 styrelsens  

 lægekonsulenter idet Arbejdsskadestyrelsen betragtede disse som interne  

 arbejdsdokumenter  

 der ikke er omfattet af retten til aktindsigt, jf. forvaltningslovens § 12,  

 stk. 1, nr. 1, og offentlighedslovens § 7, stk. 1, nr. 1. Af  

 Arbejdsskadestyrelsens afgørelse fremgik at det alene drejede sig om et  

 enkelt  

 arbejdsark som således ikke var omfattet af retten til aktindsigt.
Den 20. september 1996  

 klagede A til mig over Arbejdsskadestyrelsens afgørelse om ikke fuldt ud at  

 imødekomme A's ønske om aktindsigt.
Under henvisning til dagældende  

 ombudsmandslov, § 6, stk. 3, oversendte jeg den 27. september  

 1996 A  

 's klage til Den Sociale  

 Ankestyrelse og bad A afvente styrelsens svar.
Den Sociale Ankestyrelse  

 behandlede A's arbejdsskadesag og sag om aktindsigt på sit møde den 28.  

 november 1996. I brev af 3. december 1996 orienterede Ankestyrelsen A om de  

 trufne afgørelser i hendes sager.
Angående aktindsigtsspørgsmålet skrev  

 styrelsen bl.a.:
 "...
 Vedrørende Deres klage over  

 afslag på aktindsigt har Ankestyrelsen truffet afgørelse om, at De ikke har  

 ret  

 til at få aktindsigt i Arbejdsskadestyrelsens lægekonsulentrapport, jf.  

 forvaltningslovens § 12, stk. 1, nr. 1.
 Begrundelsen er, at  

 Arbejdsskadestyrelsens lægekonsulentrapport er undtaget retten til  

 aktindsigt,  

 idet der er tale om et internt arbejdsdokument udarbejdet til brug for  

 behandlingen af sagen.
 Det bemærkes, at pligten til  

 at meddele oplysninger indeholdt i et internt arbejdsdokument, omfatter  

 oplysninger vedrørende sagens faktiske omstændigheder, der er af væsentlig  

 betydning for sagens afgørelse, og som alene indeholdes i det interne  

 arbejdsdokument.
 Arbejdsskadestyrelsen har  

 oplyst, at den pågældende lægekonsulentrapport ikke indeholder oplysninger om  

 sagens faktiske omstændigheder, som ikke allerede fremgår af sagens øvrige  

 akter.
 De har i Deres klage den 20.  

 september 1996 til Ombudsmanden anført, at De ikke har fået aktindsigt i  

 notater vedrørende telefonsamtaler.
 Ankestyrelsen skal i den  

 forbindelse bemærke, at Arbejdsskadestyrelsen har oplyst, at alle sagens  

 akter, bortset fra det ovenfor nævnte interne arbejdsdokument, er fremsendt  

 til  

 Dem ved brev af 15. august 1996, dvs. inklusive alle notater i forbindelse  

 med  

 telefonsamtaler.
..." Den 22. december 1996 klagede  

 A på ny til mig.
I anledning af A's klage bad  

 jeg Den Sociale Ankestyrelse om en udtalelse i sagen.
Jeg bad Ankestyrelsen  

 om  

 at oplyse om den til brug for behandlingen af sagen om aktindsigt havde  

 indhentet lægekonsulentrapporten (arket med udtalelserne) som A havde bedt om  

 at få aktindsigt i.
I bekræftende fald bad jeg om at få oplyst om udtalelsen  

 havde indgået i grundlaget for afgørelsen af A's arbejdsskadesag, som blev  

 behandlet og afgjort på samme møde som sagen om aktindsigt.
 Den 6. maj 1997 udtalte Den  

 Sociale Ankestyrelse bl.a. følgende:
 "...
 Ankestyrelsen skal i den  

 anledning oplyse, at styrelsen ikke har indhentet lægekonsulentrapporten til  

 brug for afgørelsen om aktindsigt, idet rapporten efter det oplyste ikke  

 indeholdt nye faktiske oplysninger til brug for arbejdsskaden.  

 Lægekonsulentrapporten  

 er således ikke indgået i grundlaget for Ankestyrelsens afgørelse.
..." A fik tilsendt kopi af  

 Ankestyrelsens udtalelse, men kommenterede den ikke.
Ombudsmandens udtalelse "Arbejdsskadestyrelsens og Den Sociale Ankestyrelses afgørelser er  

 truffet efter forvaltningslovens §§ 12 og 13. Bestemmelserne har følgende  

 indhold:
'  

  

 § 12.  

  

 Retten til aktindsigt omfatter ikke en myndigheds interne arbejdsdokumenter.  

 Som interne arbejdsdokumenter anses 1) dokumenter, der udarbejdes af en myndighed til eget brug ved behandlingen  

 af en sag, ...
Stk. 2.  

  

 Oplysninger vedrørende sagens faktiske omstændigheder, der er af væsentlig  

 betydning for sagens afgørelse, og som alene indeholdes i interne  

 arbejdsdokumenter, skal uanset bestemmelsen i stk. 1 meddeles i  

 overensstemmelse med reglerne i dette kapitel.' '  

  

 § 13.  

  

 Retten til aktindsigt omfatter uanset bestemmelserne i § 12 interne  

 arbejdsdokumenter, som foreligger i endelig form, når dokumenterne alene gengiver indholdet af myndighedens endelige beslutning  

 vedrørende en sags afgørelse, dokumenterne alene indeholder en gengivelse af oplysninger, som myndigheden  

 har haft pligt til at notere efter lov om offentlighed i forvaltningen, eller dokumenterne er selvstændige dokumenter, der er udarbejdet af en myndighed  

 for at tilvejebringe bevismæssig eller anden tilsvarende klarhed med hensyn  

 til en sags faktiske omstændigheder.' Forvaltningslovens § 16, stk.  

 4, har følgende ordlyd:
'Afgørelser om  

 aktindsigtsspørgsmål kan påklages særskilt til den myndighed, som er  

 klageinstans  

 i forhold til afgørelsen af den sag, begæringen om aktindsigt vedrører.  

 Bestemmelsen i § 11 gælder tilsvarende.' Jeg har i en tidligere sag,  

 der er gengivet i Folketingets Ombudsmands beretning for året 1990, s. 216ff,  

 tiltrådt den retsopfattelse at Den Sociale Ankestyrelses lægekonsulenter er  

 tilknyttet styrelsen i et ansættelsesforhold, og at udtalelser fra disse  

 derfor er omfattet af begrebet 'interne arbejdsdokumenter' i  

 forvaltningslovens  

 § 12, stk. 1. I den samme sag udtalte jeg at uanset Ankestyrelsen hverken  

 retligt eller på grundlag af god forvaltningsskik er forpligtet til at give  

 en  

 part indsigt i en 'ren' lægekonsulentudtalelse, kan der være grund til at  

 understrege at Ankestyrelsen som udgangspunkt er berettiget til at give  

 parten  

 denne indsigt i henhold til princippet om 'meroffentlighed', for eksempel i  

 forbindelse med partshøring forud for afgørelsen eller som svar på en  

 anmodning om aktindsigt.
Det vil efter min mening være velbegrundet at  

 imødekomme partens ønske i de tilfælde hvor lægekonsulentudtalelsens indhold  

 må  

 forventes at skulle indgå eller er indgået som en del af den begrundelse der  

 skal ledsage afgørelsen, jf. forvaltningslovens §§ 22 og 24. Det anførte  

 angående  

 aktindsigt i Ankestyrelsens lægekonsulentudtalelser må gælde tilsvarende for  

 så  

 vidt angår aktindsigt i Arbejdsskadestyrelsens  

 lægekonsulentudtalelser/rapporter  

 der udarbejdes af lægekonsulenter der er tilknyttet Arbejdsskadestyrelsen i  

 et ansættelsesforhold.
Der er derfor alene ret til  

 aktindsigt i sådanne konsulentudtalelser/rapporter hvis  

 udtalelserne/rapporterne  

 rummer oplysninger vedrørende sagens faktiske omstændigheder som alene  

 indeholdes  

 i det pågældende dokument, jf. forvaltningslovens § 12, stk. 2. Konsulentens  

 lægefaglige vurderinger af et foreliggende skriftligt materiale anses ikke  

 for  

 omfattet af begrebet 'faktiske omstændigheder'. Der er endvidere ret til  

 aktindsigt i interne dokumenter i de tilfælde der er beskrevet i  

 forvaltningslovens  

 § 13. Der kan nærmere henvises til s. 331ff i Forvaltningsret (1. udg.) af  

 Jon  

 Andersen mfl.
Myndighederne har dog - som tidligere anført - i henhold til  

 princippet om meroffentlighed mulighed for at give aktindsigt i videre  

 omfang.  

 Der kan nærmere henvises til s. 265ff i Forvaltningsret (1. udg.) af Jon  

 Andersen mfl.
Ankestyrelsen har i  

 udtalelsen til mig oplyst at styrelsen ikke - før den tiltrådte  

 Arbejdsskadestyrelsens  

 afslag på (A)'s anmodning om aktindsigt i lægekonsulentrapporten (arket med  

 konsulentudtalelserne) - har set den omhandlede rapport.
Ankestyrelsen har  

 således baseret afgørelsen på Arbejdsskadestyrelsens oplysninger om at  

 rapporten ikke indeholder faktiske oplysninger der ikke i øvrigt fremgår af  

 sagen.
 Jeg finder Ankestyrelsens  

 behandling af (A)'s sag om aktindsigt beklagelig.
Efter min opfattelse burde  

 Ankestyrelsen - som klageinstans i sagen om aktindsigt - have indhentet den  

 omhandlede lægekonsulentrapport.
Det er ikke tilstrækkeligt for  

 Ankestyrelsens  

 vurdering af sagen at Arbejdsskadestyrelsen over for Ankestyrelsen har oplyst  

 at lægekonsulentrapporten ikke indeholder faktiske oplysninger der ikke  

 fremgår af sagen i øvrigt.
Jeg henviser til at det netop er  

 Arbejdsskadestyrelsens  

 vurdering heraf og af om rapporten eventuelt er omfattet af retten til  

 aktindsigt  

 i medfør af forvaltningslovens § 13, som Ankestyrelsen - som klageinstans -  

 skal efterprøve.
Jeg bemærker endvidere at ingen af myndighederne ses at have  

 taget udtrykkelig stilling til (A)'s anmodning om 'meroffentlighed'. Jeg har  

 derfor i dag henstillet til Den Sociale Ankestyrelse at styrelsen genoptager  

 behandlingen af (A)'s sag om aktindsigt.
På det foreliggende grundlag  

 foretager jeg ikke mere i sagen." NOTER: (*1)  

 Jf.  

 FOB 1990, s. 216ff.
