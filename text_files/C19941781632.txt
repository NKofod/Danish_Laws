 På grund af ændringer i ADR-konventionens 1995-udgave, hvorved nogle  

 stoffer omklassificeres, og hovedparten af de tekniske bestemmelser anføres  

 under nye randnumre, skal ADR-attester, der er udstedt inden den 1. januar  

 1995 udskiftes.
Udskiftningen vil ske i forbindelse med periodisk syn i 1995, hvor Statens  

 Bilinspektion, når den eksisterende ADR-attest er blevet forlænget, vil tage  

 kopi af attestens bagside og indsende kopien til Færdselsstyrelsen.
Den  

 eksisterende forlængede ADR-attest vil kunne anvendes, indtil den ny attest,  

 der vil blive tilsendt køretøjets ejer (bruger), modtages, og kan herefter  

 destrueres.
I løbet af 1995 vil proceduren eventuelt kunne ændres, således at den ny  

 attest, der i punkt 7 vil være påført samme dato for »Gyldig til«  

 som i den eksisterende attest, vil blive tilsendt ejer (bruger) inden  

 periodisk syn skal foretages.
Den ny attest medbringes så til synet, og  

 Statens Bilinspektion påfører denne ny gyldighedsperiode.
Den gamle attest  

 kan derefter destrueres.
 Den ny ADR-attest kan identificeres, blandt andet ved at der i punkt 7 vil  

 være anført en (udstedelses)dato i 1995.
 Meddelelsen træder i kraft den 1. januar 1995. Samtidig ophæves Meddelelse  

 nr. 1626 af 14.12.92.
 Færdselsstyrelsen, den 20. december  

 1994.
