(Til samtlige kommunalbestyrelser) Ved den som bilag 1 til dette cirkulære optrykte lov nr. 130 af 28. marts  

 1984 er der foretaget nogle ændringer i loven om kommunal indkomstskat, jfr.  

 lovbekendtgørelse nr. 370 af 13. august 1979.
 Loven er et led i den regelsanering, som regeringen iværksatte i efteråret  

 1982.
 De gennemførte ændringer går stort set alle ud på at forenkle den  

 kommunale indkomstskattelovs skattedelingsregler.
 Det drejer sig om reglerne om fordeling af kommuneskatten i  

 flyttetilfælde, reglerne om fordeling af den kommunale indkomstskat af  

 begrænset skattepligtige og reglerne om fordeling mellem kommunerne af den  

 samlede kommunale andel af selskabsskatten.
 De nye regler har første gang virkning for fordelingen af indkomstskatter,  

 der er pålignet personer for kalenderåret 1983, og selskaber m.v. for  

 skatteåret 1984-85.
 I dette cirkulære gives der en nærmere redegørelse for de gennemførte  

 ændringer.
1. SKATTEDELING I FLYTTETILFÆLDE 1½.
Bortfald af manuel fordeling.
 Ved ændringsloven bortfalder den manuelle fordeling, som kommunerne i  

 visse tilfælde har foretaget af de skattebeløb, de har modtaget fra  

 statsskattedirektoratet.
Statsskattedirektoratet fordeler den kommunale indkomstskat mellem  

 kommunerne på grundlag af oplysningerne i det centrale skatteyderregister  

 (CSR) om skatteydernes bopælsforhold i det pågældende kalenderår på samme  

 måde som hidtil.
De - relativt få og beskedne - skattebeløb, som af tekniske  

 grunde ikke kan fordeles maskinelt, vil imidlertid for fremtiden tilfalde  

 skattekommunen fuldt ud, således at der ikke længere bliver tale om, at  

 skattekommunen eventuelt skal foretage en manuel fordeling af disse beløb.
 De nærmere regler om afregning og fordeling af kommunal indkomstskat har  

 hidtil været fastsat i indenrigsministeriets bekendtgørelse nr. 424 af 14.  

 september 1972. Denne bekendtgørelse er nu afløst af indenrigsministeriets  

 bekendtgørelse nr. 493 af 24. september 1984, der er optrykt som bilag 2 til  

 cirkulæret.
2½.
SÆRREGLEN OM KOMMUNAL INDKOMSTSKAT TIL KØBENHAVNS OG  

 FREDERIKSBERG KOMMUNER.
Den kommunale indkomstskattelov indeholder en særregel om de tilfælde,  

 hvor Københavns og Frederiksberg kommuner som skattekommuner er pligtig at  

 afgive en andel af et skattebeløb.
Disse kommuner skal efter de hidtidige  

 regler kun afgive 70 pct. af fordelingsbeløbet.
Baggrunden herfor er, at den  

 kommunale indkomstskat i Københavns og Frederiksberg kommuner også skal dække  

 de udgifter, der er forbundet med de opgaver, der andetsteds varetages af  

 amtskommunerne, i hvilken forbindelse bemærkes, at den amtskommunale  

 indkomstskat ikke er genstand for fordeling.
 I indenrigsministeriets bekendtgørelse nr. 461 af 19. september 1983 om  

 bl.a. opgørelse af beskatningsgrundlaget i forbindelse med de kommunale  

 udlignings- og tilskudsordninger er den kommunale og amtskommunale andel af  

 Københavns og Frederiksberg kommuners nettodrifts- og anlægsudgifter fastsat  

 til henholdsvis 60 og 40 pct.
 På linie hermed er den del af den kommunale indkomstskat i Københavns og  

 Frederiksberg kommuner, der skal være omfattet af skattedelingsreglerne, ved  

 ændringsloven fastsat til 60 pct.
3½. Ændringslovens § 1, nr. 1, vedrører de tilfælde, hvor der ikke er  

 enighed om, hvilken kommune der er rette skattekommune.
Der er tale om en  

 konsekvensændring af rent redaktionel karakter.
2. KOMMUNAL INDKOMSTSKAT AF BEGRÆNSET SKATTEPLIGTIGE 1½.
Bortfald af fordeling af kommunal indkomstskat af begrænset  

 skattepligtig indkomst.
Ved ændringsloven er reglerne i § 9 i den kommunale indkomstskattelov om  

 fordeling af den kommunale indkomstskat af begrænset skattepligtige personer  

 blevet ophævet.
Skatten tilfalder herefter i alle tilfælde  

 slutligningskommunen fuldt ud.
 Afregningen til slutligningskommunen foretages som hidtil af  

 statsskattedirektoratet, men der bliver altså ikke længere tale om, at  

 slutligningskommunen skal foretage en efterfølgende manuel fordeling i  

 tilfælde, hvor indkomsten er oppebåret i flere kommuner.
2½.
DEN KOMMUNALE UDSKRIVNINGSPROCENT FOR BEGRÆNSET SKATTEPLIGTIGE  

 PERSONER.
 Efter de hidtil gældende regler svares skatten med 20 pct., uanset hvilket  

 kommune den tilfalder.
 Ved ændringsloven er denne udskrivningsprocent for de begrænset  

 skattepligtige ændret, således at den fra og med indkomståret 1985 skal svare  

 til den gennemsnitlige samlede kommunale og amtskommunale udskrivningsprocent  

 for det pågældende kalenderår nedrundet til nærmeste hele procent.
3. DELING AF DEN KOMMUNALE ANDEL AF SELSKABSSKATTEN 1½.
For at begrænse antallet af fordelingssager på dette område er  

 der ved ændringsloven sket en forhøjelse af minimumsgrænsen på 1.000 kr. for  

 beløb, der af et selskabs hjemstedskommune skal fordeles til andre kommuner,  

 hvori selskabet driver virksomhed.
Minimumsgrænsen er herefter fastsat til et  

 grundbeløb på 40.000 kr.
2½.
Endvidere er der som noget nyt indført en nedre grænse for beløb,  

 som hjemstedskommunen skal afregne til en kommune, der efter de almindelige  

 regler er andelsberettiget.
Sådanne beløb tilfalder i stedet ubeskåret  

 hjemstedskommunen.
Den nævnte nedre beløbsgrænse er fastsat til et grundbeløb  

 på 4.000 kr.
3½.
For at sikre at beløbsgrænserne holder trit med udviklingen, er  

 de fastsat som grundbeløb, der reguleres efter udskrivningslovens § 4, og  

 afrundes opad til nærmeste kronebeløb, der kan deles med 1.000.  

 Reguleringstallet i udskrivningslovens § 4 udgør for kalenderåret 1984 124,1  

 og de regulerede beløb, der skal anvendes ved fordelingen af indkomstskat,  

 der er pålignet selskaber for skatteåret 1984-85, vil således udgøre  

 henholdsvis 50.000 kr. og 5.000 kr.
 For kalenderåret 1985 er reguleringstallet fastsat til 126,6, således at  

 de tilsvarende regulerede beløb, der skal anvendes i relation til skatteåret  

 1985-86, vil udgøre henholdsvis 51.000 kr. og 6.000 kr.
 Eksempel: Hvis den samlede kommunale andel af skatten af et selskab for  

 skatteåret 1984-85 beløber sig til 60.000 kr., og selskabets nettoindtægt  

 anses for at være faldet med 1/3 i en kommune, 1/15 i en anden kommune og  

 resten (3/5) i hjemstedskommunen, afregner hjemstedskommunen 1/3 af skatten  

 svarende til 20.000 kr. til den første kommune, hvorimod hjemstedskommunen på  

 grund af beløbets størrelse beholder den andel af skatten, som ellers skulle  

 være afregnet til den anden kommune (1/15 svarende til 4.000 kr.), sammen med  

 sin egen andel (3/5 svarende til 36.000 kr.), dvs. i alt 40.000 kr.
4½.
I den såkaldte lønningsregel, jfr. lovens § 11, stk. 2, er der  

 sket den ændring, at den hidtidige begrænsning gående ud på, at ingen lønning  

 må medregnes med et større beløb end 30.000 kr., er bortfaldet.
5½.
I relation til anmeldelsesproceduren over for hjemstedskommunen  

 er der i den kommunale indkomstskattelovs § 12 indført en ny regel, hvorefter  

 særskilt anmeldelse ikke er nødvendig, hvis der er indgivet anmeldelse for  

 tidligere skatteår, og denne anmeldelse ikke senere er annulleret enten af  

 kommunen selv eller af hjemstedskommunen.
 Krav på andel i skatten af et bestemt selskab, som en kommune een gang har  

 anmeldt over for hjemstedskommunen, skal således ikke gentages hvert år, men  

 anses automatisk for opretholdt fra år til år, indtil anmeldelsen bliver  

 annulleret.
Som det fremgår, kan annullation foretages ikke blot af den anmeldende  

 kommune, men også af hjemstedskommunen, der herved får mulighed for at  

 frigøre sig for pligten til at foretage fordeling i tilfælde, hvor det efter  

 hjemstedskommunens vurdering ligger klart, at en tidligere anmeldelse for  

 fremtiden ikke vil være berettiget.
Hvis denne vurdering undtagelsesvis er  

 fejlagtig, må den pågældende kommune indgive en ny anmeldelse eller eventuelt  

 udnytte adgangen til at gøre indsigelse imod fordelingen, jfr. den kommunale  

 indkomstskattelovs § 12, stk. 3.
