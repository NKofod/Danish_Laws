Kendelse fra Pressenævnet i sag nr. 69/2003 [En mand]  

 har klaget til Pressenævnet  

 over, at TV 2 har forkortet hans seerbrev på TV 2s tekst-tv,  

    

  

 idet han  

    

  

 mener, at god presseskik er tilsidesat.
 I klagerens seerbrev med overskriften Grundloven og folkestyre  

 bragt den 22. juni 2003 hed det:
Vanskeligheden ved at ændre grundloven af 1849 gør loven  

 utidsvarende.
Grundloven er som rammelov ikke det forventede værn for  

 befolkningen mod magtmisbrug.
Den er fortolkningssvær og overlader i øvrigt  

 al  

 magt til de immunitetsbeskyttede lovgivere, hvorved de borgerlige rettigheder  

 ofte gøres illusoriske.
Pladsmangel her udelukker detaljer, men jfr med  

 ejendomsretten, særlove, diskrimination, ombudsmandens arbejdsmæssige  

 begrænsning, ytringsfriheden, partistøtte, afstemning i folketinget ved  

 partidisciplin ikke §56.
Det repræsentative folkestyre er ikke repræsentativt.
Et  

 forældet valgsystem med 2% spærregrænse, og hvor kun ca. 7% af vælgerne  

 bestemmer hvem der skal stemmes på.  

  Marianne  

  Jelved  

  udtrykte sig i BT 15/3-95 .at kun gennem et  

 politisk parti, kan man få indflydelse.
Grundloven omtaler ikke politiske  

 partier.
(Forkortet, Red.) I det seerbrev, som klager indsendte til TV 2, og som bar  

 overskriften Grundloven og det repræsentative folkestyre, hed  

 det:
Vanskeligheden ved at ændre grundloven af 1849 (§88) gør loven  

 utidsvarende.
Grundloven er som rammelov ikke det forventede værn for  

 befolkningen mod magtmisbrug.
Den er fortolkningssvær og overlader i øvrigt  

 al  

 magt til de immunitetsbeskyttede lovgivere (§3), hvorved de borgerlige  

 rettigheder ofte gøres illusoriske.
Pladsmangel her udelukker detaljer, men  

 jfr  

 med ekspropriation, ejendomsretten, særlove, skatte- og afgiftsplyndringen i  

 VM-klasse, diskrimination, udlændingepolitiken, manglende folkeafstemninger  

 (ansvar uden indflydelse), ombudsmandens arbejdsmæssige begrænsning,  

 folketingets ferielukning juni-oktober, uforståelig lovgivning- og sjusk,  

 Rigsretten en blanding af udøvende/dømmende magt, folketingets løn-skatte og  

 pensionsforhold ulig befolkningens, ytringsfriheden begrænses af  

 ytringsretten,  

 partistøtte, afstemning i folketinget ved partidisciplin ikke §56.
Det repræsentative folkestyre er ikke repræsentativt.
Et  

 forældet valgsystem med 2% spærregrænse, og hvor kun ca. 7% af vælgerne  

 (partimedlemmer) bestemmer hvem der skal stemmes på.  

  Marianne  

  Jelved  

 udtrykte sig i BT 15/3-95 .at kun gennem et politisk parti, kan man få  

 indflydelse.
Grundloven omtaler ikke politiske partier. Klageren har anført, at debatindlægget blev forfattet i  

 overensstemmelse med indklagedes regler.
Indlægget blev optaget i stærkt  

 forvansket tilstand i klagers navn og reduceret til 113 ord.
Klager er ikke i  

 den forbindelse blev kontaktet af indklagede, som på ingen måde har forsøgt  

 at  

 retfærdiggøre nødvendigheden af de foretagne forkortelser.
Selv  

 om et  

 forkortet indlæg er signeret med et (forkortet, red.), så giver det ikke  

 seerne  

 oplysning om, hvad eller hvor meget debatindlægget er forvansket.
Under  

 henvisning til grundlovens § 77 må det være en skærpende omstændighed at  

 beskære et debatindlæg, der opfylder de givne regler.
Indklagede havde jo  

 retten til at fravælge indlægget.
 Klageren har med henvisning til andre seerbreve på henholdsvis  

 191 og 221 ord anført, at der ikke størrelsesmæssigt har været grund til at  

 forkorte debatindlægget.
Klageren har videre anført, at under brud på god presseskik  

 hører også hindring af berettiget offentliggørelse af skribentens egen  

 opfattelse.
Den frie debat er en væsentlig del af ytringsfrihedens udøvelse.
 Klageren har endelig anført, at indklagede ved ubegrundet at  

 beskære hans debatindlæg har overtrådt grundlovens § 77.
Indklagede har anført, at man i overensstemmelse med praksis har  

 forbeholdt sig ret til på egen hånd at forkorte indsendte seerbreve før  

 offentliggørelsen på Tekst-tv.
I klagerens indlæg af 22. juni 2003 har  

 indklagede alene forkortet indskud i parenteser samt opremsningen af  

 problemstillinger i forhold til grundloven.
Der er efter indklagedes  

 opfattelse  

 ikke herved sket en ændring eller forvanskning af indholdet i strid med de  

 presseetiske regler.
Forkortelsen af overskriften ændrer ligeledes ikke ved  

 indholdet af indlægget, idet klagerens holdning om det repræsentative  

 folkestyre fremgår af indlægget i den forkortede udgave.
 Indklagede har samtidig bemærket, at man ikke har været  

 forpligtet til at forelægge forkortelsen af indlægget for klageren inden  

 offentliggørelsen.
 I sagens behandling har følgende nævnsmedlemmer deltaget:  

    

  

 Niels Grubbe, Finn Rowold, Ulrik Holmstrup og  

 Ole Askvig.
 Pressenævnet udtaler:
 Pressenævnet bemærker indledningsvis, at nævnet ikke har  

 kompetence i forhold til grundlovens bestemmelser, og denne del af klagen  

 afvises derfor.
 Et massemedie har som led i den redaktionelle proces på egen  

 hånd ret til at forkorte manuskripter til læserbreve og debatindlæg, såfremt  

 skribentens opfattelse trods sådanne forkortelser fremstår som uforvansket.
 Pressenævnet finder, at der i denne sag trods den skete  

 forkortelse ikke er sket en forvanskning af indholdet af klagerens  

 seerbrev.  

    

  

 TV 2 har herefter ikke  

 tilsidesat god presseskik.
 Afsagt den 3. september 2003.
