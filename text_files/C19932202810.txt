Cirkulæreskrivelse om meddelelse om  

 optagelse i en arbejdsløshedskasse for selvstændige  

 erhvervsdrivende på grundlag af ulovlig erhvervsudøvelse Kommentarer m.v.:
 Udøvelse af selvstændig virksomhed ved  

 prostitution kan ikke danne grundlag for - eller være medvirkende til  

 at danne grundlag for - optagelse i en arbejdsløshedskasse for  

 selvstændige erhvervsdrivende.
 Meddelelse om afgørelsen:
Sagen vedrørte spørgsmålet om,  

 hvorvidt en person kunne optages i en arbejdsløshedskasse for  

 selvstændige erhvervsdrivende på grundlag af udøvelse af  

 selvstændig virksomhed ved intimmassage som hovedbeskæftigelse og  

 eneste erhverv.
Virksomheden  blev udøvet fra egne lokaler og personen  

 havde skattemæssigt indrettet sig som selvstændig  

 erhvervsdrivende.
 Direktoratet forelagde spørgsmålet om  

 virksomhedens lovlighed for Justitsministeriet, som udtalte, at  

 udøvelse af prostitution ikke er kriminaliseret i dansk ret, men at  

 udøvelse af sådan virksomhed anses for ulovlig efter  

 straffelovens § 199, stk. 2, hvis virksomheden er personens eneste erhverv og  

 ikke blot udøves for at supplere indtægterne ved et lovligt  

 heltids- eller deltidsarbejde.
 Direktoratet meddelte på dette grundlag, at den af  

 personen udøvede selvstændige virksomhed ikke kunne danne  

 grundlag for eller være medvirkende til at danne grundlag for optagelse  

 i en arbejdsløshedskasse, uanset om personen senere måtte  

 påbegynde lønarbejde eller anden selvstændig virksomhed  

 sideløbende med virksomheden.
Direktoratet lagde ved afgørelsen vægt  

 på, at selv om der ikke i arbejdsløshedsforsikringslovens § 41,  

 stk. 1, litra d, eller andre steder i loven er formuleret positivt, at kun  

 udøvelse af lovlig erhvervsmæssig virksomhed kan danne grundlag  

 for opnåelse af forsikringsrettigheder, må der indfortolkes en  

 formålsbestemt forudsætning herom.
Det kan således efter  

 direktoratets opfattelse ikke have været lovgivers formål med  

 arbejdsløshedsforsikringsloven at give personer anledning til at  

 opnå forsikringsrettigheder på basis af former for  

 erhvervsudøvelse, som lovgiver samtidig i straffeloven beskriver som  

 ulovlige.
