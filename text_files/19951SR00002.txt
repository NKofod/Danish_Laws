Nr BR 2 Beretning om DOPAS' deltagelse i olie- og gasproduktion   

 Nr 2 1995-96, 1. samling Afgivet af Det Energipolitiske Udvalg Afgivet: 19951215 Udvalget har fra miljø- og energiministeren modtaget et notat af 5.  

 december 1995 om DOPAS' deltagelse i olie- og gasproduktion.
Udvalget har behandlet notatet i to møder og har herunder haft miljø- og  

 energiministeren i samråd.
Notatet og ministerens talepapir i forbindelse med  

 samrådet er optrykt som bilag til beretningen.
 Miljø- og energiministeren gav i samrådet tilsagn om, at spørgsmålet om  

 DOPAS' deltagelse i udbygning af felter, der er så store, at de vil have  

 væsentlig indflydelse på den danske energiforsyning eller samfundsøkonomi,  

 vil blive forelagt for Folketingets Energipolitiske Udvalg.
 Ligeledes vil ministeren fremover forelægge spørgsmålet om DOPAS'  

 erhvervelse af koncessionsandele og/eller optioner, der giver DOPAS en samlet  

 andel på mere end 30 pct. i en koncession.
 Herefter udtaler et flertal (udvalget med undtagelse af  

 Fremskridtspartiets medlem), at flertallet tager miljø- og energiministerens  

 notat og tilsagn til efterretning.
 Et mindretal (Fremskridtspartiets medlem af udvalget) kan ikke  

 tilslutte sig, at DOPAS skal have udvidet sine rammer som ansøgt af  

 ministeren.
Det er Fremskridtspartiets opfattelse, at hele DONG A/S koncernen skal  

 privatiseres, hvilket partiet i flere omgange har fremsat lovforslag om.
Som  

 en god begyndelse til privatisering af DONG A/S koncernen kan man starte med  

 at privatisere en række af DONGs datterselskaber.
DOPAS er særdeles velegnet  

 til at blive frasolgt med henblik på en regulær privatisering.
Salgsprovenuet  

 skal så anvendes til at afdrage på DONGs meget store gæld.
Det er ikke en statsopgave at medvirke ved olieproduktion, hvorfor der  

 ikke er noget behov for at give DOPAS udvidet mandat til sit virke.
Der er  

 heller ikke fornuft i, at staten indirekte kommer til at placere op imod 400  

 mio. kr. i de kommende olieprojekter.
Vi er i Danmark i den gode situation, at både danske og udenlandske  

 private selskaber efterforsker og udvinder kulbrinter fra den danske del af  

 Nordsøen.
Der kan derfor næppe fremdrages saglige argumenter for, at staten  

 skal deltage i disse opgaver, medmindre man har klart ideologiske formål med  

 at lade staten deltage.
 P.u.v.
Kim Behnke formand Bilag Notat om DOPAS' deltagelse i olie og gasproduktion og det af ministeren  

 anvendte talepapir i forbindelse med samrådet DOPAS' deltagelse i olie- og gasproduktion Siden nyordningen af undergrundsområdet i 1981 har der i alle nye  

 koncessioner været vilkår om statsdeltagelse på som hovedregel 20 pct.  

 Statsdeltagelsen er udøvet gennem selskabet Dansk Olie og Gasproduktion A/S  

 (DOPAS), som er et datterselskab af DONG A/S.
DOPAS' deltagelse har blandt  

 andet til formål at sikre det offentlige en andel i overskuddet ved en  

 eventuel indvinding.
I koncessioner fra 1. til 3. udbudsrunde indgår optioner  

 for forøgelse af DOPAS' andel, hvis indvinding iværksættes.
En såkaldt  

 glideskala, der er individuel for de enkelte koncessioner, fastlægger den  

 maksimale mulighed for at forøge DOPAS' andel ud fra den forventede maksimale  

 daglige produktion.
Udbygning af et felt vil skulle godkendes af hvert enkelt selskab, som har  

 andel i koncessionen.
Selskabernes beslutning træffes på grundlag af en  

 kommerciel vurdering af investeringen.
DOPAS' deltagelse i en udbygning vil  

 derfor altid ske i kombination med kommercielle olieselskaber, som vil skulle  

 afholde hovedparten af de samlede investeringer.
DOPAS' udøvelse af  

 statsdeltagelsen i udbygnings- og produktionsfasen vil således foregå på  

 normale forretningsmæssige vilkår.
I forbindelse med åbningen af 1. runde i 1983 blev der indgået en politisk  

 aftale om en procedure, hvorefter DOPAS' deltagelse i indvinding, når det  

 blev aktuelt, skulle forelægges Folketinget.
Ligeledes skulle spørgsmålet om  

 udnyttelse af optioner til forøgelse af DOPAS' andel forelægges Folketingets  

 Energipolitiske Udvalg.
I løbet af det kommende års tid vil det sandsynligvis for første gang  

 blive aktuelt for DOPAS at skulle tage stilling til deltagelse i udbygning og  

 produktion af felter.
Det vil dreje sig om Lulita- og Syd-Arne-felterne i  

 Nordsøen.
Lulita-feltet, der ligger i den nordlige del af Centralgraven, er et  

 mindre oliefelt med et lille indhold af gas.
Feltet strækker sig over et  

 område af A.
P.
Møllers eneretsbevilling fra 1962 og 2 koncessioner, som  

 indehaves af en gruppe selskaber, der ud over operatøren Statoil omfatter  

 Total, LD-Energi, Amerada Hess, Denerco og DOPAS.
Der er mulighed for, at  

 feltet strækker sig ind på norsk sokkel.
Dette er imidlertid ikke påvist.
 Syd-Arne er ligeledes et mindre oliefelt og ligger i Centralgraven.  

 Koncessionen indehaves af Amerada Hess, som er operatør, samt Danoil, Denerco  

 og DOPAS.
Det forventes, at DOPAS i nærmeste fremtid skal træffe beslutning om  

 deltagelse i boringen Lulita-2 på basis af en aftale mellem de involverede  

 koncessionshavere.
Boringen har til formål at afgrænse feltets udstrækning.  

 Den planlægges udført således, at den, hvis det senere besluttes, vil kunne  

 anvendes til produktion.
Beslutning om at forberede boringen til eventuel  

 senere produktion aktualiserer spørgsmålet om DOPAS' deltagelse i indvinding.  

 Beslutning vil i givet fald skulle træffes i begyndelsen af 1996.
 DOPAS' endelige beslutning om deltagelse i indvinding fra Lulita- og  

 Syd-Arne-felterne forventes at skulle tages medio 1996. I de kommende år kan  

 der endvidere komme andre situationer, hvor der skal tages stilling til  

 DOPAS' deltagelse i udbygninger.
I Statoil gruppens Lulita-koncessioner er der en option til at øge DOPAS'  

 andel, hvis den forventede daglige produktion overstiger bestemte mængder.  

 Med de nuværende forventninger til den daglige produktions størrelse er der  

 mulighed for forøgelse af DOPAS' andel med 2 pct. eller - hvis produktionen  

 bliver stor nok - 4 pct.
Den i dag forventede maksimale produktionsrater for  

 Syd-Arne vil ikke udløse ret for DOPAS til at få sin andel forøget.
DOPAS har  

 i dag en andel som statsdeltager på 20 pct. i Statoil gruppens andel i Lulita  

 fundet og i Syd-Arne fundet samt andele på henholdsvis 5,3 pct. og 5 pct.  

 overtaget fra selskaber, der er udtrådt af konsortierne.
De sidstnævnte  

 andele vil blive forholdsvis reduceret, såfremt retten til forøgelse af  

 statsandelen udnyttes.
Et væsentligt formål med DOPAS' deltagelse i koncessioner er at sikre det  

 offentlige en andel i overskuddet ved en eventuel indvinding.
Det  

 forudsætter, at selskabet deltager i udbygninger og udnytter optioner til  

 forøgelse af andelen.
På den baggrund er det hensigten fremover - i stedet  

 for den tidligere nævnte procedure - at følge en praksis, hvorefter DOPAS  

 fortsætter sin deltagelse i felter, hvor det måtte blive aktuelt at udbygge  

 med henblik på produktion, såfremt DOPAS' og moderselskabet DONGs bestyrelser  

 finder det forretningsmæssigt acceptabelt.
Ved en beslutning om deltagelse i  

 en udbygning af Lulita-feltet, vil optionen i koncessionerne til forøgelse af  

 DOPAS' andel i konsortiet blive udnyttet fuldt ud, hvis det er  

 forretningsmæssigt hensigtmæssigt.
Det tilsvarende vil være tilfældet,  

 såfremt der mod forventning bliver mulighed for at øge DOPAS' andel i  

 Syd-Arne.
Det kan oplyses, at der ved et aktstykke vil blive søgt om tilslutning til  

 de fornødne ændringer i de bevillingsmæssige forudsætninger for DOPAS,  

 således at selskabet udgifter til udbygning og produktion kan afholdes ved  

 træk på interne reserver i DONG A/S og selskabets forskellige datterselskaber  

 samt ved optagelse af lån uden statsgaranti.
Selskabets udgifter til  

 efterforskning kan fortsat afholdes inden for den tidligere tildelte ramme.
Indledende talepunkt vedrørende DOPAS' deltagelse i udbygning Baggrunden for mit notat til  

 udvalget den 5. december 1995 er den glædelige, at der er gjort fund af olie  

 og gas, som statens selskab DOPAS har andel i.
Formålet med DOPAS' deltagelse  

 i efterforskning er blandt andet at sikre det offentlige del i et overskud  

 ved indvinding af olie og gas.
Det forudsætter, at DOPAS deltager i udbygning  

 og produktion af nye felter.
 Udover DOPAS' faste andel af koncessionerne er der i koncessioner fra 1.  

 til 3. runde optioner til forøgelse af DOPAS' andel, hvis produktion startes.  

 En såkaldt glideskala, der er individuel for de enkelte koncessioner,  

 fastlægger den maksimale mulighed for at forøge DOPAS' andel ud fra den  

 forventede maksimale daglige produktion.
Det forventes, at der inden for det kommende år skal tages stilling til  

 DOPAS' deltagelse i udbygning af Lulita og Syd-Arne-felterne.
Begge fund er  

 små både i dansk og international sammenhæng.
Andre fund er under vurdering  

 med henblik på at afgøre, om de vil kunne indvindes kommercielt.
I beslutningsprocessen omkring udbygning af et fund skal hvert enkelt  

 selskab, som har andel i fundet, ud fra en forretningsmæssig vurdering træffe  

 beslutning om, hvorvidt selskabet vil deltage.
DOPAS' deltagelse i en  

 udbygning vil altid ske i kombination med andre kommercielle olieselskaber,  

 da selskabet indehaver langt under halvdelen af koncessionerne.
Kommercielle  

 olieselskaber vil derfor skulle afholde hovedparten af udgifterne til  

 udbygningen og får naturligvis også hovedparten af indtægterne.
 Et selskab, der beslutter ikke at deltage i udbygningen af et fund, vil  

 miste retten til sin andel i fundet og har ikke noget krav på en kompensation  

 fra de øvrige deltagere.
Lulita-feltet strækker sig over flere koncessioner.
De indehaves af  

 henholdsvis DUC (Dansk Undergrundskonsortium) og Statoil-gruppen, som DOPAS  

 er deltager i.
Selskaberne forhandler for tiden om at gennemføre en boring i  

 fællesskab.
Boringen vil blive forberedt til produktion, hvis den opfylder  

 forventningerne.
Når resultaterne fra boringen foreligger, vil der skulle  

 tages stilling til, hvorledes feltet skal udbygges.
En beslutning om at forberede boringen til produktion vil blive taget af  

 de deltagende selskaber med en meget kort tidsfrist. (under et døgn)  

 umiddelbart efter afslutningen af boringen og produktionstesten.
Den korte  

 frist skyldes først og fremmest de meget høje omkostninger - ca. 1 mio.  

 kr./døgn - ved at holde en borerig i gang.
Folketingets Energipolitiske Udvalg har i sin beretning af 2. juni 1983 om  

 energiministerens redegørelse om den på det tidspunkt forestående 1. runde  

 omtalt henholdsvis DOPAS' deltagelse i udbygning og udnyttelsen af optioner  

 til forøgelse af statsdeltagelsen.
Det referes i beretningen, at regeringen  

 (V, KF, CD og Q) har tilkendegivet:
»Folketinget forudsættes at få forelagt spørgsmålet om statslig  

 deltagelse i indvinding.« Endvidere anføres:
»Flertallet kan tiltræde. . . under forudsætning af, at  

 energiministeren træffer afgørelse vedrørende udnyttelse af disse optioner  

 vedrørende øget statsdeltagelse efter forelæggelse af sagerne for et af  

 Folketinget nedsat udvalg.« Flertallet omfattede: S, SF og RV.
 De omtalte omstændigheder omkring DOPAS' deltagelse i udbygning er  

 baggrunden for, at det er min hensigt fremover - i stedet for den i  

 beretningen nævnte procedure - at følge en praksis, hvor DOPAS fortsætter sin  

 deltagelse i alle felter, hvor det måtte blive aktuelt at udbygge med  

 henblik på produktion, såfremt DOPAS' og moderselskabet DONGs bestyrelse  

 finder det forretningsmæssigt acceptabelt.
Ved en beslutning om deltagelse i en udbygning af Lulita-feltet vil  

 optionen i koncessionerne til forøgelse af DOPAS' andel i konsortiet blive  

 udnyttet fuldt ud, hvis det er forretningsmæssigt hensigtsmæssigt.
Det samme  

 vil være tilfældet, såfremt produktionen fra Syd-Arne-feltet mod  

 forventning bliver så stor, at der er mulighed for at øge DOPAS' andel.
