Nr BSF 41 Forslag til folketingsbeslutning om sikring af de små EU-landes  

 rettigheder Fremsat af Keld Albrechtsen (EL) Frank Aaen (EL) den 17. januar 1995 Folketinget opfordrer regeringen til i EU at stå ultimativt fast på kravet om sikring af de små landes rettigheder i forbindelse med en kommende udvidelse af EU med nye medlemslande.
Dette skal ske efter følgende retningslinjer:
A.
Der skal fortsat udpeges mindst et medlem af Europa-Kommissionen fra  

 hvert land.
B.
Stemmevægtene i EU's Ministerråd må ikke ændres til ugunst for de små  

 lande, og antallet af stemmer, som skal til for at opnå et blokerende  

 mindretal, må ikke øges.
C.
Der må ikke indføres afstemningsregler, som bygger på landenes  

 folketal.
D.
Formandskabet skal fortsat gå på skift mellem samtlige medlemslande.
E.
Hvert EU-land skal fortsat have en dommer i EF-Domstolen.
F.
Stemmefordelingen i Europa-Parlamentet må ikke ændres til ugunst for de  

 små lande.
G.
Hvert medlemsland skal have adgang til at tale sit eget sprog.
 Bemærkninger til forslaget  I forbindelse med vedtagelsen af L 2 i  

 Folketinget kort før jul (lov om Den Europæiske Unions udvidelse med Norge,  

 Østrig, Finland og Sverige) gjorde Enhedslisten opmærksom på, at Folketinget  

 ikke kun godkendte et forhandlingsresultat mellem EU og de pågældende fire  

 lande - hvor den norske befolkning heldigvis forpurrede den norske regerings  

 planer om at gå ind i EU - men reelt også medvirkede til en ændring af  

 Maastricht-Traktaten i forbindelse med en ændring af stemmevægtene i de  

 interne EU-afstemninger.
 I den traktat mellem EU og de fire ansøgerlande, som Folketinget  

 godkendte, står der, at ». . . der er enighed om, at spørgsmålet om  

 stemmevægte og antal af stemmer ved kvalificeret flertal i Rådet skal drøftes  

 på 1996-konferencen . . .«.
 Denne formulering er - først i EU-sammenhæng og nu i Folketinget -  

 vedtaget som den danske regerings udgangsposition.
 Ændringer i stemmevægtene vil betyde, at det bliver endnu sværere i  

 fremtiden at samle tilstrækkelig mange stemmer i EU's Ministerråd til at  

 blokere for kvalificerede flertalsafgørelser.
 I forbindelse med regeringskonferencen i 1996 om en revidering af  

 Maastricht-Traktaten er der kommet tilkendegivelser fra både tysk og fransk  

 side med krav om en forenkling og effektivisering af EU, og disse krav er  

 ikke blevet mindre nu med udvidelsen af EU med Sverige, Finland og Østrig.
Med nu 15 lande i EU fra den 1/1 1995 vil kravet vokse om at afskaffe  

 formandskabet, som for øjeblikket går på skift mellem landene med et halvt  

 års mellemrum.
Der er forslag om et fast formandskab til afløsning af den  

 hidtidige rotationsordning mellem EU-landene.
I forbindelse med høringerne af de nye EU-kommissærer udtalte den nye  

 spanske EU-kommissær, at ». . . som jeg ser det, bør et land ikke kunne  

 blokere for en traktatændring.
Vi har en meget trist erfaring fra  

 Maastricht-Traktaten, hvor vi så, at afstemningen den 2. juni 1992 truede med  

 at ødelægge hele arbejdet, fordi et land ikke kunne acceptere traktaten.
Det  

 princip må vi tage fat på, når vi skal se på ændringer i traktaten«. -  

 Den spanske EU-kommissær Marcellino Oreja skal have ansvaret for  

 forberedelserne af regeringskonferencen i 1996 om Unionens fremtid.
Oreja går derfor ind for, at nogle EU-lande ikke er med i alle de ting,  

 som EU beslutter.
Ifølge Oreja er det nu EU's opgave at fastlægge regler, som  

 er effektive og smidige, efterhånden som EU vil udvides, måske helt op til 27  

 lande, og det vil betyde helt andre spilleregler end de nuværende.
 Derfor er det vigtigt, at den danske regering fastholder de små landes  

 nuværende rettigheder for at sikre, at disse ikke undermineres i en stigende  

 strøm af flertalsafgørelser og marginalisering af de små landes formelle  

 indflydelse via sammensætning af Europa-Kommissionen, Ministerråd,  

 stemmevægte m.v.
