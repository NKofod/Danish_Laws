Kendelse fra Pressenævnet i sag nr.  

 64/2002 Specialarbejderforbundet i Danmark (SiD) og [en kvinde -  

 K] har klaget til Pressenævnet over en artikel bragt i Farum Avis den  

 28. maj 2002, idet man mener, at god presseskik er tilsidesat.
 I artiklen med overskriften "Farum giver ikke  

 skjult erhvervstøtte" fremgik følgende:
 "FARUM: Der har i den seneste tid bl.a. i DRs  

 "Indblik" været sået tvivl om lovligheden af Farum  

 Kommunes aktivering af ledige i samarbejde med private virksomheder, herunder  

 virksomhedsrevalidering og fleksjob.
 Kommunernes Revision har nu fastslået, at der intet  

 ulovligt er i den måde, kommunens afregning foregår på i  

 forhold til virksomhederne.
- Der er altså ikke tale om, at Farum Kommune giver  

 skjult erhvervsstøtte - Der er altså ikke tale om, at private virksomheder  

 dræner de kommunale kasser Den 13. maj 2002 anklagede socialrådgiver i SID,  

 Farum Kommune for socialt bedrageri ved at yde tilskud til virksomheder,  

 som der ikke er lovgivningsmæssigt dækning for.
 Baggrunden for denne alvorlige anklage var, at den lokale  

 afdeling af SID mente, at kommunen havde udbetalt mere i lønrefusion  

 til en privat virksomhed, end den pågældende borger havde  

 modtaget i løn.
 Dette er ikke korrekt, idet SID ikke har regnet ATP og  

 feriepenge med i deres opgørelse.
Den pågældende borger kom til Farum Kommunes  

 Produktionshus i august 2000 i såkaldt  

 "arbejdsprøvning", der fortsatte i den nævnte private  

 virksomhed.
SID mener, at det er en ulovlig fremgangsmåde, men tre  

 gange har Arbejdsmarkedsrådet samt Konkurrencestyrelsen pure frifundet  

 Farum Kommunes aktiveringsindsats i Produktionshuset.
Den 1. december 2000  

 påbegynder borgeren virksomhedsrevalidering i den nævnte lokale  

 private virksomhed frem til den 30. juni 2001.
- Virksomhedsrevalideringen er etableret efter lov om  

 aktiv socialpolitik § 62, stk. 5. Det giver mulighed for at yde fuld  

 lønrefusion under forudsætning af, at det efter et konkret  

 skøn vurderes nødvendigt for at fastholde den  

 pågældende på arbejdsmarkedet, siger  Hüseyin  Tas,  

 formand for Beskæftigelses-, Arbejdsmarkeds- og Integrationsudvalget.  

 Det er rigtigt, at der i bevillingen af virksomhedsrevalideringen står  

 skrevet, at denne er givet efter § 62, stk. 4, men her er der sket en  

 administrativ fejl, idet der skulle have stået stk. 5, hvilket giver  

 mulighed for at yde 100 pct. i lønrefusion.
Dette fremgår  

 tillige af indholdet i kommunens bekræftelsesbrev af 19. december 2001  

 til virksomheden.
 [K] mener desuden ikke, at den pågældende  

 borger er "meget svært handicappet", hvorfor § 62, stk. 5  

 efter hendes mening ikke kan anvendes i den omtalte sag.
Bevillingen er sket på baggrund af et konkret  

 udøvet skøn og vurdering foretaget af socialrådgivere,  

 jobkonsulenter og lægekonsulent.
I øvrigt har en  

 repræsentant fra SIDs lokalafdeling sammen med borgeren deltaget i 3  

 opfølgningsmøder med forvaltningen i løbet af år  

 2000. SID havde på disse møder mulighed for at fremsætte  

 indsigelser, hvilket ikke er sket.
 - Fleksjob handler ikke udelukkende om nedsat arbejdstid,  

 men man ser også på borgerens arbejdsevne pr. time, siger  

  Hüseyin  Tas.
Den 1. juli 2001 er der indgået en aftale med  

 virksomheden om et fleksjob til den pågældende borger med 2/3  

 lønrefusion.
I forbindelse med overgangen fra  

 Virksomhedsrevalideringen til fleksjob opstod der usikkerhed omkring  

 ikrafttrædelsestidspunktet for fleksjob, hvorfor borgeren  

 efterfølgende har modtaget en lønregulering.
SID mener tillige, at der ikke har været udarbejdet  

 en handlingsplan for den pågældende borger.
Som nævnt  

 ovenfor har såvel borgeren som SID deltaget i 3  

 opfølgningsmøder, hvor der bl.a. er udarbejdet handlingsplaner  

 for det videre forløb.
SID har således været fuldt  

 orienteret om arbejdsprøvningen, virksomhedsrevalidering og  

 fleksjob.
- Det er sørgeligt at konstatere, at Farum Kommune  

 og private virksomheder, som taget et socialt ansvar, skal hænges ud i  

 pressen på et forkert grundlag.
Desværre har virksomheden nu  

 på grund af presseomtalen valgt at stoppe samarbejdet med kommunen.  

 Borgeren er nu tilbage på offentlig forsørgelse i form af  

 sygedagpenge, oplyser borgmester  Lars  Carpens, der i øvrigt  

 opfordrer SID til at gå i direkte dialog med Farum Kommune om  

 aktivering.
Borgmesteren vil derfor i den nærmeste fremtid  

 invitere SID til et uformelt møde, hvor SID får mulighed for at  

 fremkomme med organisationens synspunkter." Artiklen var ledsaget af et billede af Farum Kommunes  

 borgmester  Lars  Carpens.
 Klagerne har anført, at bladet på en  

 række punkter har handlet i strid med god presseskik:
1. Artiklen fremkommer med stærkt kritiske  

 påstande om klagerne, men bladet har ikke forelagt klagerne  

 kritikpunkterne eller givet dem mulighed for at komme med egne forklaringer  

 eller egne redegørelser herfor.
Artiklens påstande  

 fremstår derfor uimodsagte, hvilket er i strid med god presseskik.
2. Artiklen bringer urigtige oplysninger på en  

 måde, der sætter SiD, herunder SiD-afdelingen  

 Birkerød-Farum, og [K] i et dårligt lys.
Klagerne mener, at der  

 er belæg for den kritik, som man har rettet mod Farum Kommune, men man  

 har ikke fået lov til at komme med et svar på borgmester  Lars  

  Carpens udsagn "Det er sørgeligt at konstatere, at Farum Kommune  

 og private virksomheder, som tager et socialt ansvar, skal hænges ud i  

 pressen på et forkert grundlag".
 3. Bladet kan   på baggrund af, at Kommunernes  

 Revision har fastslået, at der intet ulovligt er i den måde,  

 kommunens afregning foregår på i forhold til virksomhederne  

 hverken logisk eller journalistisk konkludere, at der ikke er tale om, at  

 Farum Kommune giver skjult erhvervsstøtte, og at der altså ikke  

 er tale om, at private virksomheder dræner de kommunale kasser.
 4. Det er ikke korrekt, når  Hüseyin  Tas i  

 artiklen udtaler, at virksomhedsrevalideringen for klagernes medlem er ydet  

 efter Lov om aktiv socialpolitik § 62, stk. 5, samt at det er en  

 administrativ fejl, at det fremgår af bevillingen, at det er sket i  

 henhold til § 62, stk. 4. Det er heller ikke korrekt, når det  

 fremstår som om, at denne administrative fejl er rettet i et senere  

 bekræftelsesbrev fra Farum Kommune til virksomheden dateret den 19.  

 december 2000. Det fremgår af alle sagsakter, at medlemmet er ansat i  

 virksomheden med henvisning til § 62, stk. 4, hvilket også gælder  

 bekræftelsesbrevet af 19. december 2000.
 5. I artiklen fremgår det, at [K] fejlagtigt mener,  

 at medlemmet ikke kan arbejdsprøves med brug af § 62, stk. 5.  

 Alligevel får [K] ikke mulighed for at redegøre for synspunktet  

 i artiklen.
6. I artiklen anføres det, at den senere bevilling  

 af fleksjob til medlemmet er sket på et konkret udøvet  

 skøn og vurdering foretaget af socialrådgivere, jobkonsulenter  

 og lægekonsulent.
Det ses ikke i de sagsakter, som SiD  

 Birkerød-Farum har fået fra Farum Kommune.
7. Det er ikke korrekt, når det anføres, at  

 der er udarbejdet handlingsplaner for medlemmet under sagens forløb,  

 hvilket sagens akter viser.
Der foreligger ingen handlingsplaner, og der  

 foreligger ingen vurdering af arbejdsprøvningen eller kommunens  

 påståede væsentligt nedsatte arbejdsevne hos medlemmet.
8. Det er ikke korrekt, når det anføres, at  

 SiD har deltaget i tre opfølgningsmøder sammen med medlemmet  

 gennem hele forløbet.
SiD har ikke deltaget i nogen møder siden  

 november 2000, og SiD har således ikke haft mulighed for at gøre  

 indsigelser imod det alt for lange forløb i arbejdsprøvning  

 på virksomheden, inden fleksjobbet trådte i kraft.
SiD har derfor  

 heller ikke haft mulighed for at vurdere resultaterne af  

 arbejdsprøvningen eller for at gøre indsigelser gældende  

 over for, at medlemmets arbejdsevne skulle være nedsat med 2/3   en  

 nedsættelse, der berettiger til et fleksjob med et løntilskud  

 på 2/3 fra det offentlige.
9. Det fremgår af artiklen, at det økonomiske  

 mellemværende mellem medlemmet og virksomheden/Farum Kommune er  

 løst på baggrund af en efterbetaling til medlemmet i april 2002.  

 Dette er ikke korrekt, idet SiD fortsat opretholder et lønkrav  

 på 36.000 kr. blandt andet for en hel del overarbejde.
Men det viser,  

 at der også efter Farum Kommunes opfattelse har været et problem  

 med lønnen.
Dette problem er først blevet løst efter  

 SiDs indtræden i sagen.
10. Der er ikke hold i virkeligheden i borgmester  Lars  

  Carpens udsagn om, at medlemmet nu igen er tilbage på offentlig  

 forsørgelse, og at det skyldes, at virksomheden, hvor medlemmet var  

 beskæftiget, er blevet hængt ud i pressen.
Medlemmets tilknytning  

 til virksomheden ophørte den 12. marts 2002, inden medierne begyndte  

 at interessere sig for sagen.
Tilknytningen til virksomheden ophørte  

 på grund af arbejdsforholdene og var netop årsagen til, at SiD og  

 medierne begyndte at interessere sig for sagen.
I øvrigt er medlemmet  

 ikke tilbage på offentlig forsørgelse.
Det har hun hele tiden  

 været.
Først i 11 måneders arbejdsprøvning med fuld  

 lønrefusion og siden i fleksjob, hvor 2/3 dele af hendes løn  

 blev betalt af offentlige kasser.
 Klagerne har i øvrigt gjort gældende, at det  

 ikke er korrekt, når bladet anfører, at artiklen indeholder  

 allerede kendte holdninger, da det ikke kan tages for givet, at bladets  

 læsere har hørt en bestemt udsendelse i DRs P1 og har  

 læst bestemte artikler i SiDs medlemsblad "Fagbladet".  

 Endvidere bemærkes, at såvel Farum Kommune som virksomheden AMI  

 kom til orde i "Fagbladets" artikler om sagen.
Klagerne har sammenfattende anført, at artiklen  

 fremkommer med et væld af ukorrekt påstande.
Journalisten har  

 ikke under sin research kontaktet SiD for at høre SiD´s  

 udlægning af sagen eller bedt SiD om at dokumentere sine  

 påstande.
Resultatet af denne fremgangsmåde er, at klagerne  

 fremstår i et dårligt lys, og at Farum Kommune fremstår som  

 uskylden selv.
Bladet har indledningsvis oplyst, at artiklen er skrevet  

 blandt andet på baggrund af en pressemeddelelse udsendt af Farum  

 Kommune den 23. maj 2002 som en reaktion på de beskyldninger, som SiD,  

 herunder [K], er fremkommet med mod Farum Kommune, dels i SiD´s eget blad  

 "Fagbladet", på SiD´s hjemmeside og i radioprogrammet  

 "Indblik". Artiklen er således skrevet på baggrund af  

 allerede kendte holdninger hos SiD og [K] holdninger, som er gengivet i den  

 pågældende artikel.
Dokumentationen for de påståede  

 fejl og ulovligheder har SiD og [K] således selv leveret, men i Farum  

 Kommune deler man ikke SiDs opfattelse af sagen.
I øvrigt har  

 SiD og [K], hverken før eller efter artiklerne om medlemmet har  

 været bragt, kontaktet bladet for en berigtigelse, dementi eller  

 lignende, hvorfor klagen ses som et uberettiget angreb på bladet.
 Bladet har i øvrigt imødegået  

 klagernes anbringender på følgende vis:
Ad 1: Det er ikke rigtigt, at artiklens  

 påstande fremstår uimodsagte.
Det er ene og alene en modreaktion  

 fra Farum Kommunes side på SiDs kritik.
Rækkefølgen  

 er altså omvendt.
Hvis SiD efterfølgende har ment, at bladet har  

 opfattet/citeret deres holdning/kritikpunkter forkert, ville bladet have  

 bragt en berigtigelse.
SiD har imidlertid ikke klaget til bladet over  

 artiklens indhold.
 Ad 2: Som nævnt ovenfor er det SiD, der er  

 fremkommet med kritikken, og det er den, som Farum Kommune reagerer på.  

 SiD har kunnet komme med deres reaktion på artiklen, hvis de havde  

 henvendt sig efterfølgende, hvilket imidlertid ikke er sket.
Ad 3: Det er SiD, der har påstået, at  

 "Farum Kommune giver skjult erhvervsstøtte" i den  

 pågældende sag, samt at virksomheder tilknyttet Produktionshuset  

 i Farum "dræner de kommunale kasser"   to udsagn, som Farum  

 Kommune tilbageviser blandt andet med baggrund i en redegørelse fra  

 Kommunernes Revision.
De to udsagn er altså sat op mod hinanden.
Ad 4: Der er her tale om forskellige opfattelser,  

 og som det står i artiklen, vedkender kommunen, at der er sket en  

 administrativ fejl.
Der er skrevet stk. 4, men der er ment stk. 5.
Ad 5: Der er her tale om en kommunal vurdering af  

 den pågældende klient.
Kommunen har på  

 opfølgningsmøder, hvor SiD deltog, redegjort for klientens  

 revalideringsforløb. [K] er af en anden opfattelse, hvilket der  

 også står i artiklen.
 Ad 6: Der henvises til det under punkt 5  

 anførte.
 Ad 7: Der henvises ligeledes til punkt 5. I  

 øvrigt har SiD ikke fået alle sagsakter udleveret, og kommunen  

 er af den overbevisning, at de "sociale sagsakter" vil underbygge  

 kommunens vurdering af arbejdsprøvningen og klientens nedsatte  

 arbejdsevne.
Ad 8: Den 2. november 2000 deltog SiD i et  

 opfølgningsmøde, hvor opfølgningsplanens videre  

 forløb drøftedes.
I referatet står der ud for punktet:  

 "SiD tar en grundig drøftelse og vejledning med  Tina vedr.  

 Flex-job.
Pjecen om flex-job til såvel  Tina som SiD". Man  

 må derfor gå ud fra, at SiD også følger op på  

 deres medlemmers arbejdsforløb, når de selv er involveret i  

 sagen og dermed griber ind, hvis medlemmets rettigheder krænkes.
Det er  

 ikke sket, før medlemmets ansættelse ophørte hos den  

 private virksomhed.
Ad 9: Klienten er overenskomstmæssigt ansat i  

 den pågældende private virksomhed, hvorfor et eventuelt  

 økonomisk mellemværende er et forhold mellem medlemmet og den  

 private virksomhed.
Det er i øvrigt ikke korrekt, når [K]  

 skriver, at SiD opretholder et lønkrav på 36.000 kr.
Kravet er  

 blevet væsentligt nedsat, hvilket kan ses af bilaget, men det er  

 altså stadigvæk ikke et mellemværende mellem kommunen og  

 klienten.
Ad 10: Borgmester  Lars  Carpens udtalelser  

 må stå for hans egen regning.
Hvis SiD har ment, at de  

 pågældende udsagn ikke har hold i virkeligheden, har man haft  

 alle muligheder for efterfølgende at henvende sig til bladet, hvilket  

 ikke er sket.
Borgmesterens udtalelser er som nævnt fremkommet som en  

 reaktion på kritikken fra SiD.
Bladet har sammenfattende anført, at artiklen ikke  

 kommer med et "væld af ukorrekte oplysninger" som  

 påstået af klagerne.
Som nævnt er artiklen en reaktion  

 på SiDs kritik, som blandt andet er fremkommet i SiDs eget  

 blad "Fagbladet", hvor kommunen end ikke er blevet kontaktet for en  

 kommentar til flere af de bragte artikler om sagen.
Det er bladets  

 opfattelse, at kommunen i artiklen ikke står som "uskylden  

 selv", da kommunen også erkender at have begået fejl,  

 ligesom klagernes kritik af forholdene er medtaget i artiklen.
I sagens behandling har følgende  

 nævnsmedlemmer deltaget: Niels Grubbe, Finn Rowold, Kaare R.
Skou og  

 Ole Askvig.
 Pressenævnet udtaler:
Det fremgår af de vejledende regler for god  

 presseskik, at oplysninger, som kan være skadelige, krænkende  

 eller virke agtelsesforringende for nogen, skal efterprøves i  

 særlig grad, inden de bringes, først og fremmest ved  

 forelæggelse for den pågældende.
Pressenævnet finder,  

 at oplysningerne i artiklen ikke er af en sådan karakter, og at bladet  

 derfor ikke har handlet i strid med god presseskik ved at bringe  

 oplysningerne eller ved at undlade at forelægge dem for klagerne inden  

 offentliggørelsen.
Nævnet finder herefter ikke grundlag for at  

 udtale kritik af bladet.
 Afsagt den 4. september 2002.
