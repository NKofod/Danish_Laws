Skriftlig fremsættelse (1. marts  

 2000) By- og boligministeren (Jytte Andersen) :
 Herved tillader jeg mig for Folketinget at  

 fremsætte:
 Forslag til lov om ændring af lov om almene  

 boliger samt støttede private andelsboliger m.v., lov om  

 andelsboligforeninger og andre boligfællesskaber, lov om individuel  

 boligstøtte og lov om integration af udlændinge i Danmark  

 (Fleksible udlejningsregler, særlig støtte til visse almene  

 boligafdelinger og kommunal anvisning til private andelsboliger).
(Lovforslag nr.
L 211).
 Lovforslaget indgår i regeringens samlede  

 handlingsplan for bedre integration og er en del af en samlet vifte over  

 redskaber i by- og boligpolitikken, som kommunerne kan anvende til  

 løsning af by- og boligsociale problemer bl.a. med henblik på at  

 forbedre forholdene i socialt belastede områder og undgå sociale  

 ghettoer.
Lovforslaget indeholder for det første forslag om  

 mere fleksible udlejningsregler.
Kommunalbestyrelsen og en almen  

 boligorganisation kan efter forslaget indgå aftale om, at udlejning af  

 ledige boliger sker efter særlige kriterier.
Der kan f.eks. aftales  

 fortrinsret for pendlere, for ældre eller unge.
Aftalen vil  

 maksimalt kunne omfatte 90 pct. af de ledige boliger i en  

 boligafdeling.
Den kommunale anvisningsret til ¼ af boligerne bibeholdes  

 uændret.
Mindst 10 pct. af boligerne foreslås udlejet efter de  

 gældende regler.
Forslaget indebærer endvidere, at der etableres  

 mulighed for at yde en særlig støtte målrettet til  

 særligt udsatte almene boligafdelinger.
Løbetiden på  

 eksisterende lån vil efter forslaget kunne forlænges, ligesom  

 Landsbyggefonden vil kunne yde en særlig driftsstøtte.
Lettelsen  

 foreslås anvendt til bl.a. lejenedsættelse og fysisk renovering.  

 Det er en forudsætning, at der udarbejdes en helhedsplan for  

 løsning af afdelingens problemer.
Endelige indeholder lovforslaget et forslag om kommunal  

 anvisning til private andelsboliger.
For eksisterende andelsboligforeninger  

 åbnes der mulighed for, at kommunen via en frivillig aftale kan  

 få anvisningsret.
For nye støttede og ustøttede  

 (garanterede) andelsboligforeninger skal nye tilsagn, som gives efter lovens  

 ikrafttræden, betinges af, at kommunen skal have adgang til at anvise  

 boligsøgende til hver 10. bolig i foreningen.
Kommunen kan maksimalt  

 råde over 10 pct. af boligerne i foreningen.
Lovforslaget om mere fleksible udlejningsregler og adgang  

 til kommunal anvisning til private andelsboliger vurderes ikke at have  

 nævneværdige økonomiske konsekvenser for det offentlige.  

 Forslaget om særlig støtte til visse almene boligafdelinger  

 foreslås finansieret af sektoren selv via en aktivering af midler i  

 Landsbyggefonden og i de omfattede boligorganisationer.
Det skønnes  

 imidlertid, at fondsmidlerne endnu ikke har en tilstrækkelig  

 størrelse, hvorfor staten i årene 2001-2003 yder et tilskud  

 på i alt maksimalt 220 mio.kr.
Nettovirkningen for det offentlige er  

 samlet merudgifter i år 2001 og 2002 på henholdsvis 45 og 23 mio.  

 kr., hvorefter der er besparelser i år 2003 og 2004 på  

 henholdsvis 17 og 55 mio. kr., herefter forventes der årlige  

 besparelser i størrelsesordenen 55 mio. kr.
De kommunale bloktilskud  

 forudsættes reduceret svarende til de kommunale mindreudgifter på  

 19 mio. kr. årligt.
De kommunaløkonomiske konsekvenser skal  

 forhandles med de kommunale parter.
Lovforslaget vurderes ikke at indebære  

 nævneværdig meradministration for det offentlige, dog vil  

 forslaget om særlig støtte til almene afdelinger på kort  

 sigt medføre en begrænset administrativ merbelastning i de  

 konkrete kommuner og i staten.
Lovforslaget vurderes ikke at have  

 nævneværdige erhvervsmæssige konsekvenser, ligesom  

 forslaget vurderes ikke at have miljømæssige konsekvenser,  

 administrative konsekvenser for borgerne og ikke indeholder EU-retlige  

 aspekter.
Det foreslås, at lovforslaget træder i kraft dagen  

 efter bekendtgørelsen i Lovtidende.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
