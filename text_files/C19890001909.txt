 I medfør af § 22 i lov om skibes sikkerhed m.v., jf.
 lovbekendtgørelse nr. 584 af 29. september 1988, fastsættes:
 § 1.  Skibstilsynsrådet består af en formand og  

 næstformand (stedfortræder for formanden) udnævnt af industriministeren samt  

 af yderligere 9 medlemmer, udnævnt af Søfartsstyrelsen efter indstilling af  

 nedennævnte organisationer og styrelser:
Stk. 2.  For hvert af medlemmerne bortset fra formanden  

 og næstformanden udnævner Søfartsstyrelsen efter indstilling af vedkommende  

 organisation en stedfortræder.
Stedfortræderne er berettigede til at deltage  

 i rådets møder.
 § 2.  Skibstilsynsrådets opgave er at:
§ 3.  Tid og sted for Skibstilsynsrådets møder  

 fastsættes af formanden, der sørger for indkaldelse til møder.
Rådet skal dog  

 indkaldes til møde, når mindst 3 af rådets medlemmer ønsker dette og retter  

 skriftlig henvendelse til formanden herom med angivelse af det emne, der  

 ønskes behandlet.
 Stk. 2.  Formanden tilrettelægger rådets arbejde og  

 leder rådets møder.
Stk. 3.  For at beslutning kan træffes af rådet, skal  

 formanden og mindst 5 medlemmer være til stede.
Hvert medlem har een stemme,  

 og afgørelser træffes ved simpelt flertal blandt de fremmødte.
I tilfælde af  

 stemmelighed gør formandens stemme udslaget.
Eventuelle mindretal kan begære  

 deres bemærkninger tilføjet flertallets indstilling eller udtalelse.
 Stk. 4.  Formanden kan i den udstrækning, det skønnes  

 formålstjenligt, tilkalde sagkyndige eller andre personer med særlig  

 interesse i en sags behandling til at deltage i rådets behandling af  

 specielle spørgsmål, ligesom der efter beslutning af rådet kan nedsættes  

 underudvalg til behandling af særlige spørgsmål.
 § 4.  Skibstilsynsrådets møder er ikke offentlige.
 § 5.  Skibstilsynsrådets sekretariat udpeges af  

 Søfartsstyrelsen.
§ 6.  Der tages referat af rådets forhandlinger og  

 beslutninger.
Referatet underskrives af formanden og sendes til hvert enkelt  

 medlem og stedfortræder.
 § 7.  Rådets medlemmer, stedfortrædere og sekretærer  

 samt andre, der deltager i møderne, er forpligtet til over for uvedkommende  

 at bevare tavshed med hensyn til de forhold, de gennem deres virksomhed i  

 rådet får kendskab til, herunder angående såvel de afgivne indstillinger som  

 stemmeafgivningen.
 § 8.  Rejsegodtgørelse og diæter til udenbys medlemmer  

 og stedfortrædere afholdes af statskassen i overensstemmelse med de af  

 Finansministeriet fastsatte regler.
 § 9.  Denne forretningsorden træder i stedet for  

 forretningsorden for Skibstilsynsrådet af 12. januar 1981.
Industriministeriet, den 9. februar 1989 P.M.V.
