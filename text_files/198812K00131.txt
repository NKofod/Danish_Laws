Nr LSF 131 Forslag til Lov om ændring af lov om folkekirkens økonomi (Folkekirkens  

 deltagelse i mellemkirkeligt arbejde) Fremsat af kirkeministeren (Torben Rechendorff) den 8. december 1988 Vedtaget ved tredjebehandling den 9. maj 1989 Lov nr. 334 af 24/05/1989 § 1 I lov nr. 645 af 19. december 1984 om folkekirkens økonomi, som ændret ved  

 § 1 i lov nr. 223 af 13. april 1988, foretages følgende ændringer:
 1. I § 2, stk. 1, indsættes efter nr. 5 som nyt nummer:
»6) Bidrag til lokalt mellemkirkeligt arbejde, jf. § 12 a.« 2. Efter § 12 indsættes:
»§ 12 a.
Kirkeministeren fastsætter nærmere regler om folkekirkens  

 deltagelse i mellemkirkeligt arbejde, herunder om finansiering af et centralt  

 mellemkirkeligt råds virksomhed af fællesfonden, for så vidt denne virksomhed  

 ikke dækkes af bevillinger på finansloven.
Endvidere kan ministeren fastsætte  

 regler om finansiering af lokalt mellemkirkeligt arbejde af kirkekassen, jf.  

 § 2, stk. 1, nr. 6.« § 2 Loven træder i kraft dagen efter bekendtgørelsen i Lovtidende.  

 Kirkeministeren fremsætter senest i folketingsåret 1994-95 forslag til  

 revision af loven.
Oprindeligt fremsat forslag § 1 I lov nr. 645 af 19. december 1984 om folkekirkens økonomi foretages  

 følgende ændringer:
 1. I § 2, stk. 1, indsættes efter nr. 5 som nyt nummer:
»6) Bidrag til lokalt mellemkirkeligt arbejde, jf. § 12 a.« 2. Efter § 12 indsættes:
»§ 12 a.
Kirkeministeren fastsætter nærmere regler om folkekirkens  

 deltagelse i mellemkirkeligt arbejde, herunder om finansiering af et centralt  

 mellemkirkeligt råds virksomhed af fællesfonden, for så vidt denne virksomhed  

 ikke dækkes af bevillinger på finansloven.
Endvidere kan ministeren fastsætte  

 regler om finansiering af lokalt mellemkirkeligt arbejde af kirkekassen, jf.  

 § 2, stk. 1, nr. 6.« § 2 Loven træder i kraft den 1. april 1989. Kirkeministeren fremsætter senest  

 i folketingsåret 1994/95 forslag til revision af loven.
Bemærkninger til lovforslaget Almindelige bemærkninger Den 14. januar 1986 fremsendte biskop Herluf Eriksen på biskoppernes vegne  

 til kirkeministeren en indstilling fra et forhandlingsudvalg, der var nedsat  

 af biskopperne og styrelsen for Det mellemkirkelige Råd til at drøfte det  

 mellemkirkelige arbejdes fremtidige struktur.
Forhandlingsudvalget bestod af  

 3 biskopper og 3 repræsentanter for Det mellemkirkelige Råds styrelse.
Biskopperne anmodede samtidig ministeren om at nedsætte en arbejdsgruppe  

 til at fremkomme med et oplæg på grundlag af den fremsendte indstilling fra  

 forhandlingsudvalget.
Den 25. marts 1986 nedsatte kirkeministeren en  

 arbejdsgruppe som ønsket, og denne arbejdsgruppe afgav sin beretning til  

 ministeren i juni 1987 (betænkning nr. 1119/1987).
 Beretningen bygger på den indstilling, som ministeren havde modtaget fra  

 forhandlingsudvalget, og beretningen har i det væsentlige lagt de synspunkter  

 til grund, som forhandlingsudvalget byggede sin indstilling på, nemlig  

 følgende:
 1. at den nye struktur tilsigter, at Den danske Folkekirkes  

 mellemkirkelige forpligtelse varetages som et ansvar, der påhviler  

 folkekirken.
 2. at det mellemkirkelige arbejde har en så bred folkekirkelig basis som  

 muligt, hvorfor den nye struktur opbygges på stiftsudvalg og  

 stiftsrepræsentation.
 3. at forbindelsen til de frivillige kirkelige organisationer tilgodeses  

 ved sammensætningen af stiftsudvalgene og de udvalg, der nedsættes af  

 stiftsudvalgene og af Det mellemkirkelige Råd til varetagelse af særlige  

 opgaver.
 4. at særligt sagkyndige enkeltpersoner også fremtidigt inddrages i det  

 mellemkirkelige arbejde.
 5. at det mellemkirkelige arbejde omfatter forbindelse til andre  

 kirkesamfund såvel herhjemme som i udlandet.
 6. at udgifterne til det mellemkirkelige arbejde udredes af folkekirkelige  

 eller andre offentlige midler, og at medlemsbidragene til de nationale og  

 internationale kirkelige organisationer har et niveau, som med rette kan  

 forventes af Den danske Folkekirke.
 7. at betegnelsen »Den danske Folkekirkes mellemkirkelige Råd«  

 (eller forkortet: »Det mellemkirkelige Råd«) bevares for det  

 centrale mellemkirkelige organ.
8. at Det mellemkirkelige Råd ikke har synodal karakter og således ingen  

 kompetence til at vedtage udtalelser om kirkepolitiske eller dogmatiske  

 spørgsmål.
Under møder og konferencer tegner deltagerne kun deres egne  

 synspunkter.
 Beretningen har været sendt til udtalelse hos biskopperne og Det  

 mellemkirkelige Råd.
 Beretningen er endvidere blevet udsendt til alle landets menighedsråd, som  

 har fået mulighed for at fremkomme med deres eventuelle bemærkninger.
 De kirkepolitiske uoverensstemmelser, der igennem mange år har været  

 omkring et officielt folkekirkeligt engagement i det mellemkirkelige arbejde,  

 har fundet udtryk såvel i de officielle høringssvar som i de bemærkninger,  

 der er kommet fra menighedsråd - enkeltvis eller gennem deres  

 distriktsforeninger.
 Svarmaterialet må dog siges i overvejende grad at give tilslutning til det  

 principielle synspunkt, at den danske folkekirkes mellemkirkelige  

 forpligtelse skal varetages som et ansvar, der påhviler folkekirken.
 Om baggrunden for lovforslaget iøvrigt henvises til ovennævnte beretning  

 (betænkning nr. 1119/1987). I denne er som bilag bl.a. medtaget en  

 redegørelse for den historiske udvikling af folkekirkeligt engagement i  

 mellemkirkeligt arbejde, herunder om de traditionelle forbindelser med bl.a.  

 Kirkernes Verdensråd, Det lutherske Verdensforbund, Nordisk økumenisk  

 Institut og Det økumeniske Fællesråd.
 Et eksemplar af beretningen vil blive tilstillet medlemmerne af  

 folketingets kirkeudvalg i forbindelse med fremsættelse af lovforslaget.
Lovforslaget tilsigter at tilvejebringe direkte lovhjemmel for  

 finansiering af det mellemkirkelige arbejde både lokalt og på landsplan.  

 Derimod er det fundet mest hensigtsmæssigt at søge bemyndigelse for  

 kirkeministeren til at udarbejde de detaljerede bestemmelser om det  

 mellemkirkelige arbejdes struktur.
Et udkast til bekendtgørelse herom er  

 optaget som bilag til lovforslagets bemærkninger.
 Lovforslaget vil ikke medføre statslige eller kommunale merudgifter.
Bemærkninger til de enkelte bestemmelser Til § 1 Som nævnt i den beretning, der ligger til grund for udarbejdelsen af  

 lovforslaget, har det været overvejet, om en gennemførelse af forslaget om en  

 ny struktur for det mellemkirkelige arbejde kræver særlig lovhjemmel.
Det er  

 imidlertid fundet rigtigst ved tilføjelser til bestemmelserne i lov om  

 folkekirkens økonomi udtrykkeligt at hjemle afholdelse af udgifter af den  

 lokale kirkeligning (kirkekasserne) til mellemkirkeligt arbejde på lokalt  

 plan og af fællesfonden til den del af udgifterne på centralt plan, som ikke  

 kan dækkes af de årlige bevillinger på finansloven.
Til § 2 Ikrafttrædelsesbestemmelsen er affattet i overensstemmelse med  

 udvalgsberetningens afsluttende bemærkninger.
Det er heri anført, at udvalget  

 mener, at en ny struktur for det mellemkirkelige arbejde bør afprøves i  

 praksis i en forsøgsperiode på 5 år, om muligt regnet fra 1. april 1989.
Bilag til lovforslaget Udkast til bekendtgørelse om folkekirkens deltagelse i mellemkirkeligt  

 arbejde I medfør af § 12 a, jf. § 2, stk. 1, nr. 6, i lov nr. 645 af 19.  

 december 1984 om folkekirkens økonomi som ændret ved lov nr. ............  

 fastsættes herved følgende bestemmelser om folkekirkens deltagelse i  

 mellemkirkeligt arbejde:
I.
Stiftsudvalg vedrørende mellemkirkeligt arbejde § 1. I hvert stift nedsættes et udvalg på 7 medlemmer med den opgave på  

 lokalt plan at forberede og tilrettelægge mellemkirkeligt arbejde i stiftet.
Stk. 2. Udvalget består af stiftets biskop som født medlem og af 6 valgte  

 medlemmer, 4 læge og 2 gejstlige.
De læge medlemmer skal opfylde  

 betingelserne for at kunne vælges som menighedsrådsmedlemmer i stiftet.
De  

 gejstlige medlemmer skal have bopæl i stiftet og opfylde betingelserne for at  

 være præst i folkekirken.
 Stk. 3. De valgte medlemmer vælges af stiftets menighedsrådsmedlemmer og  

 medlemmer af bestyrelserne for stiftets valgmenigheder efter nærmere af  

 kirkeministeren fastsatte regler.
 § 2. Udvalget vælger blandt dets valgte medlemmer et medlem til Det  

 mellemkirkelige Råd.
 Stk. 2. Udvalget udarbejder en vedtægt med angivelse af arten og omfanget  

 af dets virksomhed.
 Stk. 3. Udvalgets sekretariatsforretninger varetages af vedkommende  

 stiftsøvrighed, og udgifterne hertil afholdes som kontorholdsudgifter for  

 stiftsøvrigheden.
§ 3. Udvalgets øvrige udgifter udredes af lokale kirkeligningsmidler.  

 Inden udgangen af februar måned udsender udvalget et budget for dets udgifter  

 i det følgende regnskabsår til samtlige menighedsråd i stiftet, ledsaget af  

 en redegørelse for udvalgets hidtidige og forestående virksomhed.
Tilskud fra  

 de enkelte menighedsråd til udvalgets virksomhed kan efter menighedsrådets  

 beslutning konteres særskilt på kirkekassens budget og berører ikke  

 menighedsrådets rådighedsbeløb.
 Stk. 2. Vedkommende stiftsfonds bestyrelse kan af stiftsfondens midler yde  

 tilskud til det mellemkirkelige stiftsudvalgs virksomhed.
II.
Det mellemkirkelige Råd § 4. Til at varetage folkekirkens mellemkirkelige opgaver på landsplan,  

 herunder til at tage stilling til folkekirkens medlemskab af nationale og  

 internationale kirkelige organisationer, oprettes et råd, Det mellemkirkelige  

 Råd.
Stk. 2. Rådet består af 10 valgte medlemmer, jf. § 2, stk. 1, samt 2 af  

 folkekirkens biskopper, der udpeges af kirkeministeren.
Rådet kan efter behov  

 supplere sig med kommitterede sagkyndige uden stemmeret.
 § 5. Rådet fastsætter selv efter forhandling med de mellemkirkelige  

 stiftsudvalg arten og omfanget af sin virksomhed inden for de økonomiske  

 rammer, som kirkeministeren fastsætter for rådets virksomhed.
Stk. 2. Kirkeministeren træffer efter indstilling fra rådet beslutning om  

 varetagelsen af rådets sekretariatsforretninger og ansætter det fornødne  

 personale hertil.
Lønnings- og kontorholdsudgifter til varetagelse af  

 sekretariatsforretningerne udredes af fællesfonden.
 § 6. Inden hvert års 1. april indsender rådet til kirkeministeren et  

 budget for det kommende regnskabsårs udgifter samt de indtægter, der kan  

 forventes som tilskud til rådets arbejde ud over et eventuelt tilskud fra  

 staten.
 Stk. 2. Et budgetteret underskud på det af kirkeministeren godkendte  

 budget dækkes af fællesfonden.
Efter 2. behandling den 2. maj 1989 § 1 I lov nr. 645 af 19. december 1984 om folkekirkens økonomi, som ændret ved  

 § 1 i lov nr. 223 af 13. april 1988, foretages følgende ændringer:
 1. I § 2, stk. 1, indsættes efter nr. 5 som nyt nummer:
»6) Bidrag til lokalt mellemkirkeligt arbejde, jf. § 12 a.« 2. Efter § 12 indsættes:
»§ 12 a.
Kirkeministeren fastsætter nærmere regler om folkekirkens  

 deltagelse i mellemkirkeligt arbejde, herunder om finansiering af et centralt  

 mellemkirkeligt råds virksomhed af fællesfonden, for så vidt denne virksomhed  

 ikke dækkes af bevillinger på finansloven.
Endvidere kan ministeren fastsætte  

 regler om finansiering af lokalt mellemkirkeligt arbejde af kirkekassen, jf.  

 § 2, stk. 1, nr. 6.« § 2 Loven træder i kraft dagen efter bekendtgørelsen i Lovtidende.  

 Kirkeministeren fremsætter senest i folketingsåret 1994-95 forslag til  

 revision af loven.
