Nr LSF 140 Forslag til Lov om ændring af retsafgiftsloven (Forhøjelse af  

 tinglysningsafgiften) Fremsat af justitsministeren (Engell) den 6. december 1991 Vedtaget ved tredjebehandling den 19. december 1991 Lov nr. 943 af 27/12/1991 § 1 I lov om retsafgifter, jf. lovbekendtgørelse nr. 460 af 27. juni 1989,  

 foretages følgende ændring:
 § 41 a affattes således:
» § 41 a.
For tinglysning svares en afgift på 700 kr.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om retsafgifter, jf. lovbekendtgørelse nr. 460 af 27. juni 1989,  

 foretages følgende ændring:
 § 41 a affattes således:
» § 41 a.
For tinglysning svares en afgift på 700 kr.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Lovforslaget har til formål at forhøje tinglysningsafgiften fra 500 til  

 700 kr.
Forslaget er led i aftalerne omkring forslaget til finanslov for  

 1992.
 Ved den foreslåede forhøjelse af tinglysningsafgiften tilvejebringes dels  

 grundlaget for en delvis finansiering af edb i tinglysningen og dels en  

 generel budgetforbedring.
 Justitsministeren fremsatte den 27. november 1991 forslag til lov om  

 ændring af tinglysningsloven og retsafgiftsloven m.v. (Edb i tinglysningen og  

 registreringen af visse rettigheder i biler m.v.) (L 134). Lovforslaget  

 indebærer indførelse af edb i tinglysningen over en 8-årig periode, herunder  

 etablering af et nyt edb-tinglysningssystem for biler m.v.  

 Etableringsudgifterne ved det samlede projekt er ca. 375 mio. kr., der  

 foreslås finansieret ved en kombination af besparelser og indtægter, samt en  

 forhøjelse af tinglysningsafgiften med 30 kr.
Nærværende lovforslag indebærer en forhøjelse af tinglysningsafgiften med  

 200 kr.
Heraf udgør 30 kr. den omtalte forhøjelse i forbindelse med  

 gennemførelse af edb i tinglysningen, og den resterende del tilvejebringer en  

 generel budgetforbedring.
Det kan i den forbindelse oplyses, at  

 Justitsministeriets budgetreguleringskonti for 1992 udgør -242,5 mio. kr.
 På baggrund af de skøn for antallet af tingslysningsdokumenter, der ligger  

 til grund for udarbejdelse af lovforslaget om edb i tinglysningen, kan det  

 anslås, at det samlede merprovenu ved nærværende lovforslag - under  

 forudsætning af gennnemførelse af forslaget om edb i tinglysningen - er i  

 størrelsesordenen ca. 272 mio. kr. i 1992 og ca. 342 mio. kr. i de følgende  

 år.
 Lovforslaget skønnes ikke at indebære administrative konsekvenser af  

 betydning for det offentlige.
 Det foreslås, at loven træder i kraft dagen efter bekendtgørelsen i  

 Lovtidende, således at dokumenter, der anmeldes til tinglysning fra denne  

 dag, pålægges den nye afgift.
