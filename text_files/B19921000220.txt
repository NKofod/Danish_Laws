 I medfør af § 2, stk. 5, § 7, §11, stk. 2, § 12, stk. 2 og § 28 i lov om  

 skibes sikkerhed m.v., jf. lovbekendtgørelse nr. 584 af 29. september 1988,  

 efter bemyndigelse i bekendtgørelse nr. 570 af 26. september 1988 og efter  

 forhandling med miljøministeren fastsættes:
 § 1.  Som et alternativ til bestemmelserne i  

 »International Maritime Dangerous Goods Code« (IMDG-koden) kan  

 transport af farligt gods med ro/ro-skibe i dansk indenrigs fart samt i  

 østersøområdet (farvandet syd for linien Skagen-Lysekil) foretages efter  

 bestemmelserne i »Memorandum om transport af farligt gods med  

 ro/ro-skibe i østersøområdet«, revideret i København den 8.-10. januar  

 1992, jf. dog stk. 2.
 Stk. 2.  For ro/ro-skibe under 300 BRT i indenrigs fart  

 skal Søfartsstyrelsen i hvert enkelt tilfælde vurdere det pågældende skibs  

 konstruktion, fartsområde m.v. forinden tilladelse til transport af farligt  

 gods meddeles.
Stk. 3.  Det i stk 1 nævnte memorandum udgives som en  

 særlig publikation, som på titelbladet er mærket »Memorandum om  

 transport af farligt gods med ro/ro-skibe i østersøområdet«, 5. udgave,  

 1992' og har bognummer ISBN 87-7790-005-7. Publikationen forhandles af Iver C  

 Weilbach & Co.
A/S, Toldbodgade 35, 1253 København K, tlf. 33 13 59 27.
 § 2.  Overtrædelse af §§ 5-9 i det i § 1 nævnte  

 memorandum straffes med bøde eller hæfte.
 § 3.  Forskriften træder i kraft den 1. august 1992.
Stk. 2.  Teknisk forskrift nr. 5 af 10. november 1989 om  

 transport af farligt gods i østersøområdet ophæves.
Samtidig ophæves det i  

 Skibstilsynets Meddelelser nr. 397 af 11. april 1986 publicerede om transport  

 af farligt gods imellem Gedser og Warnemünde.
 Stk. 3.  For gods, der er pakket, stuvet, deklareret og  

 mærket efter det hidtil gældende memorandum og afsendt inden den 1. august  

 1992, gælder de hidtil gældende regler.
Søfartsstyrelsen, den 30. juni 1992 J.
Rasmussen /Arne Thykjær Christiansen Bemærkninger til Søfartsstyrelsens tekniske forskrift nr. 2. af 30.  

 juni 1992 Forskriftens formål er at sætte den sidst reviderede udgave af  

 »Memorandum om transport af farligt gods med ro/ro-skibe i  

 østersøområdet«, almindeligvis omtalt som »Østersøaftalen«  

 eller »Memorandum« i kraft.
 Ud over, at der er sket redaktionelle ændringer i forskriften, er der  

 nogle væsentlige ændringer, hvortil der knytter sig følgende bemærkninger:
 Den eksisterende regel 1.2 er udgået, idet »Østtysklandsaftalen«  

 ophæves.
 Den nye § 1, stk. 2, er indføjet af hensyn til småfærgerne af enkel  

 konstruktion, der bl.a. besejler de mindre øer, som ikke kan opfylde  

 østersøaftalens § 7, og hvor passagerernes opholdsmuligheder er begrænset til  

 områder ved vogndækket.
 En del af disse småfærger transporterer farligt gods i.h.t.  

 »Vejledning om transport af farligt gods med ro/ro-skibe under 300 BRT i  

 indenrigs fart« på vilkår, der er specifceret for de enkelte færger.
 Grænsen på 300 BRT er fastsat af det midlertidige udvalg for brandsikring  

 af eksisterende passagerskibe.
Det har med den nye § 1, stk. 2, ikke været hensigten, at der skulle ske  

 ændringer i transportbetingelserne for de konventionelt byggede færger på  

 lige under 300 BRT, der hidtil har transporteret farligt gods efter  

 østersøaftalen.
Det skønnes at dreje sig om ca. 5 skibe.
 De væsentligste ændringer i »Østersøaftalen« er:
 At deltagerlandene er udvidet med Polen.
 At der er indført en oplysningspligt, når der skal overføres farligt gods  

 i fritagne mængder i henhold til ADR/RID.
 At underdæksstuvning af visse eksplosiver ikke bør finde sted i områder op  

 til skibssiden, uanset om det transporteres på jernbanevogne eller lastvogne.
 At forskrifterne for korte rejser efter overenskomst kan benyttes på  

 ruter, der ligger udenfor det definerede område for korte rejser.
 At forskrifterne for transport af korrosiver, der i Visbyudgaven var helt  

 uden restriktioner, er pålagt restriktioner for de farligste stoffer, så der  

 er bedre overensstemmelse med forskrifterne i IMDG-koden.
 At indgangen i plan 3 for flere sammenlæssede RID/ADR klasser er ændret,  

 således at betingelserne for transport ikke kan være mindre, end hvad der  

 kræves af det strengeste krav for enten transport af 2 eller flere RID/ADR  

 klasser eller det pågældende stof, hvor der i plan 3 stilles de strengeste  

 krav.
 Der kan således ikke mere ske en reduktion af kravene ved foretage en  

 sammenlæsning.
 At plan 5 der indeholder adskillelseskrav er simplicificeret.
