Skriftlig fremsættelse (28. januar 2004) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov om det  

 europæiske selskab (SE-loven) (Lovforslag nr.
L 142).
Forslag til lov om  

 ændring af lov om aktieselskaber, lov om erhvervsdrivende virksomheders  

 aflæggelse af årsregnskab m.v. (årsregnskabsloven) og lov om  

 statsautoriserede  

 og registrerede revisorer. (Ændringer som følge af Rådets forordning (EF) nr.  

 2157/2001 af 8. oktober 2001 om statut for det europæiske selskab (SE) og  

 Rådets direktiv 2001/86/EF af 8. oktober 2001 om fastsættelse af supplerende  

 bestemmelser til SE-statutten for så vidt angår medarbejderindflydelse) (Lovforslag nr.
L 143).
 Rådets forordning om det europæiske selskab (SE) blev  

 vedtaget den 8. oktober 2001 og træder i kraft den 8. oktober 2004.  

 Forordningen har til formål at gøre det muligt for selskaber, hvis  

 aktiviteter  

 ikke er begrænset til en bestemt medlemsstat, at gennemføre og reorganisere  

 deres aktiviteter på fællesskabsplan.
Med forordningen bliver det muligt at stifte europæiske  

 aktieselskaber (Societas Europaea, i dansk ret benævnt »SE-selskaber«). Det  

 bliver blandt andet muligt for nationale aktieselskaber, som har hjemsted i  

 forskellige medlemsstater, at danne et SE-selskab ved fusion på tværs af  

 landegrænser.
Efter de hidtil gældende regler har dette ikke været muligt.  

 Det  

 bliver også muligt at flytte SE-selskabers hjemsted fra en medlemsstat til en  

 anden, uden at det er nødvendigt at opløse selskabet først og derefter stifte  

 en ny juridisk person.
Derudover giver forordningen SE-selskaber mulighed for  

 at vælge mellem det en-strengede ledelsessystem (administrationsorgan) og det  

 to-strengede ledelsessystem (tilsynsorgan og ledelsesorgan).
Forordninger gælder umiddelbart i hver medlemsstat og må  

 ikke gennemføres i national ret.
Forordningen om det europæiske selskab (SE)  

 pålægger imidlertid medlemsstaterne, herunder Danmark, at fastsætte nærmere  

 regler om forordningens anvendelse.
Forordningen indeholder også mulighed  

 for,  

 at der på andre nærmere angivne områder kan reguleres i national ret.
 Det foreslås at indarbejde disse muligheder for national  

 regeludstedelse ved to lovforslag:
Det ene forslag, forslag til lov om det europæiske selskab  

 (SE-loven), har til formål at fastsætte supplerende regler til forordningen  

 om  

 det europæiske selskab (SE) i dansk ret.
I dette forslag foreslås  

 bestemmelser  

 på de områder, hvor forordningen angiver, at der skal fastsættes regler i  

 national ret.
Lovforslaget indeholder derudover bestemmelser, som indarbejder  

 nogle af de valgmuligheder, forordningen giver mulighed for at fastsætte  

 regler  

 om i national ret.
 Det andet forslag er et følgelovforslag, som indeholder  

 forslag til tilpasninger i aktieselskabsloven, årsregnskabsloven og  

 revisorloven  

 som følge af forordningen, særligt med henblik på at fastsætte bestemmelser  

 om,  

 hvilke regler der finder anvendelse på tilsynsorganet i SE-selskaber med et  

 to-strenget ledelsessystem.
 Formålet med lovforslagene er overordnet at sikre, at  

 bestemmelser til en hensigtsmæssig regulering af SE-selskabers forhold er på  

 plads, når forordningen træder i kraft.
SE-selskaber skal ifølge forordningen behandles ligesom  

 aktieselskaber i det land, hvor de har hjemsted, når der ikke i forordningen  

 er  

 bestemmelser, som regulerer forholdet.
For at sikre dette lægger  

 lovforslagene  

 sig i vidt omfang op ad de regler, der finder anvendelse på aktieselskaber.  

 Det  

 er dog på enkelte områder fundet hensigtsmæssigt at give en videre  

 beskyttelse  

 ved at indarbejde nogle af de muligheder, forordningen giver for beskyttelse  

 af  

 kreditorer og aktionærer.
 De væsentligste elementer i forslaget til lov om det  

 europæiske selskab (SE-loven) er:
Kreditor- og minoritetsbeskyttelsesbestemmelser Der er i forslaget lagt vægt på at udnytte mulighederne i  

 forordningen til at beskytte aktionærer og kreditorer, idet de med  

 forordningen  

 kan blive underlagt en ny selskabsform og nye retsregler i en anden  

 medlemsstat.
Der foreslås en indløsningsmulighed for de aktionærer, som på  

 generalforsamlingen modsætter sig et aktieselskabs fusion og samtidige  

 overgang  

 til at være et SE-selskab.
Ligeledes foreslås der en indløsningsmulighed for  

 de  

 aktionærer, som på generalforsamlingen modsætter sig et SE-selskabs flytning  

 af  

 hjemsted fra Danmark.
Til sikring af kreditorer foreslås bl.a. krav om  

 indrykkelse af proklama ved et SE-selskabs flytning af hjemsted fra Danmark.
Derudover foreslås bestemmelser til sikring af de særlige  

 hensyn, der gør sig gældende i den finansielle sektor.
Det foreslås, at  

 økonomi- og erhvervsministeren over for virksomheder, der er underlagt  

 Finanstilsynets tilsyn, kan fremsætte indsigelse begrundet i samfundshensyn  

 ved  

 aktieselskabers fusion til et SE-selskab samt SE-selskabers flytning af  

 hjemsted fra Danmark.
Bestemmelser om ledelsessystemerne For at sikre at det ledelsessystem, som vi kender i danske  

 aktieselskaber, kan fungere inden for rammerne af forordningen, samt at det  

 kan  

 bevares i forhold til danske SE-selskaber, foreslås det at betragte det  

 danske  

 ledelsessystem som en-strenget i forhold til forordningen.
Derved kan der  

 fastsættes bestemmelser om det to-strengede ledelsessystem.
Der foreslås  

 bestemmelser, som regulerer forholdet til det danske ledelsessystem med en  

 direktion og bestyrelse, herunder hvornår beføjelser eller pligter skal  

 tillægges ledelses- eller tilsynsorganet.
Derudover foreslås bestemmelser om  

 antallet af medlemmer i organerne og tilsynsorganets beføjelser over for  

 ledelsesorganet.
For i så høj grad som muligt at tilnærme forordningens  

 en-strengede ledelsessystem til det danske foreslås det, at der som minimum  

 skal være én administrerende direktør med ansvar for den daglige ledelse.
Bestemmelser om generalforsamlingen For at sikre sammenhængen med de regler, der gælder for  

 aktieselskaber, foreslås det, at den første generalforsamling skal afholdes  

 senest 18 måneder efter SE-selskabets stiftelse.
Endvidere foreslås - i  

 lighed  

 med de gældende regler i aktieselskabsloven - at enhver aktionær har ret til  

 at  

 få et bestemt emne behandlet på generalforsamlingen, hvis aktionæren  

 skriftligt  

 fremsætter krav herom over for ledelsesorganet eller administrationsorganet i  

 så god tid, at emnet kan optages på dagsordenen for generalforsamlingen.
 Bestemmelser om stiftelse, anmeldelse,  

 registrering og opløsning m.v.
Lovforslaget indeholder nogle bestemmelser af mere teknisk  

 karakter om stiftelse, anmeldelse, registrering og opløsning m.v.
Det  

 foreslås  

 bl.a., at registreringen af SE-selskaber skal ske i Erhvervs- og  

 Selskabsstyrelsen, hvortil dokumenter m.v. skal indsendes og offentliggøres.
Sideløbende med disse forslag fremsætter jeg et forslag  

 til lov om ændring af lov om finansiel virksomhed og værdipapirhandelsloven,  

 som indeholder tilpasninger i disse love som følge af forordningen.
Ligeledes  

 kan det oplyses, at beskæftigelsesministeren i dag fremsætter et lovforslag  

 til  

 implementering af det medarbejderdirektiv, der supplerer forordningen.
 Det foreslås, at lovene træder i kraft den 8. oktober  

 2004. Idet jeg i øvrigt henviser til lovforslagene og de bemærkninger, der  

 ledsager dem, skal jeg anbefale forslagene til Tingets velvillige behandling.
