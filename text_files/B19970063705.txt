 I medfør af § 73, stk. 1 i lov om miljøbeskyttelse, jf. lovbekendtgørelse  

 nr. 590 af 27. juni 1994, § 21, stk. 1 i lov om affaldsdepoter, jf.  

 lovbekendtgørelse nr. 939 af 27. oktober 1996, § 43, stk. 1 i lov om kemiske  

 stoffer og produkter, jf. lovbekendtgørelse nr. 21 af 16. januar 1996, § 25,  

 stk. 1 i lov nr. 356 af 6. juni 1991 om miljø og genteknologi, § 28 stk. 1 i  

 lov nr. 476 af 30. juni 1993 om beskyttelse af havmiljøet, § 60, stk. 2 i lov  

 om vandforsyning m.v., jf. lovbekendtgørelse nr. 337 af 4. juli 1985, § 60 i  

 lov om vandløb, jf. lovbekendtgørelse nr. 404 af 19. maj 1992 og § 11, stk. 1  

 i lov nr. 180 af 8. maj 1985 om okker, fastsættes:
Område § 1.  Denne bekendtgørelse finder anvendelse på:
Definitioner § 2.  Akkrediterede laboratorier er private og  

 offentlige laboratorier, der er akkrediteret af DANAK til at udføre  

 akkrediteret teknisk prøvning, jf.
Erhvervsfremme Styrelsens regler herom.  

 Laboratorier, der er akkrediteret til at udføre akkrediteret teknisk prøvning  

 af øvrige akkrediteringsorganer, omfattet af EAL's (European Cooperation for  

 Accreditation of Laboratories) multilaterale eller bilaterale aftaler,  

 anerkendes på linie med laboratorier akkrediteret af DANAK.
 § 3.  Ved en certificeret person forstås en person,  

 hvis kvalifikationer af et akkrediteret certificeringsorgan er konstateret og  

 attesteret at være i overensstemmelse med angivne specificerede krav.
Stk. 2.  Ved certificering af en person angives i et  

 certifikat Krav til målinger m.m.
§ 4.  Målinger og prøveudtagning på de i bilag 1-4  

 nævnte områder skal udføres som akkrediteret teknisk prøvning af et  

 akkrediteret laboratorium.
Støjmålinger kan endvidere udføres af andre  

 laboratorier, der beskæftiger personer, der er certificeret til at udføre  

 sådanne målinger m.m.
Stk. 2.  Amter og kommuner, der ikke er akkrediteret til  

 prøveudtagning på spildevandsområdet kan dog fortsat udtage disse prøver, når  

 det sker i deres egenskab af tilsynsmyndighed.
I disse tilfælde skal  

 prøveudtagningen udføres i overensstemmelse med DANAK's forskrifter for  

 prøveudtagning.
 Stk. 3.  Dog kan målinger og prøveudtagninger, som  

 indgår i en virksomheds egenkontrol, udføres af virksomhedens eget  

 laboratorium, hvis ikke andet er fastsat.
 Stk. 4.  Der stilles ikke krav om, at orienterende  

 støjmålinger, der udføres for at fastslå, om det er rimeligt begrundet at  

 kræve en måling efter stk. 1, skal udføres af et akkrediteret laboratorium  

 eller en certificeret person.
 § 5.  Akkrediterede laboratorier og andre  

 laboratorier, der udfører støjmålinger ved hjælp af certificerede personer,  

 skal ved udførelse af målinger på områder omfattet af bilagene 1-2 og 4,  

 anvende de metoder og opfylde de krav til målekvalitet, der fremgår af disse  

 bilag.
 Stk. 2 .  Prøveudtagning på de i bilag 3 nævnte områder  

 skal tilsvarende udføres i overensstemmelse med dette bilag.
 § 6 .  Efter omstændighederne kan det accepteres at  

 målinger og prøvetagninger udført i forbindelse med akutte  

 forureningssituationer o. lign. ikke opfylder denne bekendtgørelses krav.
Præstationsprøvninger § 7 .  Præstationsprøvninger, der udbydes for at sikre  

 overholdelse af kravene i denne bekendtgørelse, skal såvidt det er relevant  

 for de pågældende målinger, foretages på prøvemateriale, der såvidt muligt  

 repræsenterer laboratoriefremstillede, naturtro prøver med kendt indhold  

 og/eller naturlige miljøprøver.
Tilsyn § 8.  Såfremt tilsynsmyndigheden eller Miljøstyrelsen  

 som rekvirent vælger at lade et udenlandsk laboratorium, der er akkrediteret  

 til at udføre teknisk prøvning af øvrige akkrediteringsorganer omfattet af  

 EAL's multilaterale eller bilaterale aftaler, udføre miljømålinger efter  

 denne bekendtgørelse, er det rekvirentens ansvar at sikre sig dokumentation  

 for, at laboratoriet opfylder bekendtgørelsens kvalitetskrav.
 Stk. 2.  Hvis egenkontrol, der udføres af en virksomhed  

 i medfør af miljøbeskyttelsesloven, ikke opfylder kravene i denne  

 bekendtgørelse, kan tilsynsmyndigheden i medfør af denne lovs § 72, stk. 2  

 påbyde virksomheden at egenkontrol skal udføres i overensstemmelse med denne  

 bekendtgørelses bilag 1-4.
Ikrafttræden og overgangsbestemmelser § 9.  Denne bekendtgørelse træder i kraft den 1.  

 september 1997.
Stk. 2.  Laboratorier, der udfører miljømålinger m.m.,  

 men som endnu ikke er akkrediteret eller ikke har personale certificeret til  

 at udføre støjmålinger, kan udføre målinger og prøveudtagninger omfattet af  

 bilag 1-4, såfremt de senest 1. oktober 1997 har ansøgt om at blive  

 akkrediteret henholdsvis personcertificeret, deltager i de  

 præstationsprøvninger, der udbydes indenfor deres arbejdsfelt samt i øvrigt  

 opfylder de i bekendtgørelsen stillede kvalitetskrav.
Får et laboratorium  

 afslag på en ansøgning om akkreditering eller får en person afslag på en  

 ansøgning om certificering, bortfalder retten til at udføre målinger eller  

 prøveudtagninger efter 1. punktum straks.
Miljø- og Energiministeriet, den 30.  

 juni 1997 Svend Auken / Niels Juul Jensen Oversigt over bilagene til bekendtgørelsen:
Bilag 1 Kemiske målinger Bilag 1.0 Definitioner Parameter Angiver et stof eller en egenskab i det medium (vand, jord, slam o.l.),  

 der ønskes målt Normal forekommende værdi Variationsområde for den angivne parameter i det pågældende medie i  

 Danmark.
Maximal total standardafvigelse sT max Den højst tilladte totale standardafvigelse i måleområdet (3 - 15) x sT  

 max for kontrolprøver i den interne kvalitetskontrol.
Den totale  

 standardafvigelse beregnes som angivet nedenfor.
Total standardafvigelse sT Estimatet for et laboratoriums totale standardafvigelse sT bestemmes i den  

 interne kvalitetskontrol ud fra resultaterne af et antal kontrolprøvepar .  

 Estimatet for sT bestemmes på følgende måde:
Kontrolprøver Som kontrolprøver kan anvendes naturlige prøver med kendt/certificeret  

 indhold (referencematerialer). Kontrolprøver kan også fremstilles som  

 homogene vandige opløsninger af analyserene kemikalier med veldefineret  

 sammensætning i vand af tilstrækkelig renhed tilsat stoffer, som er i de  

 naturlige vandprøver og som vides at influere på resultatet.
Kontrolprøverne  

 skal være prøver med et sporbart indhold med lang holdbarhed og skal så vidt  

 muligt være de samme prøver fra gang til gang over et længere tidsrum.  

 Blindprøver kan i visse tilfælde anvendes til kontrol af sT max, men det må  

 for hver parameter kontrolleres, om der opnås de samme resultater med  

 blindprøver som med prøver, der indeholder (3 - 15) x sT max.
Hvis der  

ikke opnås overensstemmende resultater, må der udover blindprøven  

 analyseres en kontrolprøve med indhold på (3 - 15) x sT max.
Kontrolprøvernes middelværdi mV bestemmes for hver 20 undersøgte  

 kontrolprøvepar.
Indtil der er tilstrækkeligt datamateriale, kan  

 middelværdien af 10 kontrolprøvepar anvendes.
Analysekvalitet Intern kvalitetskontrol Kravene til analysekvaliteten indebærer, at der i enhver prøveserie skal  

 indgå en eller flere kontrolprøver.
Kontrolprøverne skal vælges på rimelige  

 niveauer i forhold til de miljøprøver, der analyseres, og omfatte  

 koncentrationsniveauer på (3 - 15) x sT max samt koncentrationer omkring de  

 niveauer, laboratorierne ofte måler i miljøprøverne.
Kontrolprøverne  

 analyseres som ægte dobbeltprøver og kan i det laveste område evt. være en  

 dobbeltblind prøve (se ovenfor).
 Værdierne af de analyserede kontrolprøver indtastes løbende i et  

 kvalitetskontrolprogram med X/R kort og med mulighed for at beregne  

 kontrolprøvernes middelværdi og totale standardafvigelse.
Kvalitetsklasser Kravene til analysekvalitet er forskellig alt efter hvilke formål  

 resultaterne af miljøkontrollen skal anvendes til, og er afhængig af de  

 muligheder, laboratorierne har til rådighed i form af egnede metoder og  

 analyseudstyr.
Kravene er inddelt i 3 kvalitetsklasser defineret ved krav til  

 den totale standardafvigelse sT og ved krav til middelværdiens (mv) afvigelse  

 fra den fastlagte kontrolværdi i den interne kvalitetskontrol.
I  

 præstationsprøvningen er der alene stillet krav til afvigelsen mellem  

 laboratoriernes analyseresultat og den fastlagte værdi for den enkelte prøve  

 (ofte betegnet nominel værdi). Der er for hvert af kravene anført to værdier,  

 heraf den ene i parantes.
Værdierne uden parentes er krav, der skal kunne  

 opfyldes senest 3 år efter denne bekendtgørelsens ikrafttræden.
Indtil da  

 accepteres værdierne i parentes.
Kvalitetsklasse 1 Intern kvalitetskontrol Den totale standardafvigelse udgør for prøver med indhold > 15 x sT max  

 ved 20 (evt 10) kontrolprøvepar maximalt 3 % (5 %) af kontrolværdien og for  

 prøver med indhold < 15 x sT max den angivne værdi for sT max i bilag 1.  

 For prøver med indhold omkring 15 x sT max anvendes den største af de to  

 beregnede værdier for sT.
 Middelværdier af kontrolprøverne skal kunne genfindes indenfor +/- 2 % af  

 kontrolmaterialets korrekte indhold.
Ekstern kvalitetskontrol Enkeltprøver ved den eksterne kvalitetskontrol afviger højst 10 % (15 %)  

 fra nominel værdi eller 3 x sT max.
Den største værdi af de to krav anvendes.
Kvalitetsklasse 2 Intern kvalitetskontrol Den totale standardafvigelse udgør for prøver med indhold > 15 x sT max  

 ved 20 (evt 10) kontrolprøvepar maximalt 5 % (7 %) af kontrolværdien og for  

 prøver med indhold < 15 x sT max den angivne værdi for sT max i bilag 1.  

 For prøver med indhold omkring 15 x sT max anvendes den største af de to  

 beregnede værdier for sT.
 Middelværdier af kontrolprøverne skal kunne genfindes indenfor +/- 2 %  

 (+/- 5 %) af kontrolmaterialets korrekte indhold.
Ekstern kvalitetskontrol Enkeltprøver ved den eksterne kvalitetskontrol afviger højst 20 % (25 %)  

 fra nominel værdi eller 4 x sT max.
Den største værdi af de to krav anvendes.
Kvalitetsklasse 3 Intern kvalitetskontrol Den totale standardafvigelse udgør for prøver med indhold > 15 x sT max  

 ved 20 (evt 10) kontrolprøvepar maximalt 7 % (10 %) af kontrolværdien og for  

 prøver med indhold < 15 x sT max den angivne værdi for sT max i bilag 1.  

 For prøver med indhold omkring 15 x sT max anvendes den største af de to  

 beregnede værdier for sT.
 Middelværdier af kontrolprøverne skal kunne genfindes indenfor +/- 5 % af  

 kontrolmaterialets korrekte indhold.
Ekstern kvalitetskontrol Enkeltprøver ved den eksterne kvalitetskontrol afviger højst 30 % fra  

 nominel værdi eller 5 x sT max.
Den største værdi af de to krav anvendes.
Analysemetoder En række parametre, der måles i miljøet, udtrykker egenskaber, som er  

 bestemt af den valgte metode.
Sådanne parametre skal måles ved den i bilag 1  

 angivne metode.
Visse medier som spildevand, jord, slam m.m influerer på  

 analyseresultatet.
Derfor stilles der for forskellige parametre krav om  

 anvendelse af en bestemt forbehandlingsmetode på denne type prøver.
Den  

 videre bestemmelse af parametren kan foretages med dokumenteret egnede  

 metoder, med mindre det drejer sig om metodeafhængige parametre, hvor den  

 angivne metode i bilag 1 skal anvendes.
Bilag 1.1 Boringskontrol på vandværker ) For at opnå tilstrækkelig sikre resultater på det lave niveau skal de  

 retningslinier, som Miljøstyrelsens referencelaboratorium udarbejder, følges.  

 *) Metode angivet i bogen Methods of Sea Water Analyses, Edited by K.  

 Grasshoff, M.
Ehrhardt, K.
Kremling, 2. revised and extended edition 1983.  

 Verlag Chemie.
Bilag 2 Mikrobiologiske målinger:
2.0 Definitioner Parameter Angiver den mikroorganisme/gruppe af mikroorganismer i et givet medium  

 (jord, vand mv.), det kan være relevant at undersøge.
Anvendelsesområde Intervallet fra påvisningsgrænsen til den normalt målelige mængde af  

 parameteren (mindste til højeste værdi) ved analyse af en dertil svarende  

 prøvemængde.
Metodens påvisningsgrænse Den laveste enhedsmængde (CFU, MPN-værdi, PFU, tælling i mikroskop eller  

 partikeltæller, titerværdi osv.), som kan påvises ved brug af det  

 foreslåede/anbefalede anvendelsesområde og den foreskrevne metode.
Resultatet  

 angives normalt som anført under »Parameter« i bilag 2.3 - 2.9.
Most Probable Number (MPN = Mest sandsynlige antal) Ved MPN forstås det statistisk beregnede antal mikroorganismer, der kan  

 påvises i en dyrkningsbouillon.
Membranfiltrering (MF) Filtrering af en prøvemængde og dyrkning af de tilbageholdte  

 mikroorganismer på filtret.
Colony forming unit (CFU) Ved CFU forstås en kolonidannende enhed.
2.1 Laboratoriets analysekvalitet Det er en forudsætning for angivelse af analysekvaliteten på  

 mikrobiologiske analyser, at resultaterne logaritmeres, fordi logaritmerede  

 resultater antages at være normalfordelte.
Der anvendes titalslogaritmer af  

 de enkelte kimtal, og disse angives med 3 decimaler.
De 3 decimaler sikrer,  

 at kimtal med to betydende cifre kan rekonstrueres entydigt.
 Laboratoriets analysekvalitet skal leve op til metodens præcision, der  

 udtrykkes ved repeterbarhedsstandardafvigelsen, sr og ved  

 reproducerbarhedsstandardafvigelsen, sR.
Laboratoriets interne analysekvalitet angives ved standardafvigelsen for  

 repeterbarheden, sr.
Laboratoriet skal kunne sandsynliggøre, at dets  

 repeterbarhedsstandardafvigelse, sr, ikke overstiger værdien sr - angivet i  

 bilag 2.3 - 2.9 til bekendtgørelsen - for hver af de angivne  

 analyseparametre.
Repeterbarhedsstandardafvigelsen er en standardafvigelse sr  

 beregnet på målinger, som er udført under repeterbarhedsforhold.
Ved  

 repeterbarhedsforhold menes forhold, hvor gensidigt uafhængige  

 analyseresultater opnås med den samme metode på identisk prøvemateriale i det  

 samme laboratorium af samme laboratoriemedarbejder, der anvender samme  

 udstyr.
Laboratoriet skal sikre sig, at repeterbarhedsstandardafvigelsen, sr,  

 løbende er fastlagt inden for de seneste 4 år for alle metoder.
Derudover  

 skal alle laboratoriemedarbejderes repeterbarhedsstandardafvigelse bestemmes  

 for hver af de følgende metodeprincipper: overfladeudsæd, dybdeudsæd,  

 membranfiltrering og øvrige anvendte principper.
 Repeterbarhedsstandardafvigelsen for en laboratoriemedarbejder bestemmes  

 ved:
1: at hver laboratoriemedarbejder udfører en dobbeltbestemmelse af 10  

 forskellige prøver I tilfælde af få prøver kan repeterbarhedsstandardafvigelsen bestemmes som  

 følgende:
2: at hver laboratoriemedarbejder udfører 10 enkeltbestemmelser af en  

 prøve Til beregning af sr skal der, hvis analysen kræver fremstilling af  

 fortyndingsrække, startes med fremstilling af 2 fortyndingsrækker  

 (fremgangsmåde1) eller 10 fortyndingsrækker (fremgangsmåde 2).
 Hvis analysearbejdet normalt udføres afflere laboratoriemedarbejdere i  

 fællesskab,og gruppens repeterbarhedsstandardafvigelse overholder de anførte  

 krav, kræves ikke fastlæggelse af hver enkelt af disse  

 laboratoriemedarbejderes repeterbarhedsstandardafvigelse.
 2.1.1 Kontrol med laboratoriets interne analysekvalitet:
 2.1.1.1 Kontrol af repeterbarhedsstandardafvigelsen, sr, bestemt efter  

 fremgangsmåde 1 - angivet i 2.1 - skal foretages på følgende måde:
 Der foreligger 10 kimtalspar (dobbeltbestemmelser) yi,1 ,y i,2:
y1,1, y1,2, y2,1, y2,2, y10,1, y10,2 Man går frem på følgende måde:
 1. Kimtallene logaritmeres: xi,j = log10(yi,j).
2. De ti differenser, di, beregnes: di = xi,1- xi,2 3. Standardafvigelsen s beregnes: s = 4. Kravværdien sr for repeterbarhedsstandardafvigelsen  

 for den pågældende parameter fremgår af bilagets 2.3 - 2.9. Hvis skønnet s er  

 mindre end sr, er kravet umiddelbart overholdt.
5. Hvis det under 3 beregnede estimat s  

 tilfredsstiller uligheden s2/srexp2 <= 2,37 anses analysekvaliteten for at være tilfredsstillende 6. Hvis sexp2/srexp2 > 3,01 anses analysekvaliteten for at være utilfredsstillende, og der iværksættes  

 korrigerende handlinger.
7. Hvis 2,37 < sexp2/srexp2 <= 3,01 kaldes sexp2 for en strejfer (engelsk: straggler) Hvis den umiddelbart foregående værdi af s også var en strejfer, anses  

 analysekvaliteten for at være utilfredsstillende, og der iværksættes  

 korrigerende handlinger.
 I modsat fald anses analysekvaliteten for at være tilfredsstillende.
 Det er forudsat, at antallet af frihedsgrader for den ved  

 præstationsprøvningen opnåede værdi , sr, er 40. Antallet af frihedsgrader  

 for det beregnede estimat af s er 10.
Der anvendes samme bedømmelseskategorier som ved præstationsprøvningerne,  

 jvf.
ISO 5725: 1994, dvs.
at resultater under 95% fraktilen er tilfredsstillende at resultater mellem 95% og 99% fraktilen bedømmes som strejfere, dvs.  

 værdier, der accepteres, når de optræder enkeltvis, idet de dog giver  

 anledning til inspektion, mens to i ubrudt følge resulterer i, at  

 analysekvaliteten bedømmes som utilfredsstillende, og der skal iværksættes  

 korrigerende handlinger og at resultater over 99% fraktilen bedømmes som outliers, dvs. resultater  

 der ikke er acceptable.
 De anførte grænser i ulighederne er således baseret på 95% og 99%  

 fraktilerne i en x2 (10) fordeling, justeret for, at kravværdien er fastsat  

 som den øvre 90% fraktil for sr, opnået ved præstationsprøvninger og rundet  

 op til to decimaler.
Det er forudsat, at der ikke er tale om kimtal tæt ved påvisningsgrænsen,  

 idet det er en forudsætning for logaritmering og den efterfølgende  

 statistiske behandling, at data ligger i et område, hvor de med tilnærmelse  

 kan antages at være kontinuerte.
Den angivne fremgangsmåde skal anvendes på  

 kimtal, der er større end 10 gange påvisningsgrænsen.
 2.1.1.2 Kontrol af repeterbarhedsstandardafvigelsen, sr, bestemt efter  

 fremgangsmåde 2 - angivet i 2.1 - skal foretages på følgende måde:
Der foreligger 10 kimtal yi,: y1, y2,y10 Man går frem på følgende måde:
1. Kimtallene logaritmeres: xi = log10 (yi,).
2. Standardafvigelsen s beregnes: s = kvadratrod(Sigmai(xi - x)exp2/(10-1)), hvor x er gennemsnittet af de 10 værdier, x = 1/10xSigmaxi 3. Kravværdien sr for repeterbarhedsstandardafvigelsen  

 for den pågældende parameter fremgår af bilagets 2.3 - 2.9. Hvis skønnet s er  

 mindre end sr, er kravet umiddelbart overholdt.
5. Hvis det under 2 beregnede estimat s tilfredstiller  

 uligheden sexp2/srexp2 <= 2,44 anses analysekvaliteten for at være tilfredsstillende 6. Hvis sexp2/srexp2 > 3,12 anses analysekvaliteten for at være utilfredsstillende, og der iværksættes  

 korrigerende handlinger.
7. Hvis 2,44 < sexp2/srexp2 <= 3,12 kaldes sexp2 for en strejfer (engelsk: straggler) Hvis den umiddelbart foregående værdi af s også var en strejfer, anses  

 analysekvaliteten for at være utilfredsstillende, og der iværksættes  

 korrigerende handlinger.
 I modsat fald anses analysekvaliteten for at være tilfredsstillende.
 Det er forudsat, at antallet af frihedsgrader for den ved  

 præstationsprøvningen opnåede værdi , sr, er 40. Antallet af frihedsgrader  

 for det beregnede estimat af s er 9.
Der anvendes samme bedømmelseskategorier som ved præstationsprøvningerne,  

 jf.
ISO 5725: 1994, dvs.
at resultater under 95% fraktilen er tilfredsstillende at resultater mellem 95% og 99% fraktilen bedømmes som strejfere, dvs.  

 værdier, der accepteres, når de optræder enkeltvis, idet de dog giver  

 anledning til inspektion, mens to i ubrudt følge resulterer i, at  

 analysekvaliteten bedømmes som utilfredsstillende, og der skal iværksættes  

 korrigerende handlinger og at resultater over 99% fraktilen bedømmes som outliers, dvs. resultater  

 der ikke er acceptable.
 De anførte grænser i ulighederne er således baseret på 95% og 99%  

 fraktilerne i en x2 (9) fordeling, justeret for, at kravværdien er fastsat  

 som den øvre 90% fraktil for sr, opnået ved præstationsprøvninger og rundet  

 op til to decimaler.
Det er forudsat, at der ikke er tale om kimtal tæt ved påvisningsgrænsen,  

 idet det er en forudsætning for logaritmering og den efterfølgende  

 statistiske behandling, at data ligger i et område, hvor de med tilnærmelse  

 kan antages at være kontinuerte.
Den angivne fremgangsmåde skal anvendes på  

 kimtal, der er større end 10 gange påvisningsgrænsen.
Reproducerbarhedsstandardafvigelsen er en standardafvigelse  

 sRberegnet på målinger, somer udført under reproducerbarhedsforhold.
Ved  

 reproducerbarhedsforhold menes forhold, hvor analyseresultater opnås med den  

 samme metode på identisk prøvemateriale i forskellige laboratorier (eksterne  

 R). Reproducerbarhedsstandardafvigelsen er fastlagt ud fra  

 præstationsprøvningerne.
 Laboratoriet skal sikre, at alle laboratoriemedarbejdere på lige fod  

 udfører præstationsprøvninger.
2.2. Analysemetode Analysemetoden angiver den bestemte metode, som laboratorierne skal bruge  

 til de mikrobiologiske parametre - de såkaldte metoderelaterede parametre -  

 hvor analyseresultatet er afhængig af den pågældende metode.
Hvis analysemetoden er markeret med *), betyder det, at der ikke er  

 stillet krav til analysekvaliteten, da den pågældende metode har vist at være  

 forbundet med stor usikkerhed.
Metoden vil snarest blive erstattet af en  

 bedre metode.
 Såfremt der ikke er angivet en bestemt metode, eller der ikke foreligger  

 et forslag til en DS-metode, kan alternative metoder anvendes, hvis  

 Miljøstyrelsen underrettes herom og modtager den fornødne dokumentation til  

 vurdering.
Såfremt en anden metode end de i 2.3 - 2.9 beskrevne ønskes anvendt, skal  

 Miljøstyrelsen meddele dispensation hertil.
Som minimum for at kunne meddele  

 dispensation vil det blive krævet, at metoden er ligeværdig og sammenlignelig  

 med den anviste metode.
Det skal dog bemærkes, at der ikke meddeles  

 dispensation for benyttelse af en anden metode, såfremt den anviste metode er  

 en DS-metode eller en DS/EN-metode.
Bilag 2.3 Salt- og ferskvandsområder Bilag 3 Prøveudtagning Udførelse af miljøanalyser forudsætter en prøveudtagning, der sikrer,  

 at prøven er repræsentativ for det medium, der skal måles.
Dette indebærer, at prøveudtagningsformen skal vælges efter den  

 ensartethed i sammensætning, hvori prøven forekommer.
Nogle medier er ret  

 konstante i sammensætning, f.eks de fleste stoffer i grundvand og drikkevand,  

 mens andre medier som spildevand kan variere meget i sammensætning især  

 udledninger til spildevandsnettet.
Spildevandsmængden udledes tillige med  

 store variationer i vandmængden.
 For nogle prøver - f.eks. grundvand og drikkevand - vil det derfor være  

 mest hensigtsmæssigt at udtage stikprøver, fordi vandets sammensætning er  

 meget konstant.
For prøver som spildevand giver ønsket om en gennemsnitskoncentration i  

 spildevandet kun mulighed for at udtage prøver ved delprøver kontinuerlig  

 fordelt over døgnet og ofte som flowproportionale prøver.
Men  

 prøveudtagningen kan i særlige tilfælde vælges i kortere perioder eller være  

 stikprøver, hvis udledningen sker sjældent og batchvis.
 Mikrobiologiske prøver udtages som stikprøver og vil altid kun give et  

 øjebliksbillede, der afspejler den mikrobiologiske sammensætning i mediet på  

 prøveudtagningstidspunktet.
 Prøveudtagning af slam og kompost foretages efter en metode, der angiver  

 minimumkravene, og som anses for tilstrækkeligt detaljeret til formålet.
 Prøveudtagning inden for nedennævnte områder skal foretages som følgende:
Bilag 4 Kvalitetskrav til »Miljømåling - ekstern støj« 4.1 Generelt 4.1.1 Overordnede krav m.v.
 Støjmålinger, der udføres som grundlag for forvaltningsafgørelser i medfør  

 af lov om miljøbeskyttelse og regler fastsat i medfør af denne lov, skal  

 udføres som »Miljømåling - ekstern støj«.
 Måleresultater (målerapporter) til de i bekendtgørelsens § 1 nævnte formål  

 accepteres fra offentlige eller private laboratorier, der opfylder et af de  

 to nedenstående krav:
 Laboratoriet opfylder kravene i dette bilags afsnit 4.3.
 Laboratoriet deltager i de sammenlignende målinger, som Miljøstyrelsen  

 arrangerer.
 Laboratoriet dækker konsekvenserne af fejlagtige måleresultater, evt. ved  

 forsikring.
 Akkrediteringens metodeliste omfatter Miljøstyrelsens vejledninger og  

 målemetoder.
 Laboratoriet deltager i de sammenlignende målinger, som Miljøstyrelsen  

 arrangerer.
Miljøstyrelsen udsender to gange årligt en liste over laboratorier, der  

 opfylder ovenstående betingelser.
Listen udsendes til amter, kommuner,  

 laboratorier m.fl.
Kun laboratorier, som er anført på denne liste, må i  

 forbindelse med laboratoriets navn anføre: Udfører »Miljømåling -  

 ekstern støj« eller lignende.
 Certificerede personer må anføre: Certificeret af (navnet på  

 certificeringsorganet) til »Miljømåling - ekstern støj«.
 Kravene til laboratorier, certificerede personer, rapportering og til  

 certificerende organer er uddybende beskrevet i:
»Udredning fra Miljøstyrelsens Referencelaboratorium for  

 støjmålinger, RL 20/96« I denne udredning er ligeledes angivet de forskellige emneområder for  

 certifikaters gyldighed med tilhørende referencer til Miljøstyrelsens  

 vejledninger m.m. (metodelister), rapporteringsforskrifter og krav til  

 måleudstyr.
Endelig er angivet kravene til de kvalitetskontrollerende  

 foranstaltninger, som de certificerende organer skal gennemføre i forbindelse  

 med udstedelse og fornyelse af certifikater.
4.1.2 Definitioner Ved »Miljømåling - ekstern støj« forstås en måling eller  

 beregning af ekstern støj eller en måling af eksterne vibrationer, som - er udført af laboratorier på ovennævnte liste som akkrediteret prøvning  

 eller af certificerede personer, - opfylder specifikke krav i den relevante vejledning fra Miljøstyrelsen,  

 i den konkrete afgørelse eller i en alment accepteret måle- eller  

 beregningsmetode, - har et tilstrækkeligt omfang til at belyse de konkrete forhold, og - er rapporteret fyldestgørende.
 Kun rapporter, som opfylder disse krav, må mærkes »Miljømåling -  

 ekstern støj«.
 Ved en orienterende støjmåling forstås en måling, der er egnet til  

 at fastslå, om det er rimeligt begrundet at kræve en »Miljømåling -  

 ekstern støj«.
For at ubestemtheden på de orienterende målinger ikke skal medføre  

 fejlagtige beslutninger om udførelse af »Miljømåling - ekstern  

 støj«, skal de orienterende målinger udføres under en hyppigt  

 forekommende høj støjbelastning.
Hvis måleresultatet plus ubestemtheden  

 ligger under støjgrænsen, kan udførelse af »Miljømåling - ekstern  

 støj« udelades.
Ubestemtheden skal inkludere alle bidrag hidrørende fra  

 kildens driftstilstande, udbredelsesvejen samt metodik og udstyr brugt ved  

 måling og analyse.
Endvidere skal der tages hensyn til usikkerhed vedrørende  

 tone- og impulstillæg.
Orienterende målinger må kun udføres over små  

 afstande.
4.2. Krav til certificerede personer 4.2.1 Kvalifikationer For at kunne opnå og opretholde certifikat til »Miljømåling - ekstern  

 støj« kræves det, at personen har tilstrækkelige kvalifikationer til at  

 kunne udføre støjmålinger og rapportering heraf på en betryggende måde.  

 Personen anses for at være kvalificeret, såfremt følgende krav er opfyldt.
 - Der kræves indsigt i lydudbredelsesforhold og forståelse for de øvrige  

 akustiske forhold, der har betydning for udførelsen af støjmålinger; herunder  

 kræves erfaring i betjening af måleudstyr og kendskab til, hvordan udstyret  

 kalibreres og vedligeholdes.
 - Der kræves nøje kendskab til de tekniske og administrative forhold i  

 Miljøstyrelsens vejledninger på støjområdet.
 - Der kræves kendskab til og erfaring i vurdering af hvilke driftsforhold,  

 der specielt har betydning for støjudsendelsen fra de støjkilder, der normalt  

 forekommer indenfor certifikatets gyldighedsområde.
- Der kræves erfaring fra jævnlig beskæftigelse med støjmåling.
For at  

 kunne blive certificeret, skal ansøgeren i mindst 2 år have beskæftiget sig  

 med støjmåling og tilsvarende sagsbehandling.
Måleopgaverne bør ikke være  

 begrænset til en branche eller en type af opgaver.
 - Det kræves, at certificerede personer kan udforme en overskuelig og  

 fyldestgørende støjrapport på dansk jf. afsnit 4.4 i dette bilag.
Personer kan certificeres til »Miljømåling - ekstern støj«  

 indenfor et antal emneområder, jf.
RL 20/96, og skal kun dokumentere sine  

 kvalifikationer på disse områder.
Der kræves normalt en teknisk uddannelse som f.eks. ingeniør eller  

 miljøtekniker.
I tilfælde, hvor der ikke i undervisningen har indgået akustik  

 og støj, skal uddannelsen være suppleret med et eller flere  

 efteruddannelseskurser i støjmåling.
Uddannelsen bør vedligeholdes ved  

 deltagelse i relevante kurser, emnedage, konferencer m.v.
4.2.2 Fagteknisk aktivitet Det kræves, at certificerede personer er ansat på eller på anden måde  

 knyttet til et laboratorium, der opfylder kravene i afsnit 4.3 for at blive  

 optaget på den i afsnit 4.1.1 nævnte liste over godkendte laboratorier,  

 således at disse personer fortsat har mulighed for at opretholde deres  

 erfaring med »Miljømåling - ekstern støj«.
For at opretholde certifikatets gyldighed, bør certificerede personer  

 udføre mindst 5 »Miljømåling - ekstern støj« pr. år.
Hertil kommer  

 måle-/beregningsopgaver indenfor tilgrænsende områder.
Den certificerede person skal deltage i de sammenlignende målinger, som  

 Miljøstyrelsen arrangerer 4.2.3 Ansvar Den certificerede person angiver med sin underskrift på rapporter, at  

 målinger og rapporter er retvisende, fyldestgørende og i overensstemmelse med  

 gældende retningslinier, samt at målingerne er udført med egnet apparatur,  

 der er indenfor kalibreringsperiodens gyldighed og uden konstaterede fejl.
4.3 Krav til laboratorier 4.3.1 Laboratoriet Certificerede personer skal have dedikation fra ledelsen til at udøve det  

 faglige ansvar i forbindelse med »Miljømåling - ekstern støj«.  

 Certificerede personer skal have mulighed for at sikre, at måleudstyret er  

 tilstrækkeligt, at det er registreret, og at det vedligeholdes og kalibreres  

 med passende intervaller, samt at kontrollere, at laboratoriets samling af  

 vejledninger, bekendtgørelser o.l. vedrørende ekstern støj holdes løbende  

 opdateret.
Laboratoriet skal være organiseret på en sådan måde, at målingerne kan  

 udføres uvildigt og uafhængigt af særinteresser.
Certificerede personers  

 aflønning eller ansættelsesforhold må ikke kunne påvirkes af udfaldet af  

 støjmålinger.
Laboratoriet skal desuden råde over relevant faglitteratur, samtlige  

 Miljøstyrelsens vejledninger m.v. med relation til støjområdet samt gældende  

 relevante love og bekendtgørelser (jf.
RL 20/96).
 Laboratoriet skal dække konsekvenserne af fejlagtige måleresultater, evt.  

 ved forsikring.
4.3.2 Krav til målinger »Miljømåling - ekstern støj« udføres som akkrediteret prøvning  

 eller af certificerede personer og i henhold til Miljøstyrelsens vejledninger  

 og retningslinier om ekstern støj samtefter Referencelaboratoriets  

 offentliggjorte skriftlige anvisninger (f.eks. i »Orientering fra  

 Referencelaboratoriet«).
 Målingerne skal udføres således, at de kan skabe grundlag for en pålidelig  

 behandling hos danske myndigheder af sager vedrørende ekstern støj.  

 Måleresultaterne skal give en retvisende og fyldestgørende beskrivelse af  

 støjforholdene i den konkrete sag.
Der er ingen specifikke krav til omfang og måleubestemthed.
Målinger  

 udføres i de enkelte sager på en sådan måde og med så tilstrækkeligt omfang  

 og nøjagtighed, at de er fyldestgørende til formålet.
Der vil således kunne  

 accepteres større måleubestemthed, hvis støjbelastningen ligger langt fra  

 støjgrænserne i en aktuel sag.
Ubestemtheden skal dog altid anføres i  

 forbindelse med måleresultaterne.
4.3.3 Krav til måleudstyr Det kræves, at laboratoriet råder over tilstrækkeligt måleapparatur til at  

 udføre målinger og analyser efter de metoder, som er angivet i  

 Miljøstyrelsens vejledninger m.v. (jf.
RL 20/96) og som den/de certificerede  

 personer har certifikat til eller som laboratoriet er akkrediteret til.
Dette  

 betragtes som opfyldt, hvis der mindst rådes over måleudstyr til:
- Akustisk kalibrering ved mindst en frekvens - Måling af lydtrykniveau - Måling af LAeq - Niveauregistrering (kontinuert i mindst en time) - Lydregistrering (digital eller analog optagelse, i mindst en time) - Smalbåndsfrekvensanalyse - Vindmåleudstyr til måling af middelvind i 10 m højde - 1/1-oktav filter til seriel eller parallel analyse Der skal endvidere være mulighed for med niveauskriver eller andet udstyr  

 at udføre orienterende målinger af efterklangstid i forbindelse med indendørs  

 støjmålinger.
 Der bør være visse reservemuligheder og/eller mulighed for at måle i flere  

 målepositioner samtidig.
 Hvis der foretages vibrationsmålinger skal der ud over det allerede nævnte  

 mindst være følgende til rådighed:
- Vibrationskalibrator - Udstyr til måling af KB-vægtet accelerationsniveau Måling af lydtrykniveau skal foretages således, at kravene i IEC 651 type  

 1 eller 1I er opfyldt for den samlede målekæde, ligesom øvrigt udstyr på  

 relevante områder skal overholde IEC 651 type 1. Leq-måling skal foretages  

 med udstyr, der opfylder IEC publikation 804 type 1. Akustiske kalibratorer  

 skal opfylde kravene i IEC-publikation 942 klasse 1 (eller have en  

 tilsvarende nøjagtighed). Oktavfiltre skal opfylde kravene i IEC-publikation  

 225 eller IEC 1260 klasse 1.
Det udstyr, der benyttes ved »Miljømåling - ekstern støj«, skal  

 registreres systematisk.
Apparaturet skal vedligeholdes forskriftsmæssigt, og  

 der skal jævnligt foretages en sporbar kalibrering.
Kalibreringerne skal have  

 et omfang, så det med rimelig sikkerhed dokumenteres, at apparaterne er i  

 orden.
4.3.4 Krav til rapportering Rapporter om »Miljømåling - ekstern støj« skal give en  

 fyldestgørende dokumentation af de foretagne målinger, beregninger og  

 vurderinger, hvor alle væsentlige forhold fremstår tydeligt.
Det primære  

 formål er, at rapporterne skal indeholde måleresultater og oplysninger i et  

 sådant omfang og i en sådan kvalitet og med en sådan nøjagtighed, at  

 rapporterne kan indgå som grundlag for en forsvarlig sagsbehandling hos  

 myndighederne.
Rapporterne skal have et omfang og en dokumentationsgrad, som  

 er tilstrækkelig for evt. ankeinstansers behandling af den pågældende  

 støjsag.
Rapporterne skal være udformet på dansk på en klar og overskuelig  

 måde.
Rapporten skal mærkes på forsiden »Miljømåling - ekstern støj«,  

 og det skal fremgå, hvem der har udarbejdet den.
Rapporten skal være entydigt  

 pagineret, og det skal fremgå, hvor mange ark den består af.
Hvis bilag ikke  

 er pagineret fortløbende efter rapportens paginering, skal der være en  

 bilagsfortegnelse.
Diagrammer og figurer skal have entydig angivelse af aksernes betydning og  

 indeholde relevant måleteknisk dokumentation.
Kortbilag skal være forsynet  

 med målestok og nordpil.
Eventuelle skitser skal være målsat og forsynet med  

 nordpil.
Ud over de relevante objektive data om støjforholdene (f.eks.  

 støjniveauer, vindretning og -hastighed) og objektivt konstaterbare  

 driftsforhold for støjkilderne (f.eks. antal maskiner i drift, omdrejningstal  

 o.l.) er der også behov for, at der gives kvalificerede vurderinger og skøn i  

 den udstrækning og efter de metoder, der kræves i vejledninger og  

 målemetoder.
Det gælder f.eks. vurderinger af støjens indhold af hørbare  

 toner og impulser og vurdering af, om virksomhedens drift under målingerne er  

 repræsentativ for de driftstilstande, der giver anledning til gener eller  

 klager.
Det skal klart fremgå, at der er tale om måleteknikerens vurdering,  

 og den skal så vidt muligt underbygges af objektive målinger.
Det kan desuden være relevant at medtage eventuelle parters vurdering af,  

 om støjulemperne i måletidsrummet var repræsentative.
Andre subjektive  

 vurderinger bør normalt ikke medtages i rapporten.
Indgår der alligevel - som  

 supplerende oplysninger - subjektive vurderinger eller udsagn, som går ud  

 over objektive iagttagelser, skal det tydeligt anføres, at disse ikke er en  

 del af den tekniske rapport.
Sådanne oplysninger må ikke fremtræde  

 dominerende til rapportens øvrige indhold.
Hvis ikke alle oplysninger er tilvejebragt af den certificerede person,  

 skal det klart fremgå, hvorfra oplysningerne stammer.
Er der tale om  

 specialanalyser fra et andet laboratorium eller en anden certificeret person,  

 skal det klart fremgå, hvilke resultater der er fremkommet som  

 underleverance.
Der gøres særskilt rede for anvendelse af apparatur,  

 måleubestemthed osv. for resultater fra underleverandører.
I tilfælde, hvor det vurderes hensigtsmæssigt, kan referenceværdien for  

 lydtrykniveau angives et sted i rapporten.
Slutresultatet afrundes til hele  

 dB.
I mellemresultater kan decimaler medtages, så afrundingerne ikke bidrager  

 til måleubestemtheden, og ved beregning af, hvorvidt en støjgrænse er  

 signifikant overskredet medtages normalt en decimal.
 I forbindelse med rapportens konklusion sammenholdes måleresultater med  

 tilhørende ubestemthed med de støjgrænser, der er gældende i den aktuelle  

 sag.
 Til støtte for myndighedernes vurdering af, hvorvidt en målerapport skal  

 føre til et påbud eller et forbud, er det hensigtsmæssigt at lade rapporten  

 ledsage af et skøn over mulighederne for at reducere støjen, den forventede  

 virkning og de dermed forbundne omkostninger.
Ved rapportering af støjberegninger er det sjældent relevant at gøre  

 detaljeret rede for, hvorledes beregningerne er udført.
I mange tilfælde er  

 det tilstrækkeligt at anføre navn og version af det benyttede  

 beregningsprogram.
Derimod er det væsentligt at dokumentere alle relevante  

 beregningsforudsætninger.
Det gælder såvel beregningsparametre som skøn og  

 antagelser, der ligger til grund for beregningen.
Beregningsparametre, som er  

 tilvejebragt ved måling (f.eks. kildestyrker) skal dokumenteres  

 fyldestgørende.
4.4 Krav til certificerende organer 4.4.1 Certificeringsaktiviteter generelt Certificeringen af personer til »Miljømåling - ekstern støj«  

 skal ske i henhold til DS/EN 45 013: »Generelle kriterier for  

 certificeringsorganer, der udfører certificering af personale« og de  

 dokumenter der i øvrigt er angivet i »Udredning fra Miljøstyrelsens  

 Referencelaboratorium for støjmålinger, RL 20/96«.
 Vurdering, certificering og udstedelse af certifikater, skal foregå på en  

 sådan måde, at alle involverede parter kan have tiltro til, at personer med  

 gyldigt certifikat er kvalificerede til at udføre »Miljømåling - ekstern  

 støj«.
 Ved certificeringen af en person foretages en konstatering og attestation  

 af, om vedkommende opfylder de krav, som er resumeret i dette bilags afsnit  

 4.2. Evt. tolkninger af kravene skal ske i samarbejde med  

 Referencelaboratoriets styringsgruppe, og resultatet formuleres, så evt.  

 andre certificerende og akkrediterende organer kan komme til samme objektive  

 konklusion for, om en ansøger opfylder kravene.
Certificeringsorganet skal have udførligt dokumenterede procedurer for  

 bedømmelse af ansøgende personer, rapportvurderinger, behandling af  

 resultater fra sammenlignende målinger og andre kvalitetskontrollerende  

 foranstaltninger.
Endvidere skal der være procedurer for overvågning af de  

 certificerede personer, samt indsigelsesprocedurer.
En beskrivelse af  

 certificeringssystemerne (evt. i form af certificeringsorganets  

 kvalitetshåndbog), skal være tilgængelige i trykt form.
Certificeringsorganet skal to gange årligt udarbejde og ajourføre en liste  

 over certificerede personer med angivelse af hvilke emneområder, de er  

 certificerede til.
Listen skal være offentlig tilgængelig og sendes til  

 Referencelaboratoriet.
Certificering skal foretages indenfor en rimelig tidsfrist, som ansøgeren  

 på forespørgsel skal underrettes om.
Certificeringsorganet skal have  

 forholdsregler som sikrer, at oplysninger opnået i forbindelse med  

 certificeringsaktiviteterne, behandles fortroligt på alle niveauer i  

 organisationen, inklusive udvalg.
Et certificeringsorgan må ikke certificere  

 egne medarbejdere eller personer det ansætter, medmindre der i praksis ikke  

 kan findes en trediepart, der kan foretage certificeringen af pågældende.
4.4.2 Certifikater Certifikatet skal identificere den person det er udstedt til og de  

 dokumenter der beskriver certificeringsordningen.
Det skal på certifikatet  

 endvidere anføres hvilke emneområder (jf.
RL 20/96) certifikatet har  

 gyldighed for.
Certifikatet skal angive en udstedelsesdato og en udløbsdato.
Certifikater  

 skal have en gyldighedsperiode på 3 år.
 Certifikatet skal angive navnet på det certificerende organ og på det  

 organ, som har akkrediteret det certificerende organ.
 Grundlaget for vurderingen (Rapportgennemgang, evt. deltagelse i  

 sammenlignende målinger o.l.) af ansøgerens kvalifikationer skal anføres på  

 eller i forbindelse med certifikatet.
 Det skal anføres på certifikatet, at det er en betingelse for den  

 fortsatte gyldighed, at den certificerede person ca. en gang om året deltager  

 i sammenlignende målinger, som Miljøstyrelsen arrangerer, eller andre  

 kvalitetskontrollerende aktiviteter, samt, at den certificerede person er  

 ansat på eller knyttet til et laboratorium fra den i afsnit 4.1.1 nævnte  

 liste, så personen derved kan opretholde et aktivitetsniveau svarende til  

 mindst 5 »Miljømåling - ekstern støj« pr. år.
 Certificeringsorganet skal udøve passende kontrol med brugen af dets  

 certifikater.
4.4.3 Administration af certifikater Ved udstedelse og fornyelse af certifikater undersøges det om kravene, som  

 er angivet i dette bilag og i RL 20/96, er opfyldt.
Der lægges især vægt på  

 kvaliteten af udførte målinger og rapporter.
Resultaterne fra evt. deltagelse  

 i sammenlignende målinger vurderes.
Ansøgningsmaterialet skal belyse  

 ansøgerens kvalifikationer med hensyn til udførelse af pålidelige og  

 relevante målinger og udarbejdelse af fyldestgørende og overskuelige  

 rapporter.
For at give mulighed for en kvalificeret vurdering må ikke alle rapporter  

 være over enkle sager.
Rapporterne skal være udformede som »Miljømåling  

 - ekstern støj« og skal omfatte eksempler på både måling og beregning af  

 ekstern støj, samt indeholde analyser ud fra båndoptagelser, toneanalyser og  

 niveauregistreringer.
Ved udstedelse af nye certifikater kan ansøgeren til  

 brug for vurderingen evt. udforme rapporter over orienterende målinger som  

 »Miljømåling - ekstern støj«.
 Hvis det vurderes, at en certificeret person ikke længere opfylder  

 kravene, som er anført i afsnit 4.2, skal certificeringsorganet inddrage  

 eller undlade at forny certifikatet.
Hvis en certificeret person skifter ansættelsessted medfører det ikke  

 automatisk annullering af certifikatet.
Fornyelse af certifikatet kan dog kun  

 ske, såfremt certifikatindehaveren på sit nye ansættelsessted kan opfylde de  

 krav og pligter, som er en forudsætning for fornyelsen, dvs. fortsat kan  

 opretholde sin erfaring og træning ved udførelse af »Miljømåling -  

 ekstern støj«.
Meddelelse om inddragelse eller ophør af et certifikat fremsendes til  

 Referencelaboratoriet, den pågældende person samt til det laboratorium,  

 hvortil personen er knyttet.
Meddelelsen kan desuden offentliggøres,  

 tilsendes modtagerne af Miljøstyrelsens adresseliste over godkendte  

 laboratorier, og til parterne i en evt. konkret sag.
4.4.4 Kontrol- og overvågningsaktiviteter Kontrollen af, at de certificerede personer fortsat lever op til  

 certificeringsordningens krav, udføres af certificeringsorganet efter  

 retningslinierne i RL 20/96.
 Kontrollen omfatter opfølgning overfor de certificerede personer på  

 resultaterne af sammenlignende støjmålinger og andre former for  

 sammenlignende kvalitetsbedømmelse.
I forbindelse med fornyelse af certifikater skal certificeringsorganet, de  

 år hvor Referencelaboratoriet ikke på vegne af Miljøstyrelsen arrangerer  

 sammenlignende målinger, indkalde støjrapporter til vurdering.
Støjrapporter  

 fra hver certificeret person skal vurderes med højst 3 års intervaller.
