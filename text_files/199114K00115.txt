Nr BTL 115 Betænkning over Forslag til lov om ændring af lov om Den Sociale  

 Ankestyrelse (Delegation af kompetence)   

 Nr L 115 1991-92, 1. samling Afgivet af Socialudvalget Afgivet: 19911212 Udvalget har behandlet lovforslaget i nogle møder og har herunder stillet spørgsmål til socialministeren, som denne har besvaret skriftligt.
 Der er af socialministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Det  

 Konservative Folkepartis, Venstres, Fremskridtspartiets, Det Radikale  

 Venstres og Kristeligt Folkepartis medlemmer af udvalget) lovforslaget til  

vedtagelse med de af socialministeren stillede ændringsforslag.
Et flertal inden for flertallet (Socialdemokratiets, Det Konservative  

 Folkepartis og Venstres medlemmer af udvalget) forudsætter, at ministeren  

 beskikker den overvejende del af medlemmerne i Den Sociale Ankestyrelse  

 således, at de ikke er ansatte i de i § 4, stk. 1, nævnte organisationer  

 eller i medlemsorganisationer under disse.
Herved sikres den folkelige  

 forankring.
 Et mindretal (Socialistisk Folkepartis og Centrum-Demokraternes  

 medlemmer af udvalget) indstiller lovforslaget til vedtagelse og vil  

 redegøre for sin stilling til ændringsforslagene ved 2. behandling.
Ændringsforslag Af socialministeren, tiltrådt af et flertal (S, KF, V, FP,  

 RV og KRF):
Til § 1 1) Indledningen affattes således:
 »I lov om Den Sociale Ankestyrelse, jf. lovbekendtgørelse nr. 530 af  

 13. august 1986, som ændret ved § 2 i lov nr. 399 af 6. juni 1991, foretages  

 følgende ændringer:».
 2) Før den foreslåede ændring, der bliver nr. 1, indsættes som nyt  

 nummer:
»01. § 4, stk. 2, nr. 5, ophæves.« 3) Den foreslåede ændring, der bliver nr. 1, affattes således:
 »1. Efter § 5, stk. 1, indsættes som nyt stykke:
»Stk. 2. Styrelseschefen kan overlade sine beføjelser efter  

 lovgivningen til ankecheferne og sekretariatsmedarbejdere.
Ankecheferne kan  

 tilsvarende overlade deres beføjelser efter denne lov til  

 sekretariatsmedarbejdere.
Sekretariatsmedarbejdere, der får overladt  

 beføjelser efter denne bestemmelse, skal opfylde uddannelseskravet i §  

 3.« Stk. 2 bliver herefter stk. 3.' Bemærkninger Til nr. 1-3 Såvel ved 1. behandling af lovforslaget som gennem henvendelser fra Dansk  

 Arbejdsgiverforening og Landsorganisationen i Danmark er der givet udtryk for  

 ønsker om, at de organisationer m.v., der indstiller beskikkede medlemmer til  

 Ankestyrelsen, får øget indflydelse.
Dette kan ske ved en ophævelse af lovens § 4, stk. 2, nr. 5, hvorefter  

 ansatte i de nævnte organisationer ikke kan beskikkes som medlemmer.
De  

 pågældende organisationer er Dansk Arbejdsgiverforening, Amtsrådsforeningen,  

 Kommunernes Landsforening, Københavns og Frederiksberg Kommuner samt  

 Folkepensionistforeningernes og Invalideorganisationernes Kontaktudvalg.
 Ved ophævelse muliggøres i højere grad, at den fornødne sagkundskab kan  

 oparbejdes i organisationerne, både for så vidt angår den generelle indsigt  

 på det sociale område og med henblik på afgørelse af de konkrete sager i  

 Ankestyrelsen.
På denne baggrund finder jeg det hensigtsmæssigt at foreslå den nævnte  

 bestemmelse ophævet.
Der vil herefter også blive mulighed for at udnytte  

 organisationernes sagkundskab ved at benytte særlige beskikkede medlemmer i  

 særlige grupper af sager, hvor denne sagkundskab vil være af betydning.
De  

 nærmere regler herom fastsættes efter lovens § 6, stk. 7, i  

 forretningsordenen for Ankestyrelsen.
 Jytte Andersen (S) Pernille Forchhammer (S) Jytte Hilden (S) Jørn  

 Pedersen (S) Jan Petersen (S) Grete Schødts (S) Taanquist (S) nfmd.  

Hanne Thanning Jacobsen (SF) Bente Juncker (CD) Pia Christmas-Møller (KF)  

 Per Tærsbøl (KF) Grethe Fenger Møller (KF) Eva Kjer Hansen (V) Bente  

 Grønfeldt (V) Tom Behnke (FP) Lone Dybkjær (RV) Kofod-Svendsen (KRF) fmd.
