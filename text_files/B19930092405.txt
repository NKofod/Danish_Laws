 I medfør af § 137 i lov om social bistand (i det følgende benævnt  

 bistandsloven), jf. lovbekendtgørelse nr. 829 af 1. oktober 1992, som ændret  

 senest ved lov nr. 501 af 30.juni 1993, fastsættes herved bestemmelser om  

 regnskabsaflæggelse og refusion vedrørende de områder, indenfor hvilke der i  

 henhold til bistandsloven ydes statsrefusion til amtskommuner.
 Hvor der i denne bekendtgørelse er anvendt udtryk som amtskommune eller  

 amtsråd, er Københavns og Frederiksberg kommuner eller deres  

 kommunalbestyrelse også omfattet af bestemmelserne.
Bogføring og kontoplan § 1.  Der foretages en fuldstændig, løbende bogføring  

 af samtlige udgifter og indtægter i årets løb.
 Stk. 2.  Konteringen skal følge de af  

 Indenrigsministeriet fastsatte regler.
Refusionsberettigende udgifter Generelt § 2.  Det er en forudsætning for opnåelse af  

 statsrefusion, at bestemmelserne i bistandsloven og de i medfør heraf af  

 centrale myndigheder fastsatte bestemmelser og trufne principielle afgørelser  

 om udgifternes afholdelse og institutionernes drift i øvrigt, herunder denne  

 bekendtgørelse, er overholdt, jf. herved § 34. Det er endvidere en  

 forudsætning for opnåelse af statsrefusion, at udnyttelsen af såvel  

 institutionspladser som af institutionens personale, lokaler, inventar,  

 maskiner og materiel m.v. har været hensigtsmæssig, og at udgifterne ligger  

 på et rimeligt niveau i forhold til udnyttelsesgraden.
§ 3.  Udgifter til administration afholdes med de af  

 §§ 21 og 22 følgende undtagelser af amtskommunen uden adgang til refusion,  

 uanset om administrationen finder sted i amtskommunens forvaltning eller i  

 institutionen.
Dette gælder f.eks. udgifter til regnskabsførelse og revision  

 og udgifter, som en institution betaler en organisation eller lignende for  

 administration.
 Stk. 2.  Dog kan udgifter til institutionspersonale med  

 administrationsarbejde anmeldes til refusion, idet der som driftsudgifter,  

 både for amtskommunale og for selvejende (private) institutioner, kan  

 anmeldes udgifter til den administration, der normalt må foregå på  

 institutionerne.
 § 4.  Udgifter til konsulentbistand er ikke  

 refusionsberettigende.
 Udgifter vedrørende forsorgshjem m.v.
Personale § 5.  Udgifter kan ikke refunderes i det omfang, de  

 skyldes for rigeligt eller overkvalificeret personale eller personale, der  

 ikke opfylder de for ansættelse i vedkommende stillinger foreskrevne  

 betingelser.
Lønninger til personale § 6.  Ved amtskommunale institutioner kan lønninger  

 kun anmeldes til refusion i det omfang, lønningerne for vedkommende personale  

 har hjemmel i de af Kommunernes Lønningsnævn godkendte bestemmelser,  

 retningslinjer, overenskomster eller andre regler.
 § 7.  Udgifter på grund af unormale lønaftaler eller  

 usædvanlige forfremmelser kan ikke refunderes.
 § 8.  De refusionsberettigende lønninger til personale  

 i private, herunder selvejende, institutioner må ikke overstige, hvad de  

 pågældende ville kunne opnå i tilsvarende offentlig institution.
Pensioner til personale § 9.  Udgifter til pensioner er i almindelighed  

 refusionsberettigende, når der er tale om pensionsforsikringspræmier (bidrag  

 til pensionskasse) og direkte af amtskommunen eller institutionen udbetalte  

 pensioner.
Det samme gælder arbejdsgiverbidrag til ATP.
 § 10.  Den del af udbetalte pensioner, der modsvarer  

 tidligere henlæggelser til en amtskommunal pensionsfond, kan ikke refunderes.
 Stk. 2.  I det omfang, det ikke er muligt eller vil  

 kræve en betydelig administrativ indsats at dokumentere størrelsen af de i  

 stk. 1 omhandlede henlæggelser, vil der kunne foretages en skønsmæssig  

 beregning.
Uddannelse af personale § 11.  Refusionsberettigende er kun udgifter til  

 kurser af kortere varighed, der følges af institutionens eget personale med  

 henblik på at supplere en tidligere gennemgået uddannelse, eller som i øvrigt  

 er af orienterende art, uden at der er tale om en kompetencegivende  

 (videre)uddannelse.
Ejendomsudgifter § 12.  Anlægsudgifter, herunder udgifter ved om- og  

 tilbygninger og ved alle i umiddelbar forbindelse hermed foretagne  

 vedligeholdelsesarbejder, er ikke refusionsberettigende, jf. dog §§ 13 og 14.
Stk. 2.  Anlægsudgifter omfatter grundudgifter,  

 håndværkerudgifter og omkostninger, herunder renter af investeret egenkapital  

 indtil ibrugtagelsen.
Om udgifter til installationer, maskiner og inventar  

 henvises til bestemmelserne i §§ 19 og 20.
§ 13.  Som refusionsberettigende kapitalomkostninger  

 for en institution kan fra ibrugtagelsen at regne anmeldes beløb svarende til  

 kapitaludgifter ved fuld belåning inden for anlægssummen (eventuelt  

 anskaffelsessummen), jf. stk. 2, på grundlag af annuitetslån, der fastlægges  

 efter anlæggets påregnede anvendelsesperiode til formålet, dog højst til 30  

 år, med en fast årlig ydelse.
Renten udgøres af Nationalbankens diskonto på  

 ibrugtagelsestidspunktet og tilskrives årligt.
Grundlaget for beregningen er  

 det endeligt afsluttede byggeregnskab.
For institutioner, der er taget i brug  

 før 1. januar 1991, udgøres renten af Nationalbankens diskonto på  

 ibrugtagelsestidspunktet plus 3,5 pct.-point og tilskrives årligt.
For  

 nedskrevne værdier pr. 1. januar 1986 benyttes dog en rente på 10,5 pct.
 Stk. 2.  Ved beregningen af det i stk. 1 omhandlede  

 refusionsgrundlag for kapitalomkostninger skal anlægssummen (eventuelt  

 anskaffelsessummen) med fradrag af eventuelle afskrivninger efter de før 1.  

 januar 1986 gældende regler (saldoværdien) lægges til grund, uanset om denne,  

 f.eks. som følge af ejendommens alder, er lavere end den offentlige  

 vurdering.
 § 14.  Det oprindelige afskrivningsgrundlag, bortset  

 fra udgifter til senere udvidelse, forbedringer og nyanskaffelser, kan ikke  

 ændres uden Socialministeriets samtykke, der kun kan forventes under ganske  

 særlige omstændigheder.
§ 15.  Som driftsudgifter vedrørende fast ejendom kan  

 til refusion ud over de i § 13 nævnte finansieringsudgifter og udgifter til  

 vedligeholdelse, jf. § 18, anmeldes udgifter til skatter, afgifter og  

 forsikringer vedrørende ejendommen.
Amtskommuner, der i fuldt eller begrænset  

 omfang er selvforsikrer for den pågældende institution, vil dog ikke kunne  

 anmelde beregnede præmier til refusion.
Dette gælder også ved selvforsikring  

 af andet end fast ejendom, jf. herved § 21.
 § 16.  Ved anmeldelse til refusion af ejendomsudgifter  

 fradrages lejeindtægter, herunder betaling fra personale, der bor til leje  

 hos institutionen.
 § 17.  Lejevilkårene for institutioner i lejede  

 lokaler må, for at huslejeudgifterne skal kunne anmeldes til refusion,  

 godkendes af Socialministeriet inden lejemålets endelige indgåelse.
Vedligeholdelse § 18.  Udgifter til ordinær og ekstraordinær  

 vedligeholdelse af fast ejendom kan i det regnskabsår, arbejdet er udført,  

 anmeldes til refusion.
Det er en betingelse, at arbejde af væsentligt omfang  

 efter sagkyndigt skøn er nødvendigt.
Stk. 2.  Udgifter til bygningsarbejder af en sådan  

 karakter og af et sådant omfang, at det er rimeligt at sidestille dem med en  

 ombygning, eller som er fornyelse, betragtes som anlægsudgifter.  

 Bestemmelserne i § 13, jf. § 14, finder derfor tilsvarende anvendelse på  

 disse udgifter.
Det samme gælder vedligeholdelsesarbejder, som står i  

 umiddelbar forbindelse med om- eller tilbygning.
Installationer, maskiner og inventar § 19.  Udgifter til installationer i fast forbindelse  

 med institutionens ejendom må betragtes som anlægsudgifter.
Bestemmelserne i  

 § 13, jf. § 14, finder derfor tilsvarende anvendelse på disse udgifter.
Det  

 gælder f.eks. udgifter til varmeanlæg, tilslutning til fjernvarme og større  

 antenneanlæg.
 Stk. 2.  Bestemmelserne i § 13, jf. § 14, finder  

 tilsvarende anvendelse på udgifter til anskaffelse af maskiner til produktion  

 samt mere udgiftskrævende former for inventar som f.eks. større  

 husholdningsmaskiner og køkkenelementer.
 § 20.  Anskaffelse af inventar i forbindelse med  

 institutionens ibrugtagning betragtes som en anlægsudgift, jf. § 12, og kan  

 danne grundlag for refusion af forrentning og afskrivning efter reglerne i §  

 13, jf. § 14. Også supplerende indkøb af inventar betragtes som anlægsudgift,  

 såfremt indkøbet finder sted i det regnskabsår, hvori institutionen er taget  

 i brug, og det følgende regnskabsår.
Stk. 2.  Bortset fra mere udgiftskrævende former for  

 inventar, jf. § 19, kan senere udskiftning og supplerende indkøb anmeldes til  

 refusion som driftsudgift.
Om motorkøretøjer henvises til § 22.
Andre refusionsberettigende udgifter § 21.  Foruden sædvanlige driftsudgifter, som f.eks.  

 udgifter til varme, vand, fødemidler, rengøring, materialer til  

 forarbejdning, kan afholdes udgifter til telefon og annoncering efter  

 medarbejdere, aviser og underholdning.
Også udgifter til sædvanlige  

 forsikringer er refusionsberettigende.
Om forsikring af fast ejendom og om  

 selvforsikring henvises til § 15.
§ 22.  Udgifter til abonnement hos redningskorps eller  

 anden udgift til kørsel er refusionsberettigende.
For biler, der er anskaffet  

 før den 1. januar 1986, kan refusionsberettigende afskrivning dog kun  

 foretages i den nedskrevne værdi ved begyndelsen af regnskabsåret 1986.  

 Herudover kan udgifter til anskaffelse og vedligeholdelse af motorkøretøj kun  

 dækkes gennem sædvanlig kilometergodtgørelse.
Indtægter § 23.  Som indtægter opføres bl.a. personalets  

 betaling for forplejning, indtægt af lokaler og lignende, indtægt ved salg af  

 produkter, udskiftet inventar og maskiner.
Bonusindtægter samt rabatter m.v.  

 fradrages den udgiftskonto, de vedrører.
Om indtægter af fast ejendom  

 henvises til § 16. Om formueindtægter gælder bestemmelsen i stk. 2.
Stk. 2.  Formueindtægter opføres som indtægt.
Visse  

 indtægter specielt til fordel for en selvejende (privat) institution  

 tilkommer dog institutionen selv og skal derfor ikke medtages i regnskabet.  

 Dette gælder således midler, der ved gavebrev, testamente, legatfundats eller  

 lignende, eller hvad der er angivet i forbindelse med indsamlinger, er  

 reserveret til formål uden for institutionens daglige drift.
Det samme gælder  

 renteafkastet af disse midler.
Såfremt en disposition bevirker øgede udgifter  

 for amtskommunen, må dennes forudgående samtykke kræves.
Udgifter til  

 underholdning m.m., der skyldes arrangementer med det formål at indsamle  

 midler til anvendelse uden for institutionens daglige drift, skal dækkes af  

 indtægterne ved arrangementerne.
 Stk. 3.  Renter af institutionernes kassebeholdninger  

 tilkommer amtskommunen.
Kontantydelser til klienter og betaling for ophold § 24.  Sædvanlige udgifter til vederlag for arbejde,  

 der udføres af de på forsorgshjem m.v. optagne personer, kan anmeldes til  

 refusion.
Det samme gælder for udgifter til personlige fornødenheder for de  

 på sådanne institutioner optagne personer, for så vidt disse udgifter ikke  

 overstiger de beløb, som i medfør af bistandslovens § 84 kan udbetales til  

 beboere på plejehjem.
Stk. 2.  Om de på forsorgshjem og optagelseshjem optagne  

 personers betaling for ophold henvises til bistandslovens § 110. Såfremt en  

 sådan person, der modtager pension efter den sociale pensionslovgivning,  

 lader sig udskrive inden pensionens udbetaling og derpå på ny lader sig  

 indskrive, og det godtgøres, at pågældende herved udelukkende har haft til  

 hensigt at unddrage sig opholdsbetaling, har institutionen krav mod klienten  

 svarende til det unddragne beløb.
Kravet vil kunne inddrives efter  

 bestemmelsen i bistandslovens § 7, stk. 2.
Sygebehandling § 25.  Vedrørende forsorgshjem m.v. kan udgifter til  

 lægetilsyn, sygeplejerskeassistance og medicin anmeldes til refusion.  

 Udgifter til honorar til tandlæge kan anmeldes til refusion i det omfang,  

 patienternes sygesikring ikke dækker.
 Stk. 2.  For andre institutioner for personer, der er  

 hjemløse eller ikke kan tilvænne sig det almindelige samfundsliv, gælder, at  

 honorar for læge- og tandlægehjælp kan anmeldes til refusion i det omfang,  

 patienternes sygesikring ikke dækker.
Udgifter til udlændinges ophold på  

 amtskommunale institutioner § 26.  Amtskommunens udgifter til udlændinge kan  

 anmeldes til statsrefusion efter reglerne i bistandslovens § 134a.
Om  

 anmeldelse til statsrefusion i henhold til denne ordning gælder de nedenfor i  

 stk. 2-4 fastsatte bestemmelser.
Stk. 2.  Udgifter til tolkebistand i forbindelse med en  

 amtskommunes generelle rådgivning og vejledning er en ikke-  

 refusionsberettigende administrationsudgift, uanset om tolkebistanden  

 vedrører døve/tunghøre eller personer med et andet sprog.
Uden for disse  

 tilfælde kan udgifter til tolkebistand refunderes, når den er et nødvendigt  

 led i udførelse af en i øvrigt refusionsberettigende foranstaltning.  

 Tolkeudgiften anmeldes til refusion efter samme regler, som gælder for  

 foranstaltningen.
En konsekvens af denne linje er, at hvis der i forbindelse  

 med en ydelse efter bistandsloven er behov for tolkebistand, skal denne ydes  

 af den myndighed/institution, som er ansvarlig for den pågældende ydelse.
Stk. 3.  Når en udlænding optages i en institution, er  

 det den gennemsnitlige udgift pr. plads, der kan anmeldes til refusion, og  

 der skal således ikke foretages særskilt opgørelse af institutionens udgifter  

 til udlændinge.
Drejer det sig om en institution som nævnt i bistandslovens §  

 135, stk. 3, opgøres udgiften på samme måde som ved den opgørelse, der danner  

 grundlag for udgiftsdeling mellem kommune og amtskommune.
 Stk. 4.  Når en udgift efter almindelige  

 finansieringsregler skal deles mellem kommune og amtskommune, bør  

 amtskommunen selv hjemtage hele refusionen, så længe der er refusion efter  

 bistandslovens § 134a.
Anvisning af statsrefusion § 27.  Ifølge lov af 20. marts 1976 om ændring af  

 regler for statens udbetaling af refusion af kommunernes udgifter i henhold  

 til den sociale pensions- og bistandslovgivning m.v. yder staten fuld,  

 løbende refusion af kommunernes refusionsberettigende udgifter efter bl.a.  

 bistandsloven.
 § 28.  Anmodning om statsrefusion fremsættes  

 kvartalsvis og indsendes til Socialministeriet.
Stk. 2.  Anmodningen skal indeholde en opgørelse over de  

 forventede refusionsberettigende udgifter i året til og med  

 tilskudskvartalet.
Opgørelsen foretages på skemaer, der udsendes fra  

 Socialministeriet.
Ministeriet fastsætter regler og vejledning om  

 fremgangsmåden og fastsætter fristen for indsendelsen af amtskommunernes  

 kvartalsopgørelser.
 § 29.  Socialministeriet anviser efter en vurdering af  

 de anmeldte kvartalsbeløb refusion med 1/3 pr. måned af kvartalsbeløbet, jf.§  

 30.
 Stk. 2.  Når de enkelte amtskommuners refusionsbeløb for  

 et kvartal er fastsat af Socialministeriet på grundlag af den modtagne  

 refusionsanmodning, kan der ikke foretages ændring af kvartalsbeløbet.
 § 30.  Refusionen anvises, så den kan være til  

 amtskommunens disposition den næstsidste bankdag i måneden før hver af de 3  

 tilskudsmåneder.
Restafregning § 31.  Foreløbig restafregning finder sted een gang  

 årligt og foretages af Socialministeriet.
Den foreløbige afregning sker i  

 tilknytning til udløbet af den amtskommunale supplementsperiode.
I  

 forbindelse hermed påhviler det amtsrådet at indsende en foreløbig  

 refusionsopgørelse for det foregående regnskabsår i underskrevet stand senest  

 den 20. marts.
Stk. 2.  Har amtskommunen ifølge den foreløbige  

 opgørelse fået udbetalt mere i refusion, end den er berettiget til efter de  

 foranstående bestemmelser, påhviler det endvidere amtsrådet samtidig med den  

 foreløbige opgørelses indsendelse at anvise forskelsbeløbet til  

 Socialministeriet.
Har amtskommunen ifølge opgørelsen fået udbetalt mindre i  

 refusion, end den er berettiget til, vil efterbetaling snarest blive  

 foretaget af Socialministeriet.
 § 32.  Endelig restafregning finder sted een gang  

 årligt og foretages af Socialministeriet, når amtskommunens regnskab er  

 revideret og forsynet med påtegning af amtskommunens revision.
Stk. 2.  Det påhviler amtsrådet at indsende underskrevet  

 endelig refusionsopgørelse til Socialministeriet straks efter, at revisor har  

 forsynet opgørelsen med påtegning og senest den 20.august.
I opgørelsen af  

 den modtagne refusion i den endelige refusionsopgørelse medregnes  

 indbetalinger til eller udbetalinger fra Socialministeriet ifølge den  

 foreløbige opgørelse pr. 20. marts.
Stk. 3.  Har amtskommunen herefter fået udbetalt mere i  

 refusion, end den er berettiget til efter de foranstående bestemmelser,  

 påhviler det endvidere amtsrådet samtidig med den endelige opgørelses  

 indsendelse at anvise forskelsbeløbet til Socialministeriet.
Har amtskommunen  

 ifølge opgørelsen fået udbetalt mindre i refusion, end den er berettiget til,  

 vil efterbetaling snarest blive foretaget af Socialministeriet.
 § 33.  De nærmere regler for de to afregninger  

 fastsættes af Socialministeriet.
Berigtigelser § 34.  Såfremt revisionen har påpeget, at et beløb med  

 urette er anmeldt til statsrefusion, og revisionens bemærkning herom  

 godkendes af amtsrådet eller eventuelt af Socialministeriet, skal der  

 foretages tilsvarende fradrag i beløb, der senere anmeldes til refusion.
 Stk. 2.  I princippet skal enhver udgift, der ikke er  

 afholdt efter reglerne, jf. § 2, holdes uden for refusionsordningen.  

 Berigtigelse af fejl, herunder misforståelser, skal ske uden hensyn til, om  

 de ansvarlige har været i god tro, eller om fejlen på anden måde har været  

 undskyldelig, jf. dog stk. 3-5.
 Stk. 3.  Berigtigelse af allerede afholdte udgifter skal  

 dog ikke ske, hvor der er tale om ganske uvæsentlige udgifter, eller hvor den  

 administrative indsats med hensyn til berigtigelse i den konkrete sag vil  

 være uforholdsmæssig stor sammenlignet med det opnåelige resultat.
 Stk. 4.  Socialministeriet vil kunne se bort fra kravet  

 om berigtigelse, når der foreligger ganske særlige grunde.
Stk. 5.  Har revisionens undersøgelser vist, at der som  

 følge af forkert anvendelse af reglerne er sket fejl i et større antal  

 ensartede sager, vil berigtigelse kunne ske derved, at amtsrådet lader  

 foretage en skønsmæssig beregning af, hvor meget statens refusion ville være  

 blevet nedsat, hvis reglerne var blevet fulgt.
Dette skøn er undergivet den  

 sædvanlige revisionsmæssige bedømmelse af refusionsopgørelsen.
Revision § 35.  Den kritiske revision af amtskommunens  

 regnskaber vedrørende de områder, der omfattes af denne bekendtgørelse,  

 udføres af den af Indenrigsministeriet godkendte sagkyndige revision efter  

 reglerne i Socialministeriets bekendtgørelse af d.d. om revision af  

 amtskommunernes samt Københavns og Frederiksberg kommuners regnskaber på  

 visse dele af det sociale område.
Ikrafttrædelse § 36.  Bekendtgørelsen træder i kraft den 1. januar  

 1994. Samtidig ophæves Socialministeriets bekendtgørelse nr. 85 af 18.  

 februar 1991 om amtskommunernes samt Københavns og Frederiksberg kommuners  

 regnskabsaflæggelse og statsrefusion på visse dele af det sociale område og  

 Socialministeriets bekendtgørelse nr. 1132 af 15. december 1992 om ændring af  

 samme bekendtgørelse.
