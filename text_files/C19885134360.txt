 I følgende bestemmelser er der stillet krav om sygerum/behandlingsrum og  

 til disse indretning:
 Bekendtgørelse nr. 67 af 28. februar 1977 vedrørende opholdsrum m.v. i  

 skibe, § 20.
 Bekendtgørelse nr. 247 af 3. juni 1971 vedrørende opholdsrum m.v. i  

 fiskeskibe, § 16.
»Skibstilsynets Meddelelser B, C og D«, kap.
II-3.
 Følgende punkter fortolkes som angivet:
1. Behandlingsrum.
Det er tilstrækkeligt med 1  

 behandlingsrum (skadestue) med 1 seng uanset skibets størrelse og  

 besætningens størrelse.
Størrelse som for sygerum.
2. Belysning.
Krav om variabel belysning gælder både  

 for sygerum og behandlingsrum og kan evt. opfyldes ved flere faste lyskilder,  

 således at der kan opnås arbejdslys over sengene på min. 200 lux, læselys ved  

 sengene og vågelys i rummet.
3. Ventilation.
Hvis der ikke er separat ventilation  

 (mekanisk tilgang og afgang) for sygerum/behandlingsrum med tilhørende bad og  

 toilet, skal kanalen for lufttilgangen være forsynet med kontraklap, og  

 luftafgangen skal udformes på en sådan måde, at denne afgangsluft ikke kan  

 komme i forbindelse med den øvrige aptering gennem skibets andre toilet- og  

 baderum, hvis udsugningen ophører.
Dette kan f.eks. opfyldes ved montering af  

 kontraklapper i udsugningen fra skibets øvrige toilet- og baderum.
4. Fiskeskibe.
For sygerum/behandlingrum i fiskeskibe  

 på 500 brt og derover gælder samme detailbestemmelser som for fastskibe.
Ventilation af skibsmandskabets opholdsrum m.v. i fiskeskibe I Handelsministeriets bekendtgørelse nr. 247 af 3. juni 1971 om  

 skibsmandskabets opholdsrum m.v. i fiskeskibe, § 8, stk. 6, er anført, at i  

 fiskeskibe, hvis fartsområde omfatter fart syd for 49 n.br., skal der findes  

 såvel mekanisk som naturlig ventilation til alle opholdsrum.
 Da det på større skibe ikke vil være muligt at opnå tilfredsstillende  

 naturlig ventilation, vil Søfartsstyrelsen acceptere, at ventilationen  

 indrettes alene som et mekanisk ventilationssystem under forudsætning af, at  

 det er i stadig funktion under skibets drift, og at opretholdelsen af  

 ventilationen til stadighed kan sikres ved, at der om bord findes fornødne  

 reservedele eller på anden tilfredsstillende måde.
