 Prøven i skriftlig tysk til studentereksamen og til højere  

 forberedelseseksamen er en prøve i sprogfærdighed på grundlag af et forelagt  

 tekstmateriale.
 Dette indebærer, at eksaminanderne prøves dels i evnen til at opfatte en  

 teksts indhold, vise deres forståelse heraf og redegøre herfor gennem en  

 dækkende og ordnet fremstilling, dels i evnen til at udtrykke sig  

 forståeligt, nuanceret og korrekt.
 Ligesom ved den mundtlige prøve skal der ved bedømmelsen lægges mere vægt  

 på, hvor flydende og naturligt eksaminanderne udtrykker sig, end på, om alle  

 enkeltheder er korrekte.
Prøven består af en obligatorisk og en valgfri afdeling.
Der tillægges de  

 obligatoriske opgaver størst betydning, hvilket imidlertid ikke må udelukke,  

 at de valgfrie kan indgå med betydelig vægt, når de i kvalitet og fylde står  

 mål med resten af besvarelsen.
Under alle omstændigheder skal besvarelsen  

 vurderes som at samlet hele.
 I oversættelsen fra dansk til tysk, hvor eksaminanderne kan koncentrere  

 opmærksomheden omkring ordenens betydning og indbyrdes forbindelse, ventes  

 der en højere grad af korrekthed og nøjagtighed end i de frit producerede  

 dele af besvarelsen.
For at den frie produktions obligatoriske del (hovedopgaven) er dækkende,  

 skal eksaminanderne først og fremmest gennem deres behandling af alt det, som  

 opgaveformuleringen kræver, vise at de har forstået tekstens hovedindhold.  

 Hvis de derefter går ud over det direkte krævende, fx ved videre  

 perspektivering eller fremførelse af egne synspunkter, også hvor dette ikke  

 er udtrykkeligt forlangt, må dette ikke komme eksaminanderne til skade.
Alt  

 efter kvaliteten må sådanne, eventuelt også fortolkende, selvstændige bidrag  

 kunne regnes positivt.
Besvarelsen bedømmes imidlertid ikke som en egentlig fortolkningsopgave,  

 heller ikke når forlægget har et skønlitterært præg.
Kun hvis der foreligger  

 dokumenteret misforståelse af tekstens udsagn på afgørende punkter, regnes  

 dette negativt.
Besvarelsens sproglige afhængighed af forlægget må vurderes sammen med den  

 måde, hvorpå eksaminanden udnytter tekstens sprogstof.
Ved nogle tekster  

 lader parafraselignende afsnit sig ikke helt undgå, og generelt gælder, at  

 det er tilladt at benytte tekstens ord og faste vendinger, mens der normalt  

 ikke må forekomme hele sætninger eller passager hentet direkte fra teksten.
For at besvarelsen er ordnet, skal der kunne mærkes en disposition, som  

 ikke behøver at være markeret eller følge forlæggets, men som viser sig ved,  

 at stoffet fremlægges i en logisk rækkefølge uden forstyrrende spring i  

 tankegangen og uden unødvendige gentagelser.
Hertil hører også sondering  

 mellem væsentligt og mindre væsentligt.
Ved bedømmelsen af eksaminandernes udtryksfærdighed udgør kravene om  

 forståelighed, nuancering og korrekthed en sammenhæng.
Der må således tages  

 hensyn på een gang til besvarelsens kommunikative værdi, til variation i  

 ordvalg og sætningsbygning og til sprogrigtigheden i semantisk, syntaktisk og  

 morfologisk henseende, hvorved sidstnævnte rækkefølge betragtes som  

 prioriteret.
I et formrigt sprog som tysk er der en risiko for skævhed ved vurderingen  

 af sprogrigtigheden.
For at modvirke dette er det vigtigt at skelne mellem  

 sådanne sproglige fænomener, som er af helt eller overvejende formel  

 karakter, og sådanne, som er væsentlige for en sikker og uhindret opfattelse  

 af det skrevne.
 Som eksempler på den første slags kan blandt flere mulige nævnes genus og  

 numeris ved substantiver, som optræder mindre hyppigt, dele af  

 adjektivdeklinationen, i nogle tilfælde kasus ved præpostitoner med enkelte  

 rektioner og ved verber, hvor kasus ikke fremgår af analysen, samt  

 ortografiske detaljer.
 Som eksempler på den anden slags kan, ligeledes blandt flere mulige,  

 nævnes tydelig markering af subjekt og objekt, kongruens mellem subjekt og  

 vervalled, genitivforbindelsers gennemskuelighed og kasus ved præpositioner  

 med dobbelt rektion.
Mængden af fejl er ikke alene afgørende for vurderingen af en besvarelses  

 kvalitet, men må ses i sammenhæng med dens indholdsmæssige lødighed og fylde,  

 herunder omfanget af eksaminandens selvstændige sproglige produktion samt  

 arten af fejl og disses fordeling på fejltyper.
Fejl på et afgrænset område  

 må anses for mindre belastende end fejl af flere forskellige typer, som tyder  

 på udbredt usikkerhed.
 For hf-prøvens vedkommende fremhæves, at der principielt anvendes samme  

 slags bedømmelseskriterier som for studentereksamen, idet der dog anlægges en  

 målestok, som svarer til den forskel i kravene, der fremgår af de respektive  

 bekendtgørelser.
Indholdsmæssigt dækkende, letforståeligt og selvstændigt fremstilling  

 vurderes højere end den formelle korrekthed i detaljerne.
Personlige bidrag  

 må, også selv om de eventuelt forrykker besvarelsens balance, vurderes  

 passende positivt alt efter beskaffenheden.
 Ved versionen foretages bedømmelsen ud fra følgende vægtning:
 Først og fremmest skal meningen være gengivet således, at en læser uden  

 forudsætninger informeres pålideligt, dernæst skal strukturen være rigtigt  

 opfattet og, så vidt det danske sprogs regler tillader det, afspejle det  

 tyske forlæg, og endelig skal nuancerne i ordenes betydning være rimeligt  

 dækket.
 P.d.v.
