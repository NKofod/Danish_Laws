 I medfør af § 1, stk. 1 og 2, § 7 og § 16, stk. 6, i lov om administration  

 af Det europæiske økonomiske Fællesskabs forordninger om markedsordninger for  

 landbrugsvarer m.v., jfr. lovbekendtgørelse nr. 731 af 13. november 1987,  

 fastsættes:
 § 1.  Denne bekendtgørelse vedrører ydelse af støtte  

 til skummetmælk, der er forarbejdet til kasein og kaseinater i henhold til  

 Det europæiske økonomiske Fællesskabs markedsordning for mælk og  

 mejeriprodukter.
 § 2.  EF-direktoratet varetager administrationen af  

 den i § 1 nævnte ordning.
 Stk. 2.  Statskontrollen med mejeriprodukter og æg m.m.  

 foretager kontrol med overholdelse af ordningens bestemmelser.
§ 3.  Støtte kan kun ydes til skummetmælk, der er  

 forarbejdet til kasein og kaseinater på virksomheder (produktionssteder), der  

 er registreret hos Statskontrollen med mejeriprodukter og æg m.m., Sct.
Annæ  

 plads 3, 1250 København K.
Anmodning om registrering indsendes til  

 statskontrollen på formular, der rekvireres hos statskontrollen.
 § 4.  Ydelse af støtte er betinget af, at prøver af  

 det fremstillede kasein eller kaseinat, udtaget og undersøgt af  

 Statskontrollen med mejeriprodukter og æg m.m., viser, at de gældende krav er  

 opfyldt.
Stk. 2.  Virksomheden skal senest 8 hverdage forud for  

 den dag, hvor virksomheden ønsker de i stk. 1 omhandlede prøver udtaget af et  

 parti kasein eller kaseinater, fremsætte anmodning herom til statskontrollen  

 med oplysning om partiets størrelse og sammensætning.
Partier under 500 kg  

 kan ikke anmeldes til kontrol og prøveudtagning.
 Stk. 3.  Efter udtagning og undersøgelse af prøver samt  

 eftersyn af partiet tilsender statskontrollen virksomheden en kontrolattest  

 med oplysning om partiets størrelse, parti- og løbenumre, analyseresultat og  

 klassificering.
§ 5.  Anmodning om støtte skal af virksomheden  

 indsendes til Statskontrollen med mejeriprodukter og æg m.m. på formular, der  

 rekvireres hos statskontrollen.
Anmodningen skal omfatte salget af kasein og  

 kaseinater i den foregående kalendermåned og skal affattes på grundlag af  

 oplysningerne i den i § 4, stk. 3, omhandlede kontrolattest.
 Stk. 2.  Støttebeløbet udbetales af EF-direktoratet.
 § 6.  Virksomheden skal i mindst 5 år opbevare  

 optegnelser, købs- og salgsbilag, leveringsbeviser, produktionsbeviser og  

 øvrige relevante dokumenter vedrørende udbetalte støttebeløb.
 Stk. 2.  Rigtigheden af oplysninger, der skal danne  

 grundlag for udbetaling af støtte, kan forlanges bekræftet af  

 statsautoriseret eller registreret revisor.
 § 7.  Overtrædelse af § 4, stk. 2, og § 6, stk. 1,  

 straffes med bøde, medmindre højere straf er forskyldt efter § 16 i lov om  

 administration af Det europæiske økonomiske Fællesskabs forordninger om  

 markedsordninger for landbrugsvarer m.v., jfr. lovbekendtgørelse nr. 731 af  

 13. november 1987.
 § 8.  Bekendtgørelsen træder i kraft ved  

 offentliggørelsen i Lovtidende.
 Stk. 2.  Samtidig ophæves bekendtgørelse nr. 125 af 5.  

 marts 1974 om ydelse af støtte til kasein og kaseinater.
