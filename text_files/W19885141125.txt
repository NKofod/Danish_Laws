Ansøgning om patent på en »fremgangsmåde til frembringelse af  

 oxidlag ved kemisk damppåføring ved lav temperatur« blev afslået af  

 Patentdirektoratet p.g.a. manglende patenterbarhed.
Afgørelsen blev indbragt  

 for Patentankenævnet, der udtalte, at den i ansøgningen beskrevne proces  

 kemisk adskilte sig væsentligt fra det kendte, hvorfor ansøgningen kunne  

 tilbagesendes til Patentdirektoratet med henblik på fortsat behandling.
År 1988, den 5. februar afsagde patentankenævnet (Grønning-Nielsen, Hans  

 Chr.
Thomsen, Franck, Arne Holm, Vørts) følgende k e n d e l s e i sagen j.nr.
P. 6/86: Klage fra Hughes Aircraft Company, USA, v/Internationalt Patentbureau over patentdirektoratets afgørelse af 6. december 1985 af patentansøgning nr.  

 2618/81.
 Den 15. juni 1981 indleverede klageren til Patentdirektoratet en ansøgning  

 om patent på en »fremgangsmåde tilfrembringelse af oxidlag ved kemisk  

 damppåføring ved lav temperatur«.
 Ansøgningens krav af 6. september 1982 lød således:
 »1. Fremgangsmåde til tilvejebringelse af et lag af oxid af et givet  

 materiale på overfladen af et givet substrat, k e n d e t e g n e t ved, at  

 substratet udsættes for en dampfase-reaktant og en gasformig oxygenholdig  

 precursor i nærværelse af stråling af given bølgelængde, der frembringer  

 dissociation af den oxygenholdige precursor, til dannelse af neturale  

 oxygenatomer, der reagerer med dampfase-reaktanten til dannelse af oxidlaget  

 på substratet.
 2. Fremgangsmåde ifølge krav 1, k e n d e t e g n e t ved, at  

 dampfase-reaktanten indeholder silicium, germanium, gallium, bor, indium,  

 aluminium, titan, wolfram eller hafnium.
 3. Fremgangsmåde ifølge krav 2, k e n d e t e g n e t ved, at  

 dampfase-reaktanten er silan (SiH4), og at oxidet er siliciumdioxid og/eller  

 siliciummonoxid.
 4. Fremgangsmåde ifølge et eller flere af de foregående krav, k e n d e t  

 e g n e t ved, at den oxygenholdige precursor er dinitrogenoxid (N2O),  

 nitrogendioxid (NO2) eller under valgte tryk- og strømningshastighedsforhold  

 molekylært oxygen (O2).
 5. Fremgangsmåde ifølge et eller flere af de foregående krav, k e n d e t  

 e g n e t ved, at oxidlaget tilvejebringes i nærværelse af et gasformigt  

 doteringsmaterialeholdigt materiale med henblik på inkorporering af  

 doteringsatomerne i oxidet.
 6. Fremgangsmåde ifølge et eller flere af de foregående krav, k e n d e t  

 e g n e t ved, at der tilføjes kviksølvdamp til nævnte reaktant og nævnte  

 precursor med henblik på at bevirke kviksølv-foto-sensitiviseret dissociation  

 af en valgt oxygenholdig precursor.
 7. Fremgangsmåde ifølge krav 6, k e n d e t e g n e t ved, at den  

 oxygenholdige precursor er dinitrogenoxid (N2O), dampfase-reaktanten er silan  

 (SiH4), at processen udføres i en statisk fotokemisk reaktor, hvor SiH4 er  

 til stede med et tryk svarende til 3 mm Hg og N2O er til stede med et tryk  

 svarende til 12 mm Hg, at den temperatur, ved hvilken procesen opretholdes,  

 er 30 - 200 grader C, og at oxidet er siliciummonooxid.
 8. Fremgangsmåde ifølge krav 6, k e n d e t e g n e t ved, at den  

 oxygenholdige precursor er dinitrogenoxid (N2O), at dampfase-reaktanten er  

 silan (SiH4), at processen gennemføres i en fotokemisk reaktor med  

 kontinuerlig strømning, SiH4 har en gasstrømningshastighed på 2 n cm3/minut  

 og N2O har en gasstrømningshastighed på 10 n cm3/minut, at den temperatur,  

 ved hvilken processen foregår, er på 30-200 grader C, og at oxidet er  

 siliciummonooxid.
 9. Fremgangsmåde ifølge et eller flere af kravene 1-5, k e n d e t e g n e  

 t ved, at den oxygenholdige precursor er dinitrogenoxid (N2O), at  

 dampfasereaktanten er silan (SiH4), at den givne bølgelængde er på 1750-1950  

 Å, at SiH4 har en gasstrømningshastighed på 2 n cm3/minut, at N2O har en  

 gasstrømningshastighed på 60 n cm3/minut, at den temperatur, ved hvilken  

 processen foregår, holdes på 30-200 grader C, og at oxidet er siliciumdioxid  

 (SiO2).
 10. Fremgangsmåde ifølge et eller flere af kravene 1-5, k e n d e t e g n  

 e t ved, at den oxygenholdige precursor er molekylært oxygen (O2) iblandet  

 nitrogen (N2), at den givne bølgelængde er 1849 Å, at dampfase-reaktanten er  

 silan (SiH4), at trykket er 0-5mmHg, at gasstrømningshastighederne for SiH4  

 og O2 og N2 er henholdsvis 1, 20 og 80 n cm3/minut, og at oxidet er  

 siliciumdioxid.
 11. Fremgangsmåde ifølge krav 5 eller 6, k e n d e t e g n e t ved, at den  

 doteringsmaterialeholdige precursor er phosphin (PH3), diboran (B2H6), arsin  

 (AsH3) stibin (SbH3), hydrogenselenid (H2)Se), hydrogensulfid (H2S), eller  

 hydrogentellurid (H2Te).
12. Fremgangsmåde ifølge krav 6, k e n d e t e g n e t ved, at den  

 oxygenholdige precursor er nitrogenoxid (N2O), at dampfasereaktanten er silan  

 (SiH4), at den givne bølgelængde er 2537Å, at gasstrømningshastighederne for  

 SiH4 og N2O er henholdsvis 2 og 50 n cm3/minut, at den temperatur, ved  

 hvilken processen foregår, holdes på 30-200 grader C, og at oxidet er  

 siliciumdioxid.« I skrivelse af 26.maj 1983 udtalte Patentdirektoratet:
»Som anført i den i beskrivelsen refererede artikel af J.A.
Amick et  

 al., side 1057, afsnit D, er det kendt at afsætte et oxidlag af silicium på  

 et substrat ved en termisk proces mellem silan og en oxygenholdig precursor  

 (O2, H2O, N2O) og eventuelt at anvende ultraviolet stråling til at  

 substituere en del af den ellers nødvendige termiske energi, idet det  

 naturligvis er neutrale oxygenatomer, der er dannet ved hjælp af termisk  

 energi og/eller strålingsenergi ud fra den oxygenholdige precursor, som  

 reagerer med silan under dannelse af oxidlaget på substratet.
Det skønnes derfor vedblivende, at ansøgningen ikke omhandler en  

 patenterbar opfindelse.« Klageren anførte hertil i skrivelse af 25. november 1983:
 »I anledning af betænkningen af 26.maj 1983 i sagen Hughes Aircraft  

 Company, ans. nr. 2618/81, skal vi tillade os at anføre følgende:
Patentdirektoratet henviser påny til J.A.
Amicket et al.'s artikel side  

 1057, afsnit D og skønner vedblivende, at ansøgningen ikke omhandler en  

 patenterbar opfindelse.
 Denne opfattelse kan vi ikke tiltræde.
I den omtalte artikel siderne 1057 og 1058, afsnit D angives, at nitrid-  

 og oxidfilm kan afsættes ved en lavtrykskemisk dampaflejringsproces.
Det  

 angives endvidere side 1057, afsnit D, linie 18 og 19, at »Ultraviolet  

 light can also be used to assist in the deposition reaction«, hvorefter  

 der henvises til artiklerne af Collet og af v.d.
Brekel et al., hvilke  

 artikler var vedlagt vor besvarelse af 6. september 1982.
Disse artikler af Collet og v.d.
Brekel et al. angår kun dannelsen af  

 siliciumnitrid, men angiver eller antyder intet om afsætning af  

 siliciumoxider, som angivet ved den foreliggende opfindelse.
Endvidere er det klart, at såfremt det var Amick's mening at anvende  

 ultraviolet stråling, ville dette kun være for at hjælpe med ved den termiske  

 hovedreaktion.
Amick's fremgangsmåde er i det væsentlige en termisk proces,  

 der kræver varme.
Som angivet på side 1057, afsnit D, linie 22-25, er det  

 således, at »The desired chemical reaction takes place on all heated  

 surfaces, consequently, the area of the substrate is made as large as  

 possible compared with the area of any heated walls«.
 Ved den fremgangsmåde, der angives i den foreliggende ansøgning, kræves  

 der ikke varme til at frembringe den ønskede reaktion, hvorimod der ved  

 Amick's fremgangsmåde skal tilføres varme for at opnå den ønskede kemiske  

 opsætning.
Hvor Amick et al. nævner anvendelsen af oxygen, vand eller N2O, er dette  

 som oxygenkilde til dannelse af oxygenrige polysiliciumlag og ikke til  

 dannelse af siliciumoxidlag som angivet i ansøgningen.
Amick et al.'s artikel  

 beskriver således i modsætning til ansøgningen ikke en fremgangsmåde til  

 dannelse af siliciumoxider, ved hvilken fremgangsmåde, der anvendes  

 ultraviolet stråling.
Endvidere fremgår det på ingen måde af Amick et al.'s artikel, at der ved  

 hjælp af termisk energi og/eller strålingsenergi dannes neutrale oxygenatomer  

 ud fra det i form af O2, vand eller N2O tilførte oxygen.
Dette ville ej  

 heller være særlig sandsynligt, eftersom en termisk spaltning af f.eks.  

 oxygen, som nævnt i vor besvarelse af 6. september 1982 side 5 og 6, er  

 særdeles vanskelig og kræver en temperatur på omtrent 2000 grader C, Sådanne  

 høje temperaturer nævnes ikke i Amick et al.'s artikel, tværtimod nævnes der  

 i tabellen side 1055 en typisk underlagstemperatur på 600 til 1000 grader C.  

 Det fremgår således, at der ikke ad termisk vej frembringes atomart oxygen  

 ved den af Amick et al. beskrevne fremgangsmåde.
Såfremt ultraviolet stråling  

 anvendes som »hjælpe«-middel ved Amick's fremgangsmåde vil al  

 frembragt atomart oxygen i øvrigt forbinde sig med overskydende omgivende  

 molekylært oxygen til dannelse af ozon, der derefter bliver det oxiderende  

 stof.
I Amick et al.'s artikel hverken beskrives eller antydes noget, der  

 ville føre en til at antage, at der ved den der beskrevne fremgangsmåde  

 frembringes atomart oxygen til anvendelse som oxiderende stof.
Såfremt noget  

 atomart oxygen frembringes af den af Amick et al. nævnte assisterende  

 stråling, vil sådan atomart oxygen ikke være det primære oxiderende stof, som  

 tilfældet er i fremgangsmåden ifølge den foreliggende opfindelse, eftersom  

 termisk oxidation af de molekylære oxygenholdige stoffer er dominerende i den  

 af Amick et al. beskrevne fremgangsmåde.
 Sammenfattende kan det anføres:
 1. At den af Amick et al. beskrevne fremgangsmåde i det væsentlige er en  

 termisk proces, ved hvilken ultraviolet stråling eventuelt kan anvendes til  

 at »assistere« ved omsætningen, hvorimod fremgangsmåden ifølge den  

 foreliggende opfindelse udelukkende anvender stråling til at inducere den  

 ønskede kemiske omsætning.
 2. At der ved den af Amick et al. beskrevne fremgangsmåde dannes  

 oxygenrigt polysilicium (Si) ud fra silan og et molekylært oxygenholdigt  

 materiale, hvorimod der ved fremgangsmåden ifølge den foreliggende opfindelse  

 dannes siliciumoxider (SiO og SiO2) ud fra silan og atomart oxygen.
3. At der ved den af Amick et al. beskrevne termiske fremgangsmåde ikke  

 kan frembringes atomart oxygen, og at atomart oxygen ej heller er det primære  

 oxiderende stof, der frembringes af den strålings-assisterede termiske  

 fremgangsmåde.
I modsætning hertil er atomart oxygen det primære oxiderende  

 stof ved fremgangsmåden ifølge den foreliggende opfindelse.
Under hensyn til det anførte håber vi, at Patentdirektoratet nu kan  

 godkende ansøgningen til fremlæggelse.' I skrivelse af 28. december 1983 oplyste klageren, at den tilsvarende  

 europæiske ansøgning nu havde ført til europæisk patent.
 Den 6. december 1985 afslog direktoratet ansøgningen med følgende  

 begrundelse:
»1. Som det klart fremgår af den i beskrivelsen referererede artikel  

 af J.A.
Amick et al., side 1057-58, afsnit D, linie 16-19 og 25-29, kan  

 overfladelag af såvel siliciuimoxid (SiOx) som siliciumnitrid (SiN4)  

 damppåføres overflader ved lavt tryk ud fra silan (SiH4) og en oxygenholdig  

 precursor (O2),H2O,N2O) henholdsvis en nitrogenholdig precursor (NH3,N2),  

 idet ultraviolet stråling eventuelt kan anvendes til at substituere en del af  

 den ellers nødvendige termiske energi.
Således anvendes ifølge det tidligere  

 fremdragne tyske fremlæggelsesskrift nr. 1.771.394 og USA patentskrift nr.  

 4.181.751 ultraviolet stråling til damppåføring af siliciumnitrid ved  

 temperaturer under 50 grader C henholdsvis 100-300 grader C.
 2. Det skønnes på baggrund heraf at være nærliggende for en fagmand  

 ligeledes at anvende ultraviolet strålingsenergi ved samme lave temperaturer  

 til at damppåføre overfladelag af siliciumoxid (SiOx) som alternativ til den  

 kendte fremgangsmådes tekniske reaktion ved 800-900 grader C, jfr. det  

 tidligere fremdragne USA patentskrift nr. 4.217.375.
 3. Det under 2 anførte skøn, som tidligere er fremført herfra i skrivelse  

 af 5. marts 1982, ses ikke at være imødegået, hverken i Deres skrivelse af 6.  

 september 1982, især side 9, sidste linie - side 10, linie 10, eller i Deres  

 skrivelse af 25. november 1983, hvor det til Deres sammenfattende 3 punkter  

 skal anføres:
ad 1. Ultraviolet strålingsenergi »assisterer« ved  

 fremgangsmåden ifølge ansøgningen på lignende måde som ved den i ovennævnte  

 artikel af J.A.
Amick (side 1057, afsnit D, linie 18-19) foreslåede  

 fremgangsmåde, da fremgangsmåden ifølge ansøgningen udøves i  

 temperaturområdet 30-200 grader C, i hvilket den termiske energi har en  

 betragtelig størrelse.
 ad 2. Sammensætningen af det dannede overfladelag (SiOx) afhænger  

 naturligvis først og fremmest af forholdet mellem partialtrykkene af silan og  

 oxygenholdig precursor i gasfasen over overfladen.
ad 3. Kemikere ved, at molekylært oxygen dissocieres til meget reaktivt  

 atomart oxygen ved tilførsel af ultraviolet strålingsenergi.
Det atomare  

 oxygen kan ved tilstedeværelse af silan enten associere til molekylært  

 oxygen, reagere med molekylært oxygen til ozon eller reagere med silan under  

 dannelse af SiOx, idet forholdet mellem de tre reaktionshastigheder  

 naturligvis afhænger af partialtrykkene af molekylært oxygen og silan samt af  

 temperaturen.
 4. I øvrigt bemærkes, at ansøgningen ikke - som forudsat i Deres  

 ovennævnte skrivelse af 25. november 1983 - er begrænset til alene at angå  

 fremstilling af overfladelag af SiOx.
5. Det skønnes herefter vedblivende, at ansøgningen ikke omhandler en  

 patenterbar opfindelse.' Denne afgørelse har klageren ved skrivelse af 5. februar 1986 indbragt for  

 Patentankenævnet med påstand om, at direktoratets afgørelse omstødes, således  

 at ansøgningen optages til fortsat behandling.
 Klageren har uddybet sine synspunkter i skrivelse af 21. april 1986.
 Nævnet har behandlet sagen i sit møde den 12. oktober 1987.
 Klageren mødte ikke.
 Nævnet skal udtale:
Det tiltrædes som af klageren anført, at processen kemisk adskiller sig  

 væsentligt fra det kendte.
Der er klart adskillelige fælles elementer med de  

 fremdragne modhold, hvor der fremstilles siliciumnitrid-film ved en  

 fotokemisk proces.
På den anden side er de forløbende kemiske processer med  

 henholdsvis nitrogen og oxygen-precursorer meget forskellige, og det er ikke  

 muligt at forudsige resultatet af en fotokemisk proces.
Det må ligeledes  

 erkendes, at den opfundne metode fører til en film af siliciumoxider med  

 væsentligt forbedrede tekniske egenskaber i forhold til det, der er kendt med  

 tilsvarende termiske metoder.
 Derimod finder nævnet ikke, at ansøgeren har dokumenteret, at  

 trimethylaluminium, trimethylgallium, german, diboran, trimethylindium,  

 titantetrachlorid, wolframhexaflourid og hafniumfluorid kan anvendes istedet  

 for silan.
Herefter bestemmes:
 Ansøgningen tilbagesendes til patentdirektoratet med henblik på fortsat  

 behandling med de nævnte forbehold.
