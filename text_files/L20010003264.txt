Bekendtgørelse om overenskomst af 12.  

 juni 2001 med Kenya  

 om konsolidering af gæld Den 12. juni 2001 undertegnedes i Nairobi en overenskomst  

 imellem Danmark og Kenya om konsolidering af Kenyas gæld til Danmark.  

 Aftalen er i overensstemmelse med de retningslinier for omlægning af  

 Kenyas gæld, hvorom der opnåedes enighed under multilaterale  

 forhandlinger i Paris den 15. november 2000.
 Aftalen vedrører tilbagebetaling af de danske  

 statslån til Kenya af 26. juni 1968, 10. oktober 1973, 4. november  

 1976, 14. juli 1978, 13. oktober 1982 og 4. september 1986 samt  

 tilbagebetalinger i henhold til aftale af 19. december 1994 mellem Danmark og  

 Kenya.
 Konsolideringsprocenten er aftalt til 100 for restancer,  

 der forfaldt til betaling frem til og med 30. juni 2000, samt for afdrag, der  

 er forfaldne til betaling i perioden 1. juli 2000 frem til 30. juni 2001, og  

 afdrag i samme periode i henhold til aftalen af 19. december 1994. Disse  

 beløb, som tilsammen andrager ca. 45,5 mio. kr., vil blive betalt i 20  

 lige store halvårlige rater begyndende den 30. juni 2011. Der svares  

 ikke rente af lånene.
 Restancer pr. 15. november 2000, som ikke er dækket  

 af ovenstående, i alt ca. 5,2 mio. kr., betales senest den 30. juni  

 2001.
