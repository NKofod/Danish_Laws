Fremsat den 10. april 2003 af Per Dalgaard (DF),  

 Kristian Thulesen Dahl (DF), Pia Kjærsgaard (DF),  

 Pia Kristensen (DF), Uno Larsson (DF),  

 Aase D.
Madsen (DF),  

 Poul Nødgaard (DF) og Peter Skaarup (DF) Forslag til Lov om ændring af lov om kommunale valg (Ophævelse af stemmeret for andre end danske og nordiske  

 statsborgere samt statsborgere i Den Europæiske Union) § 1 I lov om kommunale valg, jf. lovbekendtgørelse nr. 263  

 af 18. april 2001, som senest ændret ved lov nr. 145 af 25. marts 2002,  

 foretages følgende ændringer:
 1.  

  

 § 1, stk. 1,  

 affattes således:
»§ 1.  

  

 Valgret til kommunalbestyrelsen og amtsrådet har enhver, der på valgdagen er  

 fyldt 18 år, har fast bopæl i kommunen henholdsvis amtskommunen, og som  

 herudover enten 1)  

 	  

    

 har dansk indfødsret, 2)  

 	  

    

 er statsborger i en  

 af de øvrige medlemsstater i Den Europæiske Union eller 3)  

 	  

    

 er statsborger i  

 Island eller Norge.« 2.  

  

 § 1a  

 ophæves.
 3.  

  

 § 3a  

 ophæves.
§ 2 Loven træder i kraft dagen efter bekendtgørelse i  

 Lovtidende.
Bemærkninger til lovforslaget Almindelige bemærkninger Formålet med lovforslaget Formålet med lovforslaget er at ændre betingelserne for at  

 kunne deltage i kommunale valg, idet personer, der hverken har dansk eller  

 nordisk statsborgerskab eller har statsborgerskab i et andet EU-medlemsland,  

 efter forslaget ikke skal kunne udøve valgret eller være valgbar ved danske  

 kommunale valg.
 Den kommunale valglovs § 1 giver adgang til at udøve  

 valgret for personer med dansk indfødsret, for nordiske statsborgere med fast  

 bopæl her og for personer, der er statsborgere i en af de øvrige  

 medlemsstater  

 i EU, under forudsætning af, at de pågældende har fast bopæl i kommunen,  

 henholdsvis amtskommunen.  

    

 Men derudover  

 kan  


  

 valgret til de kommunale valg  

 udøves af enhver, der uden afbrydelse har haft fast bopæl i riget i de sidste  

 3  

 år forud for valgdagen  

                                                                          .
 Det er den sidstnævnte mulighed, der alene  

 beror på 3 års bopæl i Danmark, og som har hjemmel i § 1, stk. 1, nr. 4., § 1  

 a  

 og § 3 a i lov om kommunale valg, som forslagsstillerne med lovforslaget  

 ønsker  

 afskaffet.
Historik og politiske vurderinger ved  

 lovændringen i 1981 Valgretten er ikke en frihedsrettighed, men en kompetence  

 eller social funktion, der tilkommer den samlede vælgerbefolkning.
Oprindelig  

 har valgret og valgbarhed i alle lande som en selvfølge været forbeholdt  

 landets egne statsborgere.
Kravet om statsborgerskab har som oftest været  

 suppleret af  

    

 bopælskrav.
I Danmark har  

 det   bortset fra de sidste 22 år   altid været krævet, at både betingelsen  

 om  

 statsborgerskab og betingelsen om bopæl i riget skulle være opfyldt, for at  

 man  

 kunne udøve valgret.
Det har været den overvejende opfattelse, at disse krav  

 er  

 nødvendige for at beskytte demokratiske valg mod manglende  

 interessefællesskab  

 og manglende solidaritetsfølelse fra vælgernes side.
Alf Ross, Dansk  

 Statsforfatningsret,  

 1959, side 248 ff., omtaler disse to forhold samt valgtekniske forhold som  

 begrundelse for det kombinerede statsborger- og bopælskrav.
 Ved en lovændring i 1977 fik statsborgere fra de øvrige  

 nordiske lande tillagt valgret og valgbarhed til de kommunale råd, jf. lov  

 nr.  

 202 af 18. maj 1977 (se Folketingstidende 1976-77, forhandlingerne spalte  

 286,  

 1318, 3340 og 3773, tillæg A side 671, tillæg B side 239 og tillæg C side  

 169),  

 og ved en lovændring i 1981 har også andre personer, der ikke har dansk  

 indfødsret, fået tillagt valgret og valgbarhed ved de kommunale valg, hvis de  

 ud over at opfylde de almindelige betingelser for valgret til de kommunale  

 råd  

 har haft ophold i Danmark i de sidste 3 år forud for valget, jf. lov nr. 143  

 af  

 30. marts 1981 (se Folketingstidende 1980-81, forhandlingerne spalte 4040,  

 4941, 7489 og 8423, tillæg A side 2501, tillæg B side 457 og 515 og tillæg C  

 side 417).
Under Socialdemokratiets ledelse af landet i 1970erne  

 opstod i regeringen et ønske om at tildele gæstearbejdere valgret.
I 1977  

 udtalte statsminister Anker Jørgensen, at regeringen ville overveje at  

 tildele  

 gæstearbejderne kommunal valgret efter svensk forbillede. (Lise Togeby,  

 »  

 Fra fremmedarbejdere til etniske minoriteter  

 «  

 , Aarhus Universitetsforlag, 2003, side  

 497).
 Ved folketingets behandling af lovændringen i 1981  

 redegjorde indenrigsministeren og partiernes ordførere for deres synspunkter,  

 bl.a. således:
Det fremgik bl.a. af den skriftlige fremsættelse til  

 forslag til lov om ændring af lov om kommunale valg (L 100) i folketingsåret  

 1980-81, at indenrigsministeren, Henning Rasmussen (S), fandt det rimeligt,  

 at  

 indvandrere på et forholdsvis tidligt tidspunkt efter indvandringen får  

 adgang  

 til aktivt at tage del i det politiske liv i kommunen.
Henning Rasmussen  

 mente,  

 at valgretten ville styrke indvandrernes samhørighed med det danske samfund.  

 Treårskravet ville efter hans mening sikre en rimelig tilknytning til det  

 danske samfund.
 Kirsten Andersen (S) fandt, at  

 »  

 de mange indvandrere, Danmark fik i 1960erne og først i  

 1970erne, har i årene siden bidraget med deres arbejdskraft til vort  

 samfund.  

 Det er både ret og rimeligt at betragte dem som ligeværdige borgere med samme  

 mulighed for at få indflydelse på de politiske beslutninger i  

 lokalsamfundene.  

 « (Spalte 4941).  

 Tilsvarende synspunkter  

 fremførtes af SFs ordfører og den radikale ordfører.
 Regeringen og de partier, der støttede forslaget, afviste  

 risikoen for urimelige virkninger af loven, bl.a. med henvisning til, at der  

 ud  

 over de nordiske statsborgere højst ville være ca. 35.000 udlændinge, der  

 efter  

 lovforslaget ville få valgret.
 Venstres ordfører, Bundgaard Nielsen, afviste forslaget:  

 »  

 De forskelle, der består mellem danske  

 statsborgere og indvandrerne i sproglig, kulturel og samfundsmæssig  

 henseende,  

 er ofte så store, at man ikke efter blot 3 års ophold i Danmark kan forvente  

 den fornødne indsigt i danske forhold.  

 «  

 (Spalte 4944).
Flemming Jensen (KF) afviste ligeledes forslaget.
Det var  

 ikke rimeligt at give stemmeret til personer uden dansk indfødsret.
De to  

 ting  

 burde følges ad.
Udlændinge, der søger om og får dansk indfødsret, skulle  

 være  

 velkomne til at afgive stemme.  

 »  

 Det  

 afgørende er nemlig tilpasningen til vores samfund, og det er den, som  

 adskiller den gæst, der kun bliver her i nogle få år, fra den, der tager  

 skridtet fuldt ud  

 «  

 , betonede den  

 konservative ordfører. (Spalte 4947).
Knud Lind (FP) fandt det naturligt, at man skal beherske  

 det danske sprog for at kunne deltage i det politiske liv, og mente, at der  

 var  

 tale om en  

 »  

 klar nedvurdering af det  

 kommunalpolitiske arbejde, når regeringen   blot kræver, at udlændingen  

 er  

 fyldt 18 år, og at pågældende i de sidste tre år har haft bopæl her i riget  

 forud for valget.
Ikke et ord nævnes der om, at pågældende skal kunne tale,  

 forstå eller læse det danske sprog  

 «                                                                            .  

                                                                            (Sp  

 (Spalte 4948).
 Den 24. marts 1981 vedtog Folketinget lovændringen med 80  

 stemmer for og 61 imod, idet forslaget blev støttet af Socialdemokratiet, Det  

 Radikale Venstre, SF og Venstresocialisterne, mens Venstre, Det Konservative  

 Folkeparti og Fremskridtspartiet stemte imod lovændringen.
Ved en senere lovændring, i foråret 1995, af den kommunale  

 valglov gennemførtes Rådets direktiv nr. 94/80/EF (se EF-Tidende 1994 L 368  

 s.  

 38) om fastsættelse af de nærmere regler for valgret og valgbarhed ved  

 kommunale valg for unionsborgere, der har bopæl i en medlemsstat, hvor de  

 ikke  

 er statsborgere.
Lovændringen betød bl.a., at der ikke længere gælder nogen  

 karenstid for EU-borgere og nordiske statsborgere for opnåelse af valgret og  

 valgbarhed.
For statsborgere fra andre lande blev 3-års-reglen som den  

 almindelige tidsmæssige betingelse opretholdt, men således at det tidsmæssige  

 krav kan reduceres i tilfælde af gensidighed, det vil sige at statsborgere  

 fra  

 andre lande, hvor derboende danske statsborgere kan opnå valgret og  

 valgbarhed  

 fra et tidligere tidspunkt, kan opnå valgret og valgbarhed i Danmark fra det  

 tilsvarende tidligere tidspunkt.
Der henvises til lov nr. 208 af 29. marts  

 1995, jf. lovforslag nr.
L 150 (se Folketingstidende 1994-95, forhandlingerne  

 side 2278, 2509, 3851 og 4068, tillæg A side 1871, tillæg B side 284 og  

 tillæg  

 C side 276).
Behovet for en lovændring.
Forslagsstillernes  

 overvejelser.
Der er grund til at pege på fire hovedbegrundelser for  

 nærværende  

 lovforslag.
1)  

 	  

    

 Den foreslåede  

 lovændring vil bringe dansk lovgivning bedre i overensstemmelse med  

 lovgivningen i næsten alle andre lande i verden.
Danmark var det tredje land  

 i  

 Europa, der gav indvandrere og flygtninge med udenlandsk statsborgerskab  

 kommunal valgret.
Det første land var Irland i 1963, derefter Sverige i 1976,  

 Danmark i 1981, Norge i 1982 og Holland i 1985. I de øvrige EU-medlemslande  

 har  

 kun EU-borgere fået kommunal valgret og valgbarhed.
Der er altså kun ganske  

 få  

 lande i verden, hvis lovgivning er afvigende fra det normale ved ikke at  

 knytte  

 valgret og valgbarhed til statsborgerskabet.
Ved den foreslåede lovændring  

 bringes dansk lovgivning i overensstemmelse med langt de fleste andre landes  

 lovgivning.
 2)  

 	  

    

 Antallet af  

 udlændinge, der kan stemme ved valg i Danmark, stiger i disse år så kraftigt  

 og  

 så hurtigt, at udlændinge ved kommende valg kan få en urimelig og  

 uforholdsmæssigt stor indflydelse på kommunerne i Danmark.
Mens der ved  

 lovændringen i 1981 var ca. 35.000 udlændinge fra tredjelande, der opnåede  

 valgret, og i forvejen ca. 11.000-12.000 nordiske statsborgere eller i alt  

 ca.  

 45.000, er tallet i de følgende år vokset markant.
Dette mulige perspektiv  

 blev  

 i 1981 ikke omtalt, hverken i bemærkningerne til lovforslaget eller under  

 Folketingets behandling af forslaget.
Ved valget den 22. november 2001 kunne  

 i  

 alt 4.001.989 personer udøve valgret til både folketingsvalg og kommunal- og  

 amtsrådsvalg.
Antallet af vælgere ved kommunal- og amtsrådsvalget var derimod  

 opgjort til 4.157.869. Differencen på 155.880 vælgere udgøres af personer  

 uden  

 dansk statsborgerskab.
 Til sammenligning  

 vises nedenfor tallene ved valgene i 1981, 1989,  

    

 1993, 1997 og 2001:
 Tabel 1. Udviklingen i antal vælgere i  

 Danmark uden dansk statsborgerskab.
Årstal Antal vælgere uden dansk statsborgerskab 1981 45.000 1989 77.353 1993 97.512 1997 130.000 2001 155.880 Antallet af  

 udlændinge i Danmark, der har kunnet afgive stemme ved de kommunale valg, er  

 således fordoblet på kun 12 år, fra 1989 til 2001, og næsten firedoblet på 21  

 år, fra 1981 til 2001.
Mens man ved  

 lovændringen i 1981 fra regeringens og flertalspartiernes side undlod at  

 forholde sig til den forventede udvikling i antallet af herboende udlændinge  

 og  

 alene hæftede sig ved det antal personer på ca. 35.000, der aktuelt fik  

 valgret  

 som følge af lovændringen, er der  

    

 blandt  

 Folketingets partier i dag forhåbentlig en større forståelse for, at også de  

 fremtidige konsekvenser bør indgå i overvejelserne.
Det er efter  

 forslagsstillernes opfattelse derfor vigtigt at fokusere på den forventede  

 udvikling i antallet af udlændinge her i landet.
En fremskrivning  

 af antallet af udlændinge i Danmark blev udarbejdet af Danmarks Statistik  

 i  

    

 1997. (Regeringens rapport om bedre  

 integration, februar 2002). Fremskrivningen havde følgende hovedresultater:  

 Antallet af indvandrere og efterkommere antages at stige fra 330.000 i 1997  

 til  

 762.000 personer i 2020. Det betyder, at indvandrere og efterkommere vil  

 udgøre  

 13,7 pct. af befolkningen i 2020 mod 6,3 pct. i 1997. Af de 762.000 personer  

 med udenlandsk baggrund, der vil bo i Danmark i 2020, vil næsten en halv  

 million indvandrere og deres efterkommere komme fra lande som Tyrkiet,  

 Somalia  

 og Libanon.
I denne fremskrivning var der ikke taget hensyn til udvidelsen af  

 EU mod øst.
Hvis Danmarks Statistiks fremskrivning holder, og når det tages i  

 betragtning, at der i 2002 er sket en vis skærpelse i behandlingen af  

 ansøgninger om dansk indfødsret, må det antages, at antallet af udenlandske  

 statsborgere i Danmark med valgret til kommunale råd om ca. 17 år vil være  

 øget  

 fra i dag ca. 160.000 til i 2002 måske 3.000-400.000 eller flere.
Den  

 overvejende del heraf må forventes at være personer med statsborgerskab fra  

 lande uden for Norden og EU.
Det vil efter forslagsstillernes opfattelse  

 kunne  

 få betydelige uheldige konsekvenser for folkestyrets udvikling, hvis  

 udlændinge, eksempelvis opstillet af flygtningelister eller indvandrerlister,  

 opnår en uforholdsmæssigt stor magt ved   som tungen på vægtskålen   at kunne  

 presse særfordele igennem i forbindelse med konstitueringerne ved hvert  

 kommunevalg.
Ganske vist er vi i Danmark vant til, at et lille parti kan få  

 stor indflydelse, når dets stemmer er udslaggivende.
Det er en del af  

 folkestyrets spilleregler og skader ikke, så længe vælgerne deler sig efter  

 anskuelser.
Men hvis nogle af vælgerne ikke deler sig efter holdninger, men  

 efter nationalitet, religion, etnisk oprindelse el.lign., er der tale om en  

 klar risiko for, at politiske aftaler kan blive belastet af usaglige hensyn.  

 Borgmesterposter kan komme til salg for den, der vil betale den højeste pris  

 for snævre særinteresser.
I større byer er der en risiko for, at  

 indvandrerlister eller eventuelt flygtningelister kan få alt for stor magt  

 ved  

 fremtidige konstitueringer.
 3)  

 	  

    

 Det virker ikke  

 rimeligt, at personer, der kun har en ganske løs tilknytning her til landet,  

 f.eks. gennem ganske få års midlertidigt ophold, og som ofte hverken kender  

 det  

 danske sprog eller følger den politiske debat, gennem deres stemme kan opnå  

 samme kvantitative indflydelse som danske statsborgere, der deltager aktivt i  

 samfundslivet.
I forvejen er selv  

 valgretten til nordiske statsborgere og EU-borgere i nogle tilfælde  

 problematisk.
Her stilles slet ikke krav om nogen særlig varighed af  

 opholdet.  

 Allerede ved ankomsten her til landet kan valgret udøves til de kommunale  

 valg.  

 For en italiensk eller tysk studerende, der kun har opholdt sig i Danmark i  

 få  

 dage eller uger, kan det virke overraskende at modtage et valgkort med  

 posten.  

    

 Når EU udvides mod øst, vil også  

 f.eks. studerende, løsarbejdere og andre fra de nye medlemslande   uanset at  

 de  

 er ganske forudsætningsløse   kunne udøve valgret.
 Efter de gældende  

 regler har også flygtninge efter 3 års ophold valgret her i landet, også selv  

 om de måske ikke længere har opholdstilladelse her i landet, og uanset om de  

 er  

 i færd med at forberede deres hjemrejse.
 4)  

 	  

    

 Det er betænkeligt,  

 når personer med valgret i udlandet tillige kan deltage i valghandlinger her  

 i  

 landet.
I de fleste lande  

 er valgretten knyttet til statsborgerskab, i alt fald valgretten ved  

 parlamentsvalg.
En del udenlandske statsborgere fra lande uden for Norden og  

 Europa, der opholder sig i Danmark i en kortere periode, bevarer valgretten i  

 det andet land og afgiver tillige stemme ved kommunalvalg her i landet, altså  

 en slags  

 »  

 dobbelt valgret  

 «  

 . Det opfylder ikke noget legitimt  

 demokratisk behov.
Bedre integration af udlændinge En vedtagelse af forslaget vil i realiteten have en positiv  

 indflydelse på integrationen, når man som statsborger i et tredjeland med  

 lovligt ophold i Danmark alene kan opnå valgret gennem erhvervelse af dansk  

 statsborgerskab.
Erhvervelse af dansk statsborgerskab forudsætter efter de  

 nye  

 og helt rimelige regler et grundigt kendskab til danske samfundsforhold, og  

 at  

 man kan tale dansk.
At kunne tale og forstå dansk er en naturlig og nødvendig  

 forudsætning for at kunne følge med i valgkampen og valghandlingen.  

 Udlændinge,  

 der gerne vil erhverve stemmeret til valg i Danmark, bliver derfor nødt til  

 at  

 lade sig integrere fuldt og helt og erhverve dansk statsborgerskab.
Forslaget  

 modvirker derfor ikke, men fremmer tværtimod integrationen.
At den nuværende lovgivning skulle have en positiv virkning  

 på integrationen, modbevises da også i nogen grad af, at udlændinge uden  

 dansk  

 statsborgerskab har en væsentlig lavere valgdeltagelse end danske  

 statsborgere  

 med dansk oprindelse og danske statsborgere med udenlandsk oprindelse.
Det  

 fremgår af nedenstående tabel, der viser valgdeltagelsen ved kommunalvalget i  

 2001 i 25 kommuner, der er undersøgt af Indenrigs- og Sundhedsministeriet.  

 Kommunerne er af forskellig størrelse og med forskellig tæthed af udlændinge.
 Tabel 2.
Danske statsborgere med oprindelse i Udenlandske statsborgere med oprindelse i Alle Danmark Norden, EU Tredjelande Norden, EU Tredjelande Mænd 81,8 85,1 81,0 67,3 39,5 39,4 Kvinder 82,4 85,4 80,0 69,7 42,5 40,2 Alle 82,1 85,3 80,5 68,4 40,9 39,8 N 1.391.730 1.251.984 16.797 42.068 29.704 51.181 Valgdeltagelse ved kommunalvalget i 2001 i de 25 undersøgte  

 kommuner. (Gengivet efter Lise Togeby,  

 »  

 Fra  

 fremmedarbejdere til etniske minoriteter  

 «  

 ,  

 Magtudredningen, Aarhus Universitetsforlag, 2003, side 109.) Bemærkninger til lovforslagets enkelte bestemmelser Til § 1 Til nr. 1 Forslaget betyder, at valgret ikke kan opnås på grundlag af  

 fast bopæl i riget uden afbrydelse i de sidste 3 år forud for valgdagen.
Ved  

 ændringen sikres, at betingelsen for at udøve kommunal valgret dels er  

 indfødsret i Danmark, Norden eller et andet EU-medlemsland, dels fast bopæl i  

 kommunen.
Til nr. 2 Forslaget betyder, at der ikke længere skal være hjemmel  

 til, at indenrigs- og sundhedsministeren   uden om Folketinget   under visse  

 betingelser kan aftale med et tredjeland, at personer uden dansk indfødsret  

 opnår kommunal valgret efter et kortere ophold her i landet end 3 år.
Der  

 findes ikke i dag sådanne aftaler med noget tredjeland, og der bør ikke  

 indgås  

 sådanne aftaler uden Folketingets mellemkomst.
Til nr. 3 Forslaget betyder, at der ikke længere skal være hjemmel  

 til, at indenrigs- og sundhedsministeren   uden om Folketinget   under visse  

 betingelser kan aftale med et tredjeland, at personer uden dansk indfødsret  

 opnår kommunal valgbarhed efter et kortere ophold her i landet end 3 år.  

    

 Der findes ikke i dag sådanne aftaler med  

 noget tredjeland, og der bør ikke indgås sådanne aftaler uden Folketingets  

 mellemkomst.
Skriftlig fremsættelse Per Dalgaard  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af lov om kommunale valg. (Ophævelse af stemmeret for andre end  

 danske  

 og nordiske statsborgere samt statsborgere i Den Europæiske Union).
(Lovforslag nr.
L 215).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
Bilag  

 1 Lovforslaget sammenholdt med gældende lov Gældende formulering Lovforslaget § 1 I lov om kommunale valg, jf. lovbekendtgørelse nr.  

 263 af 18. april 2001, som senest ændret ved lov nr. 145 af 25. marts 2002,  

 foretages følgende ændringer:
 1.  

  

 § 1, stk. 1,  

 affattes således:
§ 1.  

  

 Valgret til kommunalbestyrelsen og amtsrådet har enhver, der på valgdagen er  

 fyldt 18 år, har fast bopæl i kommunen henholdsvis amtskommunen, og som  

 herudover enten »§ 1.  

  

 Valgret til kommunalbestyrelsen og amtsrådet har enhver, der på valgdagen er  

 fyldt 18 år, har fast bopæl i kommunen henholdsvis amtskommunen, og som  

 herudover enten 1)  

 	  

    

 har dansk  

 indfødsret, 1)  

 	  

    

 har dansk  

 indfødsret, 2)  

 	  

    

 er statsborger i en  

 af de øvrige medlemsstater i Den Europæiske Union, 2)  

 	  

    

 er statsborger i en  

 af de øvrige medlemsstater i Den Europæiske Union eller 3)  

 	  

    

 er statsborger i  

 Island eller Norge eller 3)  

 	  

    

 er statsborger i  

 Island eller Norge.« 4)  

 	  

    

 uden afbrydelse har  

 haft fast bopæl i riget i de sidste 3 år forud for valgdagen.
 Stk. 2.  

  

 Den, der er  

 under værgemål med fratagelse af den retlige handleevne, jf. værgemålslovens  

 § 6, har ikke valgret.
 Stk. 3.  

  

 Personer, der  

 efter reglerne i lov om Det Centrale Personsregister opfylder betingelserne  

 for at være tilmeldt folkeregistret i kommunen, anses for at have fast bopæl  

 i kommunen henholdsvis i den amtskommune, hvori kommunen er beliggende.
 § 1 a.  

  

 Under forudsætning af gensidighed kan indenrigsministeren indgå aftale med et  

 andet land om, at personer, der er statsborgere i landet uden tillige at have  

 dansk indfødsret, skal kunne opnå valgret tidligere end anført i § 1, stk. 1,  

 nr. 4.
 Stk. 2.  

  

 Efter  

 indgåelse af aftale i henhold til stk. 1 fastsætter indenrigsministeren  

 senest 10 uger før valgdagen det tidsmæssige krav til uafbrudt fast bopæl i  

 riget, der gælder som betingelse for valgret for herboende statsborgere fra  

 det pågældende land.
 § 3 a.  

  

 Under forudsætning af gensidighed kan indenrigsministeren indgå aftale med et  

 andet land om, at personer, der er statsborgere i landet uden tillige at have  

 dansk indfødsret, skal kunne opnå valgbarhed efter uafbrudt fast bopæl i  

 riget i et kortere tidsrum end 3 år.
 Stk. 2.  

  

 Efter  

 indgåelse af aftale i henhold til stk. 1 fastsætter indenrigsministeren  

 senest 10 uger før valgdagen det tidsmæssige krav til uafbrudt fast bopæl i  

 riget, der gælder som betingelse for valgbarhed for herboende statsborgere  

 fra det pågældende land.
 § 1a.  

  

 Under  

 forudsætning af gensidighed kan indenrigsministeren indgå aftale med et andet  

 land om, at personer, der er statsborgere i landet uden tillige at have dansk  

 indfødsret, skal kunne opnå valgret tidligere end anført i § 1, stk. 1, nr.  

 4.
 2.  

  

 § 1a  

 ophæves.
 Stk. 2.  

  

 Efter  

 indgåelse af aftale i henhold til stk. 1 fastsætter indenrigsministeren  

 senest 10 uger før valgdagen det tidsmæssige krav til uafbrudt fast bopæl i  

 riget, der gælder som betingelse for valgret for herboende statsborgere fra  

 det pågældende land.
 § 3a.  

  

 Under  

 forudsætning af gensidighed kan indenrigsministeren indgå aftale med et andet  

 land om, at personer, der er statsborgere i landet uden tillige at have dansk  

 indfødsret, skal kunne opnå valgbarhed efter uafbrudt fast bopæl i riget i et  

 kortere tidsrum end 3 år.
 3.  

  

 § 3a  

 ophæves.
 Stk. 2.  

  

 Efter  

 indgåelse af aftale i henhold til stk. 1 fastsætter indenrigsministeren  

 senest 10 uger før valgdagen det tidsmæssige krav til uafbrudt fast bopæl i  

 riget, der gælder som betingelse for valgbarhed for herboende statsborgere  

 fra det pågældende land.
