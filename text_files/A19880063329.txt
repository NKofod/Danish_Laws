 Herved bekendtgøres lov nr. 62 af 19. februar 1986 om  

 afgift af øl med de ændringer, der følger af § 2 i lov nr. 154 af 21. marts  

 1986 og § 6 i lov nr. 925 af 19. december 1986.
Afgiftspligtigt vareområde § 1.  Af øl svares afgift til statskassen.
 Stk. 2.  Overgæret øl af almindelig hvidtøltype er ikke  

 omfattet af afgiftspligten, såfremt varen indeholder under 2,25 vægtprocent  

 (pct. mas.) alkohol og forhandles med anvendelse af ordet »Hvidtøl«  

 eller »Skibsøl« tydeligt anbragt som betegnelse på hovedetiketten,  

 og der i øvrigt ikke ved markedsføringen anvendes betegnelser eller udstyr af  

 en sådan art, at varen kan antages for en afgiftspligtig øltype.
Afgiftssatser og afgiftspligtig mængde § 2.  Afgiften udgør pr. hektoliter:
1. for øl, der indeholder under 2,25 vægtprocent (pct.  

 mas.) alkohol (Skatteklasse II) 41 kr. 80 øre 2. (* 1) for øl, der indeholder 2,25 vægtprocent (pct.  

 mas.) alkohol og derover, og som er: a) indbrygget på et ekstraktindhold af  

 11 pct.
Plato eller derunder (Skatteklasse I) 481 kr. 95 øre b) indbrygget på  

 et ekstraktindhold af over 11 pct.
Plato, men ikke over 13,3 pct.
Plato  

 (Luksusøl, klasse A) 602 kr. 15 øre c) indbrygget på et ekstraktindhold af  

 over 13,3 pct.
Plato (Luksusøl, klasse B) 714 kr. 40 øre.
 Stk. 2.  Den afgiftspligtige mængde er det nominelle  

 volumen af de emballager, i hvilke øllet udleveres til forbrug.
 Stk. 3.  Ved blanding af øl indbrygget på forskelligt  

 ekstraktindhold bestemmes blandingens skatteklasse ved beregning af det  

 ekstraktindhold, på hvilket øl af tilsvarende beskaffenhed indbrygges.
 § 3.  For hvert finansår ydes der en afgiftslettelse  

 pr. hl stærkt øl (skatteklasse I, A og B), der er fremstillet og udleveret af  

 det enkelte bryggeri.
Stk. 2.  (* 1) Afgiftslettelsens størrelse afhænger af  

 bryggeriets udlevering i det foregående finansår af stærkt øl, der er  

 fremstillet af bryggeriet.
For bryggerier, der højst udleverede 1.890 hl  

 stærkt øl, udgør afgiftslettelsen 134,60 kr. pr. hl.
For andre bryggerier  

 udgør afgiftslettelsen 254.395 kr. divideret med den udleverede hl-mængde  

 stærkt øl.
For bryggerier, der har udleveret over 2.835 hl, reduceres den  

 fremkomne afgiftslettelse med 1/114.000 pr. hl udleveret stækt øl.
Der  

 forhøjes til nærmeste hele ørebeløb, der er deleligt med 5.
 Stk. 3.  Virksomheder, der har samme ejer eller fælles  

 ledelse, betragtes med hensyn til stk. 1 som et enkelt bryggeri, når de er  

 beliggende i samme kommune.
 Stk. 4.  De i stk. 1 og 2 fastsatte lettelser i afgiften  

 finder anvendelse for bryggerier i De europæiske Fællesskaber, der den 1.  

 november 1940 fremstillede øl svarende til øl af dansk skatteklasse I, A og  

 B.
Registrerede virksomheder § 4.  Den, der med henblik på salg fremstiller øl,  

 skal registreres hos toldvæsenet.
 Stk. 2.  Til de registrerede virksomheder udstedes et  

 bevis for registreringen.
 § 5.  Lokaler, som registrerede virksomheder benytter  

 til fremstilling, behandling, aftapning og opbevaring af øl, hvoraf afgiften  

 ikke er berigtiget, skal være godkendt af toldvæsenet.
 Stk. 2.  Lokalernes godkendelse og virksomhedens  

 registrering kan inddrages, hvis lokalerne anvendes eller indrettes på en  

 sådan måde, at toldvæsenets kontrol efter § 19 ikke kan udføres på rimelig  

 måde.
 § 6.  De registrerede virksomheder kan indføre øl fra  

 udlandet og få tilført øl fra andre registrerede virksomheder, uden at  

 afgiften berigtiges.
Afgiftsperiode og opgørelse af den afgiftspligtige mængde § 7.  Agiftsperioden er måneden.
 § 8.  Registrerede virksomheder skal opgøre den  

 afgiftspligtige mængde for en afgiftsperiode som den mængde afgiftspligtigt  

 øl, der er udleveret fra virksomhedens godkendte lokaler i perioden.
 Stk. 2.  Opgørelsen specificeres efter regler, der  

 fastsættes af toldvæsenet.
 § 9.  I den afgiftspligtige mængde opgjort efter § 8  

 fradrages:
 Stk. 2.  Skatteministeren kan fastsætte  

 kontrolforskrifter for fradrag efter stk. 1.
Afgiftsfritagelse og afgiftsgodtgørelse § 10.  Skatteministeren kan fastsætte regler om  

 afgiftsfritagelse for øl, der af registrerede virksomheder leveres til de i  

 toldlovens § 22 omhandlede diplomatiske repræsentationer, internationale  

 institutioner m.v. samt de hertil knyttede personer.
 § 11.  Skatteministeren kan fastsætte regler om  

 godtgørelse af afgift af øl, som af ikke-registrerede virksomheder udføres  

 til udlandet eller tilintetgøres.
Afgift af øl, der indføres fra udlandet § 12.  Af øl, der indføres fra udlandet, svares afgift  

 i forbindelse med indførselen, medmindre øllet indføres efter § 6. Afgiften  

 afregnes efter reglerne i toldlovens kap. 8.
 Stk. 2.  Ved indførsel af øl indrømmes afgiftsfrihed i  

 samme omfang og under tilsvarende betingelser som fastsat for afgiftsfrihed  

 efter merværdiafgiftslovens § 29, stk. 3.
Regnskabsbestemmelser § 13.  Registrerede virksomheder skal føre regnskab  

 over fremstilling, tilgang og udlevering af øl.
Stk. 2.  Toldvæsenet fastsætter nærmere regler om de  

 registrerede virksomheders Stk. 3.  Registrerede virksomheder skal opbevare  

 regnskabsmateriale, herunder fakturaer, fakturakopier og opgørelser, i 5 år  

 efter regnskabsårets udløb.
Afregning af afgiften § 14.  Registrerede virksomheder skal efter udløbet af  

 hver måned og senest den 15. i den følgende måned til toldvæsenet angive  

 mængden af det øl, hvoraf virksomheden skal betale afgift, jf. §§ 8 og 9.  

 Angivelsen skal være underskrevet af virksomhedens ansvarlige ledelse.
 Stk. 2.  Afgives angivelsen ikke inden udløbet af den i  

 stk. 1 nævnte frist, kan toldvæsenet inddrage registreringen af virksomheden,  

 indtil den manglende angivelse er toldvæsenet i hænde.
 § 15.  Afgiften for en måned skal indbetales til  

 toldvæsenet inden udgangen af den følgende måned.
 Stk. 2.  Betales afgiften ikke rettidigt, skal der  

 betales 1,3 pct. i månedlig rente for hver påbegyndt måned fra sidste  

 rettidige indbetalingsdag, dog mindst 10 kr.
 Stk. 3.  Skatteministeren fastsætter de nærmere regler  

 for afgiftens indbetaling.
 § 16.  Toldvæsenet kan pålægge en virksomhed, der ikke  

 betaler afgiften rettidigt, at afgive den i § 14, stk. 1, omhandlede  

 angivelse for kortere perioder end en måned.
 Stk. 2.  Toldvæsenet kan endvidere pålægge en  

 virksomhed, der ikke betaler afgiften rettidigt, en kortere betalingsfrist  

 end den, der er nævnt i § 15, stk. 1, og kræve, at der stilles sikkerhed for  

 afgiftens betaling.
 § 17.  Betales forfalden afgift ikke senest den 14.  

 dag efter betalingsfristens udløb, kan toldvæsenet inddrage registreringen af  

 virksomheden, indtil de forfaldne afgifter er betalt.
 Stk. 2.  Er der efter § 16 sket forkortelse af  

 afgiftsperioden eller betalingsfristen, og betales afgiften ikke rettidigt,  

 kan registreringen inddrages straks efter betalingsfristens udløb.
 § 18.  Såfremt det konstateres, at en virksomhed har  

 afgivet urigtig angivelse til toldvæsenet, således at virksomheden har betalt  

 for lidt i afgift, afkræves virksomheden det skyldige beløb til betaling 14  

 dage efter påkrav.
 Stk. 2.  Kan størrelsen af det afgiftsbeløb, som  

 påhviler virksomheden, ikke opgøres på grundlag af virksomhedens regnskaber,  

 kan toldvæsenet foretage en skønsmæssig ansættelse af afgiftstilsvaret.  

 Afgørelsen skal indeholde oplysning om den i stk. 3 nævnte klageadgang.
Stk. 3.  Virksomheden kan indbringe afgørelsen for det  

 nævn, der er nedsat efter § 37 i merværdiafgiftsloven.
Begæring om  

 indbringelse for nævnet skal være fremsat over for toldvæsenet senest 4 uger  

 efter, at virksomheden er gjort bekendt med afgørelsen.
 Stk. 4.  Betales den skyldige afgift ikke rettidigt,  

 skal der betales 1,3 pct. i månedlig rente for hver påbegyndt måned fra den  

 1. i den måned, i hvilken beløbet skal betales af virksomheden, dog mindst 10  

 kr.
Kontrolbestemmelser § 19.  Toldvæsenet er berettiget til at foretage  

 eftersyn i de virksomheder, der omfattes af loven, og til at efterse  

 virksomhedernes varebeholdninger, forretningsbøger, øvrige regnskabsmateriale  

 samt korrespondance m.v.
 Stk. 2.  Virksomhedernes indehavere og de personer, der  

 er beskæftiget i virksomhederne, skal yde toldvæsenet fornøden vejledning og  

 hjælp ved foretagelsen af de i stk. 1 omhandlede eftersyn.
 Stk. 3.  Det i stk. 1 nævnte materiale skal på  

 toldvæsenets begæring udleveres eller indsendes til toldvæsenet.
 Stk. 4.  Erhvervsdrivende skal på begæring meddele  

 toldvæsenet oplysning om deres indkøb af afgiftspligtige varer til  

 virksomheden.
 Stk. 5.  Toldvæsenet er berettiget til at foretage  

 eftersyn af varebeholdninger og regnskaber m.v. hos de i stk. 4 omhandlede  

 virksomheder.
 § 20.  Offentlige myndigheder skal på begæring meddele  

 toldvæsenet enhver oplysning til brug ved registrering af og kontrol med  

 virksomheder, der omfattes af loven.
 Stk. 2.  Politiet yder toldvæsenet bistand efter regler,  

 der fastsættes efter forhandling mellem skatteministeren og  

 justitsministeren.
 § 21.  Skatteministeren kan fastsætte de bestemmelser  

 om kontrolforanstaltninger, der er nødvendige til lovens gennemførelse.
Straffebestemmelser § 22.  Med bøde straffes den, der forsætligt eller  

 groft uagtsomt:
 Stk. 2.  I forskrifter, der udstedes i medfør af loven,  

 kan der fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 Stk. 3.  Den, der begår en af de i stk. 1 nævnte  

 overtrædelser med forsæt til at unddrage statskassen afgift, straffes med  

 bøde, hæfte eller fængsel i indtil 2 år.
 Stk. 4.  For overtrædelser, der begås af aktieselskaber,  

 anpartsselskaber, andelsselskaber eller lignende, kan der pålægges selskabet  

 som sådant bødeansvar.
 § 23.  Skønnes en overtrædelse ikke at ville medføre  

 højere straf end bøde, kan skatteministeren eller den, ministeren bemyndiger  

 dertil, tilkendegive den pågældende, at sagen kan afgøres uden retslig  

 forfølgning, såfremt den pågældende erkender sig skyldig i overtrædelsen og  

 erklærer sig rede til inden for en nærmere angivet frist, der efter begæring  

 kan forlænges, at betale en i tilkendegivelsen angivet bøde.
 Stk. 2.  Med hensyn til den i stk. 1 nævnte  

 tilkendegivelse finder bestemmelsen i retsplejeloven om indhold af  

 anklageskrift i politisager tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelsen inddrevet eller afsonet, bortfalder videre forfølgning.
Stk. 4.  Når sager om de i § 22 nævnte overtrædelser  

 indbringes for domstolene, behandles de som politisager.
Retsmidlerne i  

 retsplejelovens kapitel 73 kan anvendes i samme omfang som i  

 statsadvokatsager.
Andre bestemmelser § 24.  Det nævn, der er nedsat efter § 37 i  

 merværdiafgiftsloven, træffer den endelige administrative afgørelse af:
 § 24 a.  (* 2) Skatteministeren kan fastsætte  

 bestemmelser om adgangen til at klage over afgørelser efter denne lov.
 Stk. 2.  Ministeren kan bestemme, at afgørelser, der er  

 truffet af Direktoratet for Toldvæsenet, ikke kan indbringes for højere  

 administrativ myndighed, jf. dog § 24.
 Stk. 3.  Ministeren kan på eget initiativ tage en  

 afgørelse, der er truffet af toldvæsenet, op til nærmere undersøgelse og  

 afgørelse.
 § 25.  For betaling af afgift efter bestemmelserne i  

 denne lov hæfter den, der som ejer, forpagter eller lignende driver  

 virksomheden for egen regning.
 § 26.  Den, der overdrager, erhverver, tilegner sig  

 eller anvender øl, hvoraf der ikke er betalt afgift, der skulle have været  

 betalt efter denne lov, skal betale afgift af øllet.
Stk. 2.  Afgiften afkræves til betaling senest 14 dage  

 efter påkrav.
Tilsvarende gælder, hvis en virksomhed har modtaget et for  

 stort beløb i afgiftslettelse efter § 3 eller i godtgørelse efter § 11.
 Stk. 3.  Betales afgiften eller den for meget udbetalte  

 afgiftslettelse eller godtgørelse ikke rettidigt, skal der betales 1,3 pct. i  

 månedlig rente for hver påbegyndt måned fra den 1. i den måned, i hvilken  

 beløbet skal betales, dog mindst 10 kr.
 § 27.  Øl må kun udleveres fra den registrerede  

 virksomhed til forbrug her i landet, når det er bragt i den efter dets  

 almindelige beskaffenhed og regelmæssige bryggemåde til forbrug færdige  

 tilstand.
Stk. 2.  De emballager, i hvilke øllet udleveres fra den  

 registrerede virksomhed til forbrug her i landet, skal være forsynet med  

 etiketter, der angiver virksomhedens navn og varens art, emballagens  

 nominelle indhold og for afgiftspligtigt øl tillige skatteklassen.
For øl,  

 der indføres af ikke-registrerede virksomheder, skal emballagen herudover  

 forsynes med importørens navn.
 Stk. 3.  Øl, der er bestemt til salg her i landet, må  

 ikke efter udleveringen fra den registrerede virksomhed eller efter  

 indførselen fra udlandet efter § 12, stk. 1, underkastes nogen behandling,  

 herunder aftapning på flasker eller andre emballager, uden skatteministerens  

 tilladelse.
 Stk. 4.  Skatteministeren kan fastsætte særlige regler  

 for koncentrater og pulvere af øl.
 § 28.  Med hensyn til bestemmelserne i denne lov  

 sidestilles Færøerne og Grønland samt Københavns Frihavn med udlandet.
Overgangs- og ikrafttrædelsesbestemmelser § 29.  Loven træder i kraft den 1. oktober 1986.
Stk. 2-3. (Udeladt) § 30.  Skatteministeren kan fastsætte de fornødne  

 regler til gennemførelse af loven og herunder fastsætte de nødvendige  

 overgangsbestemmelser.
 § 31.  Loven gælder ikke for Færøerne og Grønland.
Skatteministeriet, den 20. oktober 1988 Anders Fogh Rasmussen / Jan Lyager Olsen (* 1) Lov nr. 154 af 21. marts 1986 (forhøjelse af afgiftssatserne i § 2,  

 stk. 1, nr. 2, og tilsvarende regulering af afgiftslettelsens størrelse i §  

 3, stk. 2) trådte i kraft den 1. oktober 1986.
 (* 2) Lov nr. 925 af 19. december 1986 (indsættelse af § 24 a) trådte i  

 kraft den 1. januar 1987.
