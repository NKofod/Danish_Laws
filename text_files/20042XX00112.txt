Skriftlig fremsættelse (24. februar 2005) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov om  

 ændring af søloven (Ansvar for forureningsskade forvoldt af bunkersolie og  

 ansvar for skade opstået i forbindelse med søtransport af farlige og  

 forurenende stoffer) (Lovforslag nr.
L 44).
Forslaget medfører en skærpelse af ansvaret ved søtransport  

 af farlige og forurenende stoffer (HNS-stoffer  Hazardous and Noxious  

 Substances) og dermed en væsentlig forbedring af retsstillingen for ofre for  

 forurening.
Dette sker ved at gennemføre reglerne i to internationale  

 konventioner om ansvar ved søtransport  HNS-konventionen og  

 Bunkerskonventionen  i søloven.
Forslaget følger dermed op på  

 regeringens tilsagn  

 til Folketinget om forbedring af ansvarsforholdene m.m. ved søtransport i  

 forbindelse med drøftelsen af B 190 i maj 2004. Forslaget gør det muligt for  

 Danmark at ratificere konventionerne og dermed medvirke til, at disse  

 konventioner træder i kraft internationalt.
Med de nye regler indføres et objektivt ansvar for rederen  

 ved søtransport af HNS-stoffer samt krav om, at skibe skal have en  

 pligtmæssig  

 forsikring til dækning af ansvaret.
Herudover etableres, når HNS-konventionen  

 træder i kraft, en international erstatningsfond med mulighed for dækning på  

 op  

 til ca. 2,1 mia. kr. pr. uheld i tilfælde af meget store HNS-skader.  

 HNS-fonden  

 finansieres af importørerne af HNS-stoffer.
 For alle skibe med en tonnage over 1.000 BT indføres et krav  

 om tvungen forsikring for forureningsskader, der stammer fra skibets  

 bunkersolie (skibets brændstof).
De omfattede skibe pålægges krav om certifikat som  

 dokumentation for forsikring for henholdsvis HNS- og bunkersskader.
Dette  

 svarer til den ordning, der i dag gælder for tankskibe, der transporterer  

 tung  

 og forurenende olie.
 Endelig  

indeholderforslaget en række mindre  

 tilpasninger af de eksisterende regler om ansvar forforureningsskade i  

 søloven.
 Jeg henviser iøvrigt til de  

 bemærkninger, der ledsager lovforslaget, og anbefaler det tilFolketingets  

 velvillige behandling.
