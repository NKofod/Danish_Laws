Fremsat den 19. februar 2003 af  

 kulturministeren (Brian Mikkelsen) Forslag til Lov om ændring af lov om Statens  

 Kunstfond (Ophør af igangsætningsstipendier) § 1.
 I lov om Statens Kunstfond, jf. lovbekendtgørelse nr. 220 af 17.  

 februar 1998, som ændret ved § 15 i lov nr. 400 af 21. maj 2001,  

 foretages følgende ændringer:
 1. § 2, nr. 1, affattes således:
"1)	Ydelser til kunstnere inden for de af § 1, stk. 2  

 omfattede kunstarter." 2. § 2, nr. 3, affattes således:
"3)	Afholdelse af udgifter til billedkunst i det offentlige rum i  

 og omkring statens bygninger og anlæg samt ydelse af tilskud til  

 billedkunst i det offentlige rum i og omkring kommunale bygninger eller andre  

 for offentligheden eller videre kredse tilgængelige bygninger og  

 anlæg." 3. § 4, stk. 1, ophæves.
 Stk. 2-6 bliver herefter stk. 1-5.
 4. I § 4, stk. 2, der bliver stk. 1, 1. pkt.,  

 udgår "i øvrigt".
 5. § 4, stk. 6, affattes således:
"Stk. 6. Når det udvalg, som administrerer de  

 fondsmidler, der skal anvendes efter § 2, nr. 3, har besluttet at ville  

 imødekomme en ansøgning om gennemførelse af en opgave  

 vedrørende billedkunst i det offentlige rum, skal udvalget i det  

 enkelte tilfælde suppleres med 2 repræsentanter udpeget af den  

 ansøgende kommune eller institution samt bygningens arkitekt, der  

 derefter deltager i forhandlingerne om og afgørelsen vedrørende  

 opgavens udformning og løsning." 6. § 7, stk. 3 og 4, ophæves.
 § 2.
 Stk. 1. Loven træder i kraft den 1. juni 2003.
 Stk. 2. For tilsagn om igangsætningsstipendier til yngre  

 kunstnere meddelt efter de hidtil gældende regler finder den hidtil  

 gældende bestemmelser i lov om Statens Kunstfond, § 7,  

 stk. 3, og regler fastsat i medfør af § 7, stk. 4,  

 fortsat anvendelse.
Bemærkninger til lovforslaget Almindelige bemærkninger Formålet med lovforslaget er at ophæve  

 ordningen med igangsætningsstipendier til yngre kunstnere.
Lovforslaget  

 rummer desuden en justering og ajourføring af Kunstfondens opgave med  

 kunst i det offentlige rum og udsmykning af statens anlæg og  

 bygninger.
Igangsætningsstipendier Igangsætningsstipendier til yngre kunstnere blev  

 vedtaget i 1997 med virkning fra finansåret 1998.  

 Igangsætningsstipendierne havde til formål at sikre yngre,  

 skabende kunstnere arbejdsro og mulighed for at hellige sig det kunstneriske  

 arbejde ved at sikre deres indkomstforhold (jf.
Folketingstidende 1997/98 sp.  

 1668-1674, 2367, 2534 (L65)).
Igangsætningsstipendiet er på 72.000 kr.  

 (1997-tal) årligt i to år.
Modtagere af  

 igangsætningsstipendium må frit oppebære indtægter,  

 som knytter sig til modtagerens kunstneriske arbejde.
Anden  

 lønindkomst over 60.000 kr. årligt medfører  

 tilbagebetaling af det overstigende beløb.
Til forskel fra Kunstfondens øvrige  

 støtteordninger til skabende kunstnere har  

 igangsætningsordningen således knyttet en række betingelser  

 til stipendiemodtagerens økonomiske situation.
Ordningen har som  

 følge heraf været vanskelig at administrere for såvel  

 modtagere som for Statens Kunstfond.
Der har desuden været en vigende  

 tendens i antallet af ansøgere siden 1998.
Kunstfondens øvrige støtteordninger som fx  

 3-årige stipendier, arbejdslegater, rejselegater, præmieringer  

 mv. til skabende kunstnere tildeles alene ud fra en vurdering af kvaliteten  

 af den kunstneriske produktion og det kunstneriske talent.
I  

 forlængelse heraf er det klart, at der i lovgrundlaget for Kunstfonden  

 fortsat vil være hjemmel til og mulighed for at prioritere yngre,  

 skabende kunstnere, hvis de har det fornødne kunstneriske talent.
På finansloven for 2002 blev bevillingen til  

 ordningen nulstillet.
Der er heller ikke på finansloven på 2003  

 afsat midler til ordningen.
Kunst i det offentlige rum En del af Kunstfondens midler anvendes til afholdelse af  

 udgifter til billedkunstnerisk udsmykning af statens bygninger og anlæg  

 samt ydelse af tilskud til udsmykning af kommunale bygninger eller andre for  

 offentligheden eller videre kredse tilgængelige bygninger og  

 anlæg.
De forskellige billedkunstneriske udsmykningsudvalg, der gennem  

 årene har varetaget denne opgave har i stigende grad lagt vægt  

 på at få udarbejdet billedkunstneriske værker af høj  

 kunstnerisk værdi, som skabes til stedspecifikke sammenhænge  

 hvad enten det drejer sig om billedkunstneriske værker til  

 arkitektoniske eller landskabelige rum.
Betegnelsen udsmykning er derfor ikke  

 længere i overensstemmelse med Kunstfondens fortolkning af udvalgets  

 opgave og funktion og giver for potentielle ansøgere  

 misforståelige associationer i retning af dekoration.
Kunstfonden har  

 derfor anbefalet ministeriet, at udvalget omdøbes til Statens  

 Kunstfonds "udvalg for kunst i det offentlige rum".
Økonomiske konsekvenser for stat, amter og  

 kommuner Der er ingen økonomiske konsekvenser for stat,  

 amter og kommuner.
Administrative konsekvenser for stat, amter og  

 kommuner Lovforslaget vil på sigt indebære en mindre  

 administrativ lettelse i Statens Kunstfonds sekretariat (der overføres  

 til Kunststyrelsen pr. 1. juli 2003), når ordningen ophører og  

 de administrative byrder i forbindelse med administrationen af ordningen  

 forsvinder.
I en årrække fremover, særligt i perioden  

 2003-2006, vil der stadig være administration af tilsagn givet i 2001  

 samt af eventuelle efterfølgende sager om tilbagebetaling, orlov fra  

 ordningen mv.
Økonomiske konsekvenser for erhvervslivet Lovforslaget indebærer ingen økonomiske  

 konsekvenser for erhvervslivet.
Administrative konsekvenser for erhvervslivet Lovforslaget indebærer ingen administrative  

 konsekvenser for erhvervslivet.
Administrative konsekvenser for borgerne Forslaget har ingen administrative konsekvenser for  

 borgerne.
Miljømæssige konsekvenser Forslaget har ingen miljømæssige  

 konsekvenser.
Forholdet til EU-retten Forslaget indeholder ikke EU-retlige aspekter.
Vurdering af konsekvenser af lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Lovforslaget vil på sigt indebære en mindre  

 administrativ lettelse Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Høring Forslaget har været forelagt Statsministeriet,  

 Finansministeriet, Indenrigsministeriet, Rigsrevisionen, Kommunernes  

 Landsforening, Amtsrådsforeningen i Danmark, Københavns Kommune,  

 Hovedstadens Udviklingsråd (HUR), Statens Kunstfonds  

 repræsentantskab og bestyrelse, Akademiraadet,  

 Kunstnersammenslutningernes Samråd, Billedkunstnernes Forbund, Dansk  

 Forfatterforening, Det Danske Akademi, Danske Skønlitterære  

 Forfattere, Danmarks Biblioteksforening, Danske Dramatikeres Forbund, Danske  

 Populærautorer, Danske Jazz-, Beat- og Folkemusik Autorer, Det Jyske  

 Musikkonservatorium, Det Kongelige Danske Musikkonservatorium, Nordjysk  

 Musikkonservatorium, Rytmisk Musikkonservatorium, Vestjysk  

 Musikkonservatorium, Dansk Komponist Forening, Det Danske Filminstitut,  

 Danske Arkitekters Landsforbund, Danske Kunsthåndværkere,  

 Foreningen Danske Designere, Det Humanistiske Fakultet Københavns  

 Universitet, Det Humanistiske Fakultet Aarhus Universitet, Det Humanistiske  

 Fakultet Syddansk Universitet, Teaterrådet, Statens Musikråd og  

 Dansk Kunstnerråd.
Bemærkninger til de enkelte bestemmelser § 1.
 Til nr. 1.
Den gældende bestemmelse omfatter  

 igangsætningsstipendierne blandt de ydelser, der kan tildeles kunstnere  

 indenfor fondens virkeområde.
Det foreslås, at bestemmelsen  

 ændres således, at fondens støttevirksomhed ikke omfatter  

 igangsætningsstipendier til yngre kunstnere.
 Til nr. 2.
Den gældende bestemmelse betegner statens bygninger  

 og anlæg samt kommunale og for andre af offentligheden  

 tilgængelige bygninger og anlæg som steder, hvor der kan afholdes  

 udgifter til billedkunstnerisk udsmykning.
Bestemmelsen foreslås  

 ændret med henblik på en mere tidssvarende og præcis  

 formulering, der placerer begrebet kunst i det offentlige rum  

 centralt frem for betegnelsen udsmykning.
 Til nr. 3.
Den gældende bestemmelsen fastslår, at  

 Kunstfondens bestyrelse efter indstilling fra fondens udvalg træffer  

 afgørelse om tildeling af igangsætningsstipendier til skabende  

 kunstnere.
Bestemmelsen foreslås ophævet som følge af  

 afskaffelsen af igangsætningsstipendierne.
 Til nr. 4.
 Der er tale om en redaktionel ændring som  

 følge af nr. 3.
 Til nr. 5.
 Der er tale om en redaktionel ændring som  

 følge af nr. 2.
 Til nr. 6.
§ 7, stk. 3, i den gældende lov  

 fastslår, at modtagerne af igangsætningsstipendier, der tjener  

 mere end 60.000 kr. årligt i lønindkomst, skal tilbagebetale det  

 modtagne igangsætningsstipendium med det overstigende beløb.  

 Bestemmelsen foreslås ophævet som følge af afskaffelsen af  

 igangsætningsstipendierne. § 7, stk. 4, bemyndiger  

 kulturministeren til at fastsætte nærmere regler for  

 administrationen af igangsætningsstipendierne.
Bestemmelsen  

 foreslås ophævet som følge af afskaffelsen af  

 igangsætningsstipendierne.
 § 2.
 Til stk. 1.
 Det foreslås, at loven træder i kraft den 1.  

 juni 2003.
 Til stk. 2.
 Bestemmelsen har til formål at sikre, at  

 administrationen af igangsætningsstipendier tildelt frem til lovens  

 ikrafttræden kan fortsætte efter de hidtil gældende  

 regler.
Bilag Lovforslaget sammenholdt med gældende lov Gældende formulering Lovforslaget § 2.
 Fondens midler anvendes til følgende formål:
 1)	Ydelser til kunstnere inden for de af § 1, stk. 2  

 omfattede kunstarter, herunder igangsætningsstipendier af 2 års  

 varighed til skabende kunstnere.
 1. § 2, nr. 1, affattes således:
"1)	Ydelser til kunstnere inden for de af § 1, stk. 2  

 omfattede kunstarter." 2)	Indkøb af bildende kunst, kunsthåndværk og  

 kunstnerisk formgivne arbejder.
 3)	Afholdelse af udgifter til billedkunstnerisk udsmykning af statens  

 bygninger og anlæg samt ydelse af tilskud til udsmykning af kommunale  

 bygninger eller andre for offentligheden eller videre kredse  

 tilgængelige bygninger og anlæg.
 4)	Andre foranstaltninger, der er egnede til at opfylde fondens  

 formål.
 5)	Støtte til efterladte efter kunstnere inden for de af  

 § 1, stk. 2, omfattede kunstarter.
 2. § 2, nr. 3, affattes således:
"3)	Afholdelse af udgifter til billedkunst i det offentlige rum i  

 og omkring statens bygninger og anlæg samt ydelse af tilskud til  

 billedkunst i det offentlige rum i og omkring kommunale bygninger eller andre  

 for offentligheden eller videre kredse tilgængelige bygninger og  

 anlæg." § 4.
 Afgørelse om tildeling af igangsætningsstipendierne til  

 skabende kunstnere, jf. § 2, nr. 1, træffes af fondens bestyrelse  

 efter indstilling fra de udvalg, der er nævnt i stk. 2.
 3. § 4, stk. 1, ophæves.
 Stk. 2-6 bliver herefter stk. 1-5.
 § 4.
Stk. 2. Til at administrere fondens midler i øvrigt  

 nedsættes 2 udvalg for den bildende kunst, 1 udvalg for den  

 litterære kunst, 2 udvalg for tonekunsten, heraf 1 udvalg for den  

 klassiske musik og 1 udvalg for den rytmiske musik, 1 udvalg for  

 kunsthåndværket og den kunstneriske formgivning, 1 udvalg for  

 arkitekturen og 1 udvalg for film- og teaterkunsten.
Af udvalgene for den  

 bildende kunst administrerer det ene de til anvendelse efter § 2, nr. 3,  

 beregnede fondsmidler og det andet de midler, der i øvrigt er beregnet  

 anvendt til den bildende kunst 4. I § 4, stk. 2, der bliver stk. 1, 1.  

 pkt., udgår "i øvrigt".
 § 4.
 Stk. 6. Når det udvalg, som administrerer de  

 fondsmidler, der skal anvendes efter § 2, nr. 3, har besluttet at ville  

 imødekomme en ansøgning om gennemførelse af en  

 udsmykningsopgave, skal udvalget i det enkelte tilfælde suppleres med 2  

 repræsentanter udpeget af den ansøgende kommune eller  

 institution samt bygningens arkitekt, der derefter deltager i forhandlingerne  

 om og afgørelsen vedrørende opgavens udformning og  

 løsning.
 5. § 4, stk. 6, affattes således:
"Stk. 6. Når det udvalg, som administrerer de  

 fondsmidler, der skal anvendes efter § 2, nr. 3, har besluttet at ville  

 imødekomme en ansøgning om gennemførelse af en opgave  

 vedrørende billedkunst i det offentlige rum, skal udvalget i det  

 enkelte tilfælde suppleres med 2 repræsentanter udpeget af den  

 ansøgende kommune eller institution samt bygningens arkitekt, der  

 derefter deltager i forhandlingerne om og afgørelsen vedrørende  

 opgavens udformning og løsning." § 7.
Stk. 3. Såfremt modtagerne af  

 igangsætningsstipendierne tjener mere end 60.000 kr. årligt i  

 lønindkomst, skal der ske en tilbagebetaling af det modtagne  

 igangsætningsstipendium med det overstigende beløb.
Udebleven  

 betaling kan inddrives ved indeholdelse i løn m.v. efter reglerne i  

 kildeskatteloven om inddrivelse af personlige skatter.
 6. § 7, stk. 3 og 4, ophæves.
 Stk. 4. Kulturministeren fastsætter nærmere regler  

 for administrationen af de i § 2, nr. 1 nævnte  

 igangsætningsstipendier til skabende kunstnere, herunder om forrentning  

 og tilbagebetaling af for meget oppebåret stipendiebeløb og  

 lønindeholdelse ved inddrivelse af skyldige beløb.
