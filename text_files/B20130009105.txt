Bekendtgørelse om ændring af bekendtgørelse om tilskud til fastholdelse og pleje af vådområder § 1 I bekendtgørelse nr. 605 af 14. juni 2007 om tilskud til fastholdelse og pleje af vådområder, som ændret ved bekendtgørelse nr. 171 af 10. marts 2008, bekendtgørelse nr. 889 af 5. september 2008, bekendtgørelse nr. 84 af 4. februar 2009 og bekendtgørelse nr. 93 af 27. januar 2012, foretages følgende ændringer:
 1. I § 1 indsættes som stk. 5:
»Stk. 5. Ved randzonearealer forstås i denne bekendtgørelse arealer, der er randzone i medfør af lov om randzoner og regler udstedt i medfør heraf.« 2. I § 4, stk. 2, indsættes som 3.-5. pkt.:
»Ansøgning om tilsagn om tilskud skal være vedlagt et markkort, hvorpå de ansøgte arealer er indtegnet og identificeret med samme marknumre og omfatter samme arealer, som anført i ansøgningen.
Der skal anvendes et markkort i målforholdet 1:10.000. De markblokke og markbloknumre, der fremgår af Fødevareministeriets markblokregister ved indgivelse af ansøgningen, skal fremgå af markkortet.« 3. I § 5, stk. 2, ændres »By- og Landskabsstyrelsen« til: »Naturstyrelsen«.
 4. To steder i § 25, stk. 2, ændres »2013« til: »2015«.
 5. Efter § 27 indsættes:
»§ 27 a.
Uanset § 27 nedsættes det årlige tilskud til fastholdelse for det pågældende tilsagnsår med et beløb pr. ha, der fastsættes som anført i stk. 2, for følgende arealer:
1) Tilsagnsarealer, a) der er omfattet af tilsagn om tilskud i medfør af en ansøgning, der er modtaget i NaturErhvervstyrelsen den 1. februar 2013 eller senere, og b) som er randzonearealer i perioden fra tilsagnsårets begyndelse og til og med fristen for indgivelse af ansøgning om enkeltbetaling i det kalenderår, hvor tilsagnsåret udløber.
2) Tilsagnsarealer, a) der er omfattet af tilsagn om tilskud i medfør af en ansøgning, der er modtaget i NaturErhvervstyrelsen den 1. februar 2013 eller senere, b) for hvilke der søges om kompensation for randzoner for en forpligtelsesperiode, der helt eller delvis er sammenfaldende med tilsagnsåret, og c) som er randzonearealer ved begyndelsen af den i litra b nævnte forpligtelsesperiode.
 Stk. 2. For de i stk. 1 anførte arealer nedsættes det årlige tilskud til fastholdelse for det pågældende tilsagnsår med følgende beløb pr. ha:
1) Den laveste af de tilskudssatser, der ved udløb af fristen for indgivelse af ansøgning om enkeltbetaling i det kalenderår, hvor tilsagnsåret udløber, senest er fastsat for kompensation for randzoner i et landdistriktsprogram, hvis det årlige tilskud til fastholdelse efter § 27 er 1.800 kr. pr. ha.
Nedsættelsen kan dog ikke være større end det årlige tilskud.
2) Den højeste af de tilskudssatser, der ved udløb af fristen for indgivelse af ansøgning om enkeltbetaling i det kalenderår, hvor tilsagnsåret udløber, senest er fastsat for kompensation for randzoner i et landdistriktsprogram, hvis det årlige tilskud til fastholdelse efter § 27 er 3.500 kr. pr. ha.
Nedsættelsen kan dog ikke være større end det årlige tilskud.
3) 0 kr. pr. ha, hvis det årlige tilskud til fastholdelse efter § 27 er 300 kr. pr. ha.« 6. § 35, stk. 2, 2. pkt., og § 38 ophæves.
§ 2 Stk. 1. Bekendtgørelsen træder i kraft den 1. februar 2013.
 Stk. 2. § 1, nr. 4, finder anvendelse fra den 1. januar 2013.
