Betænkning afgivet af Skatteudvalget den 1. december 2004 Betænkning over Forslag til lov om ændring af  

 afskrivningsloven, ligningsloven og andre skattelove (Kvoter og betalingsrettigheder) [af skatteministeren (Kristian Jensen)] 1. Ændringsforslag Der er af skatteministeren stillet 4 ændringsforslag til  

 lovforslaget.
2. Udvalgsarbejdet Lovforslaget blev fremsat den 7. oktober 2004 og var til 1.  

 behandling den 21. oktober 2004. Lovforslaget blev efter 1. behandling  

 henvist  

 til behandling i Skatteudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i  

 høring, og skatteministeren sendte den 26. august 2004 dette udkast til  

 udvalget, jf. alm. del  bilag 659 (2003-04). Den 7. oktober 2004 sendte  

 skatteministeren de indkomne høringssvar til udvalget.
De indkomne  

 høringssvar  

 samt Skatteministeriets kommentarer hertil er kort gengivet i et skema i  

 lovforslagets bemærkninger.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Danmarks Pelagiske Producentorganisation og Dansk  

 Landbrug.
Skatteministeren har over for udvalget kommenteret de skriftlige  

 henvendelser.
Deputationer Endvidere har Dansk Landbrug mundtligt over for udvalget redegjort  

 for sin holdning til lovforslaget.
Teknisk gennemgang Skatteministeren og embedsmænd fra Skatteministeriet har den 10.  

 november 2004 foretaget en teknisk gennemgang af lovforslaget over for  

 udvalget.
3. Indstillinger og politiske bemærkninger Et  

  

 flertal  

  

 i  

 udvalget (udvalget med undtagelse af EL) indstiller lovforslaget til  

  

 vedtagelse  

  

 med de stillede  

 ændringsforslag.
Socialistisk  

 Folkepartis medlem af udvalget kan tilslutte sig hovedprincippet for  

 beskatning  

 af diverse kvoter, særlig de kvoter, der er foranlediget af EUs  

 planøkonomi på  

 landbrugs- og fiskeriområdet.
SF ser også med tilfredshed, at der nu lukkes  

 for  

 et hul i beskatningen af mælkekvoter  et hul, som SF tidligere har  

 påvist eksisterer.
Når dette er sagt,  

 skal det understreges, at SF er meget utilfreds med det net af særregler, der  

 opstilles,  

 og som betyder, at der skal være forskellige regler for mælkekvoter,  

 sukkerkvoter og sildekvoter.
Der er brug for forenkling og samme regelsæt for  

 alle kvoter, så disse beskattes som andre immaterielle rettigheder.
 Lovforslaget er  

 desuden udtryk for, at landbruget fik alt for megen indflydelse på  

 lovforslagets udformning, allerede inden det blev udsendt til almindelig  

 høring,  

 som dokumenteret tidligere i en række spørgsmål til skatteministeren i sidste  

 folketingsår (§ 20-spørgsmålene S 4982, 4983, 5292 og 5293 fra folketingsåret  

 2003-04).
 Men samlet set er lovforslaget udtryk for en mindre forbedring, som SF har  

 valgt at støtte ved 3. behandling.
 Et  

  

 mindretal  

  

 i udvalget (EL) vil stemme hverken for eller imod lovforslaget ved 3.  

 behandling, og mindretallet vil stemme hverken for eller imod de stillede  

 ændringsforslag.
Enhedslisten er positiv over for dette lovforslag, men har noteret, at  

 landbruget har haft meget stor indflydelse på lovforslagets tilblivelse  

  også før høringsfasen  med det resultat, at der kan være taget  

 hensyn til landbrugets interesser, uden at det er fremgået klart af  

 lovbehandlingen.
På den baggrund vil Enhedslisten undlade at stemme.
 Tjóðveldisflokkurin, Inuit Ataqatigiit og Siumut var på tidspunktet for  

 betænkningens afgivelse ikke repræsenteret med medlemmer i udvalget og havde  

 dermed ikke adgang til at komme med indstillinger eller politiske udtalelser  

 i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Af  

 	  

  

 skatteministeren,  

  

 tiltrådt af et  

  

 flertal  

  

 (udvalget med undtagelse af EL):
Til § 1 1)  

  

 I den under  

  

 nr. 1  

  

 foreslåede affattelse af  

  

 §  

 40  A, stk. 6,  

  

 og  

  

 § 40 B, stk. 7, 2. pkt.,  

  

 ændres »omfattet af aktieavancebeskatningslovens § 2 b« til: »i foreninger  

 omfattet af selskabsskattelovens § 1, stk. 1, nr. 3 og 4«.
[Andelsbeviser m.v.] 2)  

  

 I det under  

  

 nr. 2  

  

 foreslåede  

  

 §  

 40 C, stk. 6, 2. pkt.,  

  

 udgår », jf.  

 personskattelovens § 4, stk. 1, nr. 18«.
[Kapitalindkomst] 3)  

  

 I det under  

  

 nr. 2  

  

 foreslåede  

  

 §  

 40 C, stk. 9, 1. pkt.,  

  

 ændres »virksomheden«  

 til: »ejendommen«.
[Ejendom, der sælges med succession] Ny paragraf 4)  

  

 Efter § 6 indsættes som ny paragraf:
»§ 01 I lov om beskatningen af pensionsordninger m.v. (pensionsbeskatningsloven),  

 jf. lovbekendtgørelse nr. 816 af 30. september 2003, som ændret senest ved §  

 1  

 i lov nr. 457 af 9. juni 2004, foretages følgende ændring:
1.  

  

 I  

  

 § 18, stk. 5, 5. pkt.,  

  

 indsættes efter »varemærke«: », kvoter og betalingsrettigheder«.« [Pensionsopsparing] Bemærkninger Til nr. 1 I lovforslaget foreslås, at andelsbeviser m.v. omfattet af  

 aktieavancebeskatningslovens § 2 b ikke er omfattet af de generelle  

 kvoteregler.
Denne bestemmelse i aktieavancebeskatningsloven omfatter  

 andelsbeviser m.v. i andelsforeninger som nævnt i selskabsskattelovens § 1,  

 stk. 1, nr. 3. Bestemmelsen omfatter imidlertid ikke beviser m.v. i de  

 andelsforeninger, der er omfattet af selskabsskattelovens § 1, stk. 1, nr. 4.
 Med det formål at ligestille de to former for andelsbeviser m.v.  

 foreslås, at de foreslåede §§  

 40 A,  

 stk. 6, og 40 B, stk. 7, i afskrivningsloven ændres således, at der henvises  

 til andelsbeviser m.v. i foreninger omfattet af selskabsskattelovens § 1,  

 stk.  

 1, nr. 3 og 4, i stedet for til andelsbeviser m.v. omfattet af  

 aktieavancebeskatningslovens  

 § 2 b.
Til nr. 2 I lovforslaget foreslås i § 5, nr. 1, at der i personskatteloven  

 indsættes § 4, stk. 1, nr. 18, hvorefter indtægtsførte beløb efter  

 afskrivningslovens §  

 40 C,  

 stk. 6, er kapitalindkomst for personer.
For at henlede læserens opmærksomhed  

 herpå i afskrivningsloven er der i den foreslåede §  

 40 C, stk. 6, i lovforslaget henvist til  

 personskattelovens § 4, stk. 1, nr. 18.
 Den foreslåede henvisning til personskattelovens § 4, stk. 1,  

 nr. 18, gælder imidlertid ikke, hvis virksomhedsordningen anvendes, eller  

 hvis  

 der er tale om et selskab eller et dødsbo.
 For at undgå misforståelser foreslås, at den foreslåede §  

 40 C, stk. 6, i lovforslaget ændres således,  

 at henvisningen til personskattelovens § 4, stk. 1, nr. 18, udgår.
 Den foreslåede regel i lovforslaget, hvorefter der i  

 personskatteloven indsættes en bestemmelse om, at det pågældende beløb   

 for  

 personer  skal medregnes til kapitalindkomsten, opretholdes, jf.  

 lovforslagets  

 § 5, nr. 1.
Til nr. 3 Af den foreslåede §  

 40 C,  

 stk. 9, i afskrivningsloven fremgår det, at i tilfælde, hvor virksomheden er  

 overdraget med succession, jf. kildeskattelovens §  

 33 C  

 eller dødsboskattelovens § 39,  

 udbetales en skatteværdi ikke direkte, men modregnes i en eventuel ægtefælles  

 slutskat.
Ifølge lovforslaget er det således en forudsætning, at  

  

 virksomheden  

  

 sælges med succession, for at reglen anvendes.
 Det foreslås, at forudsætningen ændres således, at det er  

  

 ejendommen  

  

 ,  

 der sælges, hvis reglen skal anvendes.
Til nr. 4 Indkomst ved afståelse af goodwill og andre immaterielle aktiver  

 såsom særlig fremstillingsmåde eller lignende (knowhow), patentret,  

 forfatter-  

 og kunstnerret og ret til mønster og varemærke eller fortjenester ved  

 afståelse  

 af fast ejendom indgår ikke i opgørelsen af det ordinære overskud, der kan  

 danne grundlag for beregning af det fleksible opfyldningsfradrag efter  

 pensionsbeskatningslovens § 18, stk. 5.
Det skyldes, at fradraget er tiltænkt selvstændigt  

 erhvervsdrivendes løbende pensionsopsparing, der foretages på basis af  

 virksomhedens ordinære overskud.
Mere ekstraordinære indkomster som f.eks.  

 fortjeneste  

 ved afståelse af ovennævnte immaterielle aktiver m.v. er til gengæld omfattet  

 af reglen om ophørspension efter pensionsbeskatningslovens §  

 15 A.
Fortjeneste ved afståelse af kvoter  

 og betalingsrettigheder er således også omfattet af reglen om ophørspension.
 For at sidestille fortjeneste ved afståelse af kvoter og  

 betalingsrettigheder med fortjeneste ved afståelse af immaterielle aktiver  

 m.v.  

 i forhold til det fleksible opfyldningsfradrag foreslås, at fortjeneste ved  

 afståelse  

 af kvoter og betalingsrettigheder ikke indgår i opgørelsen af det overskud,  

 der  

 kan danne grundlag for beregning af fradraget efter pensionsbeskatningslovens  

 §  

 18, stk. 5.
Lars Christian Lilleholt (V)   

 Peter Christensen (V)   

 Freddy Dam (V)  

  

  nfmd.  

  

 Svend Aage Jensby (V)   

 Mikkel Dencker (DF)   

 Colette L.
Brix (DF)   

 Charlotte Dyremose (KF)   

 Else Theill Sørensen (KF)   

 Jann Sjursen (KD)   

 Erik Mortensen (S)   

 Henrik Sass Larsen (S)   

 Jacob Buksti (S)   

 Jens Peter Vernersen (S)  

  

  fmd.  

  

 Sophie Hæstorp Andersen (S)   

 Morten Homann (SF)   

 Margrethe Vestager (RV)   

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjoðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 28 Bilagsnr.
Titel 1 Høringssvar, fra skatteministeren 2 Meddelelse om tidsplan for L 28 3 Henvendelse af 2/11-04 fra Danmarks Pelagiske  

 Producentorganisation.
