Nr LSF 50 Forslag til lov om ændring af færdselsloven Fremsat af Dohrmann (FP) Ove Jensen (FP) Pia Kjærsgaard (FP) Poulsgaard  

 (FP) den 24. oktober 1985 I færdselslov nr. 287 af 10. juni 1976, som ændret senest ved lov nr.
 158 af 24. april 1985, foretages følgende ændringer:
 1. I § 42, stk. 1, nr. 1, ændres »50 km« til: »60 km«.
 2. I § 43, stk. 2, ophæves 2. pkt.
BEMÆRKNINGER TIL LOVFORSLAGET Selv om den nugældende hastighedsgrænse på 50 km i timen i byområder, der trådte i kraft pr. 1. oktober 1985, kun er få uger gammel, må det allerede nu konstateres, at ændringen fra 60 km i timen til 50 km i timen var en fejltagelse.
Ganske vist er det meget få bilister, der overholder denne lov, men de få, der gør det, skaber meget farlige situationer for såvel fodgængere og cyklister som for de kørende.
De nugældende regler om, at lastvogne under alle omstændigheder højst må køre 50 km i timen og dermed ødelægger trafikrytmen og trafiksikkerheden, er sammen med den forøgede forurening i byerne vægtige grunde til at ændre den beslutning, folketinget med et spinkelt flertal vedtog den 11. april 1985.
