Bekendtgørelse om adgang til EKF Danmarks Eksportkredits ydelser i Grønland I medfør af § 2, stk. 6, i lov nr. 104 af 3. februar 2016 om EKF Danmarks Eksportkredit fastsættes:
 § 1. Bekendtgørelsen finder anvendelse på virksomheder med hjemsted i Grønland.
Adgang til ydelser § 2. Virksomheder med hjemsted i Grønland kan i medfør af § 2, stk. 6, i lov om EKF Danmarks Eksportkredit, benytte EKF Danmarks Eksportkredits ydelser omfattet af lovens § 2 og regler udstedt i medfør heraf.
Ikrafttræden § 3. Bekendtgørelsen træder i kraft den 1. marts 2019.
