Klage  

 over at praktiserende læge videregav oplysninger om en patient til dennes  

 søster Nævnet fandt grundlag for at kritisere den  

 praktiserende læge for at have videregivet oplysninger om patienten til  

 dennes  

 søster.
 Nævnet lagde herved vægt på, at det af § 23 i lov om  

 patienters retsstilling fremgår, at en patient har krav på, at  

 sundhedspersoner  

 iagttager tavshed om, hvad de under udøvelsen af deres hverv erfarer eller  

 får  

 formodning om angående helbredsforhold, øvrige rent private forhold og andre  

 fortrolige oplysninger.
 Nævnet oplyste, at helbredsforhold skal forstås som  

 oplysninger om en patients tidligere, nuværende og fremtidige fysiske og  

 psykiske tilstand.
 Det var nævnets opfattelse, at de oplysninger  

 vedrørende patienten, som lægen videregav til patientens søster, måtte anses  

 for helbredsoplysninger, som lægen havde erhvervet i forbindelse med sin  

 behandling af patienten.
Nævnet oplyste videre, at det af lov om patienters  

 retsstilling § 26, stk. 1, fremgår, at en sundhedsperson med en patients  

 samtykke til andre formål end behandling kan videregive oplysninger om  

 patientens helbredsforhold, øvrige rent private forhold og andre fortrolige  

 oplysninger til myndigheder, organisationer, private m.fl.
Samtykket skal  

 være  

 skriftligt.
 Nævnet lagde til grund, at det var utvivlsomt, at  

 patienten ikke havde givet skriftligt samtykke til videregivelse af  

 helbredsoplysninger.
 Det var herefter nævnets opfattelse, at lægen burde  

 have afstået fra at drøfte patientens helbred med hendes søster, da han ikke  

 havde indhentet hendes samtykke hertil.
