 Arbejdsformidlingskontorerne.
 Et AF-kontor har forespurgt direktoratet for erhvervsuddannelserne om der  

 kan ydes tilskud i henhold til AER-bekendtgørelsen til oprettelse af en lære-  

 og praktikplads til indehaveren af virksomheden, som ønsker at færdiggøre sin  

 uddannelse i egen virksomhed.
Direktoratet henviste i sit svar til § 11a, stk. 1 i lov nr. 248 om  

 Arbejdsgivernes Elevrefusion.
Det bestemmes i denne regel, at Arbejdsgivernes  

 Elevrefusion yder tilskud til virksomheder, der er bidragspligtige til  

 Arbejdsgivernes Elevrefusion, og som opretter eller forøger deres samlede  

 antal af lære- og praktikpladser.
 Det er efter direktoratets opfattelse en forudsætning, at den pågældende  

 plads oprettes ved et ansættelsesforhold, for hvilket sådan bidragspligt  

 foreligger.
 Der kan derfor ikke ydes tilskud til oprettelse af en praktikplads for en  

 virksomhedsindehaver i egen virksomhed.
 Direktoratet skal endvidere minde om, at pladsoprettelsen skal særligt  

 godkendes af det faglige udvalg under hensyn til de særlige  

 loyalitetsproblemer, der kan opstå for den ansatte i virksomheden, som skal  

 oplære indehaveren.
 P.D.V.
 E.B.
