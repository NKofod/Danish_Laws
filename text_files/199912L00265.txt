Fremsat den 4. april 2000 af Keld Albrechtsen (EL) og  

 Søren Kolstrup (EL) Forslag til Lov om ændring af  

 fødevareloven (Fødevareregionernes offentliggørelse af  

 kontrolresultater) § 1 I lov nr. 471 af 1. juli 1998 om fødevarer m.m.  

 (fødevareloven) foretages følgende ændringer:
 1. I § 68, stk. 1, indsættes efter »i  

 medfør af loven« ordene: », jf. dog stk. 3«.
 2. I § 68, stk. 2, 2. pkt., indsættes efter  

 »offentliggøres« ordene: », jf. dog stk. 4«.
 3. I § 68 indsættes efter stk. 2 som nye  

 stykker:
 »Stk. 3. Fødevareregionerne kan med navns  

 nævnelse bestemme offentliggørelse af kontrolresultater på  

 forståelig og anvendelig måde.
Stk. 4. Fødevareregionerne kan bestemme formen for og  

 omfanget af den under stk. 3 nævnte offentliggørelse,  

 herunder at denne offentliggørelse kan ske elektronisk, jf. dog  

 stk. 5.« Stk. 3 bliver herefter stk. 5.
 4. I § 68, stk. 3, der bliver stk. 5,  

 udgår 1. pkt., og i stedet indsættes som nye  

 punktummer:
»Fødevareregionerne skal indberette resultater af  

 den kontrol, som de gennemfører, til ministeren.
Indberetningspligtens  

 omfang og hyppighed fastsættes af ministeren, som opretter et  

 edb-informationssystem vedrørende de kontrolresultater, som  

 fødevareregionerne indberetter, samt vedrørende øvrige  

 resultater af den kontrol, som gennemføres i henhold til loven eller  

 regler udstedt i medfør af loven.
Ministeren kan bestemme, at  

 offentliggørelse af kontrolresultater kan ske på grundlag af  

 dette edb-informationssystem.« § 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger Lovforslagets sigte § 68 i lov nr. 471 af 1. juli 1998 om  

 fødevarer m.m. giver fødevareministeren bemyndigelse til at  

 bestemme eventuel offentliggørelse af fødevareregionernes  

 kontrolresultater.
Denne bemyndigelse til fødevareministeren er ikke  

 hensigtsmæssig, når fødevareministeren samtidig har det  

 overordnede ansvar for de problemer, som offentliggørelse af  

 kontrolresultater kan bringe til offentlig debat.
Derfor skal bemyndigelsen  

 til at offentliggøre kontrolresultater gives til  

 fødevareregionerne.
Alle kontrolresultater kan offentliggøres Det fremgår samtidig af bemærkningerne til  

 fødevarelovens § 68, at det kun er forbud og påbud om  

 omsætningsbegrænsende foranstaltninger, accepteret  

 bødeforlæg eller modtaget dom for overtrædelse af  

 fødevarelovgivningen, som kan offentliggøres.
Det er alt for  

 snævert, da det ikke giver forbrugerne mulighed for at tilvælge  

 og fravælge restauranter, bagere m.v. ud fra et generelt billede af  

 hygiejne og sundhedsmæssig sikkerhed de enkelte steder.
Frem for alt  

 har fødevareregionernes mulighed for at give påbud og forbud  

 ikke løst problemet med, at sundhedsfarlige og uhumske forhold i  

 fødevarevirksomhederne opstår igen og igen.
Det er  

 tilsyneladende ikke noget, myndighederne kan straffe sig ud af.
Muligheden for at offentliggøre  

 fødevareregionernes resultater på en forståelig og  

 anvendelig måde er et ekstra redskab i bestræbelsen på at  

 forhindre, at sundhedsfarlige og uhumske forhold opstår.  

 Levnedsmiddelkontrollen i København, nu Fødevareregion  

 København, har under den tidligere fødevarelov haft succes med  

 at oplyse generelt om kontrolresultater, således at forbrugerne har  

 kunnet tilvælge de virksomheder og butikker, som fremstod med gode  

 resultater ved levnedsmiddelkontrollens besøg igennem en længere  

 periode.
Samtidig har forbrugerne selvfølgelig kunnet fravælge  

 virksomheder med dårlige kontrolresultater.
Man skal huske på, at  

 der ligger en bred vurdering af de væsentlige forhold bag  

 kontrolresultaterne, og småproblemer indgår således ikke i  

 fødevareregionens samlede vurdering af fødevarevirksomheden.  

 Dette redskabs succes bygger på, at markedsmekanismerne træder i  

 kraft, når forbrugerne har et differentieret indtryk af  

 fødevarevirksomhedernes hygiejniske standard, som forbrugerne ellers  

 ikke har indblik i.
Man kan se det på den måde, at hvor  

 påbud og forbud er en straf, er offentliggørelse af resultater  

 også en gulerod til de virksomheder, som bruger ressourcer på  

 fødevaresikkerhed og hygiejne.
Der er behov for at anvende de til  

 rådighed værende redskaber i forsøget på at give  

 forbrugerne sikre fødevarer.
Forholdet til EU-retten Lovforslaget antages ikke at berøre gældende  

 EU-bestemmelser.
Bemærkninger til lovforslagets enkelte  

 bestemmelser Til § 1 Til nr. 1-3.
 Ændringerne indebærer, at det er  

 fødevareregionerne, som med navns nævnelse kan bestemme  

 offentliggørelse af resultater af den kontrol, som de  

 gennemfører, og formen herfor med den begrænsning, der  

 følger af § 68, stk. 5, jf. bemærkningerne hertil  

 under nr. 4.
 Til nr. 4.
Ændringen indebærer, at  

 fødevareregionerne forpligtes til at indberette resultaterne af den  

 kontrol, som de gennemfører, til et centralt edb-informationssystem  

 over resultater af den kontrol, som gennemføres i henhold til loven  

 eller regler udstedt i medfør af loven.
Edb-informationssystemet  

 oprettes af ministeren for fødevarer, landbrug og fiskeri, som  

 også får fuld råderet over edb-informationssystemet til at  

 videregive såvel enkeltstående oplysninger som masseoplysninger  

 til en ubestemt kreds af modtagere.
Til § 2 Ikrafttrædelsestidspunktet er fastsat til dagen  

 efter bekendtgørelsen i Lovtidende, da det findes  

 hensigtsmæssigt, at loven træder i kraft snarest.
Skriftlig fremsættelse Keld Albrechtsen (EL):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af  

 fødevareloven. (Fødevareregionernes offentliggørelse af  

 kontrolresultater).
(Lovforslag nr.
L 265).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag Lovforslaget sammenholdt med gældende lov Gældende formulering Lovforslaget I lov nr. 471 af 1. juli 1998 om fødevarer m.m.  

 (fødevareloven) foretages følgende ændringer:
 § 68. Ministeren for fødevarer, landbrug og fiskeri kan  

 fastsætte regler om offentliggørelse med navns nævnelse af  

 resultater af og sanktioner på grundlag af kontrol, som  

 gennemføres i henhold til loven eller regler udstedt i medfør  

 af loven.
 1. I § 68, stk. 1, indsættes efter »i  

 medfør af loven« ordene: », jf. dog stk. 3«.
Stk. 2. Ministeren kan fastsætte regler om formen  

 for og omfanget af offentliggørelse, herunder at  

 offentliggørelse kan ske elektronisk.
Ministeren kan bestemme, at  

 visse resultater ikke skal offentliggøres.
 2. I § 68, stk. 2, 2. pkt., indsættes efter  

 »offentliggøres« ordene: », jf. dog stk. 4«.
 3. I § 68 indsættes efter stk. 2 som nye  

 stykker:
 »Stk. 3. Fødevareregionerne kan med navns  

 nævnelse bestemme offentliggørelse af kontrolresultater på  

 forståelig og anvendelig måde.
Stk. 4. Fødevareregionerne kan bestemme formen for og  

 omfanget af den under stk. 3 nævnte offentliggørelse,  

 herunder at denne offentliggørelse kan ske elektronisk, jf. dog  

 stk. 5.« Stk. 3 bliver herefter stk. 5.
Stk. 3. Ministeren kan bestemme, at offentliggørelse skal ske  

 på grundlag af et af ministeren oprettet edb-informationssystem  

 vedrørende kontrolresultater.
Til brug for offentliggørelse kan  

 ministeren på ethvert tidspunkt, herunder periodisk, videregive  

 såvel enkeltstående oplysninger som masseoplysninger fra  

 informationssystemet til en ubestemt kreds af modtagere.
Enhver har adgang  

 til fra informationssystemet at få meddelt oplysninger, som enten har  

 været offentliggjort, eller som skal offentliggøres.
Adgangen  

 omfatter såvel enkeltstående oplysninger som  

 masseoplysninger 4. I § 68, stk. 3, der bliver stk. 5,  

 udgår 1. pkt., og i stedet indsættes som nye  

 punktummer:
»Fødevareregionerne skal indberette resultater af den kontrol, som  

 de gennemfører, til ministeren.
Indberetningspligtens omfang og  

 hyppighed fastsættes af ministeren, som opretter et  

 edb-informationssystem vedrørende de kontrolresultater, som  

 fødevareregionerne indberetter, samt vedrørende øvrige  

 resultater af den kontrol, som gennemføres i henhold til loven eller  

 regler udstedt i medfør af loven.
Ministeren kan bestemme, at  

 offentliggørelse af kontrolresultater kan ske på grundlag af  

 dette edb-informationssystem.« § 2 Loven træder i kraft dagen efter  

 bekendtgørelsen i Lovtidende.
