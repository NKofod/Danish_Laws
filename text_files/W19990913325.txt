"Kiks og biscuits fremstilles både til mennesker og til  

 kæledyr (hunde og katte), og det må antages, at der i et vist  

 omfang kan forekomme et blandingsbælte.
Næringsmidler til  

 kæledyr indgår ofte i husstandens dagligvareindkøb i et og  

 samme supermarked.
Da de pågældende varemærker er helt  

 identiske, vil der ved næringsmidler af kiks og biscuits være  

 risiko for, at forbrugerne vil antage, at der er en forbindelse mellem  

 mærkerne.
Varefortegnelsen for det foreløbigt registrerede varemærke  

 bør derfor begrænses på følgende måde:  

 "Klasse 31: Næringsmidler til dyr undtagen kiks og biscuits til  

 kæledyr (hunde og katte) ." Registreringen af varemærket JULIA for  

 alle varer i klasse 31 måtte begrænses af hensyn til tidligere  

 registrerede identisk mærke for færdigvarer i form af kiks,  

 vafler og biscuits i klasse 30 År 1998, den 22. juni afsagde Patentankenævnet  

 (Hans Chr.
Thomsen,  Michael Dorn,  J.C.
Warnich-Hansen) følgende KENDELSE i sagen j.nr.
V 47/96:
Klage fra Göteborgs Kex AB, Sverige, v/Jette Sandel  

 Trademarks over Patentdirektoratets afgørelse af 12. juli 1996  

 vedrørende gyldigheden af varemærkeregistrering VR 0485 1996 for  

 A/S Arovit Petfood, Danmark, v/ patentbureauet Markment.
 Den 22. december 1995 indleverede A/S Arovit Petfood,  

 Esbjerg, en ansøgning om registrering af varemærket JULIA for  

 alle varer i klasse 31.
 Varemærket blev registreret den 19. januar 1996.
 Den 14. februar 1996 blev registreringen offentliggjort i  

 Dansk Varemærketidende.
 Ved skrivelse af 26. februar 1996 nedlagde klageren,  

 Göteborg Kex AB, v/Jette Sandel Trademarks, indsigelse mod  

 registreringens gyldighed.
 Som begrundelse for indsigelsen anførtes:
"I henhold til bestemmelsen i Varemærkelovens §  

 15 er et varemærke udelukket fra registrering, hvis 1) det er identisk med et ældre varemærke og de varer  

 eller tjenesteydelser, for hvilke mærket søges registreret, er  

af samme art som de varer eller tjenesteydelser, for hvilke det  

 ældre mærke er beskyttet, eller 2) der er risiko for forveksling, herunder at det antages, at der er en  

 forbindelse med det ældre mærke, fordi det yngre mærke  

 er identisk med eller ligner det ældre varemærke og varerne  

 eller tjenesteydelser er af samme eller lignende art.
 Da der er tale om identiske mærker vil vi  

 koncentrere os om spørgsmålet om varer af samme eller lignende  

 art.
Efter vor vurdering er der tale om direkte varesammenfald,  

 idet der ikke er forskel på de kiks m.v., der konsumeres af mennesker  

 og de der konsumeres af dyr, især kæledyr   at kiks til  

 menneskeføde henføres til klasse 30 og kiks til dyr  

 henføres til klasse 31 er ikke afgørende, idet  

 klasseinddelingen alene er sket af praktiske grunde.
Der har været  

 megen omtale i dagspressen af, at en del mennesker køber mad til  

 kæledyr, men selv spiser det.
Der er i alt fald ikke tvivl om, at  

 næringsmidler til dyr må anses for ligeartede med  

 næringsmidler til mennesker, idet der ofte er tale om samme varer eller  

 næsten samme varer.
Det er også således, at  

 næringsmidler til husdyr sælges i samme butikker som  

 næringsmidler til mennesker.
 Når der er tale om identiske varemærker, og  

 her gør vi gældende at JULIA er et stærkt,  

 særpræget mærke, der må tillægges et ikke ringe  

 beskyttelsesomfang, er det således, at der meget let kan opstå  

 forveksling mellem mærkerne og ikke mindst kan forbrugerne antage, at  

 der er en forbindelse til det ældre mærke.
 Det er derfor ganske uheldigt og der vil let kunne  

 opstå fejltagelser, hvis to identiske mærker kan eksistere side  

 om side i supermarkedet, hvorved man i stedet for at købe  

 menneskeføde kommer til at købe næringsmidler til dyr,  

 her særligt til kæledyr, da disse produkter sælges i samme  

 butik.
 Vi gør derfor principalt  

 gældende, at registreringen erklæres ugyldig i dens helhed, idet  

 der er tale om identiske mærker, hvorfor mærkerne ikke  

 alene vil kunne forveksles overfor varer af samme art, men også for  

ligeartede varer, der må omfatte alle varer i klasse 31.
 Subsidiært gør vi  

 gældende, at registreringen erklæres delvis ugyldig, idet der er  

 direkte varesammenfald i alt fald med kiks, vafler og biscuits til dyr og  

 nærliggende ligeartethed med alle former for tørkost til  

 dyr.
Vi skal henvise til en tidligere afgørelse  

 vedrørende vareartslighed, der er helt parallel til denne sag, blot er  

 varemærket JULIA et stærkt mærke, medens BUFFET må  

 anses for et svagt mærke.
Det hedder i afgørelsen som  

 bekendtgjort i tillæg til Registreringspraksis:
 "Da adskillige næringsmidler til dyr forhandles  

 ad samme kanaler og i samme form (i form af konserves og dybfrosne produkter)  

 som varer i klasse 29, må visse næringsmidler til dyr, som f.eks.  

 næringsmidler til kæledyr, hunde og katte, anses for at kollidere  

 med varer i klasse 29." Afgørelsen er stadfæstet af  

 Industriministeriet.
 Denne afgørelse kunne på det konkrete  

 tilfælde direkte overføres ved at skrive:
 Da adskillige næringsmidler til dyr forhandles af  

 samme kanaler og i samme form (i form af kiks, biscuits, tørkost i  

 kikselignende faconer etc.) som varer i klasse 30, må visse  

 næringsmidler til kæledyr, hunde og katte, anses for at kollidere  

 med varer i klasse 30.
Med henvisning til det anførte tillader vi os at  

 gå ud fra, at Direktoratet vil erklære registreringen for  

 ugyldig." I skrivelse af 22. marts 1996 begrænsede  

 mærkeindehaveren registreringen til alene at angå klasse 31:  

 Næringsmidler til dyr.
 Mærkeindehaver anførte endvidere:
 "Da mærkerne er identiske, bliver det  

 således afgørende for, om der kan statueres forvekslighed, at  

 der er tale om varer af samme eller lignende art.
 I denne forbindelse skal vi indføre  

 følgende:
 Vi må afvise, at der er tale om direkte  

 varemærkesammenfald, idet "næringsmidler til dyr" i  

 klasse 31 bestemt ikke er identisk med "kiks, vafler og biscuits til  

 mennesker" i klasse 30. Dette understreges da også af, at de  

 pågældende varer henføres til forskellige klasser.  

 Klassifikationen er bl.a. begrundet med, at de respektive varer har vidt  

 forskellige formål, netop som næringsmidler til henholdsvis  

 mennesker og dyr.
 Det forhold, at vor klients varer samt "kiks, vafler  

 og biscuits", som omfattet af indsigers registrering, forhandles ad  

 samme kanaler, altså hovedsageligt i supermarkeder, mener vi ikke er  

 tilstrækkelig til, at de pågældende varer er  

 ligeartede.
Det forhold, at en del mennesker "køber mad  

 til kæledyr, men selv spiser det" kan ikke medføre, at de  

 pågældende varer bliver ligeartede.
De mennesker, der spiser  

 dyremad, er udmærket godt klar over, at de spiser dyremad og ikke  

 fødevarer beregnet til mennesker.
Disse mennesker vil naturligvis godt  

 være klar over, at der er tale om forskellige producenter.
Det synes  

 således højst utænkeligt, at man "i stedet for at  

 købe menneskeføde kommer til at købe næringsmiddel  

 til dyr". Disse varer står jo ikke side om side i supermarkedet,  

 men tværtimod i hver sin afdeling.
I forbindelse med den manglende vareartslighed henviser vi  

 til, at der findes andre registreringer bestående af ordet JULIA  

 registreret i fødevareklasserne.
Vi henviser således til  

 registreringen VR 1918-1958, registreret for MD Foods amba for varerne  

 "mejeriprodukterne i klasse 29" samt Tom s Fabrikkers registrering  

 JULIA, registreret for en lang række varer i klasse 5, 29 og 30.
 Os bekendt, blev i hvert fald MD Foods registreringen ikke  

 fremdraget som værende til hinder for registrering af indsigers  

 mærke i sin tid.
 Indsiger henviser endelig til en tidligere  

 afgørelse, der ikke synes at være relevant, idet denne  

 vedrører varer i klasse 29 overfor "næringsmidler til  

 dyr", hvorfor denne konkrete afgørelse ikke direkte kan  

 overføres til nærværende, som anførte indsiger.
 Endelig skal vi henvise til, at indsigers registrering  

 ikke har været fremdraget under Patentdirektoratets behandling af  

 ansøgningen om registrering af JULIA.
Vi skal derfor henstille, at indsigelsen nedlagt af  

 Göteborg Kex AB, Sverige afvises i sin helhed." I den anledning skrev klageren den 9. maj 1996  

 følgende til direktoratet:
 "Med skrivelse af 17. april 1996 har Direktoratet  

 fremsendt svarskrift fra Markment på vegne Arrovit Petfood, hvori bl.a.  

 varefortegnelsen er begrænset til:
 Klasse 31: Næringsmidler til dyr.
 Det er herefter anført, at der ikke skulle kunne  

 være tale om forveksling mellem mærkerne, idet der ikke er tale  

 om varesammenfald eller  lighed.
 Vi skal opretholde indsigelsen, idet der er tale om  

 varesammenfald eller i alt fald om vareartslighed mellem "kiks, vafler  

 og biscuits" og "næringsmidler til dyr".
 Der kan ikke være tvivl om, at der er tale om varer,  

 der kan erstatte hinanden, idet det ikke kan bestrides, at dyr og her  

 især kæledyr spiser "kiks, vafler og biscuits". At det  

 ene produkt hovedsageligt er til menneskeføde, medens det andet er til  

 dyr, kan ikke medføre at der ikke er tale om ligeartede varer.
Der henvises til, at der er tale om varemærker der  

 henføres til forskellige klasser, og at det skulle være  

 afgørende for om mærker er forvekslelige.
Der er ikke tvivl om,  

 hverken i praksis eller i litteraturen, at klassificeringen alene er  

 vejledende og ingen indflydelse har på spørgsmålet om,  

 hvorvidt mærker er forvekslelige.
Vi skal henvise til, at der i andre lande med samme  

 klassificering (Nice-klassificeringen) stilles andre krav.
Vi vedlægger  

 kopi af tysk varemærkeregistrering, hvor der udtrykkeligt i klasse 30  

 er anført: "Kekse und Kuchen (mit Ausnahme von  

 Hundekuchen)".
 Det anførte om at varerne ikke står side om  

 side i supermarkederne, men i hver sin afdeling, kan vi ikke tilslutte os,  

 idet det ofte er således, at de omtalte produkter vil kunne findes  

 tæt på hinanden.
 Der henvises til, at der findes andre registreringer af  

 JULIA i klasse 29 og 30. Det skal vi ikke bestride, men blot tillade os at  

 henvise til, at der er meget stor forskel på de enkelte varer i klasse  

 29 og 30. Det er vel næppe tænkeligt at man vil kunne forveksle  

 "buddingepulver" og lignende med "næringsmidler til  

 dyr".
Alle indsigelsesafgørelser og  

 Ankenævnsafgørelser er konkrete afgørelser, men der kan  

 ikke ses bort fra den præjudikatvirkning tidligere afgørelser  

 har, og her (Buffet) er der tale om et helt parallelt tilfælde.
Vi skal  

 også henvise til en helt ny afgørelse fra Ankenævnet, hvor  

 MD Foods fik medhold i en indsigelse om at mælk og ost er ligeartede  

 varer og i det konkrete tilfælde var der end ikke tale om identiske  

 mærker, men SILHOUTTE Yoplait overfor SILHOUT, jfr.
V58/93.
Vi (kan) endvidere i det hele henholde os til det i  

 indsigelsen anførte og fastholde vor påstand." Mærkeindehaveren oplyste den 5. juni 1996, at man  

 ikke ønskede at udtale sig i anledning af det fremsendte brev fra  

 klageren.
 Patentdirektoratet traf afgørelse i sagen den 12.  

 juli 1996 og afviste indsigelsen med følgende begrundelse:
 "To varemærker er forvekslelige i henhold til  

 varemærkelovens § 15, stk. 1, nr. 2, jf. § 4 stk. 1, når  

 mærkerne ligner hinanden så meget, at der er risiko for  

 forveksling, og mærkerne vedrører varer af samme eller lignende  

 art.
Der foreligger identitet mellem indsigers mærke og  

 den foreliggende registrering.
Det er derimod direktoratets opfattelse, at  

 vareartslighed ikke er tilstede.
 Det foreliggende tilfælde adskiller sig  

 væsentligt fra omstændighederne i den henviste afgørelse,  

 der vedrørte vareartslighed mellem visse næringsmidler i klasse  

 30 og visse næringsmidler til dyr i klasse 29. Afgørelsen var  

 baseret på den nære sammenhørighed mellem råvarerne  

 til visse næringsmidler til mennesker og til visse næringsmidler  

 til hunde og katte.
 Indsigermærket omfatter færdigvarer i form af  

 kiks, vafler og biscuits i klasse 30.
 Der findes ikke at foreligge vareartslighed mellem disse  

 produkter, og de produkter der er omfattet af det angrebne mærke i  

 klasse 31, nemlig næringsmidler til dyr.
Der findes således ikke at være en risiko for  

 at forbrugeren antager, at der er en forbindelse mellem mærkerne, og  

 påstanden i medfør af varemærkelovens § 15, stk. 1, nr. 2  

 kan ikke tages til følge." Denne afgørelse har klageren ved skrivelse af 29.  

 august 1996 indbragt for Patentankenævnet med følgende  

 påstand og ankebegrundelse:
"Påstand Principalt, at VR 00.485 1996 udslettes Subsidiært, at VR 00.485 1996 begrænses  

 til at angå konkrete næringsmidler til dyr, der ikke kolliderer  

 med eller er ligeartede med de varer der er omfattet af VR 01.029 1962 Göteborgs Kex AB er indehaver af VR 01.029 1962  

 ordmærkeregistrering JULIA.
Denne registrering omfatter "kiks,  

 vafler og biscuits" i klasse 30.
A/S Arrovit Petfood s angrebne registrering VR 00.485 1996  

 består af det identiske ord JULIA.
Denne registrering omfatter  

 "næringsmidler til dyr" i klasse 31.
I henhold til bestemmelsen i Varemærkelovens § 15 er  

 et varemærke udelukket fra registrering, hvis 1) det er identisk med et ældre  

 varemærke og de varer eller tjenesteydelser, for hvilke  

 mærket søges registreret, er af samme art som de varer  

 eller tjenesteydelser, for hvilke det ældre mærke er beskyttet,  

 eller 2) der er risiko for forveksling, herunder at det antages,  

 at der er en forbindelse med det ældre mærke, fordi det yngre  

 mærke er identisk med eller ligner det ældre varemærke  

 og varerne eller tjenesteydelserne er af samme eller lignende art.
 Da der er tale om identiske mærker vil vi  

 koncentrere os om spørgsmålet om varer af samme eller lignende  

 art.
Efter vor vurdering er der tale om direkte varesammenfald,  

 idet der ikke nødvendigvis er forskel på de kiks m.v., der  

 konsumeres af mennesker og de der konsumeres af dyr, især kæledyr  

   at kiks til menneskeføde henføres til klasse 30 og kiks m.v.  

 til dyr henføres til klasse 31 er ikke afgørende, idet  

 klasseinddelingen alene er sket af praktiske grunde.
Det der er  

 afgørende er, at forbrugeren vil kunne forveksle mærkerne,  

 herunder få den opfattelse, at der er en sammenhæng mellem  

 mærkerne.
Der er ikke tvivl om, hverken i praksis eller i litteraturen,  

 at klassificeringen alene er vejledende og ingen indflydelse har på  

 spørgsmålet, om mærker er forvekslelige.
Vi skal henvise til, at man i andre lande med samme  

 klassificering (Nice-klassificeringen) netop anser kiks og kager i klasse 30  

 som kolliderende med hundekiks/kager.
Vi vedlægger kopi af tysk  

 varemærkeregistrering, hvor der udtrykkeligt i klasse 30 er  

 anført: "Kekse und Kuchen (mit Ausnahme von Hundekuchen)".  

 Denne begrænsning er sket efter anmodning fra myndighederne.
At der er tale om ligeartede varer og varer der kan  

erstatte hinanden kan ikke bestrides, idet dyr og her især  

 kæledyr spiser "kiks, vafler og biscuits". At det ene produkt  

 hovedsageligt er til menneskeføde, medens det andet er til dyr, kan  

 ikke medføre at der ikke er tale om ligeartede varer.
Den megen omtale  

 i dagspressen af, at en del mennesker køber mad til beregnet for  

 kæledyr, men selv spiser det, understreger det anførte.
 Der er derfor i alt fald ikke tvivl om, at  

 næringsmidler til dyr må anses for ligeartede med  

 næringsmidler til mennesker, idet der ofte er tale om samme varer eller  

 næsten samme varer.
 Samlet vurdering af mærkerne, hvor der både  

 tages hensyn til mærkelighed og varelighed.
Når der er tale om identiske  

 varemærker, og her gør vi gældende at JULIA er  

 et stærkt, særpræget mærke, må der i henhold  

 til praksis tillægges den ældre registrering et ikke ringe  

 beskyttelsesomfang, idet der er større risiko for forveksling af  

 identiske mærker overfor ligeartede varer, end der er, hvis  

 mærkerne ikke er identiske.
Dette har lovkoncipisterne også  

 været enig i, idet der i den nye varemærkelov er tilføjet:  

 "herunder, at det antages, at der er en forbindelse mellem  

 varemærkerne".
 Det er derfor ganske uheldigt og der vil let kunne  

 opstå fejltagelser, hvis to identiske mærker for ligeartede varer  

 kan eksistere side om side i supermarkedet, hvorved man i stedet for at  

 købe menneskeføde kommer til at købe næringsmidler  

 til dyr, her særligt til kæledyr, da disse produkter sælges  

 side om side i supermarkedet.
Vi skal henvise til en tidligere afgørelse  

 vedrørende vareartslighed, der er helt parallel til denne sag, blot er  

 varemærket JULIA et stærkt mærke, medens BUFFET må  

 anses for et svagt mærke.
Det hedder i afgørelsen som  

 bekendtgjort i tillæg til Registreringspraksis:
"Da adskillige næringsmidler til dyr forhandles  

 ad samme kanaler og i samme form (i form af konserves og dybfrosne produkter)  

 som varer i klasse 29, må visse næringsmidler til dyr, som f.eks.  

 næringsmidler til kæledyr, hunde og katte, anses for at kollidere  

 med varer i klasse 29. Afgørelsen er stadfæstet af  

 Industriministeriet." Denne afgørelse kunne på det konkrete  

 tilfælde direkte overføres ved at skrive:
 Da adskillige næringsmidler til dyr forhandles af  

 samme kanaler og i samme form (i form af kiks, biscuits, tørkost i  

 kikselignende faconer etc.) som varer i klasse 30, må visse  

 næringsmidler til kæledyr, hunde og katte, anses for at kollidere  

 med varer i klasse 30.
Direktoratet anfører i indsigelsesbegrundelsen, at  

 der i den tidligere afgørelse var lagt vægt på "den  

 nære sammenhæng mellem råvarerne til visse  

 næringsmidler til mennesker og til visse næringsmidler til dyr.  

 Indsigermærket omfatter færdigvarer i form af kiks, vafler og  

 biscuits i klasse 30." Vi skal blot hertil konstatere, at dette ikke  

 fremgår af kommentarerne i Registreringspraksis.
Kopi af side 105 fra  

 Tillæg til Registreringspraksis vedlægges til orientering.
Vi skal også henvise til en helt ny afgørelse  

 fra Ankenævnet, hvor MD Foods fik medhold i en indsigelse om at  

mælk og ost er ligeartede varer og i det konkrete tilfælde  

 var der end ikke tale om identiske mærker, men SILHOUTTE Yoplait  

 overfor SILHOUT, jfr.
V58/93.
 Vi gør derfor principalt  

 gældende, at registreringen erklæres ugyldig i dens helhed, idet  

 der er tale om identiske mærker, hvorfor mærkerne ikke  

 alene vil kunne forveksles overfor varer af samme art, men også for  

ligeartede varer, der må omfatte alle næringsmidler til  

 dyr i klasse 31.
Subsidiært gør vi  

 gældende, at registreringen erklæres delvis ugyldig, idet der er  

 direkte varesammenfald i alt fald med kiks, vafler og biscuits til dyr og  

 nærliggende ligeartethed med i alt fald alle former for tørkost  

 til dyr." Mærkeindehaveren har ved skrivelse af 12. november  

 1996 nedlagt påstand om stadfæstelse og anført:
 "Patentankenævnet har ved brev af 14. oktober  

 1996 fremsendt klage af 29. august 1996 til Jette Sandel Trademarks A/S i  

 sagen vedrørende varemærkeregistrering nr. 485 1996 JULIA til  

 udtalelse.
 Da vi fortsat ikke finder, at klagerens registrerede  

 varemærke JULIA er forveksleligt med vor klients mærke, skal vi  

 hermed fastholde registreringen.
 Da mærkerne er identiske, bliver det således  

 ifølge varemærkelovens § 15 afgørende for om vor klients  

 varemærke er udelukket fra registrering, om der er tale om varer af  

 samme eller lignende art.
 De respektive registreringer omfatter følgende  

 varer:
 Klasse 31: Næringsmidler til dyr.
 Klasse 30: Kiks, vafler og biscuits.
Vi må afvise klagerens påstand om at der er  

 tale om sammenfald mellem "kiks, vafler og biscuits" i  

 klasse 30 og "hundekiks" i klasse 31. Disse varer er ikke  

 identiske.
Dette understreges da også af, at de pågældende  

 varer henføres til forskellige klasser og til at "hundekiks"  

 specifikt nævnes som en selvstændig vareart i den internationale  

 klassifikation af varer og tjenesteydelser.
 Den forskellige klassifikation er bl.a. begrundet med, at  

 de pågældende varer har vidt forskellige formål, netop som  

 næringsmidler til mennesker og til dyr.
Ej heller mener vi at de pågældende varer er  

ligeartede.
Det forhold, at varerne muligvis kan "erstatte  

 hinanden" gør i dette tilfælde ikke varerne for ligeartede.  

 Vi vil påstå, at de ikke erstatter hinanden, idet valget som  

 regel ikke står mellem fx "butter cookies" og  

 "hundekiks" til kaffen.
Varerne har vidt forskellige  

 anvendelsesområder.
At mennesker kan spise hundekiks og hunde  

 kan spise kager kan ikke være afgørende for om varerne  

 varemærkeretligt er ligeartede.
 At en del mennesker køber mad beregnet til hunde,  

 men selv spiser det må jo stå for egen regning, og disse  

 mennesker vil naturligvis være klar over, at den vare de spiser var  

 tiltænkt et dyr.
Der synes således højst utænkeligt, at  

 man "i stedet for at købe menneskeføde kommer til at  

 købe næringsmidler til dyr". Varerne står på  

 supermarkedets hylder i helt forskellige afdelinger.
Reel forveksling af  

 varerne vil således ikke forekomme.
 Vedrørende klassificeringen skal vi bemærke,  

 at de pågældende varers forskellige klassifikation blot  

 understreger, at varerne ikke har noget med hinanden at gøre.
 Hvad andre varemærkeregistreringsmyndigheder,  

 herunder Patentamt stiller af krav til ordlyden af varefortegnelser synes  

 ikke at være relevant for spørgsmålet om  

 sammenfald/ligeartethed af varer i Danmark.
Der synes ingen grund til at antage, at der er en  

 forbindelse mellem varemærkerne (vml. §15). Der vil ikke ske  

 misforståelser med hensyn til de pågældende varers  

 kommercielle oprindelse, idet der normalt ingen forbindelse er mellem  

 producenter af næringsmidler til mennesker og til dyr.
Endvidere er der  

 ikke tale om konkurrerende producenter her.
Klagerens henvisning til BUFFET-afgørelsen finder  

 vi fortsat er irrelevant, idet denne vedrører varer i klasse 29  

 overfor "næringsmidler til dyr", hvorfor denne  

konkrete afgørelse ikke direkte kan overføres til  

 nærværende, som anført af klageren.
Patentdirektoratet har  

 da også fundet i indsigelsesafgørelsen, at "det  

 foreliggende tilfælde adskiller sig væsentligt fra  

 omstændighederne i den henviste afgørelse".
 Ankenævnets afgørelse i SILHOUTTE Yoplait /  

 SILHOUT (V58/93) vedrørende mælk overfor smør synes ej  

 heller relevant, da de pågældende varer henførtes til  

 samme klasse og begge henføres under samme overbegreb  

 "mejeriprodukter" og optræder på de samme hylder i  

 supermarkeder.
Da nærværende registreringer ikke omfatter  

 sammenfaldende eller ligeartede varer er mærkerne efter vor opfattelse  

 ikke forvekslelige   hvilket Patentdirektoratet da også har udtalt i  

 sin indsigelsesafgørelse   og vi skal derfor henstille, at klagen  

 afvises i sin helhed." Ankenævnet har behandlet sagen på sit  

 møde den 3. juni 1998.
 For klageren (indsiger) mødte advokat Jette  

 Sandel.
For indklagede (mærkeindehaver) mødte  

 cand.jur.
Eva Borgen.
 Parterne procederede sagen i det væsentlige under  

 henvisning til de til Patentdirektoratet og ankenævnet afgivne  

 skriftlige indlæg, som nærmere blev uddybet.
 Ankenævnet skal udtale:
Kiks og biscuits fremstilles både til mennesker og  

 til kæledyr (hunde og katte), og det må antages, at der i et vist  

 omfang kan forekomme et blandingsbælte.
Næringsmidler til  

 kæledyr indgår ofte i husstandens dagligvareindkøb i et og  

 samme supermarked.
Da de pågældende varemærker er helt  

 identiske, vil der ved næringsmidler af kiks og biscuits være  

 risiko for, at forbrugerne vil antage, at der er en forbindelse mellem  

 mærkerne.
 Varefortegnelsen for det foreløbigt registrerede  

 varemærke bør derfor begrænses på følgende  

 måde: "Klasse 31: Næringsmidler til dyr undtagen kiks og  

 biscuits til kæledyr (hunde og katte).
 Med denne begrundelse tages klagerens subsidiære  

 påstand delvist til følge, hvorfor bestemmes:
 Sagen tilbagesendes til Patentdirektoratet til fortsat  

 behandling.
