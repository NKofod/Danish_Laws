 I medfør af § 4 stk. 2 og § 9 i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som bogbinder inden  

 for det valgte speciale.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen) og bekendtgørelsen om  

 eksamensordning for erhvervsuddannelser (eksamensbekendtgørelsen) samt de  

 regler, som Undervisningsministeriet i øvrigt fastsætter i medfør af  

 erhvervsuddannelseslovens § 4 stk. 1.
 Stk. 2.  For uddannelsen finder bekendtgørelse om  

 erhvervsuddannelsernes 1. skoleperiode ikke anvendelse.
 § 3.  Det faglige udvalg for uddannelsen, jf. § 37 i  

 erhvervsuddannelsesloven, er Grafisk Fagligt Udvalg.
 Uddannelsens varighed og struktur m.v.
 § 4.  Uddannelsen varer i alt 4 år, og kan gennemføres  

 med speciale som industribogbinder eller som håndbogbinder.
 Stk. 2.  Uddannelsen indledes i praktikvirksomhed eller  

 med 2. skoleperiode.
 § 5.  Skoleundervisningen varer 35 uger (inkl. 2.  

 skoleperiode).
 Stk. 2.  Skoleundervisning og praktikuddannelse veksler  

 således:
 Stk. 3.  Uddannelsen afsluttes med eksamen  

 (svendeprøve), der gennemføres i forbindelse med sidste skoleperiode, jf. §  

 28.
Fritagelse for dele af undervisningen § 6.  Personer, der er fyldt 25 år og gennem 3 års  

 relevant beskæftigelse inden for faget har opnået en relevant grafisk  

 baggrund, kan gennemføre uddannelsen på 3 år.
 Stk. 2.  Skoleuddannelsen omfatter da maksimalt 15  

 skoleuger, der tilrettelægges af skolen i samarbejde med det lokale  

 uddannelsesudvalg.
 Stk. 3.  Fritagelse for dele af undervisningen kan  

 iøvrigt ske efter § § 8 og 9 i hovedbekendtgørelsen.
Adgangsbegrænsning § 7.  Skolen optager elever i uddannelsen i  

 overensstemmelse med de almindelige regler om optagelse af elever i  

 erhvervsuddannelserne.
 Stk. 2.  Skolen kan dog kun optage elever uden  

 uddannelsesaftale til påbegyndelse af uddannelsens 2. skoleperiode i et  

 omfang, der svarer til en procentdel af det antal elever, som skolen året før  

 optog til 2. skoleperiode med uddannelsesaftale.
 Stk. 3.  Procentsatsen, jf. stk. 2, fastsættes af  

 Undervisningsministeriet efter indstilling fra det faglige udvalg og  

 Erhvervsuddannelsesrådet hvert år inden den 31. december, gældende for det  

 følgende kalenderår.
 Stk. 4.  De elever, som skolen optager efter stk. 2,  

 skal være de ansøgere, som skolen finder bedst egnede til uddannelsen, med  

 vægt på følgende kvalifikationer: Dansk, tysk, matematik, teknisk snilde,  

 normalt farvesyn og akkuratesse.
 Stk. 5.  Skolen meddeler i sit årlige udbudsmateriale,  

 hvilke nærmere kriterier skolen lægger vægt på ved optagelsen af elever uden  

 uddannelsesaftale.
 Stk. 6.  Skoler, der udbyder uddannelsen, og som ikke  

 optog elever i uddannelsen året før, kan optage indtil 10 elever uden  

 uddannelsesaftale.
Uddannelsens mål og indhold § 8.  Den uddannede bogbinder med speciale i  

industribogbind skal kunne medvirke selvstændigt og kreativt i den  

 bogbindermæssige proces i grafisk produktion og have kendskab til behandling  

 af de materialer, som anvendes i de forskellige funktioner og processer.
 Stk. 2.  Den uddannede bogbinder med speciale i  

håndbogbind skal kunne medvirke kreativt og selvstændigt i den  

 bogbindermæssige proces ved fremstilling af håndindbundne bøger og have  

 kendskab til behandling af de materialer, som anvendes i de forskellige  

 processer.
 Stk. 3.  Den uddannede skal tillige have opnået en sådan  

 faglig bredde og erhvervsmæssig indsigt, at det kan danne basis for en senere  

 specialisering, videregående uddannelse eller etablering af selvstændig  

 virksomhed.
Skoleundervisningen § 9.  Skoleundervisningen, der på en helhedsorienteret  

 måde skal omfatte både teoretisk og praktisk indlæring med henblik på at give  

 eleven generelle og specielle kvalifikationer, har som mål, at eleven opnår  

 teoretisk og praktisk forståelse af bogbinderområdet, kendskab til de  

 forskellige materialekvaliteter og produktionsmetoder, fagets elektroniske og  

 mekaniske udstyr samt kvalitetskontrol.
Grundfag § 10.  Undervisningen omfatter følgende grundfag:
 Stk. 2.  Mål, indhold, vejledende uddannelsestid og  

 eksamensregler følger reglerne for de enkelte grundfag.
Områdefag § 11.  Undervisningen i områdefag, der har et omfang  

 svarende til en vejledende uddannelsestid på 11 uger, har følgende mål:
 Eleven skal opnå forståelse for bogblokfremstilling, hvad enten det er i  

 forbindelse med unikke eksemplarer eller produkter med større oplagstal.
Eleven skal opnå forståelse for processer ved opbygning af bogtyper som  

 helskindbind, dybfalset og lavfalset vælskbind samt papirbindtyper inden for  

 håndindbinding.
Ved bogblokfremstilling skal eleven udvise praktiske  

 færdigheder i materialebehandling af skind samt øvrige materialer til den  

 håndindbundne bog, herunder fremstilling af marmorering.
Eleven skal  

 ligeledes opnå praktiske færdigheder i snit- hånd- og presseforgyldning.  

 Eleven skal opnå forståelse for bogblokfremstilling, uanset hvilken  

 rygforarbejdning ved omslag- eller papbindstyper der vælges til  

 oplagsproduktion.
Eleven skal opnå praktisk færdighed i betjening af maskiner  

 og udstyr, der anvendes på hånd- og industribogbinderier.
 Vejledende uddannelsestid: 5 uger.
Eleven skal opnå forståelse for, hvilke maskiner og udstyr der forefindes  

 i henholdsvis håndbogbinderier og i industribogbinderier.
Eleven skal opnå  

 færdighed i betjening af hel- og halvautomatiske maskiner samt udstyr til  

 fremstilling af håndindbundne bøger og bogblokoplag.
Ligeledes skal eleven  

 opnå forståelse for og praktisk færdighed i betjening og afvikling af  

 funktionsfejl af lettere art.
 Vejledende uddannelsestid: 2,5 uger.
Eleven skal opnå forståelse for produktionsmetodernes forskelligheder i  

 processerne inden for hånd- og industribogbinding.
Eleven skal opnå  

 forståelse og praktisk færdighed i hensyntagen til produktets art og  

 gennemføre en produktionsmetode, der er rationel og kvalitetsmæssig i  

 overensstemmelse med kundens æstetiske krav.
 Vejledende uddannelsestid 3,5 uger.
Specialefag § 12.  Undervisning i specialefag varer omkring 6,3  

 uger.
 § 13.  Elever med speciale industribogbind  

 skal:
 § 14.  Elever med speciale håndbogbind skal:
Valgfag § 15.  Undervisningen i valgfag følger reglerne i  

 hovedbekendtgørelsen.
 Stk. 2.  Valgfagene har et omfang svarende til en  

 vejledende uddannelsestid på 5,8 uger.
Undervisningsplan § 16.  Skolen fastsætter i overensstemmelse med  

 hovedbekendtgørelsen det nærmere indhold af undervisningen.
Praktikuddannelse § 17.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål, jf. § 1.
 § 18.  Målet for praktikuddannelsen er at opøve  

 elevens praktiske færdigheder med udgangspunkt i den teoretiske og praktiske  

 undervisning, der finder sted på skolen.
 § 19.  Såfremt uddannelsen indledes ad praktikvejen,  

 skal eleven i denne praktikperiode stifte bekendtskab med de erhvervsmæssige  

 kategorier, der findes i virksomheden.
 Stk. 2.  Elever med speciale industribogbind skal  

 i 2., 3. og 4. praktikperiode opnå færdigheder inden for følgende områder:  

 Bindsamling, klæbebinding, indhængning og prægepresse.
 Stk. 3.  Elever med speciale håndbogbind, skal i  

 praktikperioderne efter 2. skoleperiode, jf. dog stk. 4, opnå færdigheder  

 inden for følgende områder: Forskellige bindtyper, skindbehandling og  

 materialebehandling, forgyldning, snitbehandling og marmorering.
 Stk. 4.  I sidste praktikperiode arbejder eleven  

 selvstændigt med i produktionerne.
§ 20.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere om praktikvirksomheden  

 skønner, at eleven har særlige behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med reglerne i hovedbekendtgørelsen ved praktiktidens  

 afslutning.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.  

 Skolen udleverer blanketterne til praktikvirksomhederne.
 Bedømmelse og uddannelsesbeviser m.v.
Uddannelsesbevis § 21.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence som bogbinder med det valgte speciale, jf. § 1  

 og § 4, stk. 1.
 Stk. 2.  Uddannelsesbeviset udstedes, når skolebevis er  

 udstedt, jf. § 22, og afsluttende praktikerklæring er udstedt, jf. § 20, stk.  

 2, og når den eksamen, som er beskrevet i §§ 27-29 (svendeprøven), er  

 bestået.
 Stk. 3.  Uddannelsesbeviset, der affattes i  

 overensstemmelse med hovedbekendtgørelsen, skal angive uddannelsens og  

 specialets betegnelse, jf. § 1 og § 4, stk. 1, samt oplysning om den opnåede  

 karakter, fastsat i henhold til § 30 stk. 3.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 22.  Når alle skoleperioder i uddannelsen er  

 gennemført og betingelserne i stk. 2 er opfyldt, udsteder skolen et  

 skolebevis til eleven.
Skolen sender samtidig en kopi af skolebeviset til det  

 faglige udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelsen i stk. 2, nr. 1 ikke er  

 opfyldt, men betingelserne i stk. 2 nr. 2, er opfyldt, udstedes skolebevis,  

 når skolen udfra en samlet bedømmelse vurderer, at eleven, eventuelt efter  

 supplerende undervisning, opfylder målene for skoleundervisningen.
 Stk. 5.  Hvis betingelserne for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 25,  

 stk. 3.
 Stk. 6.  Hvis eleven ophører med skoleundervisningen,  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
 Eksamensbeviser m.v.
 § 23.  Senest ved afslutningen af sidste skoleperiode  

 udsteder skolen eksamensbeviser for de grundfag eller valgfag, som er  

 afsluttet med eksamen.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for de grundfag og valgfag,  

 som er afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemgåede undervisning.
Skolens bedømmelse § 24.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode er endvidere at bidrage til grundlaget for udstedelse af  

 skolebevis, jf. § 22, stk. 2, nr. 1.
Skolevejledning § 25.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde oplysning om:
 2. skoleperiode, bedømmelsesområderne  

 forlagsindbinding, klæbebinding, bindsamling, presseforgyldning, indhængning  

 og dybfalset vælskbind.
3. og 4. skoleperiode, bedømmelsesområderne  

 forlagsindbinding, klæbebinding, bindsamling, presseforgyldning og  

 indhængning.
For 4. skoleperiode er bedømmelsesområderne kun gældende for  

 elever med speciale i industribogbind.
Bedømmelsesområderne for elever med  

 speciale i håndbogbind omfatter i 4. skoleperiode håndbogbinding,  

 materialebehandling, forgyldning, snitbehandling og marmorering.
Stk. 3.  Efter sidste skoleperiode i uddannelsen  

 udsteder skolen kun en skolevejledning, hvis betingelserne for udstedelse af  

 skolebevis, jf. § 22 stk. 2 eller 4, ikke er opfyldt.
Skolen kan dog udstede  

 en skolevejledning efter sidste skoleperiode med angivelse af elevens  

 eventuelle behov for supplerende oplæring i praktikvirksomheden.
 Stk. 4.  Hvis eleven har gennemgået 2. skoleperiode,  

 uden at skoleperioden er omfattet af en uddannelsesaftale, udstedes  

 skolevejledningen kun til eleven.
Uddannelsesbevis § 26.  Uddannelsesbevis udstedes af det faglige  

 udvalg, jf. § 3, såfremt betingelserne herfor er opfyldt, jf. § 30, stk. 4.
 Stk. 2.  Uddannelsesbeviset, der affattes i  

 overensstemmelse med hovedbekendtgørelsen, skal angive uddannelsens  

 betegnelse, speciale og oplysning om, at 13-skalaen er benyttet, og den  

 opnåede karakter fastsat i henhold til § 30, stk. 4. Både karakterens  

 talværdi og sproglige definition påføres på uddannelsesbeviset.
 Stk. 3.  Uddannelsesbeviset suppleres med følgende  

 udtryk for præstationen:
 »Antaget med sølvmedalje«, når eleven har opnået 13 i  

 eksamenskarakter.
 »Antaget med bronzemedalje«, når eleven har opnået 11 i  

 eksamenskarakter.
 »Antaget med ros«, når eleven har opnået 9 eller 10 i  

 eksamenskarakter.
 »Antaget«, når eleven har opnået 6, 7 eller 8 i  

 eksamenskarakter.
Afsluttende bedømmelse § 27.  Skolen afholder eksamen i grundfag, hvis det  

 følger af reglerne om disse fag.
 Stk. 2.  Endvidere afholdes afsluttende eksamen efter  

 reglerne i §§ 28-31.
 Stk. 3.  I område- og specialefag giver skolen ved  

 afslutningen af den sidste skoleperiode en standpunktskarakter i forhold til  

 slutmålene for undervisningen i disse fag på grundlag af en helhedsvurdering.
 Stk. 4.  Skolen giver iøvrigt standpunktskarakter i de  

 grundfag, som ikke afsluttes med eksamen.
 Stk. 5.  For valgfag foretages bedømmelse efter reglerne  

 om disse fag.
 § 28.  I sidste skoleperiode afholdes en afsluttende  

 eksamen, der samtidig udgør en svendeprøve, jf. § 29, stk. 1 og 2.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Ved indkaldelse af elever til den skoleperiode,  

 hvori den afsluttende eksamen afholdes, sender skolen en liste over de  

 pågældende elever med angivelse af elevernes praktikvirksomhed til det  

 faglige udvalg.
 Stk. 4.  Det faglige udvalg udpeger herefter de  

 censorer, der er nævnt i stk. 5, og giver skolen meddelelse om, hvem der er  

 udpeget.
Stk. 5.  Elevernes løsning af opgaverne bedømmes efter  

 reglerne i § 30 af 2 censorer.
Censorerne skal have den fornødne fagkundskab  

 og repræsentere henholdsvis arbejdsgiversiden og arbejdstagersiden i det  

 faglige udvalg.
Censorerne skal opfylde habilitetskravene i henhold til  

 eksamensbekendtgørelsen.
 Stk. 6.  Elever, der ønsker det, kan få opgaverne læst  

 op.
§ 29.  Eksamen for elever med speciale  

industribogbind består af en skriftlig og en praktisk prøve.
Den  

 skriftlige prøve varer 30 minutter og afholdes inden for følgende  

 discipliner:
 Stk. 2.  Den praktiske prøve for elever med speciale  

industribogbind afholdes inden for en af følgende discipliner:
 Stk. 3.  Eleven trækker lod mellem de i stk. 2, nr. 1  

 til 5, nævnte discipliner om i hvilken af disciplinerne, den praktiske prøve  

 skal aflægges i.
 Stk. 4.  For elever med speciale håndbogbind  

 består den praktisk prøve i fremstilling af et stk. papbind (helbind med  

 forgyldning), samt i fremstilling af enten et stk. helskindbind med  

 forgyldning og guldsnit, eller et stk. dybfalset vælskskind med forgyldning.
Stk. 5.  I tilslutning til den praktiske prøve, jf. stk.  

 2 og 4, finder en mundtlig overhøring sted, når eleven afleverer sin  

 afsluttende opgave.
Overhøringen er en del af den praktiske prøve, og eleven  

 skal have lejlighed til at begrunde sine valg eller fravalg af materialer,  

 teknik, metoder o.l.
Eksaminator og censor kan få besvaret eventuelle  

 spørgsmål, som de måtte have i forbindelse med bedømmelsen af den praktiske  

 prøve.
Overhøringen indgår i den samlede bedømmelse af opgaven.
 Stk. 6.  Censorerne kan overvære en del af den praktiske  

 prøve.
 § 30.  Ved samtlige bedømmelser anvendes 13-skalaen.
 Stk. 2.  Ved bedømmelsen af opgavebesvarelsen ved den  

 skriftlige prøve, jf. § 29 stk. 1, giver læreren og de to censorer hver en  

 karakter.
 Stk. 3.  Ved bedømmelsen af opgaveløsningen ved den  

 praktiske prøve, jf. § 29 stk. 2, giver læreren og de to censorer hver en  

 karakter for betjening af det tekniske udstyr og udførelsen af opgaven.
Stk. 4.  Eksamenskarakteren (svendeprøvekarakteren) for  

 den afsluttende eksamen fremkommer som et vægtet gennemsnit af karakteren for  

 den skriftlige prøve og den praktiske prøve.
Den skriftlige prøve vægtes med  

 faktor 1, og den praktiske prøve vægtes med faktor 3. For at bestå eksamen  

 kræves, at eksamenskarakteren er minimum 6.
Stk. 5.  Ved beregning af karakterer foretages ikke  

 afrunding.
Forinden fastsættelse af karakteren efter stk. 4 foretages en  

 afrunding af det endelige resultat til et helt tal efter almindelige  

 regneregler.
Stk. 6.  Skolen indsender oplysning om de enkelte  

 karakterer, som er givet efter stk. 1 og 2, til det faglige udvalg.
Det  

 faglige udvalg kan udarbejde et skema til dette formål.
§ 31.  Skolen skal tilbyde elever, der ikke består den  

 afsluttende eksamen, en ny eksamen, eventuelt efter supplerende  

 praktikuddannelse eller skoleundervisning.
Eleven kan kun deltage i eksamen 2  

 gange.
Skolen kan dog efter samråd med det faglige udvalg tillade, at eleven  

 deltager i eksamen påny, hvis der foreligger ganske særlige omstændigheder.
 Stk. 2.  Adgang til sygeeksamen følger regler i  

 eksamensbekendtgørelsen.
Ikrafttrædelse § 32.  Bekendtgørelsen træder i kraft den 1. februar  

 1995.
 Stk. 2.  Bekendtgørelse af 13. marts 1991(* 1) om  

 uddannelse til industribogbinder ophæves.
 Stk. 3.  Elever, der har påbegyndt deres uddannelse  

 efter bekendtgørelsen i stk. 2, færdiggør deres uddannelse efter reglerne i  

 denne bekendtgørelse.
Undervisningsministeriet, den 18. januar  

 1995 Ole Vig Jensen / Finn Møller Larsen (* 1) Bekendtgørelsen er ikke optaget i Lovtidende, jf. anordning nr. 746  

 af 8. november 1990, men forefindes i Retsinformation.
