Vejledning til bekendtgørelse om  

 ændring af bekendtgørelse om fleksibel efterløn Indledning Direktoratet har i bekendtgørelse nr. 406 af 21.  

 maj 2001 foretaget ændringer i bekendtgørelse nr. 561 af 22.  

 juni 2000 om fleksibel efterløn.
Samtidig har direktoratet ved denne  

 vejledning ændret vejledning nr. 100 af 22. juni 2000.
Til § 4 a Efter § 15 A i Skatteministeriets lov om beskatningen  

 af pensionsordninger m.v. (pensionsbeskatningsloven), kan en tidligere  

 selvstændig erhvervsdrivende, der er fyldt 55 år, indbetale til  

 en pensionsordning efter særlige, fordelagtige skatteregler.
 Indbetalinger, som er sket inden det fyldte 60. år,  

 indgår i a-kassens samlede pensionsopgørelse på  

 60-års-dagen, jf. § 4, stk. 1. Enhver indbetaling til en  

 pensionsordning inden det fyldte 60. år skal således behandles  

 efter de almindelige regler, som gælder for indberetning og  

 ekstraordinære indbetalinger indtil det fyldte 60. år, jf.  

 § 4 og § 5, stk. 2-6.
§ 4 a sikrer, at indbetalinger til en § 15  

 A-pension efter det fyldte 60. år, jf. lov om  

 arbejdsløshedsforsikring m.v., § 74 i, stk. 7, kommer til at  

 indgå i den pensionsformue, som ligger til grund for beregning af  

 fradrag i medlemmets efterløn.
På denne måde er medlemmer  

 i relation til beregning af fradrag for indbetaling til en § 15  

 A-pension stillet ens, uanset om indbetalingen sker før eller efter  

 det fyldte 60. år.
A-kassen skal foretage en ny pensionsopgørelse hver  

 gang et medlem indbetaler til en § 15 A-pension efter det fyldte 60.  

 år.
Den nye opgørelse foretages på baggrund af  

 pensionsformuen ved 60-års-opgørelsen samt eventuelle senere  

 indbetalinger.
A-kassen skal dog kun foretage en ny opgørelse, hvis  

 indbetaling til pensionen kan have betydning for medlemmets efterløn.  

 Af denne grund skal a-kassen ikke foretage en ny opgørelse, hvis  

 medlemmet på tidspunktet for indbetaling opfylder 2-års-reglen i  

 § 9.
 At den nye opgørelse tager udgangspunkt i den  

 pensionsopgørelse, som a-kassen har foretaget på  

 60-års-dagen, betyder, at et medlems ekstraordinære indbetalinger  

 (før det fyldte 60. år) under mindstegrænsen i § 5,  

 stk. 4, ikke skal medregnes i den nye opgørelse.
Et medlem har pligt til at holde a-kassen underrettet om  

 indbetalinger til en § 15 A-pension efter det fyldte 60. år.
Hvis  

 et medlem ikke har modtaget en ny pensionsopgørelse inden rimelig tid  

 efter indbetaling til en pension, har medlemmet pligt til at rette  

 henvendelse til a-kassen for at få afklaret, om pensionen er korrekt  

 indberettet.
Ved enhver indbetaling til en § 15 A-pension efter  

 det fyldte 60. år, som kan have betydning for medlemmets  

 efterløn, skal a-kassen sende medlemmet en revideret  

 pensionsopgørelse.
A-kassen skal i den forbindelse oplyse medlemmet  

 om, hvilken betydning pensionsindbetalingen har eller får for  

 størrelsen af den udbetalte efterløn.
Til § 7a Pensionsinstitutter m.v. skal for alle medlemmer  

 indberette oplysninger til Told & Skats system (PERE) om indbetaling til  

 en pensionsordning som nævnt i lovens § 74 i, stk. 7, jf.  

 lovens § 74 i, stk. 8. Indberetning foretages efter de  

 gældende regler om automatisk indberetning via EDB.
Pensionsinstitutter  

 m.v. skal indberette indbetalinger til de nævnte ordninger med  

 følgende særskilte koder for opgørelsen:
Metode 4:	Ordninger med løbende livsvarige ydelser.  

 Pensionsinstitutter m.v. indberetter den beregnede livsvarige årlige  

 ydelse fra indbetalingsdatoen.
Har medlemmet indbetalt til en eksisterende  

 pensionsordning med løbende livsvarig ydelse, vil pensionsinstitutter  

 m.v. alene indberette det tillæg, som skal lægges til den  

 eksisterende ordnings beregnede livsvarige årlige ydelse.
 Metode 5:	Ordninger som kan opgøres med en depotværdi.  

 Pensionsinstitutter m.v. indberetter alene værdien af den  

 pågældende indbetaling.
 Direktoratet henviser i øvrigt til principperne i  

 Told & Skats vejledning om indberetning af pensionsrettigheder (PERE).
Eksempler Eksempel nr. 1:
En tidligere selvstændig erhvervsdrivende er  

 overgået til efterløn ved det fyldte 60. år uden fradrag  

 for pension.
Et år efter opretter og indbetaler medlemmet 1.000.000 kr.  

 til en pensionsordning med løbende livsvarige udbetalinger, svarende  

 til en beregnet livsvarig årlig ydelse på 50.000 kr.
A-kassen vil efter indbetalingen af de 1.000.000 kr.  

 modtage en elektronisk indberetning på 50.000 kr. med kode 4 som  

 opgørelsesmetode, der indikerer, at der er tale om en indbetaling  

 efter lovens § 74 i, stk. 7. Tidspunktet for indbetalingen af de  

 1.000.000 kr. vil fremgå i feltet »opgørelsesdato«, som vil  

 være lig »indbetalingsdatoen«.
Medlemmets pensionsopgørelse vil  

 udgøre 50.000 kr.
 Eksempel nr. 2:
En tidligere selvstændig erhvervsdrivende har ved  

 det fyldte 60. år fået opgjort sin pensionsordning med  

 løbende livsvarige udbetalinger til en beregnet livsvarig årlig  

 ydelse på 40.000 kr.
Medlemmet har i perioden fra  

 59½-års-indberetningen til det fyldte 60. år ekstraordinært  

 indbetalt 30.000 kr. til ordningen.
Et år efter at medlemmet som  

 60-årig er overgået til efterløn, indbetaler medlemmet  

 500.000 kr. til ordningen, svarende til en beregnet årlig ekstra  

 livsvarig ydelse på 25.000 kr.
A-kassen vil efter indbetalingen af de 500.000 kr. modtage  

 en elektronisk indberetning på 25.000 kr. med kode 4 som  

 opgørelsesmetode, der indikerer, at der er tale om en indbetaling  

 efter lovens § 74 i, stk. 7. Tidspunktet for indbetalingen af de  

 500.000 kr. vil fremgå i feltet »opgørelsesdato«, som vil  

 være lig »indbetalingsdatoen«.
Medlemmets pensionsopgørelse vil  

 udgøre 65.000 kr. (40.000 kr. + 25.000 kr.).
 Eksempel nr. 3:
En tidligere selvstændig erhvervsdrivende har ved  

 det fyldte 60. år fået opgjort sin pensionsordning til en  

 depotværdi på 500.000 kr.
Medlemmet har i perioden fra  

 59½-års-indberetningen til det fyldte 60. år ekstraordinært  

 indbetalt 30.000 kr. til ordningen.
Et år efter at medlemmet som  

 60-årig er overgået til efterløn, indbetaler medlemmet  

 50.000 kr. til ordningen.
A-kassen vil efter indbetalingen af de 50.000 kr. modtage  

 en elektronisk indberetning på 50.000 kr. med kode 5 som  

 opgørelsesmetode, der indikerer, at der er tale om en indbetaling  

 efter lovens § 74 i, stk. 7. Tidspunktet for indbetalingen af de  

 50.000 kr. vil fremgå i feltet »opgørelsesdato«, som vil  

 være lig »indbetalingsdatoen«.
Medlemmets pensionsformue skal  

 opgøres til 550.000 kr. (500.000 kr. + 50.000 kr.).
 Alle eksempler er baseret på abstrakte tal.
