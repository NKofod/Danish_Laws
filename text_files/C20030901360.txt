Vejledning til udfyldelse af skemasæt  

 til elektronisk årsregnskabsindberetning for firmapensionskasser Indledning Skemasættet til årsregnskabsindberetning for  

 firmapensionskasser  består af:
 Skemaerne FK.01 - FK.32.
 Skemaerne udfyldes i overensstemmelse med beløbene i  

 pensionskassens reviderede årsregnskab.
 Beløbene skal indberettes i 1.000 kr.
 Der må ikke tilføjes nye linjer eller felter i skemaerne.
Beløbene i skemaet opføres i alle tilfælde med  

 fortegn i overensstemmelse med, hvorledes beløbet  

 påvirker årets resultat.
Hvis det pågældende  

 beløb påvirker årets resultat negativt, opføres  

 beløbet med minustegn.
Hvis beløbet påvirker resultatet  

 positivt, opføres beløbet uden fortegn, idet plustegnet er  

 underforstået.
Indsendelsestidspunkt Det udfyldte skemasæt skal indsendes til Finanstilsynet senest  

 den 15. maj.
 Ændringer i det indberettede materiale.
 Da der ikke nødvendigvis er afholdt generalforsamling forud for  

 indsendelse af elektroniske årsregnskaber, vil det være muligt at  

 foretage efterfølgende rettelser i det indberettede materiale.
 Eventuelle ændringer indberettes (på papir) senest samtidig  

 med indsendelse af det reviderede og godkendte årsregnskab,  

 således at det elektroniske regnskab er i overensstemmelse med det  

 trykte.
 Regnskabsbekendtgørelsen.
 I det følgende refereres til Finanstilsynets bekendtgørelse  

 nr. 760 af 7. december 1989 om firmapensionskassers årsregnskaber under  

 betegnelsen "regnskabsbekendtgørelsen".
 Ændringsbekendtgørelsen.
 I det følgende refereres til Finanstilsynets bekendtgørelse  

 nr. 879 af 23. oktober 2002 om ændring af bekendtgørelse om  

 firmapensionskassers årsregnskaber med  

 ændringsbekendtgørelse nr. 871 af 8. december 1998 under  

 betegnelsen "ændringsbekendtgørelsen".
FK.01  Resultatopgørelse Skemaet svarer til resultatopgørelsesskemaet i henhold til  

 regnskabsbekendtgørelsen, jf. regnskabsbekendtgørelsens kapitel  

 2, samt regnskabsbekendtgørelsenss kapitel 4, §§ 19-27, der beskriver  

 indholdet af visse af resultatopgørelsens enkelte poster.
Skemaet skal  

 udfyldes i overensstemmelse med resultatopgørelsen i pensionskassens  

 årsregnskab.
 I skemaets linje 11 opføres den pensionsafkastskat, der hviler  

 på det afkast, der indgår i resultatopgørelsen, uanset om  

 skatten er aktuel eller først skal betales i senere perioder, jf.  

 ændringsbekendtgørelsens punkt 4.
FK.02  Aktiver Skemaet svarer til balanceskemaets aktivside i henhold til  

 regnskabsbekendtgørelsen, jf. regnskabsbekendtgørelsens kapitel  

 2, samt regnskabsbekendtgørelsens kapitel 3, §§ 9 og 10, der beskriver  

 indholdet af visse af aktivsidens enkelte poster.
Skemaet skal udfyldes i  

 overensstemmelse med balancen i pensionskassens årsregnskab.
 Aktiverne opføres i overensstemmelse med  

 værdiansættelsesreglerne i regnskabsbekendtgørelsens  

 kapitel 5 og i overenstemmelse med de ændringer heri, der er foretaget  

 med ændringsbekendtgørelsen.
I skemaets linje 17 opføres eventuelle investeringsaktiver, som  

 ikke dækkes af de øvrige linjer, eksempelvis værdien af  

 futures- og optionskontrakter, i det omfang denne er positiv, jf.  

 regnskabsbekendtgørelsens § 34 og Finanstilsynets vejledning af 20.  

 december 1989 om værdiansættelse af terminskontrakter m.v. i  

 livsforsikringsselskaber og pensionskasser.
Futures og udstedte optioner, der  

 har en negativ værdi opføres som en gældspost, jf. linje  

 21 på FK.03.
 I skemaets linje 21 opføres den bogførte værdi af  

 samtlige aktiver, der er båndlagt i overensstemmelse med § 49 i lov om  

 tilsyn med firmapensionskasser ved udgangen af regnskabsåret.
 Skemaets linje 22 opgøres i overensstemmelse med  

 regnskabsbekendtgørelsens § 47.
FK.03  Passiver Skemaet svarer til balanceskemaets passivside i henhold til  

 regnskabsbekendtgørelsen, jf. regnskabsbekendtgørelsens kapitel  

 2, samt regnskabsbekendtgørelsens kapitel 3, §§ 11-18, der beskriver  

 indholdet af visse af passivsidens enkelte poster.
Skemaet skal udfyldes i  

 overensstemmelse med balancen i pensionskassens årsregnskab.
 Pensionshensættelserne opgøres af pensionskassens aktuar i  

 overensstemmelse med det eller de til Finanstilsynet anmeldte tekniske  

 grundlag, jf. regnskabsbekendtgørelsens § 40, som affattet i  

 ændringsbekendtgørelsen.
 Genforsikringens andel af pensionshensættelserne og  

 erstatningshensættelserne opgøres på grundlag af  

 pensionskassens genforsikringskontrakter, jf. regnskabsbekendtgørelsen  

 § 41.
FK.04 - FK.05 Oversigt over medlemsantal og årlige løbende  

 pensioner (inkl. bonus) I skemaerne skal foretages en bestandsopgørelse henholdsvis ved  

 regnskabsårets begyndelse og ved regnskabsårets slutning, ligesom  

 de ændringer og reguleringer, der er sket i løbet af  

 regnskabsåret skal oplyses.
 De anførte antal må ikke være afrundede.
FK.06 Specifikationer - pensionsvirksomhed Skemaet indeholder specifikationer til resultatopgørelsen.
 I linje 1 opføres samme beløb som i linje 5 på  

 FK.01.
 Linje 4 skal indeholde samme beløb som linje 13 på FK.01.
 Linje 5 og 6 opgøres i overensstemmelse med  

 regnskabsbekendtgørelsens § 22.
 Linje 7 skal indeholde samme beløb som linje 15 på FK.01.
I linje 8 opføres samtlige forsikringspræmier, som betales af  

 pensionskassen, i det omfang pensionskassen har pensionsforpligtelsen over  

 for medlemmet.
Dvs. også forsikringspræmier for "medbragte  

 forsikringspolicer".
 Linje 12 skal indeholde samme beløb som linje 16 på  

 FK.01.
FK.07 Specifikationer - investeringsvirksomhed I linje 1 opføres samme beløb som i linje 8 på  

 FK.01.
 Indholdet i linjerne 2-6 svarer til de oplysninger, der skal gives i det  

 reviderede årsregnskab i henhold til regnskabsbekendtgørelsens §  

 24 og de ændringer heri, der er foretaget med  

 ændringsbekendtgørelsen.
 Linje 7 skal indeholde samme beløb som linje 6 på FK.01.
 Indholdet i linjerne 8-14 svarer til de oplysninger, der skal gives i det  

 reviderede årsregnskab i henhold til i regnskabsbekendgørelsens  

 § 25.
 Linje 15 skal indeholde samme beløb som linje 7 på FK.01.
 I linje 16 opføres kun den del af de samlede omkostninger i  

 pensionskassen, der er direkte forbundet med investeringsvirksomheden, jf.  

 regnskabsbekendtgørelsens § 22.
 Linje 17 skal indeholde samme beløb som linje 10 på  

 FK.01.
 FK.08 Personaleudgifter m.v.
Oplysningerne svarer til de noteoplysninger, der skal gives i  

 henhold til regnskabsbekendtgørelsens § 52 FK.09 Overskudsdisponering og ændring i egenkapitalen Linje 1 skal indeholde samme beløb som linje 25 på FK.01.
 I linje 2 og 3 opføres eventuelle fraførsler eller  

 tilførsler til pensionskassen.
 Linje 4 er summen af linjerne 1, 2 og 3.
 Summen af linje 5 og 6 skal svare til linje 4.
FK.10 Specifikation af grunde og bygninger Hver enkelt grund og bygning tildeles en kolonne og nummereres  

 fortløbende.
Kun grunde og bygninger, hvis bogførte værdi udgør 2  

 procent eller mere af den samlede balancesum, skal anføres  

 særskilt i egen kolonne.
Alle øvrige grunde og bygninger  

 medtages i kolonnen Øvrige ejendomme.
Kolonnen I alt  

 udfyldes med de sammenlagte værdier for alle ejendommene.
 I linje 3 anføres eksempelvis "ubebygget grund", "boligejendom",  

 "kontorejendom" eller andet, der angiver ejendommens art eller  

 anvendelse.
 Beløbene i linjerne 8, 11 og 12 anføres med minustegn.
 Følgende sammenhæng skal gælde for hver enkelt  

 kolonne:
 Linje 13 = linjerne 6 + 7 + 8 + 9 + 11.
 Beløbet i linje 13 i kolonnen I alt, skal svare til  

 beløbet i linje 1 på FK.02.
 I linje 14 skal angives årets faktiske nettodriftsresultat.
 I kolonnen I alt anføres i linje 16 den gennemsnitlige  

 afkastprocent.
I linje 17 oplyses udlejningsprocenten ved regnskabsårets udgang.  

 Procenten skal angive den andel af ejendommens (ejendommenes) areal, der er  

 udlejet eller som pensionskassen selv benytter sat i forhold til ejendommens  

 (ejendommenes) samlede areal.
I kolonnen I alt oplyses den samlede  

 udlejningsprocent for alle pensionskassens ejendomme.
 FK.11  Kapitalandele fordelt efter notering m.v.
Skemaet er en specifikation af aktivposten Kapitalandele.
Summen i  

 linje 10 skal således svare til beløbet i linje 4 på  

 FK.02.
 Værdipapirerne i linje 1 specificeres på FK.18.
 Værdipapirerne i linje 2 specificeres på FK.19.
 Værdipapirerne i linje 3 specificeres på FK.20.
 Værdipapirerne i linje 5 specificeres på FK.21.
 Værdipapirerne i linje 6 specificeres på FK.22.
 Værdipapirerne i linje 7 specificeres på FK.23.
 I linje 9 anføres værdien af værdipapirer eller  

 finansielle kontrakter, der indgår i aktivposten Kapitalandele,  

 og som ikke kan indpasses i en af linjerne 1-8.
 FK.12  Investeringsforeningsandele fordelt efter notering m.v.
Skemaet er en specifikation af aktivposten  

Investeringsforeningsandele.
Summen i linje 10 skal således  

 svare til beløbet i linje 3 på FK.02.
 Værdipapirerne i linje 1 specificeres på FK.24.
 Værdipapirerne i linje 2 specificeres på FK.25.
 Værdipapirerne i linje 3 specificeres på FK.26.
 Værdipapirerne i linje 5 specificeres på FK.27.
 Værdipapirerne i linje 6 specificeres på FK.28.
 Værdipapirerne i linje 7 specificeres på FK.29.
 I linje 9 anføres værdien af værdipapirer eller  

 finansielle kontrakter, der indgår i aktivposten  

Investeringsforeningsandele, og som ikke kan indpasses i en af  

 linjerne 1-8.
FK.13 Obligationer m.v. fordelt efter udsteder, type og notering Skemaet er en specifikation af aktivposten Obligationer.
Summen i  

 linje 18 skal således svare til beløbet i linje 2 på  

 FK.02.
 I linje 17 anføres værdien af værdipapirer og  

 finansielle kontrakter, der indgår i aktivposten Obligationer,  

 og som ikke kan indpasses i en af linjerne 1-7.
I linje 19 angives varigheden af beholdningen fastforrentede  

 kroneobligationer noteret på Københavns Fondsbørs.  

 Varigheden på beholdningen af fastforrentede  kroneobligationer  

  beregnes som  en vægtet varighed på grundlag af de af  

 Københavns Fondsbørs oplyste varigheder for de enkelte  

 fondskoder.
For eksempel: hvis et selskab har for 100 kr.  

 (markedsværdi) af obligationstype A med en varighed på 5 år  

 og for 200 kr. (markedsværdi) af obligationstype B med en varighed  

 på 10 år, fås en vægtet varighed på: ((100 x 5)  

 + (200 x 10))/300 = 8,33 år.
Udfyldelse af linje 20 er ikke obligatorisk.
Linjen udfyldes, hvis  

 pensionskassen udarbejder et mål for varigheden af pensionskassens  

 samlede værdipapirportefølje.
I så fald anføres  

 dette samlede varighedsmål.
FK.14-FK.29  Specifikation af aktier, kapitalandele og andele i  

 investeringsforeninger Værdipapirerne opføres i vilkårlig  

 rækkefølge.
I kolonner med betegnelsen Nr. skrives fortløbende numre for  

 værdipapirerne (1,2,3,...). Efter det sidste værdipapir skal der  

 skrives 9999 i nr.-kolonnen.
Denne række bruges til sammentælling  

 af værdierne i kolonnen Markedsværdi ultimo  

 regnskabsåret.
I kolonner med betegnelsen Isinkode opføres ISIN-koder for  

 aktier/investeringsbeviser noteret på Københavns  

 Fondsbørs.
ISIN-koden består af i alt 12 tegn, hvoraf de  

 første to er landekoden.
 I kolonner med betegnelsen Virksomhedsnavn/Investeringsforeningens  

 navn opføres den pågældende virksomhed/forenings navn  

 så udførligt, at virksomheden herudfra kan identificeres.
 I kolonner med betegnelsen Antal aktier/Antal investeringsbeviser  

 opføres det antal aktier/investeringsbeviser der ejes.
I kolonner med betegnelsen Nominel værdi ultimo
regnskabsåret opføres de pågældende papirers  

 nominelle værdi.
I kolonnen må ikke opføres stk.-  

 størrelser.
I kolonner med betegnelsen Markedsværdi ultimo  

 regnskabsåret anføres den værdi, hvormed de  

 pågældende andele indgår i årsregnskabet.
For  

 tilknyttede virksomheder og associerede virksomheder vil dette være den  

 indre værdi.
For børsnoterede selskaber vil det være  

 børskursværdien.
I kolonner med betegnelsen Ejerandel ultimo regnskabsåret  

 opføres den ejede andel af den pågældende virksomhed i  

 procent.
Ejes for eksempel 30 aktier ud af en samlet mængde på  

 200, angives ejerandelen som 15.
FK.30-FK.31 Aktiver og passiver i fremmed mønt Alle møntsorter, for hvilke enten aktiver (FK.30, kolonne 1) eller  

 samlede passiver (FK.30, kolonne 2 + FK.31, kolonne 1) overstiger 1 promille  

 af balancesummen, skal anføres i skemaet.
 Beløbene angives i 1.000 enheder af den pågældende  

 valuta.
 Valutapositioner i kraft af terminsforretninger og andre finansielle  

 instrumenter medtages i skemaet.
