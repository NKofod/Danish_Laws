Cirkulæreskrivelse  

 om behandling af sager om separation og skilsmisse (Til samtlige statsamter, herunder Københavns  

 Overpræsidium) 1. Indledning Som et led i  

 regelforenklingen på det familieretlige område ændres reglerne om separation  

 og  

 skilsmisse i ægteskabslovens § 42 og § 44 fra den 1. januar 2005. Der  

 henvises  

 til § 1, nr. 3-5, i lov nr. 446 af 9. juni 2004 om ændring af lov om  

 ægteskabs  

 indgåelse og opløsning og forskellige andre love (Regelforenkling på det  

 familieretlige område m.v.).
  

 	  

 Ændringen af § 44 giver statsamtet mulighed for at meddele  

 separation eller skilsmisse uden vilkårsforhandling, hvis begge parter er  

 enige  

 om, at der ikke skal foretages vilkårsforhandling.
Dette er gennemgået i pkt.  

 2.
  

 	  

 Efter ændringen af § 42 kan statsamtet meddele skilsmisse ved  

 bevilling på grundlag af separation uden udtrykkeligt samtykke fra den anden  

 part, når der ved separationen er taget stilling til alle vilkår for  

 skilsmissen.
Dette er gennemgået i pkt. 3.
  

 	  

 Familiestyrelsen har samtidig ændret en række af bestemmelserne  

 om behandling af ansøgninger om separation eller skilsmisse.
Dette er  

 gennemgået i pkt. 4.
 De nævnte ændringer  

 gælder også ved opløsning af registreret partnerskab.
2. Fravalg af  

 vilkårsforhandling Efter den nye § 44 i  

 ægteskabsloven kan statsamtet meddele separation eller skilsmisse uden  

 vilkårsforhandling,  

 hvis begge parter meddeler statsamtet, at de ikke ønsker vilkårsforhandling.
Der er ikke formkrav til  

 fravalg af vilkårsforhandling, men ansøgningen skal være underskrevet  

 personligt af ægtefællerne, hvis de fravælger vilkårsforhandling.
Endvidere  

 skal ansøgningen være modtaget af statsamtet senest to måneder efter, at den  

 første af ægtefællerne har underskrevet den.
Dette fremgår af § 2 i den nye  

 opløsningsbekendtgørelse, jf. nedenfor.
Selvom begge parter har  

 fravalgt det, kan statsamtet dog efter lovens § 44, stk. 2, bestemme, at der  

 skal foretages vilkårsforhandling, hvis særlige omstændigheder taler for det.  

 I  

 så fald kan der ikke meddeles separation eller skilsmisse ved bevilling, før  

 parterne har deltaget i vilkårsforhandling.
Dette gælder også som hidtil ved  

 ansøgning om skilsmisse efter lovens § 31.
 I følgende situationer  

 kan særlige omstændigheder efter en konkret vurdering tale for at bestemme,  

 at  

 der skal foretages vilkårsforhandling, selvom parterne har fravalgt det:
  

 	  

 Statsamtet er i tvivl om, hvorvidt begge parter forstår  

 betydningen af separationen eller skilsmissen og vilkårene herfor.
Dette kan  

 eksempelvis være tilfældet, hvis det fremgår af sagen, at en part ikke har  

 tilstrækkeligt kendskab til det danske sprog.
   

 	  

 Der er tale om et langvarigt ægteskab med betydelig forskel i  

 ægtefællernes indtægter/erhvervsevne, hvor det aftales, at der ikke skal  

 betales ægtefællebidrag.
   

 	  

 Den ene part er hjemmegående, og denne part skal betale  

 ægtefællebidrag.
   

 	  

 Hvis statsamtet har mistanke om, at aftalen om vilkårene er  

 indgået under utilbørligt pres.
   

 	  

 Der er tale om et langvarigt ægteskab, hvor den ene ægtefælle  

 har et stort særeje, mens den anden ikke har nogen formue.
   

 	  

 Hvis manden har pligt til at betale ægtefællebidrag til  

 hustruen, og hun giver afkald på retten til enkepension.
   

 	  

 Hvis hustruen giver afkald på retten til enkepension, der er  

 sikret ved overlevelsesrente.
 Foranstående opregning er  

 ikke udtømmende.
 Hvis begge parter er repræsenteret  

 ved advokat, må det som udgangspunkt anses for ubetænkeligt at undlade at  

 afholde vilkårsforhandling, også selvom de er repræsenteret ved samme  

 advokat.
 Til brug for vurderingen  

 af, om der skal foretages vilkårsforhandling, kan statsamtet indhente  

 supplerende  

 oplysninger fra parterne.
 Hvis statsamtet  

 bestemmer, at der skal afholdes vilkårsforhandling, selvom parterne har  

 fravalgt det, og parterne stadig ikke ønsker vilkårsforhandling, afslår  

 statsamtet ansøgningen ved en afgørelse med klagevejledning.
De nye regler om  

 vilkårsforhandling gælder kun for ansøgninger om separation eller skilsmisse,  

 der indgives den 1. januar 2005 og senere.
Er en ansøgning om separation  

 eller  

 skilsmisse indgivet inden den 1. januar 2005, skal der afholdes  

 vilkårsforhandling  

 i overensstemmelse med de hidtil gældende regler, medmindre begge ægtefæller  

 anmoder om, at vilkårsforhandling undlades.
Anmodning herom kan fremsættes  

 inden den 1. januar 2005, men bevillingen kan først udfærdiges efter denne  

 dato.
3. Skilsmisse på  

 grundlag af separation uden udtrykkeligt samtykke fra den anden part Efter den nye § 42 i  

 ægteskabsloven kan statsamtet meddele skilsmisse ved bevilling efter  

 separation  

 (lovens § 31) uden udtrykkeligt samtykke fra den anden part, hvis der ved  

 separationen er taget stilling til alle vilkår for skilsmissen.
Se nærmere  

 pkt.  

 3.1.
Efter forarbejderne til  

 bestemmelsen er det en forudsætning for at meddele skilsmisse uden  

 udtrykkeligt  

 samtykke, at den anden part er blevet gjort bekendt med ansøgningen om  

 skilsmisse,  

 og med at statsamtet vil bevilge skilsmisse på de aftalte vilkår, medmindre  

 den  

 anden part inden en vis frist protesterer herimod.
Se nærmere pkt. 3.2.
 Meddelelse af skilsmisse  

 ved bevilling efter separation uden udtrykkeligt samtykke kan også ske,  

 selvom  

 der kun er gået 6 måneder siden separationen, jf. ægteskabslovens § 31, stk.  

 2.
 De nye regler om  

 skilsmisse på grundlag af separation uden udtrykkeligt samtykke finder også  

 anvendelse  

 på ansøgninger om skilsmisse, der er indgivet inden den 1. januar 2005, og  

 som  

 ikke er færdigbehandlet i statsamtet inden denne dato.
3.1.1. Der skal  

 være taget stilling til alle vilkår for skilsmissen Der kan kun meddeles  

 skilsmisse ved bevilling på grundlag af separation uden udtrykkeligt  

 samtykke,  

 hvis der ved separationen er taget stilling til alle vilkår for skilsmissen.
Det betyder,   

 	  

 at vilkåret om bidragspligt ved separationen også skal gælde for  

 skilsmissen (gennemgående vilkår), og   

 	  

 at der ved separationen er taget stilling til, om en eventuel  

 ret til enkepension, der er sikret ved overlevelsesrente (forsikring), skal  

 overgå til hustruens fri rådighed (lovens § 42, stk. 2, jf. § 54), eller at  

 ægtefællerne har oplyst, at hustruens ret til enkepension ikke er sikret ved  

 en  

 overlevelsesrente.
Har ægtefællerne ikke taget  

 stilling til dette ved separationen, kan der ikke meddeles bevilling til  

 skilsmisse uden udtrykkeligt samtykke.
Det er derfor vigtigt, at ægtefællerne  

 så vidt muligt ved separationen tager stilling til disse vilkår for  

 skilsmissen.
 Det bemærkes, at det ikke  

 er et egentligt vilkår for separation eller skilsmisse, at der tages stilling  

 til, om hustruen giver afkald på retten til en eventuel enkepension efter  

 enkepensionslovens § 2. Selvom der ikke er taget stilling til dette, er det  

 således muligt at meddele bevilling til skilsmisse uden udtrykkeligt  

 samtykke.
 Ansøgningsblanketterne er  

 indrettet i overensstemmelse hermed, se pkt. 4.5.
3.2.  

 Orienteringen af den anden part om muligheden for at meddele skilsmisse uden  

 udtrykkeligt samtykke Når statsamtet modtager  

 en ansøgning om skilsmisse på grundlag af separation fra den ene ægtefælle,  

 orienterer statsamtet den anden ægtefælle om ansøgningen (varslingsbrev nr.  

 1)  

 og beder den anden ægtefælle oplyse, om denne vil medvirke til skilsmisse.  

 Dette brev kan sendes som almindelig post.
 Hvis parten ikke besvarer  

 henvendelsen, sender statsamtet endnu et brev (varslingsbrev nr. 2). Ved  

 dette  

 brev orienteres den anden ægtefælle om, at der vil blive meddelt bevilling  

 til  

 skilsmisse på vilkårene for separationen, medmindre ægtefællen protesterer  

 herimod.
Der fastsættes en  

 svarfrist på mindst 20 dage fra modtagelsen.
Fristen bør være længere, hvis  

 ægtefællen  

 opholder sig i udlandet.
For at sikre, at  

 varslingsbrev nr. 2 er kommet frem, sendes det med afleveringsattest.
Har den  

 anden part adresse i udlandet, kan brevet ikke sendes med afleveringsattest,  

 men skal i stedet sendes rekommanderet med modtagelsesbevis.
Når  

 afleveringsattesten/modtagelsesbeviset kommer retur, skal statsamtet sikre  

 sig,  

 at den/det er udfyldt korrekt med angivelse af, hvordan og hvornår brevet er  

 afleveret/der er kvitteret for modtagelse.
Hvis attesten/beviset ikke er  

 udfyldt korrekt, kan statsamtet forhøre sig nærmere hos Post Danmark.
Ellers  

 fremsendes der et nyt brev med afleveringsattest m.v.
Statsamtet kan også på  

 anden måde end ved afleveringsattest m.v. sikre sig, at parten har modtaget  

 brevet.
Dette kan f.eks. være tilfældet, hvis parten kontakter statsamtet i  

 anledning af brevet, eller parten i en telefonsamtale med statsamtet i anden  

 anledning bekræfter, at brevet er modtaget.
I så fald noteres dette i et  

 notat  

 efter offentlighedslovens § 6. Statsamtet behøver således ikke altid afvente,  

 at afleveringsattesten m.v. kommer retur.
 Endvidere kan statsamtet -  

 hvis parten i anden anledning er til møde i statsamtet - i forbindelse med  

 mødet udlevere varslingsbrev nr. 2 og notere, hvornår brevet er udleveret til  

 parten personligt.
Hvis parten ikke reagerer  

 inden den fastsatte frist, kan der meddeles bevilling til skilsmisse.
Hvis  

 parten reagerer inden fristen og svarer bekræftende på ansøgningen, kan der  

 ligeledes meddeles bevilling til skilsmisse.
Svarer parten benægtende,  

 afslår statsamtet ansøgningen og orienterer ansøgeren om muligheden for at  

 anlægge retssag om skilsmisse samt om reglerne om fri proces.
Hvis 1 års  

 fristen i ægteskabslovens § 32, stk. 1, endnu ikke er udløbet, orienteres  

 ansøgeren herom.
 Skønner statsamtet, at  

 det vil være muligt at opnå enighed mellem parterne om skilsmisse ved  

 bevilling,  

 fortsætter statsamtet behandlingen af sagen og indkalder f.eks. parterne til  

 vilkårsforhandling.
4. Andre  

 ændringer af reglerne om behandling af ansøgninger om separation og  

 skilsmisse I lyset af ovennævnte  

 ændringer af ægteskabsloven har Familiestyrelsen besluttet at ændre en række  

 af  

 retningslinierne for behandling af ansøgninger om separation eller  

 skilsmisse:
 4.1.
Vilkårsforhandling  

 foretages af statsamtet.
Har en ægtefælle ophold i udlandet, foretages  

 vilkårsforhandling  

 af den danske repræsentation på det sted, hvor ægtefællen opholder sig eller  

 kan give møde, medmindre ægtefællen er indforstået med at møde til  

 vilkårsforhandling i statsamtet.
 4.2.
 Indkaldelse til  

 vilkårsforhandling skal som udgangspunkt indeholde oplysninger om følgende  

 punkter:
 1.  

 	  

 Tid og sted for vilkårsforhandling.
 2.  

 	  

 Mødets forventede varighed.
 3.  

 	  

 Hvem der skal kontaktes ved eventuelt afbud.
 4.  

 	  

 Oplysning om, hvorvidt begge parter er indkaldt til mødet.
 5.  

 	  

 Muligheden for tolkebistand.
 6.  

 	  

 Hvilken dokumentation parterne skal medbringe.
 7.  

 	  

 Vejledning om § 4 i den nye opløsningsbekendtgørelse (kravet om  

 personligt og samtidigt møde samt om muligheden for at fravige dette krav).  

 Denne vejledning kan gives ved i indkaldelsen til vilkårsforhandling at  

 citere  

 bekendtgørelsens § 4.
 8.  

 	  

 Skal der foretages vilkårsforhandling, vil ansøgningen om  

 separation eller skilsmisse som udgangspunkt blive afvist, hvis en af  

 parterne  

 udebliver.
 På grund af lokale  

 forskelle vil Familiestyrelsen ikke tage initiativ til udarbejdelse af en  

 standardindkaldelse.
 4.3.
 Udebliver ansøgeren eller  

 begge ansøgerne uden lovligt forfald fra vilkårsforhandling, anses  

 ansøgningen  

 i almindelighed som bortfaldet.
Møder den ægtefælle, fra  

 hvem separation eller skilsmisse søges, ikke til vilkårsforhandling, afslås  

 ansøgningen i almindelighed uden indkaldelse til nyt møde.
Statsamtet bør dog  

 indkalde til ny vilkårsforhandling, hvis ansøgeren anmoder om det.
Møder den  

 anden ægtefælle heller ikke til dette møde, afslås ansøgningen som  

 udgangspunkt.
 4.4.
Familiestyrelsen har  

 udarbejdet nye blanketter til ansøgning om separation og skilsmisse.
Der er  

 samtidig udarbejdet en vejledning om skilsmisse og separation, som skal  

 udleveres sammen med blanketterne.
Der er ikke blankettvang,  

 heller ikke i sager hvor parterne fravælger vilkårsforhandling.
Der er  

 således  

 ikke noget til hinder for at anvende de hidtidige blanketter.
I de sager, hvor der ikke  

 skal foretages vilkårsforhandling (dvs. sager der behandles på skriftligt  

 grundlag), skal parterne skriftligt meddele statsamtet de oplysninger, der  

 fremgår af den pågældende ansøgningsblanket.
Oplysningerne skal bekræftes ved  

 personlig underskrift.
 Statsamtet søger  

 eventuelle manglende oplysninger indhentet fra parterne, f.eks. ved at anmode  

 dem om at udfylde en ansøgningsblanket.
 4.5.
 I  

 relation til enkepensionsloven er  

 det på blanketterne præciseret, at alene stillingtagen til enkepension sikret  

 ved overlevelsesrente er et vilkår for skilsmisse.
Hvis hustruen har ret til  

 enkepension sikret ved overlevelsesrente, skal ægtefællerne som et vilkår for  

 skilsmisse tage stilling til, om forsikringen skal overgå til hustruens fri  

 rådighed.
Hvis ægtefællerne ønsker at aftale gennemgående vilkår ved  

 separation, skal de derfor også tage stilling til dette vilkår.
 Vejledningen om  

 skilsmisse og separation indeholder en kort beskrivelse af overlevelsesrente.  

 Hvis der er behov for det, vil styrelsen senere udsende nærmere oplysninger  

 om  

 overlevelsesrente.
 4.6.
 Som udgangspunkt skal der  

 ved behandlingen af en ansøgning om separation eller skilsmisse alene  

 fremlægges følgende dokumentation:
   

 	  

 Erklæring om utroskab.
   

 	  

 Vielsesattest eller anden dokumentation for vielsen, hvis den er  

 foregået i udlandet.
   

 	  

 Den originale separationsbevilling eller separationsdom, hvis  

 der søges om skilsmisse på baggrund af separation.
   

 	  

 En eventuel aftale om bidragspligten eller § 56-krav.
 Hvis der konkret er behov  

 for det, kan statsamtet anmode ægtefællerne om yderligere dokumentation m.v.
 4.7.
 Ifølge  

 opløsningscirkulærets § 14 skal det af en bevilling til separation eller  

 skilsmisse fremgå, om parterne har aftalt størrelsen af et eventuelt  

 ægtefællebidrag, og om fællesboet er delt.
 I relation til de nye  

 ansøgningsblanketter bemærkes, at det ikke er en forudsætning for at udstede  

 separations- eller skilsmissebevilling, at det er afklaret, om der er indgået  

 aftale om størrelsen af et eventuelt ægtefællebidrag, eller om fællesboet er  

 delt.
Som nævnt i pkt. 4.6.  

 stilles der som udgangspunkt ikke krav om indsendelse af en eventuel aftale  

 om  

 ægtefællebidragets størrelse eller om dokumentation for særeje m.v.
Manglende  

 indsendelse heraf giver derfor normalt ikke grundlag for at afslå at udstede  

 bevilling.
 Hvis oplysninger eller  

 dokumentation for disse forhold mangler, kan der på bevillingen eksempelvis  

 noteres følgende:
  

 	  

 Det er ikke oplyst, om fællesboet er delt.   

 	  

 Det er ikke oplyst, om der er indgået aftale om størrelsen af  

 ægtefællebidraget.   

 	  

 Ægtefællerne oplyser, at der er særeje, og at der ikke rejses  

 krav efter ægteskabslovens §  

 56.   

 	  

 Ægtefællerne oplyser, at der er særeje, og at   betaler en  

 godtgørelse på   Det skal kun noteres, om  

 der er indgået en aftale om størrelsen af ægtefællebidraget, hvis der er  

 bidragspligt.
 Der skal ligeledes kun  

 noteres aftaler om § 56-krav, herunder særeje, hvis ægtefællerne har oplyst,  

 at  

 der er særeje eller andre § 56-rettigheder m.v.
 Kun i ganske særlige  

 tilfælde kan statsamtet afslå at meddele bevilling til separation eller  

 skilsmisse,  

 hvis det findes betænkeligt, jf. lovens § 42, stk. 3. Se herom T:FA 2001.73.
 4.8.
 Skal der foretages  

 mægling mellem ægtefællerne hos en præst efter lovens § 43, stk. 1, udsættes  

 sagen, indtil mæglingen er gennemført.
* Som følge af de nye  

 regler m.v. er der udstedt en ny bekendtgørelse om opløsning af ægteskab (nr.  

 1202 af 8. december 2004), der træder i kraft den 1. januar 2005, og som  

 ophæver bekendtgørelse nr. 875 af 24. oktober 2002 om opløsning af ægteskab.
 Samtidig er der udstedt  

 et ændringscirkulære (nr. 114 af 13. december 2004) til cirkulære nr. 107 af  

 24. oktober 2002 om opløsning af ægteskab. Ændringscirkulæret træder  

 ligeledes  

 i kraft den 1. januar 2005.
 Familiestyrelsen har  

 endvidere udarbejdet blanketter til ansøgning om separation eller skilsmisse  

 samt en vejledning om separation og skilsmisse, der udsendes senere.
 Endelig bemærkes, at  

 ovenstående erstatter cirkulæreskrivelse af 27. juli 2004 om indkaldelse til  

 vilkårsforhandling ved separation og skilsmisse.
