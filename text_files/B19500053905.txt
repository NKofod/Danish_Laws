 I medfør af §§ 17 og 18 i lov nr. 143 af 29. april 1913 om arbejde i  

 fabriker m.v. samt det offentliges tilsyn dermed, således som nævnte lov er  

 ændret ved lov nr. 109 af 31. marts 1933, fastsættes herved følgende:
§ 1 Stk. 1.  Bestemmelserne i denne bekendtgørelse er  

 gældende for køleanlæg, hvori der indgår vædsker eller fordråbede luftarter  

 (kølemedier), hvis damptryk ved 30 grader C overstiger 760 mm kviksølvsøjle.
 Stk. 2.  Ved de i denne bekendtgørelse angivne ydeevne i  

 kcal/h forstås kuldeydelse ved -15 grader/ +30 grader/ +25 grader C.
§ 2.  Ethvert under denne bekendtgørelse henhørende  

 køleanlæg skal være forsvarligt indrettet, vedligeholdt og passet.
Herved  

 skal særligt de i det følgende givne forskrifter iagttages.
I.
Kølemedier.
§ 3 Stk. 1.  Der må ved køleanlæg kun opbevares den mindst  

 mulige reservebeholdning af kølemedier.
Disse skal lagres i et dertil egnet  

 rum uden for maskin- og apparatrum.
 Stk. 2.  Opbevaringen af brandfarlige kølemedier skal  

 iøvrigt ske i overensstemmelse med forskrifterne i justitsministeriets  

 bekendtgørelse nr. 44 af 27. februar 1937 med senere ændringer om opbevaring  

 og transport af brandfarlige vædsker og justitsministeriets bekendtgørelse  

 nr. 305 af 30. september 1944 med senere ændringer, om opbevaring af  

 transportable beholdere med sammentrykkede,, fordråbede eller under tryk  

 opløste luftarter.
Stk. 3.  Hvor der som kølemedium anvendes et ikke  

 ufarligt stof uden stærk lugt, skal der til dette være tilsat et af  

 direktoratet for arbejds- og fabrikstilsynet godkendt røbestof.
Direktoratet  

 kan tillade undtagelser fra denne bestemmelse.
 Stk. 4.  Direktoratet for arbejds- og fabrikstilsynet  

 kan efter forhandling med arbejdsrådet forbyde anvendelse af  

 kølemedier, der frembyder særlig stor forgiftningsfare, som er brandfarlige,  

 eller som i visse luftblandinger frembyder fare for eksplosion, eller gøre  

 anvendelsen betinget af særlige krav til indretning af anlæget.
II.
Køleanlægs indretning.
§ 4 Stk. 1.  Køleanlæg skal være forsynet med en holdbar  

 mærkeplade med tydelig angivelse af dets leverandør, løbe-nr. samt det  

 kølemedium, hvortil anlægget er bestemt.
Stk. 2.  Med hensyn til materiale og konstruktion skal  

 anlægget opfylde teknikkens anerkendte regler.
De til anlægget hørende  

 beholdere (absorbere, receivere, kondensatorer, olieudskillere m.m.) er  

 undergivet bestemmelserne i socialministeriets bekendtgørelse af 2. marts  

 1944 om indretningen og brugen af trykluftbeholdere, hydroforer og andre  

 beholdere med luftarter under tryk og de anvisninger, som i henhold hertil  

 til enhver tid måtte være givet af direktoratet for arbejds- og  

 fabrikstilsynet, jfr. nævnte bekendtgørelses § 13, stk. 1. Det anvendte  

 beregningstryk må ikke være mindre end 0,8 x det i § 17, stk. 3, omhandlede  

 prøvetryk.
§ 5 Stk. 1.  Kompressionsanlæg på over 20 000 kcal/h skal  

 være forsynet med en sikkerhedsventil, sprængplade el. lign., hvorved  

 kompressorens højtrykside sættes i uafspærrelig forbindelse med dens  

 lavtryksside eller det frie, således at trykket i anlægget ikke kan overstige  

 85 pct. af det i § 17, stk. 3, omhandlede prøvetryk.
Stk. 2.  Når stempel-kompressorer på 1 000-20 000 kcal/h  

 kan afspærres fra kondensatoren, skal de stå i uafspærrelig forbindelse med  

 en overtrrykssikring.
Denne kan bestå af en sikkerhedsventil, sprængplade el.  

 lign., som angivet under stk. 1 eller af en anordning, der automatisk  

 standser kompressoren, hvis det efter stk. 1 tilladelige tryk overskrides.
En  

 sådan overtrykssikring skal endvidere findes ved alle vandkølede anlæg.
 Stk. 3.  Direktoratet for arbejds- og fabrikstilsynet  

 kan fastsætte nærmere regler for dimensionerengen af sikkerhedsventiler,  

 sprængplader og lignende overtrykssikringer til kompressionsanlæg.
Stk. 4.  Ved absorptionsanlæg med vædskepumpe  

  skal der på kogeren findes en overtrykssikring, der påvirkes direkte af  

 trykket i kogeren.
Vædskepumpens remskive må have den mindst mulige masse.
Stk. 5.  Ved absorptionsanlæg uden vædskepumpe  

  skal der på kogere med indtil 50 liters indhold findes en overtrykssikring,  

 der på kogere med over 5 liters indhold skal påvirkes direkte af trykket i  

 kogeren.
På kogere med over 50 liters indhold skal der findes mindst 2 af  

 hinanden uafhængige overtrykssikringer, hvoraf mindst den ene påvirkes  

 direkte af trykket i kogeren.
 Stk. 6.  Overtrykssikringer på absorptionsanlæg  

 skal iøvrigt være således indrettet, at de hindrer overskridelse af det  

 største tilladelige beregningstryk.
§ 6 Alle køleanlæg på over 5 000 kcal/h skal være forsynet med en eller flere  

 trykmålere med tydeligt mærke ved 85 pct. af prøvetrykket (jfr. § 17, Stk.  

 3).
§ 7 Ved køleanlæg på over 5 000 kcal/h skal vædskestandsglas på beholdere med  

 kølemedium eller olie have automatiske afspærringsanordninger og være  

 forsynet med beskyttelsesskærm for tilfælde af brud.
Dette krav skal dog ikke  

 gælde for solide skueglas.
§ 8 Stk. 1.  Kompressorer skal så vidt muligt være  

 konstrueret således, at beskadigelse, som medfører udstrømning af kølemediet,  

 ikke kan opstå ved vædskeslag eller ventilbrud i kompressoren eller ved  

 vædskeslag i rørledningerne til kondensator og fordamper.
 Stk. 2.  Kompressorer i køleanlæg på over 50 000 kcal/h  

 skal kunne standses fra et sted udenfor maskinrummet.
III.
Rum for kompressorer, recipienter o.l.
§ 9 Stk. 1.  Rum, hvori kompressorer, recipienter o.lign. er  

 opstillet, skal være vel ventileret og belyst.
Alle dele af anlægget skal  

 være let tilgængelige.
Udgangsforholdene skal være betryggende.
Undtagne fra  

 disse krav er dog helautomatiske anlæg, der er anbragt i skab el.lign.
Stk. 2.  Ved fremtidig indrettede anlæg på over 20 000  

 kcal;h skal kompressorer, recipienter o.lign. være anbragt i et særskilt rum  

 udført som brandsikre konstruktioner, herunder med brandsikre døre  

 (jernasbestdøre), vægge, gulv og loft.
Dørene til sådanne rum skal være  

 tætsluttende og kunne åbnes udad; på døren skal kølemediets navn være  

 tydeligt angivet.
Undtagne fra disse krav er dog anlæg, der er opstillet i  

 rum for kraftanlæg.
 Stk. 3.  Kompressorer, recipienter o.lign. for anlæg på  

 over 250 000 kcal/h må fremtidig ikke anbringes i kælderetage og ej heller  

 lige under eller lige over lokaler, hvori andre personer end anlæggets  

 betjening regelmæssig opholder sig.
IV.
Sikkerhedsforanstaltninger i køle- og fryserum.
§ 10 Ethvert køle- eller fryserum, i hvilket personer kan gå ind, skal være  

 forsynet med en dør, der åbner udad og som kan åbnes både udefra.  

 Forbindelsen indefra rummet til låsemekanismem må ikke frembyde nogen fare  

 for brud ved brugen.
§ 11 Stk. 1.  Ethvert køle- eller fryserum, i hvilket  

 personer kan gå ind, skal være forsynet med kunstigt (elektrisk) lys.
I rum  

 med mere end 25 kvadratmeter gulvflade skal være anbragt mindst 2 lamper,  

 hørende til hver sin sikringsgruppe.
Stk. 2.  Afbryderne for lyset skal være anbragt inde i  

 rummet.
Ved lysets tænding skal samtidig automatisk tændes en rød  

 kontrollampe, der er anbragt umiddelbart udenfor rummet, og som  

 tilkendegiver, at personer opholder sig i rummet.
§ 12 Stk. 1.  Ethvert køle- eller fryserum, i hvilket  

 personer kan gå ind, skal være forsynet med et alarmanlæg, hvis signalgivere  

 skal være anbragt således, at alarmen bliver hørt.
Ved signalgiverne skal  

 anbringes let læselige skilte, der giver kortfattet oplysning om, hvad  

 alarmen betyder, og hvad der skal gøres.
Stk. 2.  En betjeningskontakt til alarmanlægget skal  

 anbringes umiddelbart indenfor døren, såvidt muligt udfor dørgrebet.
I større  

 rum skal herudover anbringes alarmkontakter med indbyrdes afstand af højst 10  

 m.
Ved alle alarmkontakter skal være anbragt et nødsignal-skilt med  

 selvlysende bogstaver.
 Stk. 3.  Alarmen må kun stoppes fra den kontakt, hvorfra  

 den er startet, og kun efter brug af nøgle eller brydning af plombe.
V.
Særlige bestemmelser for køleanlæg i teatre, biografer, forsamlingsrum,  

 varehuse og lignende.
§ 13 Stk 1.  I teatre, biografer, forsamlingsrum, varehuse og  

 lignende må der til nyindrettede køleanlæg ikke uden særlig tilladelse (jfr.  

 § 22, stk. 1) anvendes brandfarlige, giftige eller stærkt irreterende  

 kølemedier.
 Stk. 2.  I tilskuerrum, forsamlingsrum, foyer'er o.lign.  

 må ikke anbringes apparater eller ledninger, som indeholder kølemedier,  

 herfra dog undtaget køleanlæg på højst 2 000 kcal/h.
 Stk. 3.  Maskin- og apparatrum må ikke være beliggende  

 umiddelbart under tilskuerrum, forsamlingsrum eller scenegulve og skal  

 iøvrigt være gastæt adskilt fra sådanne rum og alle andre rum i bygninger,  

 hvor mange mennesker færdes, såsom korridorer, foyer'er og forhaller.
 Stk. 4.  Der skal være truffet foranstaltninger til, at  

 skadelige gasarter, som kan opstå i maskin- og apparatrummet, hurtigt og  

 effektivt kan uskadeliggøres.
 Stk. 5.  Ved rumkøling med afkølet luft skal fordamperen  

 være fuldstændig adskilt fra maskinrummet, og den må kun gennem luftkanaler  

 have forbindelse med de rum, der skal afkøles.
 Stk. 6.  Luftkanaler, som står i forbindelse med rum,  

 der skal køles, må kunne afspærres fra disse ved gastætte spjæld, der kan  

 betjenes udvendig fra.
 Stk. 7.  Ventilatorer, som cirkulerer den afkølede luft,  

 må kunne standses fra et let tilgængelig sted uden for deres opstillingplads.
VI.
Pasning og eftersyn.
§ 14 Stk. 1.  Pasning af køleanlæg må kun udføres af  

 personer, der er fyldt 18 år og er tilbørligt instrueret om pasningen.
 Stk. 2.  Anlægspasseren skal nøje iagttage de regler,  

 som indeholdes i den ved anlægget anbragte betjeningsvejledning (jfr. § 18,  

 stk. 3). Han må ikke forlade anlægget i de første 15 minutter efter dets  

 igangsætning; dette gælder dog ikke for automatiske anlæg.
 Stk. 3.  Kompressionsanlæg, ved hvilke betjeningen af  

 afspærringsventilerne ikke er tvangsreguleret, må først sættes i gang, når  

 ventilerne på tryksiden er åbnet, og der er åbnet tilstrækkeligt for  

 kølevandet.
 Stk. 4.  Alle uregelmæssigheder ved anlægget skal af  

 anlægspasseren straks meldes til ejeren eller dennes med hensyn til anlægget  

 ansvarlige stedfortræder.
tk. 5. Utætheder på anlæggets dele må straks lokaliseres ved undersøgelse  

 og afhjælpes.
Kan dette ikke ske, skal anlægget straks sættes ud af drift.
 Stk. 6.  Indtræder stærk udstrømning af kølemediet i  

 maskin- eller apparatrum, skal disse hurtigst muligt aflukkes fra andre rum  

 og udluftes, kompressoren standses, og sagkyndig bistand tilkaldes.
§ 15 Stk. 1.  Alle i beboelseshuse opstillede køleanlæg, der  

 omfatter mere end en enkelt husholdning, skal med mellemrum af højst 6  

 måneder underkastes et omhyggeligt eftersyn af et af køleteknisk  

 forskningsinstitut anerkendt sagkyndigt firma.
Samme eftersyn skal andetsteds  

 opstillede køleanlæg på over 1000 kcal/h underkastes med højst 12 måneders  

 mellemrum.
For virksomheder med køleanlæg med samlet ydeevne af mere end 100  

 000 kcal/h kan køleteknisk forskningsinstitut til eftersynene af  

 virksomhedens egne anlæg anerkende en i virksomheden ansat sagkyndig  

 funktionær.
 Stk. 2.  Når de i stk. 1 omhandlede køleanlæg har  

 henstået ude af drift i mere end 6 måneder, skal de, forinden de sættes i  

 gang påny, underkastes et eftersyn som i stk. 1. angivet.
 Stk. 3.  Alle ved et eftersyn forefundne væsentlige  

 mangler eller skader ved et køleanlæg skal dettes ejer straks lade afhjælpe.  

 Kan dette ikke ske, må anlægget straks sættes ud af drift.
Stk. 4.  Eftersynet skal ske efter en af direktoratet  

 for arbejds- og fabriktilsynet godkendt, af køleteknisk forskningsinstitut  

 udfærdiget instruktion.
Resultatet af hvert eftersyn skal den pågældende  

 indføre med navns underskrift i køleanlæggets tilsynsbog (jfr. § 19).
§ 16 Stk. 1.  Ved køleanlæg på over 50 000 kcal/h skal der  

 forefindes mindst 2 åndedrætsbeskyttelsesapparater, ved køleanlæg fra 5  

 000-50 000 kcal/h mindst eet åndedrætsbeskyttelsesapparat af forsvarlig  

 konstruktion.
Undtagne fra dette krav er dog alle hermetisk lukkede anlæg  

 samt alle anlæg med kulsyre eller freon o.lign. indtil 50 000 kcal/h,  

 medmindre dele af anlægget er anbragt i rum, hvis gulv ligger mere end 1 m  

 under jordlinien.
 Stk. 2.  Ved anlæg med kulsyre, freon eller lignende som  

 kølemedium skal åndedrætsbeskyttelsesapparaterne være af friskluft- eller  

 kredsløbstypen.
 Stk. 3.  Ved anlæg på over 5 000 kcal/h med ammoniak,  

 svovlsyrling, klormetyl eller lignende for øjnene farlige kølemedier må der  

 findes øjenbeskyttelsesmidler, eller disse må være kombineret med  

 åndedrætsbeskyttelsesappareterne.
Stk. 4.  Åndedrætsbeskyttelsesapparater skal opbevares  

 beskyttet mod støv, fugtighed og varme på passende sted uden for de rum, hvor  

 de skal benyttes, og i umiddelbar nærhed af disse.
De skal altid holdes i  

 brugbar stand.
 Stk. 5.  Åndedræts- og øjenbeskyttelsesmidlerne skal  

 anvendes ved alle arbejder, hvor udstrømning af kølemediet kan fremkomme,  

 såsom åbning af dæksler o.lign., demontering af maskindele, rørledninger og  

 ventiler, eftersyn af pakdåser og pakninger.
Stk. 6.  Anlægspasseren skal være vel indøvet i brugen  

 af åndedrætsbeskyttelsesapparaterne.
Ved køleanlæg over 50 000 kcal/h skal  

 der mindst een gang om året på ejerens foranstaltning afholdes en øvelse i  

 brugen.
VII.
Afprøvning.
§ 17 Stk. 1.  Forinden et køleanlæg som nyt eller efter  

 flytning eller større reparation tages i brug, skal det have bestået en  

tæthedsprøve foretaget af et køleteknisk forskningsinstitut anerkendt  

 sagkyndigt firma, jfr. § 15, stk. 1.
 Stk. 2.  Såfremt det af sikkerhedshensyn skønnes  

 påkrævet, kan arbejds- og fabriktilsynet til enhver tid forordne en  

 gentagelse af den i stk. 1 omhandlede tæthedsprøve.
Stk. 3.  Forinden et køleanlæg som nyt eller efter  

 reparation på værksted underkastes den i stk. 1 omtalte tæthedsprøve, skal  

 alle de dele af anlægget, der indeslutter kølemediet, bestå en  

trykprøve med et tryk, der er mindst det dobbelte af pågældende  

 kølemediums damptryk ved 40 grader C, dog aldrig under 3,5 ato.
Fritagne for  

 trykprøven er regulerings-, måle- og afspærringsorganer med bælge, membraner  

 el.lign.
 Stk. 4.  En attest om trykprøve og tæthedsprøve skal ved  

 køleanlæg på over 5 000 kcal/h tilstilles pågældende fabrikinspektør sammen  

 med den i § 18, stk. 2, omtalte anmeldelse.
 Stk. 5.  Ved absorptionsanlæg skal iøvrigt  

 dampkedellovgivningens bestemmelser iagttages.
VIII.
Anmeldepligt, tilsyn m.m.
§ 18 Stk. 1.  Leverandører og selvstændige opstillere af  

 køleanlæg er pligtige at sørge for, at anlæggenes insretning opfylder de  

 ovenfor givne forskrifter, og at anlæggene er underkastet de i denne  

 bekendtgørelse foreskrevne prøver, forinden de tages i brug.
 Stk. 2.  Samtidig med leveringen af anlæg på over 5 000  

 kcal/h og af alle centralkøleanlæg, der forsyner beboelseslejligheder  

 o.lign., skal pågældende leverandør sende en anmeldelse derom til vedkommende  

 fabrikinspektør, ledsaget af fyldestgørende oplysninger om anlæggets art og  

 afprøvning (jfr. § 17, stk. 4). Formularer hertil fås hos den pågældende  

 fabrikinspektør.
 Stk. 3.  Med alle køleanlæg på over 1 000 kcal/h er  

 leverandøren pligtig at levere en tydelig og holdbar betjeningsvejledning.  

 Denne skal findes opslået på iøjnefaldende sted i anlæggets maskinrum.
 Stk. 4.  Alle køleskabe tilsluttet centralkøleanlæg i  

 beboelsesejendomme o.lign. skal af anlæggets leverandør være forsynet med en  

 køleteknisk forskningsinstitut godkendt brugsanvisning.
§ 19 Ved alle eftersynspligtige anlæg (jfr. § 15, stk. 1) skal der forefindes  

 en af direktoratet for arbejds- og fabriktilsynet autoriseret tilsynsbog.
§ 20 Sker der brud med udstrømning af kølemedie til følge på nogen del af et  

 køleanlæg på over 5 000 kcal/h, er dets ejer pligtig at anmelde dette til  

 pågældende fabrikinspektør, og der må så vidt muligt ikke foretages nogen  

 ændring ved anlægget før fabrikinspektøren har besigtiget dette.
§ 21 Stk. 1.  Skønner arbejds- og fabriktilsynet, at et  

 køleanlægs indretning eller tilstand gør dets brug betænkelig, kan der  

 nedlægges forbud imod brugen.
 Stk. 2.  Et sådant forbud kan inden 4 uger indankes for  

 direktoratet for arbejds- og fabriktilsynet og derefter eventuelt for  

 arbejds- og socialministeriet (jfr. § 23). Indankningen har ingen opsættende  

 virkning.
§ 22 Stk. 1.  Direktoratet for arbejds- og fabriktilsynet kan  

 i de enkelte tilfælde eller ved køleanlæg af særlig konstruktion eller til  

 særligt øjemed tillade afvigelser fra bestemmelserne i nærværende  

 bekendtgørelse, når det skønnes rimeligt og forsvarligt.
Stk. 2.  Ved anlæg, der var i brug ved bekendtgørelsens  

 ikrafttræden, skal kun påtales sådanne afvigelser fra bekendtgørelsens  

 forskrifter, som skønnes at rumme alvorlig fare.
Bestemmelserne i afsnit IV  

 skal ved sådanne anlæg være opfyldt inden 1. januar 1961.
§ 23 De af direktoratet for arbejds- og fabriktilsynet i henhold til nærværende  

 bekendtgørelse trufne atgørelser kan inden 4 uger indankes for arbejds- og  

 socialministeriet.
§ 24 Overtrædelse af denne bekendtgørelses bestemmelser straffes i henhold til  

 lov nr. 148 af 29. april 1913 § 42, jfr. § 44, med bøder, medmindre de efter  

 den øvrige lovgivnings regler medfører højere straf.
§ 25 Denne bekendtgørelse træder i kraft straks.
Samtidig ophæves arbejds- og  

 socialministeriets bekendtgørelse nr. 448 af 7. november 1945 om indretningen  

 og brugen af køleanlæg.
 Arbejds- og socialministeriet, den 30.  

 december 1950.
 Poul Sørensen.
/V.
Wedell-Wedellsborg.
