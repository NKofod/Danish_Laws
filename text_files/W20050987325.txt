Genoptagelse  

 af svigssag på baggrund af påtaleopgivelse Ankenævnet traf på møde den 22. august 2003 afgørelse om, at De  

 skulle tilbagebetale i alt 129.668 kr. til xxx, idet De uberettiget havde  

 fået  

 udbetalt dette beløb i dagpenge, feriedagpenge og supplerende dagpenge.
 Ankenævnet fandt desuden, at De havde handlet svigagtigt i  

 forbindelse med manglende opgivelse af arbejdstimer på Deres dagpengekort  

 samt  

 manglende angivelse af løn under sygdom og ferie.
 Arbejdsdirektoratet oplyste ved brev af 8. december 2004  

 ankenævnet om, at Politimesteren i xxx den 29. september 2004 havde besluttet  

 at opgive påtale mod Dem for overtrædelse af straffelovens § 279 om bedrageri  

 i  

 forbindelse med fejludbetalingen.
 Ankenævnet besluttede på ovennævnte baggrund at genoptage Deres  

 sag til fornyet vurdering.
Deres sag blev behandlet på ankenævnets møde den 24. februar 2005,  

 hvor der blev truffet følgende A F G Ø R E L S E Ankenævnet fastholder sin afgørelse af 22. august 2003.
 Uanset påtaleopgivelsen af 29. september 2004 finder ankenævnet  

 fortsat, at De har handlet svigagtigt.
 Ankenævnet har ved afgørelsen lagt til grund, at Politimesteren i  

 xxx har begrundet afgørelsen om påtaleopgivelse med, at videre forfølgning  

 ikke  

 kan ventes at føre til, at De findes skyldig til straf.
 Ankenævnet har videre lagt til grund, at Politimesteren i xxx  

 nærmere har begrundet denne vurdering med, at sigtelsen alene angår 55.530  

 kr.,  

 og at han ikke på nuværende tidspunkt finder med den for domfældelsen  

 fornødne  

 sandsynlighed at kunne godtgøre, at der foreligger det fornødne forsæt til  

 bedrageri.
 Ankenævnet har ved afgørelsen lagt vægt på, at De i den pågældende  

 periode arbejdede 22,5 timer om ugen, men at De alene opgav at have arbejdet  

 14  

 timer om ugen på dagpengekortene.
 Ankenævnet har videre lagt vægt på, at De heller ikke oplyste om  

 løn under sygdom og ferie på dagpengekortene.
 Ankenævnet finder således fortsat, at De vidste eller anså det for  

 overvejende sandsynligt, at De ved at give kassen urigtige oplysninger  

 omkring  

 Deres arbejdstimer samt ved at undlade at oplyse om sygedage og feriedage med  

 løn modtog ydelser, som De ikke var berettiget til.
 De skal derfor pålægges en karantæne på 962 timer for svig.
 Ankenævnet finder også fortsat, at De burde have indset, at Deres  

 manglende indsendelse af frigørelsesattest til kassen samt Deres manglende  

 ret  

 til udbetaling af feriedagpenge førte til, at der blev udbetalt ydelser med  

 urette,  

 hvorved De handlede uagtsomt.
 Idet den samledes sanktion for svig og uagtsomhed aldrig kan blive  

 større, end hvis hele forholdet var svig (962 timer), er sanktionen for  

 uagtsomhed indeholdt i den samlede sanktion på 962 timer.
Endvidere finder ankenævnet fortsat, at fejludbetalingen skyldtes  

 Deres urigtige og mangelfulde oplysninger til kassen.
De er således fortsat  

 ansvarlig for tilbagebetalingen af hele det fejludbetalte beløb.
 De skal derfor tilbage betale i alt 129.668 kr.
 Der henvises i det hele til begrundelsen i ankenævnets tidligere afgørelse  

 af 22. august 2003, der således står ved magt.
 Ankenævnets afgørelse af 22. august 2003 skal således fastholdes.
På ankenævnets vegne Xxx  

  

 xx De kan læse om afgørelsens faktiske og retlige grundlag i den  

 tidligere afgørelse af 22. august 2003.
 Kopi til:
