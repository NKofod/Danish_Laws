Bilag 1 Bekendtgørelse om partikelfiltre, kontrol og mærkning af lastbiler og busser i kommunalt fastlagte miljøzoner m.v.1) I medfør af § 15 b, stk. 3, 5 og 6, § 15 c, stk. 2, § 15 d, stk. 1 og 3, § 80, stk. 2, og § 110, stk. 3 og 4, i lov om miljøbeskyttelse, jf. lovbekendtgørelse nr. 1757 af 22. december 2006, fastsættes:
Definitioner § 1. I denne bekendtgørelse forstås ved:
 1) Køretøj: Lastbil eller bus, der er drevet af en motor med kompressionstænding, og som er registreret med en tilladt totalvægt på mere end 3.500 kg.
 2) Bruger af et køretøj: En person, som har varig rådighed over et køretøj.
 3) Miljøzone: Et område omfattet af lovens § 15 a, stk. 1.
 4) Færdselsstyrelsens principgodkendelsesordning: Den i bilag 1 beskrevne principgodkendelsesordning.
 5) Dansk veterankøretøj: Dansk registreret lastbil eller bus, der er registreret til veterankørsel, er drevet af en motor med kompressionstænding og er registreret med en tilladt totalvægt på mere end 3.500 kg.
 6) Udenlandsk veterankøretøj: Udenlandsk registreret lastbil eller bus, der er drevet af en motor med kompressionstænding, er registreret med en tilladt totalvægt på mere end 3.500 kg og er registreret første gang mindst 30 år før det tidspunkt, hvor køretøjet anvendes i en miljøzone.
Effektivt partikelfilter § 2. Kravet om montering af et effektivt partikelfilter, jf. lovens § 15 b, stk. 1, nr. 1 eller 2, anses for køretøjer, der er registreret her i landet, og som har fået monteret partikelfilter den 1. juli 2007 eller senere, for overholdt, når 1) et monteret partikelfilter er godkendt af Færdselsstyrelsen eller af en af Færdselsstyrelsen bemyndiget organisation i overensstemmelse med Færdselsstyrelsens principgodkendelsesordning for partikelfiltre, jf. § 4, stk. 3, og 2) røggastætheden efter filteret målt ved fri acceleration ikke overstiger en K-værdi på 0,2 m-1, jf. § 4, stk. 2.
 Stk. 2. Kravet om montering af et effektivt partikelfilter, jf. lovens § 15 b, stk. 1, nr. 1 eller 2, anses for køretøjer, der er registreret her i landet, og som har fået monteret partikelfilter før den 1. juli 2007, for overholdt, når filteret opfylder følgende krav:
 1) Partikelfilteret maksimalt yder et modtryk på 20 kPa ved motorens maksimale effekt, jf. § 4, stk. 4.
 2) Partikelfilteret reducerer mindst 80 % af partikelemissionen målt ifølge anerkendte EU-metoder, jf. § 4, stk. 4.
 3) Røggastætheden efter filteret målt ved fri acceleration overstiger ikke en K-værdi på 0,2 m-1, jf. § 4, stk. 2.
 Stk. 3. Kravet om montering af et effektivt partikelfilter, jf. lovens § 15 b, stk. 1, nr. 1 eller 2, anses for køretøjer, der er registreret i udlandet, for overholdt, jf. § 11 i denne bekendtgørelse, når filteret opfylder enten kravene nævnt i stk. 1, nr. 1 og 2, eller følgende krav:
 1) Partikelfilteret maksimalt yder et modtryk på 20 kPa ved motorens maksimale effekt.
 2) Partikelfilteret reducerer mindst 80 % af partikelemissionen målt ifølge anerkendte EU-metoder.
 3) Partikelfilteret skal ved løbende drift sikre, at røggastætheden efter filteret målt ved fri acceleration ikke overstiger en K-værdi på 0,2 m-1.
Stk. 4. Det forudsættes i stk. 2, nr. 13, og stk. 3, nr. 13, at der anvendes brændstof med et svovlindhold på maksimalt 50 ppm.
Såfremt et filtersystem kræver tilsætning af særlige hjælpestoffer i brændstoffet, skal disse tilsættes automatisk under køretøjets normale drift.
Dette gælder dog ikke for køretøjer, som er omfattet af en vognpark, hvor brændstofpåfyldning alene sker fra eget tankanlæg.
Miljøzonekontrol og mærkeadministration for danske køretøjer § 3. De opgaver vedrørende miljøzonekontrol og miljøzonemærkeadministration, som er fastlagt for en synsvirksomhed i §§ 48 i denne bekendtgørelse, udføres af synsvirksomheder, der har tilladelse til at foretage syn af køretøjer i kategori 2 eller 4, jf. § 1, stk. 4, i bekendtgørelse om virksomheder, der foretager syn af køretøjer.
 Stk. 2. En synsvirksomhed, jf. stk. 1, modtager fra Miljøstyrelsen efter anmodning i fornødent omfang og vederlagsfrit de miljøzonemærker, som skal udstedes efter § 4, stk. 2, nr. 2, § 5 og § 7, stk. 1, i denne bekendtgørelse.
Udstedelse af miljøzonemærker § 4. En synsvirksomhed skal i forbindelse med syn af et køretøj efter anmodning fra fremstilleren, jf. § 30 i bekendtgørelse om godkendelse og syn af køretøjer, gennemføre en miljøzonekontrol.
Stk. 2. Ved en miljøzonekontrol skal synsvirksomheden 1) kontrollere, om et køretøj opfylder de i lovens § 15 b, stk. 1, nr. 1 eller 2, nævnte krav, herunder om der er monteret et effektivt partikelfilter, jf. § 2, stk. 1 eller stk. 2, i denne bekendtgørelse, og 2) såfremt synsvirksomheden kan konstatere, at et køretøj opfylder disse krav, udstede et miljøzonemærke til køretøjet.
 Stk. 3. Fremstilleren skal ved en miljøzonekontrol, jf. stk. 2, dokumentere opfyldelsen af § 2, stk. 1, nr. 1, i denne bekendtgørelse ved fremlæggelse af en af filterproducenten eller dennes repræsentant underskrevet erklæring om, at der er monteret et af Færdselsstyrelsen eller en af Færdselsstyrelsen bemyndiget organisation principgodkendt partikelfilter.
Stk. 4. Fremstilleren skal ved en miljøzonekontrol, jf. stk. 2, dokumentere opfyldelsen af § 2, stk. 2, nr. 1 og 2, i denne bekendtgørelse ved fremlæggelse af 1) en af filterproducenten eller dennes repræsentant underskrevet erklæring om, at der før 1. juli 2007 er monteret et af Færdselsstyrelsen eller en af Færdselsstyrelsen bemyndiget organisation principgodkendt partikelfilter, eller 2) kvittering eller lignende, der godtgør, at det filter, der er monteret på køretøjet, er monteret før den 1. juli 2007.
 Stk. 5. Synsvirksomheden skal opklæbe miljøzonemærket indvendigt direkte på forruden nederst i venstre side.
 § 5. En synsvirksomhed skal efter anmodning fra fremstilleren uden syn udstede et miljøzonemærke til et køretøj, der jf. lovens § 15 b ikke skal monteres med partikelfilter, såfremt fremstilleren vedlægger dokumentation for, at køretøjet er registreret 1. gang inden for de seneste 12 måneder eller godkendt ved syn inden for de seneste 12 måneder før anmodningen.
 Stk. 2. Synsvirksomheden skal opklæbe mærket indvendigt direkte på forruden nederst i venstre side.
Opretholdelse af miljøzonemærker § 6. Ved ethvert syn af et køretøj med partikelfilter, der har et miljøzonemærke, skal synsvirksomheden af egen drift kontrollere, at røggastætheden efter filteret målt ved fri acceleration ikke overstiger en K-værdi på 0,2 m-1, med mindre fremstilleren af køretøjet anmoder synsvirksomheden om at fjerne mærket.
 Stk. 2. Hvis synsvirksomheden ved en kontrol i medfør af stk. 1 konstaterer, at røggastætheden efter filteret målt ved fri acceleration overstiger en K-værdi på 0,2 m-1, skal synsvirksomheden fjerne miljøzonemærket fra køretøjet eller give synsresultatet Kan godkendes efter omsyn, jf. § 37 i bekendtgørelse om godkendelse og syn af køretøjer.
 Stk. 3. Stk. 1 og 2 gælder dog ikke for køretøjer med miljøzonemærker, der er udstedt i medfør af § 11, stk. 1.
Stk. 4. Ejeren eller brugeren af et køretøj, der har et miljøzonemærke med tidsbegrænsning skal aftage miljøzonemærket, når dette ikke længere er gældende.
Miljøzonemærker med tidsbegrænsning omfatter 1) mærker, der er udstedt til køretøjer omfattet af lovens § 15 b, stk. 1, nr. 1 (Euro 3), og som alle gælder indtil 1. juli 2010, samt 2) mærker, der er udstedt til køretøjer omfattet af dispensation, og som indeholder en tidsbegrænsning i medfør af § 12, stk. 3, nr. 3, i denne bekendtgørelse.
Beskadigede ruder § 7. I tilfælde af at en forrude er beskadiget, skal en synsvirksomhed uden syn udstede et miljøzonemærke til et køretøj, såfremt fremstilleren 1) kan dokumentere, herunder ved fremlæggelse af synsrapport eller kvittering med angivelse af miljøzonemærkenummer fra synsvirksomheden, at der tidligere er udstedt et miljøzonemærke til køretøjet, 2) afleverer det tidligere udstedte miljøzonemærke, og 3) det tidligere udstedte miljøzonemærke ikke er væsentligt beskadiget, jf. § 8.
 Stk. 2. Synsvirksomheden skal opklæbe mærket indvendigt direkte på forruden nederst i venstre side.
 Stk. 3. Stk. 1 og 2 gælder dog ikke for køretøjer med miljøzonemærker, der er udstedt i medfør af § 12, stk. 1.
Defekte miljøzonemærker § 8. Ejeren eller brugeren af et køretøj, der har et miljøzonemærke, som er væsentligt beskadiget, skal snarest fjerne mærket.
Dette kan ske ved at ejeren eller brugeren enten selv fjerner mærket eller anmoder en synsvirksomhed om at fjerne mærket fra køretøjet.
 Stk. 2. Såfremt fremstilleren af et køretøj, der har et væsentligt beskadiget miljøzonemærke, i forbindelse med et syn af køretøjet ikke anmoder om udstedelse af et nyt miljøzonemærke eller om fjernelse af mærket, så skal synsvirksomheden af egen drift fjerne mærket fra køretøjet.
Miljøzonekontrol og mærkeadministration for Forsvarets køretøjer § 9. Forsvaret har kompetence til at varetage opgaver vedrørende miljøzonekontrol og mærkeadministration af Forsvarets køretøjer, som fastlagt i § 10 i denne bekendtgørelse.
§ 10. Ved en miljøzonekontrol skal Forsvaret 1) kontrollere, om et køretøj opfylder de i lovens § 15 b, stk. 1, nr. 1 eller 2, nævnte krav, herunder om der er monteret et effektivt partikelfilter, jf. § 2 stk. 1 eller stk. 2, i denne bekendtgørelse, og 2) såfremt Forsvaret konstaterer, at et køretøj opfylder disse krav, udstede et miljøzonemærke til køretøjet.
 Stk. 2. Forsvaret skal opklæbe mærket indvendigt direkte på forruden nederst i venstre side.
Stk. 3. Hvis Forsvaret ved en kontrol, af et køretøj med miljøzonemærke, i medfør af stk. 1 konstaterer, at røggastætheden efter filteret målt ved fri acceleration overstiger en K-værdi på 0,2 m-1, skal Forsvaret fjerne miljøzonemærket fra køretøjet.
Denne kontrol skal foretages mindst én gang årligt.
Stk. 4. Forsvaret modtager fra Miljøstyrelsen efter anmodning i fornødent omfang og vederlagsfrit miljøzonemærker.
Forsvaret skal efter anmodning fra Miljøstyrelsen fremsende oplysninger om de påmonterede miljøzonemærker.
Miljøzonekontrol og dokumentation for udenlandske køretøjer § 11. Føreren af et køretøj, som ikke er indregistreret i Danmark, skal ved anvendelse af køretøjet i en miljøzone kunne fremvise 1) enten en erklæring fra en sagkyndig virksomhed eller myndighed om, at der på køretøjet er monteret et partikelfilter, der opfylder kravene i § 2, stk. 3, i denne bekendtgørelse, 2) eller en erklæring fra en sagkyndig virksomhed om, at køretøjet opfylder de udstødningsnormer, der er nævnt i lovens § 15 b, stk. 1, nr. 1 eller 2.
Stk. 2. Den i stk. 1, nr. 1 nævnte erklæring 1) skal være udstedt mindre end 18 måneder før køretøjets anvendelse i en miljøzone, og 2) skal kunne fremvises på enten dansk, svensk, engelsk, tysk eller fransk.
Dispensationer § 12. Miljøstyrelsen kan efter ansøgning fra ejeren eller brugeren af et køretøj meddele dispensation fra de i lovens § 15 b, stk. 1, nr. 1 og 2, nævnte krav i følgende situationer:
 1) Såfremt montering af et partikelfilter på et køretøj vil være sikkerhedsmæssigt uforsvarligt.
 2) Såfremt der foreligger særlige omstændigheder og en dispensation vil være af miljø- og sundhedsmæssig underordnet betydning.
 Stk. 2. Miljøstyrelsen skal efter ansøgning fra ejeren eller brugeren af et køretøj meddele dispensation fra de i lovens § 15 b, stk. 1, nr. 1 og 2, nævnte krav, såfremt kravet om montering af partikelfilter ved kørsel i en miljøzone rammer en virksomhed på en sådan måde, at kravet får karakter af et ekspropriativt indgreb.
Stk. 3. Dispensation efter stk. 1 og stk. 2, jf. lovens § 15 b, stk. 1, nr. 1 og 2, kan indeholde et eller flere vilkår, herunder om at dispensationen kun giver adgang til kørsel 1) i en eller flere af de etablerede miljøzoner, 2) i bestemte tidsrum, 3) i en afgrænset periode, 4) i geografisk afgrænsede områder, 5) på bestemte ruter, 6) med et eller flere af virksomhedens køretøjer eller 7) dispensationen skal medbringes, når køretøjet anvendes indenfor en miljøzone.
 Stk. 4. En ansøgning om dispensation skal indeholde den fornødne dokumentation, herunder eksempelvis oplysninger om:
1) begrundelse for ansøgningen 2) køretøjets udstødningsnorm, 3) køretøjets alder og tekniske indretning, 4) oplysninger om en virksomheds eventuelle øvrige køretøjer, og 5) såfremt der søges dispensation under henvisning til stk. 2, oplysninger om omkostninger forbundet med partikelfiltermontering, årsregnskab for de foregående fem år samt beskrivelse af forretningsområde, herunder om primære kørselsområde og art.
 § 13. Såfremt der meddeles dispensation efter § 12, stk. 1 eller 2, udsteder Miljøstyrelsen et miljøzonemærke til det køretøj, der er omfattet af dispensationen.
 Stk. 2. Den, der modtager et miljøzonemærke i tilknytning til en dispensation, jf. stk. 1, skal anbringe mærket indvendigt nederst i forrudens venstre side.
 Stk. 3. Såfremt et miljøzonemærke, der er udstedt efter stk. 1, bliver væsentligt beskadiget og fjernes i medfør af § 8, så kan Miljøstyrelsen efter ansøgning fra ejeren eller brugeren af køretøjet udstede et nyt miljøzonemærke.
Danske og udenlandske veteranbiler § 14. Føreren af et dansk veterankøretøj skal ved anvendelse af køretøjet i en miljøzone kunne fremvise dokumentation for, at køretøjet opfylder § 1, nr. 5.
 Stk. 2. Føreren af et udenlandsk veterankøretøj skal ved anvendelse af køretøjet i en miljøzone kunne fremvise dokumentation for, at køretøjet opfylder § 1, nr. 6.
 Stk. 3. De i stk. 2 nævnte dokumenter skal kunne forevises på enten dansk, svensk, engelsk, tysk eller fransk.
Tilsyn § 15. Kommunalbestyrelsen fører tilsyn med overholdelsen af § 2, § 6, stk. 4, § 8, stk. 1, § 11, § 13, stk. 2, § 14, samt overholdelsen af vilkår fastsat i medfør af § 12, stk. 3. Tilsynet omfatter alle køretøjer, der befinder sig eller på et tidspunkt har befundet sig indenfor en miljøzone, dog bortset fra de tilfælde, der er omfattet af stk. 2.
Stk. 2. Miljøcentrene, jf. lovens § 66, stk. 2, fører tilsyn med overholdelsen af § 2, § 6, stk. 4, § 8, stk. 1, § 11, § 13, stk. 2, § 14 samt med overholdelsen af vilkår, der er fastsat i medfør af § 12, stk. 3, i forhold til 1) køretøjer, der ejes eller bruges af listevirksomheder, der er beliggende indenfor en miljøzone og som er mærket med (s) på listen i bilag 1 til godkendelsesbekendtgørelsen, samt 2) køretøjer, der ejes eller bruges af kommunalt ejet eller drevne anlæg, der er beliggende indenfor en miljøzone og som er omfattet af særreglen i godkendelsesbekendtgørelsens § 6.
Klage § 16. Beføjelsen til at træffe afgørelse i klager, der er omfattet af lovens § 15 d, stk. 3, delegeres til Færdselsstyrelsen.
 Stk. 2. Færdselsstyrelsens afgørelser, jf. stk. 1, kan ikke påklages til miljøministeren.
Straf § 17. Medmindre højere straf er forskyldt efter den øvrige lovgivning, straffes med bøde den, der overtræder bestemmelserne i § 2, stk. 1, 2 eller 3, § 6, stk. 4, § 8, stk. 1, § 11, § 13, stk. 2, § 14 og den, der tilsidesætter vilkår fastsat i medfør af § 12, stk. 3.
Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare herfor, eller 2) opnået eller tilsigtet en økonomisk fordel for den pågældende selv eller andre, herunder ved besparelser.
 Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
Overgangs- og ikrafttrædelsesbestemmelser § 18. Bekendtgørelsen træder i kraft den 1. februar 2009.
 Stk. 2. Bekendtgørelse nr. 598 af 23. juni 2008 om partikelfiltre, kontrol og mærkning af lastbiler og busser i kommunalt fastlagte miljøzoner m.v. ophæves.
 § 19. Miljøzonemærker, der er udstedt af en synsvirksomhed i medfør af bekendtgørelse nr. 478 af 15. maj 2007 og bekendtgørelse nr. 598 af 23. juni 2008 om partikelfiltre, kontrol og mærkning af lastbiler og busser i kommunalt fastlagte miljøzoner m.v., bevarer deres gyldighed, medmindre synsvirksomheden træffer afgørelse i medfør af § 6, stk. 2 og forudsat § 8, stk. 1, er overholdt.
Stk. 2. Dispensationer, som Miljøstyrelsen har meddelt i medfør af bekendtgørelse nr. 478 af 15. maj 2007 og bekendtgørelse nr. 598 af 23. juni 2008 om partikelfiltre, kontrol og mærkning af lastbiler og busser i kommunalt fastlagte miljøzoner m.v., bevarer deres gyldighed.
Miljøzonemærker, der er udstedt af Miljøstyrelsen i medfør af bekendtgørelse nr. 478 af 15. maj 2007 og bekendtgørelse nr. 598 af 23. juni 2008 om partikelfiltre, kontrol og mærkning af lastbiler og busser i kommunalt fastlagte miljøzoner m.v., bevarer deres gyldighed.
Miljøministeriet, den 28. januar 2009 Troels Lund Poulsen / Anne-Marie Rasmussen Bilag 1 Færdselsstyrelsens principgodkendelsesordning:
 1) Bekendtgørelsen har som udkast været notificeret i overensstemmelse med Europa-Parlamentets og Rådets direktiv 98/34/EF (informationsproceduredirektivet), som ændret ved direktiv 98/48/EF.
