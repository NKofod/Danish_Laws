Skrivelse med orientering om lov om  

 ændring af lov om social service (Ansættelse til pasning af nærtstående  

 med handicap m.v.) (Til kommuner og amtskommuner m.v.) Folketinget har den 31. maj 2002 vedtaget lovforslag L128  

 (Lov nr. 397 af 6. juni 2002). Loven er vedlagt som bilag.
 Loven træder i kraft den 1. oktober 2002.
 Loven skal ses i sammenhæng med L 124, fremsat af  

 beskæftigelsesministeren (forslag til Lov om orlov til  

 lønmodtagere der passer nærtstående med handicap eller  

 alvorlig sygdom). Dette lovforslag giver ret til orlov til  

 lønmodtagere til pasning af nærtstående med handicap  

 m.v.
 Lovforslaget (L128) med bemærkninger kan læses  

 på:
1.	Socialministeriets hjemmeside - www.sm.dk.
Se under lovgivning -  

 lovforslag - fremsatte eller på 2.	Folketingets hjemmeside - www.ft.dk.
Se under dokumenter -  

 lovforslag fordelt på ministerområde - Socialministeriet - af  

 ministeren.
Vedtagne.
 Beskæftigelsesministeriets lovforslag (L124) kan ses  

 på ministeriets hjemmeside, www.bm.dk - under tal og love - eller  

 på Folketingets hjemmeside (se ovenfor).
Formålet med loven om ansættelse til pasning  

 af nærtstående er at give familier bedre muligheder for i en  

 begrænset periode at varetage pasnings- og omsorgsopgaver overfor  

 hinanden, samtidig med at tilknytningen til arbejdsmarkedet bevares.
Det kan  

 f.eks. være i en overgangsperiode, hvor det overvejes, om et ophold  

 uden for hjemmet er mere hensigtsmæssigt.
Der kan også være  

 tale om en periode, hvor der er behov for at varetage pasnings- og  

 omsorgsopgaver, der ikke kan kombineres med et erhvervsarbejde.
 Målet er at give familier bedre mulighed for ro og  

 fred til at klare evt. praktiske opgaver og til at bearbejde  

 følelsesmæssige belastninger i en kortere periode.
 Pasningsordningen er et supplement til de øvrige  

 regler i bl.a. serviceloven for at få en ydelse i forbindelse med  

 pasnings- og omsorgsopgaver over for nærtstående.
Loven giver kommunerne pligt til at ansætte en  

 person med løn i op til 6 måneder, hvis personen ønsker  

 at passe en nærtstående handicappet eller alvorligt syg.  

 6-månders perioden kan deles i 2 perioder på hver op til 3  

 måneder, hvis personen ønsker det.
Den samlede  

 ansættelsesperiode kan højst være 6 måneder i alt  

 for den pågældende nærtstående.
 Ordningen omfatter personer med tilknytning til  

 arbejdsmarkedet.
 Følgende betingelser skal alle være  

 opfyldt:
1.	Alternativet til pasning i hjemmet er døgnophold udenfor  

 hjemmet eller plejebehovet skal svare til et fuldtidsarbejde og 2.	der skal være enighed mellem parterne om etablering af  

 pasningsforholdet og 3.	kommunen skal vurdere, at der ikke er afgørende hensyn, der  

 taler imod, at det er den pågældende person, der passer den  

 nærtstående.
 Kommunen skal som udgangspunkt godkende pasningsforholdet,  

 hvis personen og den handicappede eller syge er enige om det.
Personen, der ønsker at passe en  

 nærtstående efter denne ordning, har ret til løn.
Personen  

 ansættes af den kommune, hvor den nærtstående bor.
Der skal  

 udarbejdes en ansættelsesaftale for pasningsforholdet.
Lønnen  

 udgør pr. 1. oktober 2002 14.875 kr. om måneden.
Lønnen  

 reguleres første gang 1. januar 2003. Hertil kommer feriepenge,  

 pension m.v.
Desuden optjenes ret til dagpenge m.v. under  

 ansættelsesforholdet.
 Som nærtstående betragtes  

 ægtefælle, samlever, børn, forældre og andre med en  

 så tæt tilknytning, at det er nærliggende, at pasningen kan  

 varetages af den pågældende person.
De personer, der er omfattet af denne pasningsordning, kan  

 være både børn og voksne med betydelig og varigt nedsat  

 fysisk eller psykisk funktionsevne eller indgribende kronisk eller langvarig  

 lidelse.
Dvs. at personkredsen er den samme, som efter § 29 kan  

 udløse ret til dækning af tabt arbejdsfortjeneste (børn)  

 eller kan få et beløb til at ansætte et familiemedlem til  

 pasning efter § 76, stk. 2 (voksne).
Den person, der ønsker at blive passet, skal bo i  

 egen bolig.
Det vil sige, at personer, der bor i døgntilbud,  

 plejebolig eller lignende, ikke er omfattet af loven.
 Yderligere oplysninger om loven kan fås ved  

 henvendelse til Michael Harbo Paulsen eller Charlotte Aastrup Poole.
Socialministeriet, den 6. september  

 2002 Charlotte Aastrup Poole Bilag 1 Lov om ændring af lov om social  

 service (Ansættelse til pasning af nærtstående  

 med handicap m.v.) VI MARGRETHE DEN ANDEN, af Guds Nåde Danmarks Dronning,  

 gør vitterligt:  

 Folketinget har vedtaget og Vi ved Vort samtykke stadfæstet  

 følgende lov:
§ 1 I lov om social service, jf. lovbekendtgørelse nr. 844 af 24.  

 september 2001, foretages følgende ændringer:
 1. Efter § 103 indsættes:
» Pasning af nærtstående med handicap eller  

 alvorlig sygdom § 103 a.
En person med tilknytning til arbejdsmarkedet, der  

 ønsker at passe nærtstående med betydeligt og varigt  

 nedsat fysisk eller psykisk funktionsevne eller indgribende kronisk eller  

 langvarig lidelse i hjemmet, ansættes af kommunen, hvis følgende  

 betingelser er opfyldt:
1)	At alternativet til pasning i hjemmet er døgnophold uden for  

 hjemmet, eller plejebehovet svarer til et fuldtidsarbejde, 2)	at der er enighed mellem parterne om etablering af  

 pasningsforholdet, og 3)	at kommunen vurderer, at der ikke er afgørende hensyn, der  

 taler imod, at det er den pågældende person, der passer den  

 nærtstående.
Stk. 2. Personen ansættes af den kommune, hvor den  

 nærtstående bor.
Lønnen udgør 14.875 kr. om  

 måneden.
Der betales pensionsbidrag med i alt 12 pct., hvoraf de 4 pct.  

 tilbageholdes i lønnen, mens arbejdsgiveren betaler 8 pct. af  

 lønnen.
Stk. 3. Personen kan ansættes i op til 6  

 måneder i sammenhæng til at passe den nærtstående.  

 Aftale om en ansættelsesperiode på mindre end 6 måneder kan  

 ikke efterfølgende ændres.
Ansættelsesperioden kan efter  

 ønske fra personen opdeles i 2 perioder af indtil 3 måneder.
En  

 deling af ansættelsesperioden, eller aftale om  

 ansættelsesperioder på mindre end 3 måneder, kan ikke  

 efterfølgende ændres.
Den samlede ansættelsesperiode kan  

 højst være 6 måneder i alt for den pågældende  

 nærtstående.
Stk. 4. Der indgås en ansættelsesaftale  

 mellem personen og kommunen, hvor de nærmere vilkår i forbindelse  

 med ansættelsesforholdet beskrives, herunder angivelse af, hvem den  

 nærtstående er, periodens længde, arbejdsopgaverne,  

 opsigelsesvarsler m.v.
Hvis ansættelsen på grund af undskyldelige  

 omstændigheder afbrydes i ansættelsesperioden, udbetaler kommunen  

 løn til den ansatte i én måned efter udgangen af den  

 måned, hvor ophøret finder sted.
Såfremt personen  

 får et andet forsørgelsesgrundlag inden for denne periode,  

 bortfalder kommunens forpligtelse.« 2. I § 129, stk. 3, indsættes efter nr.  

 13:
» Nr. 14 og 15 bliver herefter nr. 15 og 16.
 3. Efter § 136, stk. 6, indsættes som nyt stykke:
» § 2 Loven træder i kraft den 1. oktober 2002.
Givet på Christiansborg Slot, den 6. juni 2002 Under vor Kongelige Hånd og Segl MARGRETHE R.
