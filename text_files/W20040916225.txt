Landsskatteretskendelse vedr. fikseret leje af ejerlejlighed  

 udlejet til søn af hovedaktionær Klagen skyldes, at A ApSs indkomst er blevet forhøjet med  

 en fikseret yderligere lejeindtægt.
 Skattemyndigheden har fikseret yderligere leje, hhv. 48.100  

 kr., 55.649 kr. og 49.256 kr.
 Landsskatteretten tiltræder, at der skal fikseres en yderligere  

 leje på hhv. 12.000 kr., 28.400 kr. og 32.800 kr. med tillæg af afholdte  

 udgifter til el, gas, varme og indvendig vedligeholdelse.
 Den talmæssige opgørelse overlades til skattemyndigheden.
Selskabet, der har regnskabsår fra den 1. juli til den 30.  

 juni, driver tandlægevirksomhed.
Selskabets anpartskapital er ejet af B.  

 Selskabet erhvervede i henhold til skøde af 1. august 1998 en ejerlejlighed  

 for  

 en kontant anskaffelsessum på 650.000 kr.
Lejligheden var på 66 kvadratmeter  

 og  

 bestod af 2 værelser.
Lejligheden blev med virkning fra den 1. august 1998  

 lejet ud til hovedanpartshaverens søn.
Den månedlige leje blev aftalt til  

 2.200  

 kr.
Selskabet afholdt alle udgifter, der relaterede sig til lejligheden,  

 herunder udgifter til vand, varme, el, fællesudgifter mv., hvilket beløb sig  

 til henholdsvis 38.100 kr., 32.849 kr. og 24.356 kr. i indkomstårene  

 1999-2001.  

 Den indvendige vedligeholdelse påhvilede i henhold til lejekontrakten  

 lejeren.  

 Den offentlige ejendomsvurdering udgjorde pr. 1. januar 1998-2001 henholdsvis  

 390.000 kr., 540.000 kr., 690.000 kr. og 790.000 kr.
Selskabets indtægtsførte  

 i  

 indkomstårene 1999-2001 husleje med henholdsvis 22.000 kr., 26.400 kr. og  

 26.400 kr.
Skattemyndigheden har anset den aftalte leje for at være for  

 lav i forhold til markedslejen for den pågældende lejlighed, samt at dette  

 alene har været muligt i kraft af hovedanpartshaverens bestemmende  

 indflydelse.  

 Skattemyndigheden har herefter ansat markedslejen til 8 pct. af den til  

 enhver  

 tid værende offentlige vurdering for indkomstårene 1999-2000, mens  

 skattemyndigheden for indkomståret 2001 har anvendt 6 pct.
Til dette beløb  

 har  

 myndigheden tillagt selskabets udgifter til fællesudgifter inkl. varme, el  

 samt  

 diverse vedligeholdelsesudgifter, hvilket beløb sig til henholdsvis 38.100  

 kr.,  

 32.849 kr. og 24.356 kr. for indkomstårene 1999-2001. Henset til de af  

 selskabet indtægtsførte beløb har skattemyndigheden herefter forhøjet  

 selskabets skattepligtige indkomst med henholdsvis 48.100 kr., 55.649 kr. og  

 49.256 kr.
Under Landsskatterettens behandling af sagen har regionen  

 endvidere bemærket, at de lejligheder, som selskabet har anvendt som  

 sammenligningsgrundlag var beboet af ældre personer, der havde boet i  

 lejlighederne i mere end 20 år.
Den oplyste kvadratmeterpris kunne derfor  

 ikke  

 sammenlignes med, hvad lejlighederne kunne udlejes for, såfremt disse  

 nyudlejedes.
Selskabets repræsentant har fremsat principal påstand om, at  

 udlejningen af ejerlejligheden skete på markedsmæssige vilkår, hvorfor  

 indkomsterne for indkomstårene 1999-2001 skal reguleres til det selvangivne  

 beløb.
Subsidiært har repræsentanten påstået, at markedslejen ikke kunne  

 overstige en månedlig leje på 30 kr. pr. kvadratmeter, hvorved selskabets  

 skattepligtige indkomst skal forhøjes med 7.200 kr. i indkomstårene i forhold  

 til det selvangivne.
Selskabets repræsentant har indledningsvis bemærket, at  

 erhvervelsen af lejligheden var forretningsmæssigt begrundet, idet selskabet  

 bl.a. anså lejligheden som et investeringsobjekt med det formål på sigt at  

 opnå  

 en værdistigning frem til salgstidspunktet.
Repræsentanten har herefter  

 påpeget, at den aftalte leje svarede til markedslejen, idet selskabet ved  

 fastsættelsen af huslejen havde foretaget en konkret vurdering af de faktiske  

 forhold vedrørende ejendommen.
I vurderingen indgik således antallet af  

 værelser, lejlighedens størrelse, lejlighedens dårlige isoleringsstand, samt  

 at  

 lejligheden lå øverst, hvorfor der var skrå vægge og lavt til loftet.
Repræsentanten har endvidere indhentet oplysninger  

 vedrørende den aftalte leje i to andre lejemål i samme boligkompleks.
Disse  

 lejligheder var på henholdsvis 79 og 90 kvadratmeter, og lejen var aftalt til  

 ca. 30 kr. pr. kvadratmeter.
Til sammenligning med selskabets lejlighed var  

 disse to lejligheder uden skråvægge, ligesom de indeholdt flere værelser og  

 var  

 væsentligt bedre isoleret.
Repræsentanten har herefter anfægtet de af regionen anvendte  

 beregningsmetoder, der var en sammenblanding af ældre praksis og den  

 nugældende  

 ligningslovens § 16, stk. 9. Problemet herved var ifølge repræsentanten at  

 begge disse metoder vedrørte fastsættelsen af husleje, når der stilles bolig  

 til rådighed som led i et ansættelsesforhold, hvor den ansatte er direktør  

 eller anden person med væsentlig indflydelse på egen aflønningsform.  

 Hovedaktionærens søn var hverken ansat eller anpartshaver i selskabet,  

 hvorfor  

 ingen af metoderne kunne anvendes.
Heller ikke ligningslovens § 2 kunne  

 anvendes i den konkrete sag, idet sønnen ikke var anpartshaver og dermed ikke  

 opfyldte betingelsen om kontrol.
 Repræsentanten har endelig bemærket, at den pågældende  

 ansættelse var ugyldig, idet skattemyndigheden, der tilsyneladende var af den  

 opfattelse, at forholdet var omfattet af ligningslovens § 2, ikke i  

 forbindelse  

 med ansættelsen havde gjort selskabet opmærksom på adgangen til  

 betalingskorrektion, jf. ligningslovens § 2, stk. 4.
Statsskattelovens § 4, litra b indeholder hjemmel til at  

 foretage beskatning af selskaber, der har stillet fast ejendom til rådighed  

 for  

 selskabernes hovedanpartshavere og disses nærtstående.
I henhold til  

 statsskattelovens § 4, litra b, 3. pkt. beskattes selskabet af markedslejen  

 for  

 ejendommen i de pågældende indkomstår.
I mangel af konkrete holdepunkter kan  

 markedslejen for indkomstårene 1999-2001 skønsmæssigt ansættes til 8 pct. af  

 den til enhver tid værende ejendomsvurdering, jf.
Ligningsvejledningen  

 1999-2001, pkt.
S.F.2.2.1. med tillæg af de af selskabet afholdte udgifter  

 til  

 forbrugsafgifter som gas, varme og el.
Efter det oplyste har selskabet ikke dokumenteret eller på  

 anden måde tilstrækkelig sandsynliggjort, at lejligheden blev udlejet på  

 markedsvilkår.
Markedslejen må herefter fastsættes til 8 pct. af den seneste  

 offentlige ejendomsvurdering, hvilket under hensyn til, at selskabet havde  

 forskudt indkomstår, svarer til henholdsvis 34.600 kr. for indkomståret 1999,  

 49.200 kr. for indkomståret 2000 og 59.200 kr. for indkomståret 2001. Disse  

 beløb tillægges de faktisk afholdte udgifter til el, gas og varme og  

 indvendig  

 vedligeholdelse, idet disse udgifter påhviler lejer, mens selskabet har  

 fradrag  

 for udgifter til forsikring, ejendomsskat mv.
Endelig bemærkes det, at forholdet er omfattet af  

 ligningslovens § 2, stk. 1, idet lejeaftalen må anses for indgået mellem  

 hovedaktionæren og selskabet, hvorved den manglende lejeopkrævning anses  

 tilgået hovedaktionæren som udlodning, ligningslovens § 16A.
Den manglende  

 vejledning om adgangen til betalingskorrektion bevirker ikke ansættelsens  

 ugyldighed, men alene, at fristen for påtagelsen af en betalingsforpligtelse  

 tilsvarende udskydes, jf.
TfS 2000.740.
