Skriftlig fremsættelse (11. oktober  

 2000) Arbejdsministeren (Ove Hygum):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 arbejdsløshedsforsikring m.v. (Nedsættelse af  

 medlemsbidraget).
(Lovforslag nr.
L 53).
 I lovforslaget nedsættes medlemsbidraget til  

 arbejdsløshedsforsikringen med 1,2 gange dagpengenes højeste  

 beløb for henholdsvis fuldtidsforsikrede og deltidsforsikrede.
 Forslaget skal ses i sammenhæng med andre samtidigt  

 fremsatte lovforslag bl.a. lovforslag om ændring af lov om social  

 pension, lov om en aktiv social politik og forskellige andre love og  

 lovforslag om ændring af personskatteloven og ligningsloven.  

 (Uændret personfradrag i 2001 for personer over 18 år m.v.).
Der er tale om en udmøntning af aftalen mellem  

 regeringen, Socialistisk Folkeparti og Enhedslisten om bl.a. forbedringer af  

 personlige tillæg, varmetillæg mv. for pensionister med små  

 indkomster ved siden af pensionen og nedsættelse af bidraget til  

 arbejdsløshedsforsikringen.
Omlægningen finansieres ved, at  

 personfradraget for personer over 18 år fastholdes uændret fra  

 2000 til 2001.
 Der henvises til de samtidigt fremsatte lovforslag.
 Forslaget indeholder herudover nogle  

 teknisk-administrative ændringer.
 Idet jeg i øvrigt henviser til lovforslaget og  

 bemærkningerne hertil, skal jeg på regeringens vegne anbefale  

 forslaget til Tingets velvillige behandling.
