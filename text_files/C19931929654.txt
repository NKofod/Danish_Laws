 Formålet med denne skrivelse er at orientere om to bekendtgørelser om  

 kontanthjælp, som p.t. er under udsendelse til kommunerne, samt at orientere  

 om de retningslinier, som er fastsat af Socialministeriet vedrørende  

 kommunernes administration af lov om orlov.
I.
Nye bekendtgørelser om kontanthjælp 1. Bekendtgørelse om kontanthjælp til særlige  

 persongrupper, jf. bistandslovens § 37, stk. 4.
 Der har ikke været intentioner om at ændre principperne for kontanthjælp  

 til særlige persongrupper i forbindelse med bruttoficeringen af kontanthjælp.  

 Da Socialministeriets bekendtgørelse nr. 448 af 24 juni 1987 imidlertid tager  

 udgangspunkt i de hidtidige kontanthjælpsudmålingsprincipper, har det været  

 nødvendigt at udstede en ny bekendtgørelse.
 ./. Fortryk af den nye bekendtgørelse er vedlagt som bilag.
 I praksis er det især indsatte i Kriminalforsorgens institutioner, der får  

 hjælp efter de bestemmelser, der er udstedt i h.t. § 37, stk. 4.
 En indsat har hidtil kunnet få dækket boligudgifterne som et boligtillæg  

 efter § 37, såfremt der var behov herfor af hensyn til den pågældendes  

 tilværelse efter løsladelsen.
Dette princip indpasses i de nye kontanthjælpsregler ved, at der efter §  

 37 kan udbetales det grænsebeløb, der for pågældende kan beregnes efter  

 Socialministeriets bekendtgørelse nr. 824 af 13. oktober 1993 om særlig  

 støtte til personer, hvis økonomiske forhold er vanskelige på grund af høje  

 boligudgifter eller stor forsørgerbyrde.
Dette grænsebeløb svarer til det  

 beløb til boligudgifter, som det forudsættes, at andre kontanthjælpsmodtagere  

 kan afholde ud af § 37-hjælpen.
Beløbet, der udbetales til indsatte til  

 dækning af boligudgifter efter § 37, kan dog ikke overstige de faktiske  

 boligudgifter.
 Herudover kan der efter de normale regler herom beregnes et tillæg til  

 indsatte efter § 37 a.
 En person uden forsørgerpligt over for børn, der har en nettoboligudgift  

 på 3.000 kr., vil f.eks. således fremover kunne få udbetalt 1.200 kr. efter §  

 37 og 1.800 kr. efter § 37 a.
Det udbetalte beløb efter § 37 er skattepligtigt.
Men da udbetalinger  

 svarende til grænsebeløbet i det store og hele vil kunne holdes inden for det  

 månedlige skattekortsfradrag, vil den indsatte normalt ikke skulle svare skat  

 heraf.
 Efter de gældende regler kan der kun undtagelsesvis gives støtte til  

 boligudgiften for en indsat, hvis afsoningsperioden vil vare over 6 måneder.  

 I den nye bekendtgørelse er denne bestemmelse modificeret til, at  

 kommunalbestyrelsen, hvis opholdet varer ud over 6 måneder, skal overveje  

 andre muligheder for at tilgodese den indsattes boligsituation efter  

 løsladelsen.
 Efter de gældende regler kan der udover boligudgiften udbetales en delvis  

 grundydelse efter § 37 til dækning af andre løbende udgifter, der har  

 betydning for den indsattes tilværelse efter afsoningen.
Denne regel videreføres ved, at kommunalbestyrelsen får mulighed for at  

 fastsætte et § 37-beløb hertil.
Ved fastsættelse heraf skal der tages hensyn  

 til, at der evnt. skal svares skat af beløbet.
Efter de nye kontanthjælpsregler gives ydelser til børn indirekte som et  

 forhøjet beløb til hver af forsørgerne.
En konsekvens heraf er, at der ikke  

 automatisk som med det tidligere børnetillæg til en forælder ydes et relativt  

 højere beløb, når der mangler et forsørgelsesbidrag fra den anden forælder.
 I konsekvens heraf er i bekendtgørelsen om kontanthjælp til særlige  

 persongrupper indsat bestemmelser om, at der ved beregning af tillægget efter  

 § 37 a til den tilbageblevne forsørger kan foretages et ekstraordinært  

 fradrag i grænsebeløbet på 500 kr. pr. barn.
 2. Bekendtgørelse om ændring af bekendtgørelse om  

 særlig støtte efter § 37 a (tilbagebetalingspligt for terminshjælp).
 Som følge af vedtagelsen af L 99 om ændring af lov om social bistand  

 indsættes en ny bestemmelse i bekendtgørelse nr. 824 af 13. oktober 1993 om  

 særlig støtte til personer, hvis økonomiske forhold er vanskelige på grund af  

 høje boligudgifter eller stor forsørgerbyrde, således at § 37 a-tillæg til  

 dækning af nettoterminsudgifter bliver tilbagebetalingspligtig.
Nettoterminsudgiften opgøres som terminsudgiften fratrukket skatteværdien  

 af rentefradraget.
Såfremt nettoterminsudgifterne overstiger § 37  

 a-tillægget, er hele § 37 a-tillægget tilbagebetalingspligtigt.
Såfremt § 37  

 a-tillægget overstiger nettoterminsudgifterne, svarer det  

 tilbagebetalingspligtige beløb til nettoterminsudgifterne.
 Endvidere foretages en ændring i § 3, stk. 2, i bekendtgørelse nr. 824,  

 således at det af bekendtgørelsens tekst klart fremgår, at der foretages et  

 fradrag i grænsebeløbet på 400 kr. for hvert udeboende barn.
./. Fortryk af udkast til ændringsbekendtgørelse er vedlagt som bilag.
II.
Orlovsydelse ./. Fortryk af bekendgørelse om orlovsydelse til kontanthjælpsmod- tagere m.v. vedlægges som bilag.
 1. Orlovsydelse til kontanthjælpsmodtagere.
 Kontanthjælpsmodtagere er berettiget til orlovsydelse til børnepasning  

 efter lov om orlov, medmindre de som under 25-årige er berettiget til et  

 aktiveringstilbud efter lov om kommunal aktivering.
 Orlovsydelsen svarer til den kontanthjælp, pågældende er berettiget til  

 efter § 37.
 I orlovsydelsen til en kontanthjælpsmodtager foretages fradrag for  

 indtægter efter reglerne om i bistandslovens § 38, stk. 1-2, om fradrag i  

 kontanthjælpen efter § 37.
 Det har ingen indflydelse på retten til orlovsydelse, hvis modtageren  

 under orloven kommer i besiddelse af en formue.
Et eventuelt tillæg efter § 37 a medtages ikke ved beregning af  

 orlovsydelsen for kontanthjælpsmodtagere.
Dette er en naturlig konsekvens af,  

 at andre modtagere af orlovsydelse ikke vil være berettiget til et tillæg  

 efter § 37 a til delvis dækning af det indtægtstab, som overgang til  

 orlovsydelse medfører.
 Såfremt ægtefællen til en orlovsydelsesmodtager er berettiget til  

 kontanthjælp, kan der dog udbetales § 37 a-tillæg til ægteparret.
 Øvrige bestemmelser om orlovsydelse til kontanthjælpsmodtagere er fastsat  

 i lov om orlov og i Arbejdsministeriets bekendtgørelse nr. 819 af 13. oktober  

 1993 om orlov til uddannelse, sabbat og børnepasning.
 2. Fradrag i orlovsydelsen for ikkeforsikrede  

 lønmodtagere og selvstændige.
 For ikkeforsikrede lønmodtager og selvstændige, der under orloven har  

 arbejdsindtægter, foretages et fradrag i orlovsydelsen svarende til forholdet  

 mellem arbejdstiden under orlovsperioden og arbejdstiden før orloven.
 Såfremt arbejdstiden i en udbetalingsperiode under orloven overstiger  

 arbejdstiden før orlovsperioden, udbetales der ikke orlovsydelse for den  

 pågældende periode.
 For ikkeforsikrede lønmodtagere og selvstændige foretages ikke fradrag i  

 orlovsydelsen for andre indtægter end arbejdsindtægter.
 Øvrige bestemmelser om orlovsydelse til ikkeforsikrede lønmodtagere og  

 selvstændige er fastsat i lov om orlov og i Arbejdsministeriets  

 bekendtgørelse nr. 819 af 13. oktober 1993 om orlov til uddannelse, sabbat og  

 børnepasning.
