 I henhold til § 8 og § 12, stk. 2, i lov nr. 221 af 23. maj 1979 om  

 regulering af fiskeriet fastsættes følgende:
§ 1.  For danske fiskerfartøjer på 5 BRT og derover,  

 som anvendes til erhvervsmæssigt fiskeri, skal afgives de i bilag I og II  

 indeholdte tekniske og driftsmæssige oplysninger om fartøj, fartøjsmateriel  

 og fangstudstyr til fiskeriministeriets fartøjsregister.
Oplysningspligten  

 påhviler ejerne.
Stk. 2.  De i stk. 1 nævnte oplysninger skal afgives på  

 skemaer autoriseret af fiskeriministeriet.
Skemaerne svarer til bilag I og II  

 i denne bekendtgørelse.
 § 2.  De udfyldte skemaer skal indsendes til  

 fiskeriministeriet senest 30 dage efter bekendtgørelsens ikrafttræden, jfr. §  

 9. Indsendelse kan foretages gennem fiskerikontrollen.
 § 3.  For fartøjer, for hvilke der opnås tilladelse  

 til at drive erhvervsmæssigt fiskeri i henhold til § 1 i bekendtgørelse nr.  

 340 af 17. juli 1980 om tilpasning af fiskerflådens fangstkapacitet til  

 fiskerimulighederne, skal ejerne afgive de i bilag I og II indeholdte  

 tekniske og driftsmæssige oplysninger til fiskeriministeriet senest en uge  

 før, fartøjet tages i brug.
 Stk. 2.  Ved køb af brugt dansk fiskerfartøj som fortsat  

 skal anvendes til erhvervsmæssigt fiskeri, skal køber afgive de i bilag I og  

 II indeholdte tekniske og driftsmæssige oplysninger til fiskeriministeriet  

 senest 30 dage efter købets indgåelse.
 § 4.  Hvis et fiskerfartøj, der har været anvendt til  

 erhvervsmæssigt fiskeri, sælges, ophugges eller forliser, skal meddelelse  

 herom afgives til fiskeriministeriet i overensstemmelse med bilag I senest 30  

 dage efter salget, ophugningen eller forliset.
 § 5.  Hvis der iøvrigt sker ændringer i forhold til de  

 oplysninger, der er afgivet til fiskeriministeriet om fartøj og  

 fartøjsmateriel, jfr. bilag I, skal ejerne afgive meddelelse herom til  

 fiskeriministeriet senest 30 dage efter, at ændringerne er foretaget.
 § 6.  Oplysninger om fangstudstyr, jfr. bilag II, skal  

 afgives til fiskeriministeriet senest den 1. juli i hvert kalenderår.
 § 7.  Tilsynet med overholdelse af bestemmelserne i  

 denne bekendtgørelse påhviler fiskerikontrollen og de myndigheder,  

 fiskeriministeren bemyndiger hertil.
 Stk. 2.  Fiskerikontrollens tjenestemænd har  

 politimyndighed under udøvelsen af det i stk. 1 nævnte tilsyn.
 § 8.  Overtrædelse af bestemmelserne i denne  

 bekendtgørelse straffes med bøde.
 § 9.  Denne bekendtgørelse træder i kraft den 15.  

 oktober 1981.
FISKERIMINISTERIET, DEN 2. SEPTEMBER  

 1981 KARL HJORTNÆS /Jørgen Løkkegaard Bilag 1 og 2 (* 1) (* 1) Fartøjsregisterskema kan rekvireres ved henvendelse til  

 fiskeriministeriet eller fiskerikontrollen.
