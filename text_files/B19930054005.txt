 I medfør af §§ 3, stk. 4 og 4, stk. 4 i lov nr. 479 af 30. juni 1993 om  

 fremstilling og handel med visse varer, der benyttes ved ulovlig fremstilling  

 og handel med narkotika og psykotrope stoffer (prækursorer) fastsættes:
Anvendelsesområde § 1.  Bekendtgørelsen finder anvendelse på de varer,  

 der er optegnet i kategori 1 og 2 i bilag 1 til bekendtgørelsen.
Dokumentation § 2.  For varer, der er omfattet af kategori 1 og 2 i  

 bilag 1 til bekendtgørelsen, skal der ved forhandling, distribution eller  

 anden overdragelse af varerne foreligge behørig dokumentation.
 Stk. 2.  Dokumentationen skal indeholde oplysninger om:
a.
Navnet på varen, således som det er angivet i bilag 1.
b.
Varens mængde og vægt og, når der er tale om en blanding, mængde og  

 vægt af blandingen samt mængde og vægt eller procentvis andel af den eller de  

 varer, der er opført i kategori 1 og 2 i bilag 1, og som indgår i blandingen.
c.
Navn og adresse på leverandør, distributør og modtager.
 Stk. 3.  Dokumentationen skal også indeholde en  

 erklæring fra kunden om varens særlige anvendelsesformål.
 Stk. 4.  Dokumentationen skal opbevares i mindst 3 år  

 hos den, der får overdraget varer.
 Stk. 5.  Bestemmelserne i stk. 2 og 3 finder ikke  

 anvendelse ved forhandling, distribution eller anden overdragelse af varerne  

 i kategori 2 i bilag 1, når de pågældende mængder ikke overstiger de i bilag  

 2 angivne mængder.
 § 3.  Virksomhederne, der fremstiller, frembyder,  

 forhandler, distribuerer eller på anden måde overdrager varer, der er  

 omfattet af kategori 1 og 2 i bilag 1, skal opbevare den nødvendige  

 dokumentation over deres aktiviteter, i det omfang det er nødvendigt for at  

 opfylde forpligtelserne efter § 2.
 Stk. 2.  Den omhandlede dokumentation skal opbevares i  

 tre år efter udgangen af det kalenderår, hvor varen blev fremstillet,  

 forarbejdet, forhandlet eller på anden måde overdraget.
 Stk. 3.  Dokumentationen skal på begæring udleveres  

 eller indsendes til de statslige told- og skattemyndigheder.
Udstedelse, suspension og tilbagekaldelse  

 af licens § 4.  Virksomheder, der ønsker licens til  

 fremstilling, forarbejdning, forhandling, distribution eller anden  

 overdragelse af varer omfattet af kategori 1 i bilag 1, skal indsende en  

 ansøgning til de statslige told- og skattemyndigheder.
 Stk. 2.  Ansøgningen skal indeholde oplysninger om:
- hvilke varer licensen ønskes omfattet - hvem der er ansvarlig for virksomhedens drift - ansøgerens kvalifikationer og erhvervserfaring på området - virksomhedens ejerforhold - virksomhedens økonomiske forhold - hvilke foranstaltninger/forholdsregler virksomheden har truffet for at  

 forhindre ulovlig anvendelse af registrerede varer.
 Stk. 3.  Licensen udstedes for en periode på 5 år.
 Stk. 4.  Der kan i licensen fastsættes særlige vilkår.
§ 5.  Licensen tilbagekaldes eller suspenderes, hvis  

 varerne anvendes i strid med de i licensen fastsatte betingelser.
Licensen  

 tilbagekaldes endvidere, hvis virksomheden har mistet sin adgang til kredit i  

 henhold til bestemmelserne i toldlovens § 86, stk. 3 eller der i øvrigt er  

 rimelig grund til at antage, at virksomheden ikke længere er egnet til at  

 have en licens.
Andre bestemmelser § 6.  Overtrædelse af §§ 2-4 og afgivelse af urigtige  

 eller vildledende oplysninger eller fortielse af oplysninger med henblik på  

 at opnå licens efter § 5 straffes efter bestemmelserne i lov om fremstilling  

 og handel med visse varer, der benyttes ved ulovlig fremstilling og handel  

 med narkotika og psykotrope stoffer (prækursorer).
§ 7.  Bekendtgørelsen træder i kraft den 7. juli 1993 Stk. 2.  Virksomheder, der er omfattet af de i denne  

 bekendtgørelse fastsatte forskrifter, træffer inden den 1. september 1993 de  

 nødvendige foranstaltninger til opfyldelse af forskrifterne.
