 1. Efter den tidligere gældende bestemmelse i  

 ligningslovens § 9 C, stk. 4 kunne skatteydere fratrække befordringsudgifter  

 mellem hjem og arbejdsplads efter en særligt takst fastsat af Ligningsrådet,  

 hvis en række betingelser er opfyldt, herunder at der er anvendt egen bil.  

 Reglen er under visse betingelser fortsat gældende til og med 1997.
 Ligningsmyndighederne har i nogle situationer administreret reglen  

 således, at der udelukkende har været lagt vægt på registreringsattestens  

 udvisende ved vurdering af, hvem der er ejer af en given bil.
 De stedlige skattemyndigheder havde i en konkret sag nægtet skatteyderen  

 fradrag efter den tidligere gældende bestemmelse i ligningslovens § 9 C, stk.  

 4, alene med den begrundelse, at skatteyderens far ifølge  

 registreringsattesten var ejer af den anvendte bil, hvorfor skatteyderen ikke  

 kunne anses for at have anvendt egen bil.
Landsskatteretten, der stadfæstede afgørelsen, bemærkede, at  

 registreringsattestens oplysninger har til fomål, at tjene som bevis for  

 bl.a. ejerforholdet.
Landsskatteretten måtte derfor lægge vægt på det  

 formelle ejerforhold som udtrykt ved registreringsattestens udvisende,  

 således at skatteyderen ikke i skattemæssig forstand kunne anses som ejer af  

 bilen.
 Sagen blev indbragt for domstolene.
 2. Skatteministeriet har indgået forlig i retssagn,  

 således at fradrag blev accepteret.
 Skatteministeriet fandt, at den omstændighed, at bilen var registreret i  

 Centralregistret for Motorkøretøjer i farens navn, ikke var tilstrækkeligt  

 grundlag for at gennemføre sagen, fordi det på anden måde fandtes bevist, at  

 skatteyderen var ejer af bilen.
Under retssagen blev der fremlagt kontoudskrifter, der sandsynliggjorde,  

 at skatteyderen havde afholdt alle udgifter i forbindelse med bilen.
Der var  

 tale om vægtafgift, benzin, reparationer og vedligeholdelse samt forsikring.  

 Der blev også fremlagt en kvittering fra sælgeren af bilen til skatteyderen,  

 samt dokumentation for, hvorledes finansieringen af købet fandt sted.
Der  

 blev videre oplyst, at skatteyderens forældre havde to biler ud over  

 skatteyderens, som også var registreret i deres navn.
Det blev endelig  

 oplyst, at forsikringsselskabet anså bilen for ejet af skatteyderen.
3. Skattemyndighederne anmodes om i tilsvarende  

 situationer, hvor fradrag er nægtet alene med henvisning ttil  

 registreringsattestens udvisende, at foretage genoptagelse, hvis der ansøges  

 herom, eller forholdet i øvrigt er skattemyndighederne bekendt.
Tilsvarende  

 gælder, hvor skatteyderen har afstået fra at tage fradrag på grund af  

 kendskabet til myndighedernes holdning til spørgsmålet.  

 Registreringsattestens udvisende udgør fortsat et vægtigt indicium for  

 ejerskabet, men kan skatteyderen på anden måde sandsynliggøre, at være ejer  

 af bilen, må fradrag indrømmes.
Skattemyndighederne må foretage en konkret  

 afvejning af de forskellige bevisligheder i hvert enkelt tilfælde, og en  

 nægtelse af fradrag, skal begrundes med mere end en henvisning til  

 registreringsattestens udvisende.
 4. Ansøgningen om genoptagelse af skatteansættelserne  

 kan ske vedrørende indkomstårene 1993, 1994 og 1995.
 5. I andre situationer, hvor registreringsattestens  

 udvisende har været tillagt betydning for begrebet egen bil, og derfor har  

 været afgørende for befordringsfradrag eller udbetaling af skattefri  

 godtgørelse, ligningslovens § 9 B og statsskattelovens § 5 d, finder dette  

 cirkulære tilsvarende anvendelse.
 6. Ansøgning om gnoptagelse af skatteansættelserne  

 skal indgives til skattemyndighederne inden udgangen af 1997, på hvilket  

 tidpunkt cirkulæret bortfalder.
