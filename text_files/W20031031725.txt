 Landsskatteretskendelse af 13/11 2003 vedr. afskrivning på  

 tilskud til etablering af rundkørsel på offentlig vej.
 As klage vedrører ikke godkendt afskrivning på tilskud på  

 1.500.000 kr. til etablering af en rundkørsel på offentlig vej.
Landsskatterettens  

 afgørelse Selskabsskatteafdelingen har ikke godkendt afskrivning med 5  

 % af 1.500.000 kr., eller 75.000 kr.
 Landsskatteretten stadfæster afgørelsen.
Sagens oplysninger A A/S (herefter selskabet) er som de øvrige 5 selskaber i  

 koncernen ejet 100 % af moderselskabet B A/S.
Selskabet indgår i koncernen  

 som  

 datterselskab af C Holding A/S.
Selskabets virksomhed er udlejning af fast  

 ejendom, driftsmidler samt royalty ved selskabets navne- og salgsrettigheder.
Selskabet ejer således de på en ejendom opførte  

 fabriksbygninger m.m., der er udlejet til D A/S.
Ejendommen ligger på et  

 hjørne.
I forbindelse med udvidelse af fabrikken samt anlæg af et nyt og  

 større  

 parkeringsareal på ejendommen, er der etableret adgang til ejendommen ved  

 anlæg  

 af en rundkørsel.
Selskabet har ydet Kommunen et tilskud på 1.500.000 kr. til  

 etablering af rundkørslen, og har medregnet udgiften i  

 projekteringsomkostningerne  

 vedrørende udvidelsen af fabrikken m.v.
Selskabsskatteafdelingens  

 afgørelse Selskabsskatteafdelingen har ikke godkendt, at selskabet  

 foretager afskrivning af tilskud til etablering af rundkørsel, 5 % af  

 1.500.000  

 kr., eller 75.000 kr.
 Skatteafdelingen har begrundet afgørelsen således:
Da selskabet ikke ejer rundkørslen kan afskrivning ikke  

 godkendes jf. statsskattelovens § 6 stk. 1. a eller efter afskrivningslovens  

 §  

 43 idet vejanlæg ikke indgår i de anlæg denne bestemmelse omfatter. I sagsfremstillingen har Skatteafdelingen anført følgende:
  

  

 Rundkørsel I forbindelse med udvidelse af fabrikken er der etableret en  

 rundkørsel på.
Selskabet har ydet kommunen et tilskud til etableringen på kr.  

 1.500.000. Udgiften er medregnet i projekteringsomkostningerne.
 Selskabsskatteafdelingen er af den opfattelse, selskabets  

 tilskud til rundkørsel ikke kan indgå i afskrivningsgrundlaget, jf.  

 statsskattelovens § 6 stk. 1 a, da selskabet ikke ejer rundkørslen.
 Fradrag jf. afskrivningslovens § 43 (før Ligningslovens §  

 8C), hvor en virksomhed kan fratrække udgift for tilslutning af til et  

 offentlig anlæg, der tjener til forebyggelse eller bekæmpelse af forurening  

 eller støjulemper er ikke mulig, da vejanlæg ikke er nævnt i motiverne til  

 denne lov, hvilket er en betingelse for at være omfattet af bestemmelsen.
 Selskabsskatteafdelingen opfattelse støttes ved  

 landsskatteretskendelse fra 1977 og landsretsdom fra 1998.
 Af LSRM 1977, 193 fremgår, at virksomheden ikke kunne  

 foretage afskrivning på en vej jf. bestemmelsen i ligningsloven § 8C (nu  

 afskrivningsloven § 43). Da vejanlæg ikke var nævnt i motiverne til loven,  

 ville der ikke kunne afskrives på vejen, hverken som offentlig eller privat  

 vej.
Af  

    

  

 TfS 1984.306  

    

  

 fremgår, at virksomheden ikke kunne fradrage  

 udgift til istandsættelse af nogle veje, der efterfølgende blev overtaget som  

 offentlig vej.
Bidraget fandtes ikke at have udtømt sin virkning, men  

 modsvares  

 ved at virksomheden ved det offentliges overtagelse af vejen var fritaget for  

 udgift til fremtidig vedligeholdelse.
Afskrivningsgrundlaget nedsættes med det betalte tilskud kr.  

 1.500.000. Klagerens påstand og  

 argumenter Selskabets revisor har over for Landsskatteretten fremsat  

 påstand om, at selskabet  som selvangivet - kan afskrive tilskuddet på  

 1.500.000 kr. efter statsskattelovens § 6, stk. 1, litra a, og at  

 afskrivningsperioden kan fastsættes til 20 år.
 Til støtte for påstanden har revisoren anført følgende:
 Selskabet ønskede i 1998 at foretage en væsentlig  

 tilbygning til den nuværende fabrik, herunder en flytning af den nuværende  

 parkeringsplads og tilbygningen var af stor betydning for virksomhedens  

 fremtidige muligheder for vækst.
I forbindelse med drøftelserne med Teknisk forvaltning  

 omkring byggetilladelse for fabriksudvidelsen blev der drøftet de trafikale  

 problemer med udkørsel fra virksomheden. ( ..) Der blev drøftet en række muligheder, men konklusionen blev,  

 at det var en betingelse for at give byggetilladelsen, at der etableredes en  

 rundkørsel med adgang til den nye parkeringsplads og at virksomheden skulle  

 betale hele udgiften på kr. 2.750.000. Beløbet er efterfølgende reduceret til  

 kr. 1.500.000.
 Selskabet har anset de kr. 1.500.000 som en del af  

 omkostningerne til etableringen af fabrikken og har derfor foretaget  

 skattemæssig afskrivning på beløbet.
 Kommunen har nægtet selskabet afskrivningsret på beløbet,  

 idet selskabet ikke ejer den pågældende rundkørsel.
I henhold til afskrivningslovens § 14 kan der afskrives på  

 veje, parkeringspladser og lign. når de tjener driften af en  

 afskrivningsberettiget virksomhed.
Principielt er der derfor ingen tvivl om  

 afskrivnings retten på vejen og spørgsmålet om afskrivnings retten er derfor  

 alene knyttet til ejerforholdet.
 Selskabet har ingen muligheder for at komme til at stå som  

 ejer af rundkørslen og i forbindelse med etableringen er selskabet blevet  

 pligtig til at afstå et areal på 1.714 til etablering af rundkørslen.
 Efter vores opfattelse er der en række lighedspunkter i  

 ovenstående sagsforløb og den situation der er skitseret i en Højesteretsdom  

 fra 14. december 1984 omkring Nordsøværftet, TfS 1985.6.
 I denne konkrete sag havde virksomheden heller ingen  

 muligheder for at kunne komme til at stå som ejer af aktivet, men slusen var  

 af  

 stor betydning for værftets fremtidige drift.
 I dommen fik værftet tilkendt afskrivningsret efter SL § 6,  

 stk. 1a, idet det som anført findes uden betydning, at sagsøgeren ikke er  

 ejer  

 af slusen, hvilket alene skyldes bestemmelse truffet af anden myndighed.
 Landsskatterettens  

 bemærkninger og begrundelse I den påberåbte Højesteretsdom af 14. december 1984,  

 offentliggjort i TfS 1985.6, betalte Nordsøværftet et tilskud til Ringkøbing  

 Kommune til etablering af en gennemsejlingssluse.
Efter etableringen blev  

 slusen udlejet til værftet, der skulle bekoste slusens nedrivning og levere  

 grunden tilbage i ryddeliggjort stand.
Højesteret fandt efter det oplyste om  

 slusens opførelse og værftets forpligtelse med hensyn til dens drift og  

 eventuelle nedrivning, at udgiften havde en sådan forbindelse med værftets  

 fremtidige  

 indtægtserhvervelse, at udgiften kunne aktiveres og afskrives efter  

 statsskattelovens § 6, stk. 1, litra a.
Efter Højesterets dom er erhvervsdrivendes bidrag til anlæg  

 af  

    

  

 bl.a. offentlige gågader og  

 parkeringspladser m.v. anset for afskrivningsberettigede efter  

 statsskattelovens § 6, stk. 1, litra a, hvis de pågældende anlæg er udsat for  

 en sådan fysisk forringelse, at værdien ikke kan opretholdes gennem normal  

 vedligeholdelse, jf. bl.a.
TfS 1987.109, TfS 1987.125 og TfS 1987.184.
I den foreliggende sag har selskabet ydet et bidrag til  

 anlæg af en rundkørsel.
Kommunen skal anlægge rundkørslen, der bliver en del  

 af  

 det offentlige vejnet i området, og Kommunen ses ikke at have stillet krav  

 om,  

 at selskabet fremover skal yde bidrag til rundkørslens vedligeholdelse.
Den omhandlede rundkørsel kan ikke antages at undergå en  

 sådan fysisk forringelse, der ikke kan afhjælpes ved Kommunens normale  

 vedligeholdelse af vejnettet.
Retten finder således, at det betalte bidrag  

 til  

 anlægget har tilført selskabets virksomhed et aktiv i form af en nytteværdi  

 for  

 driften, der vil bevare sin værdi for indkomsterhvervelsen i en ubestemt  

 fremtid, idet der ikke indtræder en værdiforringelse af aktivet.
Retten  

 stadfæster derfor Selskabsskatteafdelingens afgørelse.
