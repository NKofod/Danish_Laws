Betænkning afgivet af Social- og Indenrigsudvalget den 31. marts 2016 Betænkning over Forslag til folketingsbeslutning om ændring af valglovene, så personer med handicap gives mulighed for at stemme med den hjælp, de selv ønsker [af Karina Adsbøl (DF) m.fl.]:
1. Ændringsforslag Dansk Folkepartis medlemmer af udvalget har stillet 2 ændringsforslag til beslutningsforslaget.
2. Udvalgsarbejdet Beslutningsforslaget blev fremsat den 20. november 2015 og var til 1. behandling den 19. januar 2016. Beslutningsforslaget blev efter 1. behandling henvist til behandling i Social- og Indenrigsudvalget.
Møder Udvalget har behandlet beslutningsforslaget i 3 møder.
3. Indstillinger Udvalget indstiller besltningsforslaget til vedtagelse med de stillede ændringsforslag.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Til teksten:
 Af et mindretal (DF), tiltrådt af et flertal (det øvrige udvalg):
 1) To steder ændres »fremsende« til: »fremsætte«.
[Præcisering] 2) Ordene »inden udgangen af folketingsåret 2015-16,« ændres til: »først i det kommende folketingsår 2016-17,«.
[Ændring af frist for fremsættelse af lovforslag] Bemærkninger Til nr. 1 Ændringsforslaget er en sproglig rettelse.
Til nr. 2 Med ændringsforslaget forslås det at ændre fristen for, hvornår ministeren skal fremsætte lovforslag om ændring af valglovene, så personer med handicap gives mulighed for at stemme med den hjælp, de selv ønsker.
Da det ikke er muligt for ministeren at nå at fremsætte lovforslaget i folketingsåret 2015-16, ændres fristen for fremsættelse til først i det kommende folketingsår 2016-17.
Karin Nødgaard (DF) nfmd.
Susanne Eilersen (DF) Karina Adsbøl (DF) Jan Rytkjær Callesen (DF) Dorthe Ullemose (DF) Karina Due (DF) Jakob Engel-Schmidt (V) Carl Holst (V) Jane Heitmann (V) Hans Andersen (V) Thomas Danielsen (V) Anni Matthiesen (V) Henrik Dahl (LA) Laura Lindahl (LA) Mette Abildgaard (KF) Karen J.
Klint (S) Malte Larsen (S) Orla Hav (S) Pernille Rosenkrantz-Theil (S) fmd.
Troels Ravn (S) Trine Bramsen (S) Yildiz Akdogan (S) Rune Lund (EL) Pernille Skipper (EL) Torsten Gejl (ALT) Marianne Jelved (RV) Andreas Steenberg (RV) Trine Torp (SF) Karsten Hønge (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
