 Vejdirektoratet har i nogle enkelte tilfælde modtaget meddelelse om, at  

 der i forbindelse med nyanlæg af hovedlandeveje og omklassificering af  

 anlagte hovedlandeveje ikke er sket korrektion af de administrative numre på  

 kantpælenes kilometerplader.
 Da det er af vigtighed blandt andet for politiet og for  

 ulykkesregistreringen, at der står korrekt vejnummer og kilometrering på  

 kantpælene, vil Vejdirektoratet bede amtskommunens/kommunens tilsynspersonale  

 om at se efter, om der er forkerte numre og kilometerangivelser på vejene,  

 især på de veje, der er blevet omklassificeret i de seneste år.
 Vi skal samtidig anmode om, at man er opmærksom på ændring af  

 kilometerplader i forbindelse af aflevering af nyanlagte veje.
Endelig skal vi gøre opmærksom på, at der ved anlæg af nye vejstrækninger  

 normalt opstår fejl i km-angivelserne på vejvisere og afstandstavler.
Der bør  

 derfor i forbindelse med nyanlæg af veje foretages en gennemgang af  

 vejstrækningerne på begge sider af nyanlægget, og kilometerangivelserne bør  

 rettes.
