Bekendtgørelse om ændring af bekendtgørelse om binding af afsætningsbeløb i Grundejernes Investeringsfond, om gebyr ved inddrivelse af disse og om administrationsgebyr (Ophævelse af bestemmelser om gebyr for inddrivelse) § 1 I bekendtgørelse nr. 632 af 15. juni 2006 om binding af afsætningsbeløb i Grundejernes Investeringsfond, om gebyr ved inddrivelse af disse og om administrationsgebyr foretages følgende ændringer:
 1. I bekendtgørelsens titel udgår », om gebyr ved inddrivelse af disse«.
 2. Indledningen affattes således:
»I medfør af § 22 a og § 60, stk. 3, i lov om midlertidig regulering af boligforholdene, jf. lovbekendtgørelse nr. 189 af 27. februar 2007, som ændret ved § 149 i lov nr. 1336 af 19. december 2008, og § 63 d i lov om leje, jf. lovbekendtgørelse nr. 189 af 27. februar 2007, som ændret ved § 148 i lov nr. 1336 af 19. december 2008, fastsættes følgende:« 3. Kapitel 4 ophæves.
§ 2 Bekendtgørelsen træder i kraft den 1. januar 2009.
