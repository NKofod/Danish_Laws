I medfør af § 15, stk. 2, og § 17, stk. 2 i lov nr. 379 af 13. juni 1990 om kommunal beskæftigelsesindsats fastsættes efter bemyndigelse:
Uddannelser § 1.  Uddannelser, herunder arbejdsmarkedsuddannelser  

 kan iværksættes af kommuner og amtskommuner mod betaling.
Iværksættelsen kan  

 også ske i samarbejde mellem kommuner og amtskommuner.
 Stk. 2.  Alle dele af arbejdsmarkedsuddannelserne,  

 bortset fra omskoling, er omfattet af finansieringsordningen, jf. lov om  

 arbejdsmarkedsuddannelser.
Stk. 3.  Kommuner og amtskommuner kan købe  

 arbejdsmarkedsuddannelser efter reglerne om indtægtsdækket virksomhed mod  

 reduceret betaling.
Ved prisfastsættelsen følges de almindelige regler for  

 IDV, dog således, at der kun beregnes tillæg for de omkostninger, der fremgår  

 af skolens budget/regnskab.
Der skal ikke tillægges skolens  

 omkostningsberegning et beløb, der svarer til 10 pct. af kursets pris.
Der  

 skal således ikke afregnes 10 pct. af omsætningen med staten.
Arbejdsmarkedsnævnenes bevilling § 2.  Styrelseschefen for Arbejdsmarkedsstyrelsen  

 indstiller hvert år efter forhandling med Landsarbejdsnævnet til  

 arbejdsministeren fordelingen af det beløb, der årligt afsættes til  

 arbejdsmarkedsnævnene til gennemførelse af beskæftigelses~ og/eller  

 uddannelsesprojekter af forsøgsmæssig og koordinerende karakter, jf. lovens §  

 17, stk. 2.
Ikrafttræden § 3.  Cirkulæret træder i kraft den 1. januar 1991.
 Stk. 2.  Bekendtgørelse nr. 626 af 14. oktober 1988 om  

 beskæftigelsesmuligheder for unge m.v. og bekendtgørelse nr. 862 af 16.  

 december 1988 om udbetaling og afregning af statstilskud til uddannelses- og  

 beskæftigelsesforanstaltninger for unge m.v. samt indberetning om de  

 iværksatte aktiviteter bortfalder den 1. januar 1991 ved ikrafttræden af lov  

 nr. 379 af 13. juni 1990 om kommunal beskæftigelsesindsats.
