 Til arbejdsformidlingskontorerne.
 Vedrører afdelingen for uddannelsesaftaler.
 Det har i praksis vist sig, at en del arbejdsgivere på blanketten  

  Ophævelse af uddannelsesaftaler, jfr. punkt 03 »ophævelse af aftalen  

 sker med virkning fra« angiver en forkert dato for ophævelse af  

 uddannelsesaftalen, nemlig typisk dagen efter at uddannelsesforholdet faktisk  

 er ophævet.
 Da nævnte blanket blev ændret og optrykt i november måned 1985, beror der  

 fortsat et betydeligt oplag af blanketten, hvorfor man ikke kan kassere denne  

 og optrykke en ny udgave for nærværende.
 Men for at imødegå eventuel tvivl om hvilken dato, der skal angives på  

 blanketten under punkt 03 som ophævelsesdato, skal man anmode kontorerne om  

 at anskaffe et stempel med følgende tekst: Den sidste dag for  

 uddannelsesforholdets bestående anføres.
 Forinden ovennævnte blanket udleveres til arbejdsgiver påstemples teksten  

 i højre side som vist på den aftrykte blanket på bagsiden af nærværende  

 rundskrivelse.
 Man skal foreslå, at rundskrivelsen og en kopi heraf indsættes under de  

 generelle EMU-cirkulærer under henholdsvis punkt 6.2 og 6.3.
 P.D.V.
 E.B.
Kirsten Larsen fuldmægtig Blanket »Ophævelse af uddannelsesaftaler« udeladt.
