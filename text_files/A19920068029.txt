 Herved bekendtgøres lov om oprettelse af et pædagogisk  

 institut, jf. lovbekendtgørelse nr. 423 af 16. juni 1987, med den ændring,  

 der følger af § 16 i lov nr. 352 af 14. maj 1992.
§ 1.  Undervisnings- og forskningsministeren  

 bemyndiges til at oprette et pædagogisk institut med hjemsted i København.
 Stk. 2.  Instituttets navn er Danmarks pædagogiske  

 institut.
 § 2.  Instituttet er en direkte under Undervisnings-  

 og Forskningsministeriet hørende institution med nøje samarbejde til alle  

 sider af pædagogisk virksomhed og har til formål:
 § 3.  Instituttet ledes af en direktør og et fagligt  

 råd.
 Stk. 2.  Direktøren har den daglige administrative og  

 faglige ledelse af instituttet.
Stk. 3.  Det faglige råd består af instituttets  

 direktør, der er rådets formand, og lederne af instituttets afdelinger.  

 Endvidere beskikker undervisnings- og forskningsministeren som medlemmer af  

 rådet Stk. 4.  De i stk. 3, nr. 1-3, nævnte medlemmer  

 beskikkes efter indstilling fra vedkommende fakulteter ved Københavns  

 Universitet og Aarhus Universitet, medens de i stk. 3, nr. 4-5, nævnte  

 medlemmer beskikkes efter indstilling fra henholdsvis Danmarks Lærerhøjskole  

 og Sundhedsstyrelsen.
Det i stk. 3, nr. 6 nævnte medlem beskikkes efter  

 indstilling fra repræsentantskabet.
 Stk. 5.  Undervisnings- og forskningsministeren kan  

 foretage ændring i rådets sammensætning efter indstilling fra rådet.
Stk. 6.  Det faglige råd er instituttets højeste  

 myndighed i alle videnskabelige spørgsmål.
Det påhviler rådet at godkende  

 instituttets arbejdsplan, at følge udviklingen inden for det pædagogiske og  

 det pædagogisk-psykologiske forskningsområde og at tage initiativ til  

 gennemførelse af forskningsopgaver.
§ 4.  Til instituttet knyttes et repræsentantskab  

 sammensat af repræsentanter for lærerorganisationer samt andre foreninger og  

 institutioner inden for instituttets arbejdsområder.
Medlemmerne beskikkes af  

 undervisnings- og forskningsministeren.
 Stk. 2.  Undervisnings- og forskningsministeren  

 fastsætter de nærmere regler for repræsentantskabets udvælgelse.
 Stk. 3.  Repræsentantskabet formidler kontakten mellem  

 instituttet og de pædagogiske arbejdsfelter og har ret til at drøfte alle  

 spørgsmål instituttet vedrørende og gøre indstilling herom til det faglige  

 råd eller direktøren, ligesom det er pligtigt at optage til behandling alle  

 sådanne spørgsmål, som forelægges det af disse myndigheder.
 Stk. 4.  Repræsentantskabet skal mindst een gang årlig  

 have forelagt en redegørelse for instituttets arbejdsplaner, igangværende  

 arbejder og resultatet af afsluttede arbejder, ligesom instituttets budget  

 forelægges til orientering.
 § 5.  Instituttets ledelse skal i det omfang,  

 løsningen af en opgave griber ind på et område, for hvilket der er beskikket  

 et særligt fagligt tilsyn, under tilrettelæggelsen og løsningen af denne  

 opgave søge kontakt med den for området beskikkede højeste tilsynsmyndighed.
§ 6.  Ved instituttet oprettes afdelinger svarende til  

 arbejdsområdernes naturlige hovedafsnit.
Hver afdeling ledes af en  

 afdelingsleder.
 § 7.  De til instituttets drift fornødne midler  

 stilles til rådighed på de årlige finanslove, og det fornødne antal  

 tjenestemandsstillinger oprettes ved normeringslov og finanslov.
Stk. 2.  Af de bevilgede midler skal direktøren på egen  

 hånd kunne råde over en af undervisnings- og forskningsministeren efter  

 indstilling fra det faglige råd fastsat del af annuet til forskning inden for  

 instituttets arbejdsområder, således at der sikres ham mulighed for at drive  

 selvstændig forskning på samme måde som ledere af andre tilsvarende  

 institutioner.
Han aflægger årlig beretning overfor det faglige råd og  

 repræsentantskabet for sine dispositioner i så henseende.
 § 8.  Undervisnings- og forskningsministeren  

 bemyndiges til at fastsætte de nærmere regler vedrørende denne lovs  

 gennemførelse, herunder regler for direktørens, det faglige råds og  

 repræsentantskabets beføjelser og disse myndigheders indbyrdes kompetence.
 § 8 a.  Instituttets afgørelser efter denne lov eller  

 efter regler fastsat i medfør af loven kan påklages til undervisnings- og  

 forskningsministeren.
 Stk. 2.  Undervisnings- og forskningsministeren  

 fastsætter nærmere regler om adgangen til at klage og kan herunder bestemme,  

 at afgørelser ikke skal kunne indbringes for ministeren.
 § 9.  (Ophævet). Lov nr. 188 af 22. maj 1963 ændrede §  

 2 e), § 3, § 4, stk. 1, og § 6 og ophævede § 9.
 Lov nr. 217 af 23. april 1986, hvis § 1 indsatte § 8 a, trådte i kraft den  

 1. juli 1986. Lov nr. 352 af 14. maj 1992, hvis § 16 ændrede affattelsen af §  

 8 a, trådte i kraft den 15. juni 1992, jf. bekendtgørelse nr. 441 af 2. juni  

 1992.
