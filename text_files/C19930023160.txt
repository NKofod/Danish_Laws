(Medlemmer af arbejdsløshedskasser for  

 lønmodtagere) Indledning 1.1. Formålet med reglerne i arbejdsløshedsforsikringslovens § 68  

 om overflytning mellem deltids- og fuldtidsarbejdsløshedsforsikring er at  

 angive, i hvilke situationer overflytning kan og skal ske.
 Et fuldtidsforsikret medlem, der får deltidsbeskæftigelse, kan vælge at  

 bevare sin status som fuldtidsforsikret, hvorimod et deltidsforsikret medlem,  

 der får fuldtidsbeskæftigelse, har såvel pligt som ret til at lade sig  

 overflytte til fuldtidsforsikring.
 Et medlem af en kasse for selvstændige erhvervsdrivende kan ikke  

 deltidsforsikres.
 1.2.
1.2.1. Deltidsbeskæftigelse Som deltidsbeskæftigelse betragtes beskæftigelse, hvis varighed er højst  

 30 timer om ugen beregnet i gennemsnit for 4 uger/1 måned.
1.2.2. Fuldtidsbeskæftigelse Som fuldtidsbeskæftigelse betragtes beskæftigelse, hvis varighed er mere  

 end 30 timer om ugen, og som har en sådan varighed beregnet i gennemsnit for  

 en periode på 12 uger/3 måneder.
1.3. Lønarbejde 1.3.1. Til afgørelse af hvilke aktiviteter, der kan betragtes som  

 lønarbejde, og i hvilket omfang disse kan medregnes, henvises til  

 direktoratets regler om beskæftigelseskravet og delperioderne i lov om  

 arbejdsløshedsforsikring m.v.
Forlængelse af optjeningsperioden kan dog ske  

 efter regler, der er fastsat ved bekendtgørelse om overflytning mellem  

 deltids- og fuldtidsforsikring.
 Afholdte feriedage efter ferieloven o.l. ferieregler, søgne-helligdage og  

 overenskomstmæssige fridage, for hvilke der ikke er udbetalt løn, kan  

 forlænge optjeningsperioden, jf. § 5. Disse forhold kan ikke samtidig  

 medregnes til opfyldelsen af beskæftigelseskravet.
 Beskæftigelse, hvortil der ydes offentligt løntilskud, herunder  

 arbejdstilbud, kan ikke fra den 1. januar 1994 medregnes ved beregning af  

 beskæftigelseskravet ved overflytning til fuldtidsforsikring.
Til § 1 Det er en betingelse for overflytning til deltidsforsikring, at en kasse  

 ifølge sine vedtægter optager deltidsforsikrede.
 Et medlem, der overgår til delpension, skal dog, selvom en kasse ifølge  

 sine vedtægter ikke optager deltidsforsikrede, altid overflyttes til  

 deltidsforsikring.
Det er en betingelse for overflytning til deltidsforsikring under  

 ledighed, at medlemmet har særlige, vægtige grunde til alene at ville påtage  

 sig deltidsbeskæftigelse.
Medlemmet anses for at have særlige, vægtige  

 grunde, hvis medlemmet fremsætter et motiveret ønske om at overgå til  

 deltidsforsikring.
Til § 2, stk. 1 og 2 2. Overflytning til fuldtidsforsikring kan ikke ske under  

 ledighed.
 Det er en forudsætning for overflytning til fuldtidsforsikring, at  

 medlemmet over en periode på 12 uger/3 måneder har haft beskæftigelse som  

 lønmodtager.
Arbejdskravet kan således ikke opfyldes gennem beskæftigelse i et (eller  

 flere) ansættelsesforhold, der strækker sig over en kalenderperiode på mindre  

 end 12 uger/13 måneder.
Der stilles derimod ikke krav om, at der skal være  

 faktisk beskæftigelse i hver enkelt af de uger, der indgår i  

 12-ugers/3-måneders perioden.
 Beskæftigelse, der efter sit omfang efter en gennemsnitsbetragtning  

 betragtes som deltidsbeskæftigelse, kan ikke danne grundlag for overflytning.
 Personer, der arbejder i fast turnus på for eksempel 56 timer hveranden  

 uge, kan derfor ikke overflyttes til fuldtidsforsikring.
Til §§ 3 og 4 3. Et medlem kan begære sig overflyttet, og kassen kan foretage  

 overflytning, på et tidspunkt, hvor beskæftigelseskravet endnu ikke fuldt ud  

 er opfyldt.
Kassen skal efterfølgende indhente dokumentation for opfyldelse  

 af beskæftigelseskravet.
 Overflytningen kan tidligst få virkning fra tidspunktet for kassens  

 modtagelse af medlemmets skriftlige begæring.
 4. Anmelder medlemmet arbejdstidsændringen, eller konstateres  

 arbejdstidsændringen senere end 2 uger efter, at betingelserne i § 2, stk. 2,  

 nr. 1, er opfyldt, og er beskæftigelseskravet, jf. § 2, stk. 2, nr. 2, på  

 anmeldelses- eller konstateringstidspunktet opfyldt, overflyttes medlemmet  

 til fuldtidsforsikring med virkning fra tidspunktet, hvor kassen har modtaget  

 medlemmets begæring eller har konstateret ændringen i arbejdstiden.
 Et medlem, som ikke har anmeldt overtagelse af fuldtidsbeskæftigelse og  

 derfor ikke er blevet overflyttet til fuldtidsforikring, kan senere kun  

 overflyttes, såfremt beskæftigelseskravet på overflytningstidspunktet er  

 opfyldt.
 Et medlem, der ikke kan overflyttes til fuldtidsforsikring, skal ikke  

 idømmes en karantæne.
 Ledighed, hvor der udbetales dagpengegodtgørelse for 1. eller 2.  

 ledighedsdag fra arbejdsgiveren, medregnes ikke ved afvikling af de 20 timer,  

 hvor medlemmet udelukkes fra dagpengeret.
 Den idømte sanktion på 20 timer betragtes som bortfaldet, efter reglerne  

 vedrørende retningslinier for idømmelse af sanktion i henhold til  

 arbejdsløshedsforsikringslovens § 37, stk. 1 og 3.
Til § 5 4. Kun de i § 5, nr. 1-3, nævnte forhold, for hvilke der ikke er  

 udbetalt løn, kan forlænge 12-ugers/3-måneders perioden. 12-ugers/3-måneders  

 perioden kan forlænges med op til 7 uger.
Til § 6 5. Omregning af indtægt til arbejdstimer kan ske både ved  

 overflytning til deltids- og til fuldtidsforsikring.
Der henvises til  

 direktoratets regler om beskæftigelseskravet og delperioderne.
Til § 7 6. Hvor beskæftigelsens omfang ikke tilstrækkeligt klart fremgår  

 af medlemmets lønsedler, skal kassen indhente arbejdsgiveroplysninger.
Til § 9 7. Bekendtgørelsen finder anvendelse på tilfælde, hvor kassen har  

 modtaget overflytningsbegæringen, eller hvor ændringen i arbejdstiden er  

 konstateret på selve ikrafttrædelsesdagen eller senere.
Der vil dog ikke  

 kunne idømmes karantæne i tilfælde, hvor fuldtidsbeskæftigelsen helt eller  

 delvis ligger før ikrafttrædelsestidspunktet.
