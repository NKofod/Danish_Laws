Fremsat den 14. november 2006  

 af Thomas Adelskov (S), Jytte Andersen (S), Kirsten Brosbøl (S),  

  

 Lotte Bundsgaard (S), Anne-Marie Meldgaard (S), Lone Møller (S) og Ole Stavad  

 (S) Forslag til Lov om ændring af lov om arbejdsgiverens pligt til  

 at underrette  

  

 lønmodtageren om vilkårene for ansættelsesforholdet (Godtgørelsesniveauet) § 1 I lov om arbejdsgiverens pligt til at underrette  

 lønmodtageren om vilkårene for ansættelsesforholdet, jf. lovbekendtgørelse  

 nr.  

 692 af 20. august 2002, foretages følgende ændring:
 1.  


  

 § 6  

  

 affattes således:
§ »§ 6.  

  

 Hvis arbejdsgiveren ikke har overholdt sin oplysningspligt, kan lønmodtageren  

 tilkendes en godtgørelse ved domstolene.
Godtgørelsen, der for den enkelte  

 lønmodtager ikke kan overstige 26 ugers løn, fastsættes under hensyntagen til  

 sagens omstændigheder.« § 2 Loven træder i kraft den 1. januar 2007.
Bemærkninger til lovforslaget I forlængelse af Højesterets dom den 12. maj 2006, der kendte  

 beskæftigelsesministerens bekendtgørelser om godtgørelsesniveauet ulovlige,  

 ønsker Socialdemokratiet at fratage beskæftigelsesministeren dennes  

 bemyndigelse  

 til at fastsætte godtgørelsesniveauet.
 Beskæftigelsesministeren er efter forhandling med  

 arbejdsmarkedets parter bemyndiget til at fastsætte niveauet for den  

 godtgørelse, som en lønmodtager er berettiget til, hvis han modtager et  

 mangelfuldt ansættelsesbevis i henhold til § 6 i lov om arbejdsgiverens pligt  

 til at underrette lønmodtageren om vilkårene for ansættelsesforholdet.
Denne hjemmel blev i forbindelse med lovens ikrafttræden udnyttet  

 til, efter aftale med arbejdsmarkedets parter, at fastsætte et  

 godtgørelsesloft  

 på 26 ugers løn i § 5 i en til loven knyttet bekendtgørelse.
Inddragelsen af  

 DA  

 og LO skyldtes, at hjemlen til ministeren blev indført for at sikre en  

 parallelitet i godtgørelsesudmålingen ved de civile såvel som de fagretlige  

 instanser.
 Praksis i de forløbne 13 år har vist, at denne parallelitet har  

 kunnet opretholdes gennem det civile og det fagretlige systems skelen til og  

 respekt for hinanden.
 I lovens levetid er der derfor ingen ansvarlig minister, der  

 siden har følt sig ansporet til at tilsidesætte den almindelige retsudvikling  

 ved at benytte hjemlen i § 6.
På trods heraf har den nuværende beskæftigelsesminister Claus  

 Hjort Frederiksen i juli 2004  stærkt ansporet af Dansk  

 Arbejdsgiverforening   

 følt sig kaldet til at sænke godtgørelsesniveauet og efterfølgende til at  

 give  

 vedtagelsen tilbagevirkende kraft.
Dette skete ved to  

 bekendtgørelsesændringer,  

 der som bekendt begge blev underkendt af Højesteret den 12. maj 2006.  

 Højesteret  

 fastslog, at ministeren i sin iver efter at give arbejdsgiverne  

 »straffritagelse« havde handlet uden for sin bemyndigelse, hvorfor  

 bekendtgørelserne  

 blev tilsidesat.
 Det er denne mulighed for misbrug af hjemlen, som søges  

 imødegået ved dette lovforslag.
Enhver, der i dagene efter Højesterets dom klikkede ind på HKs  

 hjemmeside og læste mailkorrespondancen mellem beskæftigelsesministeren og  

 Dansk Arbejdsgiverforening vedrørende ændringen af godtgørelsesniveauet, vil  

 vide, at den nye bekendtgørelse rent faktisk er forfattet af DA uden  

 inddragelse af nogen anden part.
Dette bonkammerateri med DA førte til en  

 fuldstændig tilsidesættelse af ikke alene den danske model, men hele det  

 danske  

 retssystem  hvilket har ført til, at staten nu bliver mødt med  

 erstatningskrav  

 fra lønmodtagere, som har modtaget for lave godtgørelser.
Sagen er efter forslagsstillernes opfattelse skandaløs og må  

 ikke gentage sig, navnlig ikke når det er grundløst at løbe risikoen.
Opgaven  

 bliver løst forsvarligt i et samspil mellem det civile og det fagretlige  

 system, hvorfor forslagsstillerne foreslår, at man nu i denne lov - som i  

 alle  

 andre ansættelsesretlige love  fastsætter godtgørelsesniveauet direkte  

 i  

 loven.
Lovforslaget stadfæster derfor de i bekendtgørelsen gældende rammer  

 for godtgørelsesniveauet.
Forslagsstillerne ser ingen grund til at nedsætte  

 dette.
Ansættelsesbeviset er enhver lønmodtagers vigtigste dokument i  

 forbindelse med ansættelsen, og forslagsstillerne mener, at det kun er  

 rimeligt,  

 at arbejdsgiverne anspores til at udarbejde dette ordentligt.
 Forslagsstillerne er helt uenige med ministeren og DA i, at  

 fagbevægelsen har udnyttet godtgørelsesadgangen som en ren pengemaskine og  

 til  

 at rejse inferiøre og bagatelagtige sager, blot for at malke arbejdsgiverne.
 Forslagsstillerne har forhørt sig om disse sager i LO, og her  

 har det ikke i forbindelse med behandlingen af en principiel sag i  

 Arbejdsretten sidste år været muligt for parterne at finde blot én sag, som  

 efter den nu underkendte § 5 i bekendtgørelsen ville have udløst en  

 godtgørelse  

 på kr. 1.000 (hvilket ville have betydet, at manglen var helt uden  

 betydning).
Forslagsstillerne peger i øvrigt på, at der er mulighed for at  

 foretage yderligere nuanceringer af godtgørelsesniveauet inden for de  

 gældende  

 rammer  som altså stadfæstes med lovforslaget.
Der henvises her til, at  

 der  

 for tiden verserer en sag for Arbejdsretten, som kan have betydning også i  

 det  

 civile system, idet det fagretlige og civile system netop har et parallelt  

 sanktionsniveau.
Bemærkninger til lovforslagets enkelte bestemmelser Til § 1 Til nr. 1 Det foreslås, at godtgørelsesniveauet på maksimalt 26 ugers løn  

 skal fastsættes direkte i loven.
Til § 2 Det foreslås, at  

 loven træder i kraft den 1. januar 2007.
Skriftlig fremsættelse Thomas Adelskov  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af lov om arbejdsgiverens pligt til at underrette  

  

 lønmodtageren om vilkårene for ansættelsesforholdet. (Godtgørelsesniveauet).
(Lovforslag nr.
L 70).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
Bilag 1 Lovforslaget sammenholdt med gældende lov Gældende formulering Lovforslaget § 6.  

  

 Hvis  

 arbejdsgiveren ikke har overholdt sin oplysningspligt, kan lønmodtageren  

 tilkendes en godtgørelse ved domstolene.
Beskæftigelsesministeren fastsætter  

 efter forhandling med arbejdsmarkedets parter regler om godtgørelsens  

 størrelse.
 1.  

  

 § 6  

  

 affattes således:
