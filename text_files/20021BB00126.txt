Fremsat den 27. marts 2003 af  

 Elsebeth Gerner Nielsen (RV),  

 Elisabeth Arnold (RV),  

    

 Marianne Jelved (RV), Anne Baastrup (SF) og  

 Kamal Qureshi (SF) Forslag til folketingsbeslutning om indsats til sikring og forbedring af udenlandske kvinders  

 rettigheder Forslagsstillerne opfordrer regeringen til at tage følgende  

 initiativer til sikring og forbedring af voldsramte udenlandske kvinders  

 rettigheder:
 1.  

 	  

    

 Udenlandske  

 kvindelige statsborgere, som ikke har varig opholdstilladelse, skal altid  

 bevare deres midlertidige opholdsgrundlag, hvis de må bryde ud af (eller  

 smides  

 ud af) et voldeligt ægteskab.
 2.  

 	  

    

 Udenlandske  

 kvindelige statsborgere, som henvender sig hos politiet, på en skadestue  

 eller  

 til andre offentlige myndigheder som følge af vold i hjemmet, skal sikres en  

 uvildig bisidder og tolk, som ikke må være et familiemedlem.
3.  

 	  

    

 Der skal iværksættes  

 en oplysningsindsats over for politiet og relevant personale i  

 sundhedsvæsenet  

 med henblik på at indskærpe deres forpligtelse til at dokumentere kvindens  

 fysiske og psykiske tilstand ved henvendelser som følge af vold.
Politi og  

 sundhedspersonale  

 skal ligeledes oplyse kvinden om vigtigheden af at få kopi af denne  

 dokumentation.
 4.  

 	  

    

 På alle  

 integrationsforløb skal oplysningsindsatsen over for udenlandske kvindelige  

 statsborgere forbedres vedrørende deres rettigheder og muligheder, hvis de er  

 udsat for vold i hjemmet.
Bemærkninger til forslaget Et gammelt ordsprog taler om at vælge mellem pest og  

 kolera.
Som situationen er i dag, må udenlandske kvinder, som ikke har fået  

 varig opholdstilladelse, men til gengæld tæsk af deres samlever, vælge mellem  

 at vende tilbage til den voldelige ægtefælle eller at forlade Danmark til  

 fordel for en uvis skæbne i et hjemland, som de måske ikke har den store  

 tilknytning til, og hvor de f.eks. ikke har mulighed for at forsørge deres  

 børn, hvis de overhovedet når at få dem med ud af landet.
Meget tyder på, at  

 de  

 fleste udenlandske kvinder forsøger at holde den voldelige samlever ud.  

 Krisecentrene havde således i 2002 800 henvendelser (indflytning på  

 krisecenter) fra kvinder med en anden etnisk baggrund end dansk.
Kun få af  

 disse har valgt at bryde ud af ægteskabet.
I dag bliver to ud af tre udenlandske kvinder (147 ud af  

 219 afgørelser) sendt ud af Danmark, hvis de har forladt deres mand på grund  

 af  

 vold, før de har opnået varig opholdstilladelse.
To ud af tre kvinder, som  

 forlader deres voldelige mænd, må altså også forlade Danmark.
 Dette sker på trods af, at udlændingeloven faktisk  

 indeholder gode muligheder for, at disse kvinder kunne blive i Danmark, hvis  

 de  

 ønskede det.
 Det fremgår af udlændingelovens § 19, stk. 6, at  

 udlændingemyndighederne ved vurderingen af, om en opholdstilladelse skal  

 inddrages ved samlivsophævelse, skal tage særlige hensyn til, om den  

 pågældende  

 har været udsat for overgreb, misbrug eller anden overlast.
Integrationsministeren har imidlertid i et svar til  

 Folketinget på spørgsmål nr.
S 324 i folketingsåret 2002-03,  

 (Folketingstidende  

 2002-03, forhandlingerne side 985) gjort det meget klart, at det, at kvinden  

 har været udsat for overgreb, på ingen måde er tilstrækkelig grund til, at  

 hun  

 får lov til at blive.
 Integrationsministeren skriver:
»  

 Det forhold, at en  

 udlænding har været udsat for overgreb, der har ført til ophævelse af  

 samlivet,  

 vil ikke i sig selv være tilstrækkeligt til, at opholdstilladelsen ikke  

 inddrages eller forlænges, hvis der i øvrigt ikke i sagen foreligger andre  

 forhold som nævnt i udlændingelovens § 26, stk. 1, der kan medføre, at  

 opholdstilladelsen ikke skal inddrages.
En udlænding, der f.eks. alene har  

 opholdt sig i Danmark i meget kort tid og ikke har anden tilknytning her til  

 landet end ægtefællen, vil således ikke kunne undgå en inddragelse eller  

 nægtelse af forlængelse af sin opholdstilladelse, uanset at det kan  

 dokumenteres, at den pågældende har været udsat for vold, der har ført til  

 ophævelse af samlivet.  

 « Der er altså forskellige grunde til, at disse kvinder ikke  

 får lov til at blive:
 1.  

 	  

    

 At de ikke er i  

 stand til i tilstrækkelig grad at dokumentere, at de har været udsat for  

 vold.
 2.  

 	  

    

 At deres  

 tilknytning til Danmark er for ringe til, at de kan få lov til at blive, selv  

 om volden er dokumenteret.
 Det er Udlændingestyrelsens vurdering, at den vigtigste  

 grund til afslag er den manglende dokumentation af volden.
At den dokumentation kan være svær at skaffe, skyldes først  

 og fremmest, at de udenlandske kvinder ofte ikke kender deres rettigheder,  

 ikke  

 tør rette henvendelse til danske myndigheder og ikke ved, hvor vigtig  

 skriftlig  

 dokumentation er.
Hertil kommer, at de danske myndigheder og det offentlige  

 sundhedsvæsen ikke er tilstrækkeligt opmærksomme på, hvor vigtigt det er for  

 kvinderne at få dokumentationen i form af politirapporter eller f.eks.  

 skadestueanmeldelser.
Forslagsstillerne mener, at denne situation er aldeles  

 uacceptabel, og at den må og skal ændres.
Først og fremmest er det nødvendigt  

 med en mildere fortolkning af  

    

 § 26, stk.  

 1.
Juraprofessor Jens Vedsted Hansen fra Aarhus Universitet  

 udtalte i forbindelse med en artikel om voldsramte udenlandske kvinder  

 (Berlingske Tidende den 8. september 2002), at han har konstateret en  

 udpræget  

 modvilje i Udlændingestyrelsen mod at benytte voldsbestemmelsens muligheder  

 for  

 at lade kvinderne beholde deres opholdstilladelse.  

 »  

 Det har indimellem ført til nogle fortolkningsøvelser, der var  

 lodret uholdbare  

 «,  

 siger han:  

 »  

 Det er f.eks. ikke holdbart at stille  

 særlige beviskrav for en årsagssammenhæng mellem volden og ægteskabets ophør.  

 Hvis der er dokumenteret vold og samlivet ophører i forbindelse hermed, må  

 der  

 være en formodning for, at det skyldes volden.  

 « I den sammenhæng er det afgørende, at myndighederne er  

 opmærksomme på voldsparagraffens  

 »  

 bredde  

 «                                                                            .  

                                                                               

    

 Der  

 er ofte tale om en udbredt psykisk vold i form af terror og trusler.
Som  

 eksempel kan nævnes, at en del af de voldsramte udenlandske kvinder har været  

 udsat for udbredt seksuelt misbrug, f.eks. i form af  

 »  

 udlån  

 «  

 til venner og  

 bekendte.
Hertil kommer, at det er helt urimeligt, at udenlandske  

 kvinder, som har den nødvendige dokumentation, alligevel ikke får mulighed  

 for  

 at blive i Danmark, med henvisning til deres  

 »  

 manglende  

 tilknytning  

 «  

 . De har jo kun opholdt sig  

 i Danmark, fordi de er blevet gift med en herboende mand, som så efter et  

 stykke tid viser sig at være voldelig.
Sat på spidsen vil de være nødt til at  

 leve med volden i flere år, hvis de skal opfylde det særskilte krav om  

 tilknytning til Danmark.
 Det er forslagsstillernes klare opfattelse, at det danske  

 samfund har en forpligtelse til at sikre de udenlandske voldsramte kvinder en  

 anstændig tilværelse her i landet.
Skriftlig fremsættelse Elsebeth Gerner  

 Nielsen  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om indsats til sikring og forbedring af udenlandske  

 kvinders rettigheder.
(Beslutningsforslag nr.
B 126).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
