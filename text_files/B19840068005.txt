 I medfør af § 3, stk. 2, og § 5 i lov nr. 131 af 13. april 1954 om  

 udførsel og indførsel af levende dyr m.v., § 18 i lov nr. 156 af 14. april  

 1920 om smitsomme sygdomme hos husdyrene og § 16, stk. 3, i lov nr. 175 af 5.  

 juni 1959 om tillæg til samme lov fastsættes:
§ 1 I bekendtgørelse nr. 464 af 6. august 1973 om udførsel af levende kvæg og  

 svin til stater, der er medlem af Det europæiske økonomiske Fællesskab,  

 foretages følgende ændringer:
 1. I § 2 indsættes efter stk. 4 som nyt stykke:
 »Stk. 5.  Sundhedsattesten skal ved udførsel -  

 bortset fra udførsel af dyr i jernbanevogne - forevises for grænsedyrlægen i  

 Rødby eller Padborg.
 Stk. 6.  Veterinærdirektoratet kan dispensere fra  

 bestemmelsen i stk. 5«.
 Stk. 5  og 6 bliver herefter stk. 7 og 8.
 2. Efter § 2 indsættes:
 »§ 2 a.  Ejer (bruger) af ethvert  

 transportmiddel, der anvendes i forbindelse med udførsel af kvæg og svin,  

 skal foranledige transportmidlet samt genstande, hvorved smitsomme sygdomme  

 kan spredes, renset og desinficeret efter veterinærdirektoratets nærmere  

 anvisning umiddelbart forinden eller i direkte forbindelse med passage af den  

 dansk-tyske grænse i nordlig retning.
 Stk. 2.  Den foretagne rensning og desinfektion skal  

 godkendes af grænsedyrlægen.
 Stk. 3.  Hvor rensning og desinfektion ikke foretages  

 ved grænsestedet, skal der forelægges dokumentation for grænsedyrlægen for,  

 at rensning og desinfektion er udført i overensstemmelse med de af  

 veterinærdirektoratet nærmere givne anvisninger«.
 3. § 11 affattes således:
 »§ 11.  Overtrædelse af § 2, stk. 1, 2, 3, 5, 7  

 og 8, §§ 2a, 3, 4 og 5, § 6, stk. 1, § 7, § 8, stk. 1 og § 9 straffes med  

 bøde«.
§ 2 Bekendtgørelsen træder i kraft ved bekendtgørelsen i Lovtidende.
