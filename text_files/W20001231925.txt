Videregivelse af journaloplysninger til et  

 inkassobureau Patientklagenævnet fandt det ikke godtgjort, at tandlægen  

 havde sendt en kopi af journalen i sin helhed til inkassobureauet.  

 Nævnet fandt imidlertid, at tandlægen havde overtrådt sin  

 tavshedspligt, idet det blev lagt til grund, at tandlægen havde sendt  

 oplysninger om to behandlingsseancer.
Nævnet lagde herved vægt  

 på, at tandlægen havde oplyst, at han til inkassobureauet havde  

 sendt en kopi af journalens forside med persondata, oplysning i telegramstil  

 om to behandlingsseancer og tre på hinanden følgende  

 udeblivelser.
Det var nævnets opfattelse, at oplysning om de to  

 behandlingsseancer rakte ud over, hvad der var nødvendigt, for at  

 inkassobureauet kunne inddrive det skyldige beløb.
