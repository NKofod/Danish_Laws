Indledning Formålet med reglerne i arbejdsløshedsforsikringslovens §§ 55 og 72 om  

 forudgående beskæftigelse som betingelse for dagpengeretten er at sikre, at  

 personer, der modtager arbejdsløshedsdagpenge, har en vis aktuel tilknytning  

 til arbejdsmarkedet.
Det fremgår af reglerne, at beregningen af 26-ugers-reglen skal ske  

 på den måde, at man fra ledighedstidspunktet »tæller tilbage«,  

 indtil der sammenlagt foreligger 26 ugers arbejde.Fra dette tidspunkt går man  

 3 år frem, hvorefter man har fundet den dato, hvor dagpengeretten ophører.  

 Eventuelt forekommende »døde perioder« lægges dog til, hvorved  

 »falddatoen« forskydes tilsvarende fremefter. »Døde  

 perioder«, der har foreligget efter 1. januar 1987, kan dog kun  

 medregnes, hvis den konkrete fraværsperiode har haft en varighed på over 4  

 uger. »Døde perioder«, der har foreligget efter 1. januar 1987, vil  

 endvidere højst kunne medregnes med 2 år.
Barselsorlov er dog ikke omfattet  

 af denne 2-års-regel.
I bemærkningerne til § 3 er der opstillet et  

 beregningseksempel vedrørende de tidsmæssige begrænsninger på 2 år og på 4  

 uger for »døde perioder«.
I det beregningseksempel, der er  

 opstillet nedenfor, er der alene anvendt »døde perioder«, der ikke  

 rammer de tidsmæssige begrænsninger.
Eksempel Medlemmet skal pr. 1. maj 1987, hvor hun melder sig ledig, dokumentere, at  

 hun opfylder arbejdskravet.
Medlemmet har imidlertid været syg i tiden 1.  

 januar 1985 - 1. september 1985 og har derefter været i beskæftigelse i  

 henhold til bistandslovens § 42 i tiden 1. september 1985 - 1. september  

 1986.
 Derefter er pågældende hjemmegående indtil den 1. maj 1987.
 Medlemmet har efter den 4. januar 1984 haft i alt 26 ugers arbejde.  

 3-årsperioden regnes derfor fra denne dato.
Den i 3-årsperioden forekommende sygeperiode og beskæftigelse i henhold  

 til bistandslovens § 42 (»død periode«) forlænger 3-årsperioden  

fremad fra den 4. januar 1987 med et til den »døde periode«  

 svarende tidsrum, dvs. 8 måneders sygdom og 1 års § 42-beskæftigelse, i alt  

 20 måneder.
Medlemmets »falddato« (sidste dag med dagpenge) bliver  

 herefter den 3. september 1988.
Det fremgår af lovbestemmelsen, at kun arbejde, der er udført i  

 medlemsperioder, kan medregnes til opfyldelse af arbejdskravet.
Dette  

 indebærer, at arbejde, der udføres i perioder, hvor pågældende for eksempel  

 på grund af restanceslettelse ikke er arbejdsløshedsforsikret, ikke kan  

 medregnes.
 Arbejde i en tidligere medlemsperiode f.eks. forud for en slettelse på  

 grund af restance, kan derimod medregnes.
Lovens § 55, stk. 2, fastsætter et særligt arbejdskrav som betingelse for  

 at generhverve dagpengeretten for medlemmer, der er faldet for det  

 almindelige arbejdskrav.
Det kræves således, at arbejdskravet på 26/17 ugers  

 beskæftigelse er opfyldt inden for de sidste 18 måneder på  

 generhvervelsestidspunktet.
Herefter gælder det almindelige arbejdskrav.
Ved  

 beregningen af det særlige arbejdskrav kan medtages arbejde, der er udført  

 forud for det tidspunkt, hvor medlemmet faldt for det almindelige  

 arbejdskrav.
 § 55  omhandler alene heltidsforsikrede medlemmer samt  

 medlemmer, der betragtes som deltidsforsikrede i henhold til  

 arbejdsløshedsforsikringslovens § 68, stk. 2.
 For medlemmer, der betragtes som deltidsforsikrede i henhold til § 67,  

 stk. 2 eller § 68, stk. 1, gælder reglen i arbejdsløshedsforsikringslovens §  

 72.
 Reglerne i nærværende bekendtgørelse og vejledning gælder også for  

 medlemmer, der er omfattet af § 72.
 Militærtjeneste og uddannelse.
 Med direkte lovhjemmel i § 56, stk. 1, er »tidsrum, hvori medlemmet  

 har været indkaldt til aftjening af værnepligt, tidsrum, hvori han har  

 forrettet frivillig tjeneste ifølge kontrakt med forsvaret, samt tidsrum,  

 hvori han har gennemført en erhvervsmæssig uddannelse af den i § 41, stk. 1,  

 nr. 3 c), nævnte art«,  sidestillet med arbejde i relation til  

 opfyldelse af arbejdskravet.
 Bestemmelsen omfatter alene:
- aftjening af dansk værnepligt m.v. og - erhvervsmæssige uddannelser, der rent faktisk har dannet grundlag for  

 optagelse.
 Til § 1, stk. 1.
Lønarbejde Arbejdsløshedsforsikringsloven angiver ingen retningslinier for, hvad der  

 skal forstås ved »lønarbejde«.
Normalt vil det ikke give anledning  

 til tvivl.
I tvivlstilfælde må det afgøres konkret ud fra en undersøgelse af  

 de kendetegn, der traditionelt er knyttet til det typiske lønmodtagerforhold.
 Af sådanne kendetegn, der kan være vejledende - uden hver for sig at være  

 afgørende - er de vigtigste angivet nedenfor.
 Følgende momenter taler for, at der foreligger lønarbejde:
 Følgende momenter taler imod, at der foreligger lønarbejde:
 Hvis der arbejdes inden for rammerne af en kollektiv overenskomst  

  på området, vil der normalt ikke være tvivl om, at der foreligger lønarbejde  

 i arbejdsløshedsforsikringslovens forstand.
Omfattes arbejdsforholdet ikke af en overenskomst, må der sammenlignes med  

 overenskomst for arbejde af tilsvarende eller sammenlignelig karakter.
Der  

 stilles ikke krav om en fuldstændig overensstemmelse med  

 overenskomster fra tilsvarende eller sammenlignelige områder.
Der vil således  

 kunne være tale om lønarbejde, selv om lønnen - på en ikke-overenskomstdækket  

 arbejdsplads - er mindre end den overenskomstmæssige løn på området.
Arbejde i familievirksomhed Arbejde i en virksomhed, der ejes af pågældendes familie, kan ikke  

 uden videre betragtes som lønarbejde i arbejdsløshedsforsikringslovens  

 forstand, selv om medlemmet ikke er medejer af virksomheden.
 Det må i hvert enkelt tilfælde påses, at medlemmets løn- og  

 ansættelsesvilkår i virksomheden er i overensstemmelse med de vilkår, der  

 ifølge overenskomst gælder for tilsvarende arbejde, jfr. det ovenfor anførte  

 om begrebet lønarbejde.
 Foreligger der dokumentation herfor, samt for at der er givet ret til  

 lønmodtagerfradrag, betalt bidrag til ATP, indbetalt feriegodtgørelse m.v.,  

 må det imidlertid anses for hovedreglen, at beskæftigelsen kan betragtes som  

 lønarbejde i relation til arbejdsløshedsforsikringslovens bestemmelser.
Særligt for så vidt angår arbejde hos ægtefælle, der driver  

 selvstændig virksomhed, bemærkes, at sådant arbejde almindeligvis ikke kan  

 anses for lønarbejde i relation til opfyldelse af arbejdskravet.
Arbejdet vil  

 som hovedregel blive betragtet som selvstændig virksomhed - enten som  

 bibeskæftigelse eller som hovedbeskæftigelse.
 Hvis en person ansættes som hjemmehjælper for ægtefælle eller andre  

 i hjemmehjælperens eget hjem og på løn- og arbejdsvilkår, der er sædvanlige  

 for kommunale hjemmehjælpere - herunder at pågældende er undergivet kommunalt  

 tilsyn - betragtes beskæftigelsen som lønarbejde i  

 arbejdsløshedsforsikringslovens forstand.
Arbejde i samlevers virksomhed For så vidt angår beskæftigelse i samlevers virksomhed henvises til  

 direktoratets cirkulære af 5. december 1985 om retningslinier for kassernes  

 administration af sager vedrørende medlemmer, der er beskæftiget i samlevers  

 virksomhed.
Hjemmearbejde Ved hjemmearbejde forstås arbejde, der udføres i arbejdstagerens eget hjem  

 uden egentlig arbejdsledelse og kontrol.
Hjemmearbejde opfylder som  

 hovedregel ikke betingelserne for at kunne medregnes til opfyldelse af  

 arbejdskravet som lønarbejde.
For at hjemmearbejde skal kunne medregnes som  

 lønarbejde, vil det normalt være en betingelse, at der er indgået en faglig,  

 kollektiv overenskomst om vilkårene for arbejdets udførelse.
Sådanne  

 overenskomster er indgået for hjemmesyersker og for kommunale dagplejemødre.
Døgnpleje Særligt om døgnpleje gælder, at kun et egentligt ansættelsesforhold -  

 mellem en anbringende myndighed og døgnplejeren kan betragtes som lønarbejde  

 i arbejdsløshedsforsikringslovens forstand.
For at forholdet skal kunne tages  

 i betragtning, må der stilles særlige krav til ansættelsesaftalen og dens  

 indhold:
 Herudover er det en betingelse, at beskæftigelsen udøves som hovederhverv.
 Finder beskæftigelsen som døgnplejer sted på andre vilkår end anført, kan  

 beskæftigelsen ikke betragtes som lønarbejde i  

 arbejdsløshedsforsikringslovens forstand.
 Folketingsmedlemmer m.v.
 Hverv som folketingsmedlem sidestilles med lønarbejde i relation til §  

 55.Ligeledes hverv som borgmester, rådmand og udvalgsformand, når dette har  

 karakter af fuldtidsarbejde.
Weekend-arbejde Særligt om weekend-arbejde gælder, at dette kan godkendes som lønarbejde  

 (og medregnes til opfyldelsen af arbejdskravet med et timetal, der svarer til  

 fuld sædvanlig arbejdstid), hvis der mellem de faglige organisationer er  

 indgået overenskomst om en ugentlig arbejdstid på 24 timer i weekenden til en  

 løn, der svarer til en normal ugeløn inden for faget, og under forudsætning  

 af, at det i overenskomsten er fastsat, at de pågældende ikke må have anden  

 lønnet beskæftigelse.
Arbejde i udlandet Med hensyn til arbejde i udlandet bemærkes, at kun dokumenteret  

  beskæftigelse kan medregnes.
Denne dokumentation skal indeholde oplysninger  

 om arten og omfanget af, samt aflønningen for den omhandlede beskæftigelse.  

 Der må normalt stilles strenge krav til dokumentationens karakter, bl.a. på  

 grund af vanskelighederne ved efterfølgende at foretage kontrol af  

 oplysningerne.
Særligt om medlemmer, der i perioder har forsket ved et universitet eller  

 en højere læreanstalt i udlandet, bemærkes, at forskning kan godkendes som  

 lønarbejde, såfremt der er ydet midler, der svarer til overenskomstmæssig  

 løn.
I øvrige tilfælde betragtes perioden som uddannelse, jfr. bemærkningerne  

 til bekendtgørelsens § 3, litra i).
Arbejde med offentlige løntilskud For at kunne medregnes til opfyldelsen af arbejdskravet skal arbejde,  

 hvortil der ydes støtte til arbejdsgiveren fra det offentlige, være  

 tilskudsberettiget i henhold til særlig lovgivning om beskæftigelsesfremmende  

 foranstaltninger, jfr. nedenfor.
 For tiden gælder, at bl.a. deltagelse i følgende foranstaltninger kan  

 medregnes til opfyldelse af arbejdskravet: - Beskæftigelsesarbejde i henhold  

 til lov om arbejdsformidling og arbejdsløshedsforsikring m.v. § 97 a. -  

 Beskæftigelse i henhold til lov nr. 293 af 21. juni 1985 om  

 beskæftigelsesmuligheder for unge m.v., jfr. senest lovbekendtgørelse nr. 534  

 af 12. august 1987. - Beskæftigelse i henhold til lov nr. 277 af 10. juni  

 1981 om arbejdstilbud til ledige med senere ændringer, jfr. senest  

 lovbekendtgørelse nr. 535 af 21. november 1985.
 Opmærksomheden henledes på, at beskæftigelse med støtte i henhold til  

 bistandslovens § 42, samt beskæftigelse på revalideringsinstitution eller i  

 øvrigt på beskyttet arbejdsplads - f.eks. med støtte efter bistandslovens §  

 91 - ikke betragtes som arbejde i relation til  

 arbejdsløshedsforsikringslovens regler, men som »død periode«, jfr.  

 bemærkningerne til § 3.
Til § 1, stk. 1 c) Kassen kan ved skriftlig henvendelse til udenrigsministeriet få oplyst,  

 hvilke programmer der er anerkendt ifølge lovgivningen om internationalt  

 udviklingssamarbejde.
Til § 1, stk. 2 a) Reglen om, at afspadseret overarbejde medregnes til opfyldelse af  

 arbejdskravet, skal ses i sammenhæng med bestemmelsen i stk. 3, hvorefter der  

 ved opgørelse af lønarbejdet højst kan medregnes det for faget gældende  

 normaltimetal.
Overarbejde kan således kun medregnes, hvis der finder  

 afspadsering sted.
Til § 1, stk. 2 e) Der er foretaget en ændring af bestemmelsen om ferie, der tidligere har  

 givet anledning til fortolkningstvivl.
 Bestemmelsen omfatter al afholdt ferie inden for ferielovens rammer.
Er ferie holdt i et arbejdsforhold, skal hele ferien som  

 udgangspunkt medregnes.
Dette gælder, uanset om der er tale om afholdelse af  

 optjent ferie med feriegodtgørelse eller løn, eller om der er tale om  

 afholdelse af supplerende feriedage efter ferielovens § 6 a.
 Der gælder dog følgende begrænsninger for ferie i arbejdsforhold:
Er ferien holdt under ledighed, skal der alene medregnes afholdt  

 ferie med feriegodtgørelse.
Der kan højst medregnes 30 feriedage pr. ferieår.  

 Feriedage med feriedagpenge kan altså ikke medregnes.
 Dokumentationen for den afholdte ferie sker efter reglerne i direktoratets  

 bekendtgørelse nr. 612 af 18. december 1985 med tilhørende vejledning om  

 arbejdsgiverdokumentation som betingelse for udbetaling af  

 arbejdsløshedsdagpenge og efterløn.
 Medlemmet skal således - ved anvendelse af blanket AR 296 - på tro og love  

 afgive oplysninger om den afholdte ferie.
 Kassen skal herefter sikre, at der ikke medregnes flere feriedage end  

 tilladt, herunder at der fradrages de af feriedagene, hvor der i samme  

 ferieår er udbetalt dagpenge eller feriedagpenge.
Til § 1, stk. 2 f) Er et medlem i fuld beskæftigelse dagen før eller dagen efter en  

 søgnehelligdag, betragtes søgnehelligdagen som knyttet til et arbejdsforhold.
Til § 1, stk. 2 g) Ved overenskomstmæssige fridage menes alene faste fridage, f.eks. 1. maj,  

 grundlovsdag samt 24. december.
Til § 1, stk. 2 e) - g) Det er blevet præciseret, at feriedage, søgnehelligdage og  

 overenskomstmæssige fridage medregnes med samme værdi som i tilfælde, hvor  

 disse dage skal medføre fradrag i dagpengene under ledighed.
 Der henvises til § 2, stk. 4, i direktoratets bekendtgørelse nr. 646 af  

 21. december 1983 om retten til dagpenge for et medlem, som opnår arbejde af  

 kortere varighed end fuld tid eller er ledig på grund af vejrlig eller som  

 følge af arbejdsfordeling, som senest er ændret ved bekendtgørelse nr. 529 af  

 13. august 1987.
Til § 1, stk. 3 Reglen tager sigte på at fastslå, at overarbejde (arbejde ud over det  

 normale ugentlige timetal) ikke kan medregnes, medmindre der finder  

 afspadsering sted, jfr. § 1, stk. 2 a).
 Et medlem, der i den enkelte uge arbejder mindre end fuld tid, kan  

 medregne merarbejde på enkelte dage, hvis dette ikke medfører et timetal, der  

 overstiger den ugentlige normalarbejdstid for faget.
Til § 1, stk. 4 Når der i kraft af overenskomst, husaftaler eller lignende på en  

 arbejdsplads arbejdes kortere tid end den sædvanlige, overenskomstmæssige  

 arbejdstid, eller hvis der overenskomstmæssigt er fastsat en mindre ugentlig  

 arbejdstid for aften- eller nathold, eller for weekend-arbejde, betragtes  

 denne kortere arbejdstid som fuld arbejdstid.
Til § 1, stk. 5 Inden for visse områder, hvor arbejdets omfang ikke - eller kun vanskeligt  

 - lader sig kontrollere, beregnes fradrag i dagpengene normalt på grundlag af  

 indtægten ved anvendelse af omregningssatsen, jfr. direktoratets  

 bekendtgørelse nr. 646 af 21. december 1983 om retten til dagpenge for et  

 medlem, som opnår arbejde af kortere varighed end fuld tid eller er ledig på  

 grund af vejrlig eller som følge af arbejdsfordeling.
 I sådanne tilfælde medregnes det timetal, der fremkommer ved omregningen,  

 og som har eller ville have medført fradrag i dagpengene.
Til § 1, stk. 6 Bestemmelsen medfører, at arbejdskravet efter generelle  

 arbejdstidsnedsættelser skal fastsættes på baggrund af den nedsatte,  

 ugentlige arbejdstid i tilfælde, hvor kassen opererer med et timekrav.
Dette  

 vil gælde i alle tilfælde, hvor der skal beregnes en falddato efter  

 nedsættelsens ikrafttræden som følge af ledighed eller beskæftigelse.  

 Ændringen omfatter således ikke tilfælde, hvor der skal beregnes en ny  

 falddato alene på grund af »døde perioder«.
 Tidspunktet for medlemmets ledighed/tidspunktet for beregning af en ny  

 falddato er således afgørende for arbejdskravets størrelse.
 Er et medlem f.eks. blevet ledig den 1. oktober 1988, og er den  

 overenskomstmæssige arbejdstid eksempelvis blevet nedsat fra 39 til 38 timer  

 ugentligt pr. 1. september 1988, vil arbejdskravet pr. 1. oktober 1988 for  

 pågældende være: 26 (uger) x 38 timer = 988 timer for fuldtidsforsikrede.
For deltidsforsikrede vil arbejdskravet tilsvarende være: 17 (uger) x 38  

 timer = 646 timer Arbejdstimerne opgøres på baggrund af den faktiske arbejdstid, jfr. dog §  

 1, stk. 4 og 5, også for så vidt angår de timer, der er præsteret forud for  

 arbejdstidsnedsættelsen.
Til § 2 Ved oprettelsen af arbejdsløshedskasser for selvstændige erhvervsdrivende  

 blev selvstændig virksomhed sidestillet med lønarbejde i relation til  

 arbejdskravet.
 Det er derfor alene fuldtidsbeskæftigelse (hovedbeskæftigelse) som  

 selvstændig, der kan medregnes, idet alene fuldtidsbeskæftigelse kan danne  

 grundlag for optagelse i en arbejdsløshedskasse for selvstændige.
 Fuld beskæftigelse for en selvstændig erhvervsdrivende beregnes  

altid som den almindeligt gældende, fulde arbejdstid inden for det  

 offentlige område.
 En selvstændig kan altså ikke medregne et højere timetal pr. uge, uanset  

 et sådant højere timetal kan påvises, f.eks. ved hjælp af virksomhedens  

 åbningstider.
Til § 3 En række forhold kan begrunde, at den periode, inden for hvilken arbejde  

 skal være udført (3 år/18 måneder), forlænges.
De forhold, der kan komme i  

 betragtning, er angivet i § 3.
 Perioden forlænges med et til sygdommen, uarbejdsdygtigheden m.v. svarende  

 tidsrum (»død periode«) - såfremt de i stk. 1 (2 år) og stk. 3  

 (over 4 uger) nævnte tidsmæssige betingelser er opfyldt.
Forlængelsen er betinget af, at hver enkelt fraværsperiode efter § 3 har  

 en varighed på over 4 uger.
Hver enkelt fraværsperiode på over 4 uger virker  

 således forlængende, uanset om perioden er sammensat af flere forskellige af  

 de forhold, der er »døde perioder«.
 På den anden side medfører enhver afbrydelse af fraværsperioden - f.eks.  

 på blot 1 time - at der er tale om individuelle perioder, der hver især skal  

 opfylde varighedsbetingelsen på 4 uger.
3-års-perioden kan højst forlænges med i alt 2 år.
Undtaget herfra er  

 arbejdsfrihed i henhold til lov om barselorlov, jfr. § 3, stk. 2, der således  

 fortsat ubegrænset forlænger perioden, forudsat at fraværet har en varighed  

 på over 4 uger.
Til § 3, stk. 1 a) Med hensyn til 1. sygedag bemærkes, at den indtil 1. januar 1987  

 gældende karensdagsordning fortsat vil kunne få betydning i tilfælde, hvor  

 der er tale om længere sygeperioder, forud for ovennævnte tidspunkt.
Til § 3, stk. 1 b) Med hensyn til frihedsberøvelse i udlandet bemærkes, at kun klart  

 dokumenteret frihedsberøvelse kan medregnes.
Dokumentationen skal være  

 skriftlig og indeholde oplysninger om, hvor frihedsberøvelsen har fundet  

 sted, og om varigheden heraf.
Endvidere skal dokumentationen være attesteret  

 af det pågældende lands (fængsels) myndigheder.
Til § 3, stk. 1 i) Uddannelsesperioder med den særlige uddannelsesydelse til ledige  under  

 25 år betragtes fortsat som »død periode«, jfr.  

 arbejdsministeriets bekendtgørelse nr. 373 af 6. juli 1984 om arbejdstilbud  

 til ledige, § 30, stk. 2, med tilhørende vejledning.
 Det er således blevet præciseret, at det kun er uddannelsesperioder med  

 uddannelsesydelse til ledige over 25 år, der ikke kan anses for  

 »død periode«, jfr. arbejdsministeriets bekendtgørelse nr. 356 af  

 23. juli 1985, § 34, stk. 3, med tilhørende vejledning.
Uddannelse i udlandet Med hensyn til uddannelse i udlandet bemærkes, at der kun kan godkendes  

 uddannelser, der - hvis de havde fundet sted her i landet - var blevet  

 godkendt som »død periode«.
Det er endvidere en forudsætning, at der fremlægges dokumentation for  

 uddannelsen.
Dokumentationen, som skal attesteres af uddannelsesstedet, skal  

 indeholde oplysninger om arten og omfanget af uddannelsen.
Perioder (i op til 2 år), hvor et medlem har forsket ved et universitet  

 eller en højere læreanstalt i udlandet, anses for uddannelse, når der er ydet  

 midler - f.eks. fra en privat eller offentlig fond - uden at disse midler  

 svarer til overenskomstmæssig løn.
Svarer de til overenskomstmæssig løn,  

 anses perioden for at være lønarbejde.
Til § 3, stk. 1 j) For så vidt angår hverv som kommunalbestyrelsesmedlem m.v. henvises til  

 arbejdsdirektoratets bekendtgørelse nr. 57 af 1. marts 1982 om arbejdes og  

 indtægters betydning for arbejdsløshedsdagpengenes størrelse, § 2, med  

 tilhørende vejledning.
 Andre forhold end arbejde og de i § 3 angivne forhold, som måtte forekomme  

 i 3-års-/18-måneders-perioden, medfører ikke forlængelse og sidestilles  

 således med ledighed.
Eksempel Ved medlemmets første ledighed den 1. september 1990 foreligger 26  

 ugers arbejde fra 1. december 1987; falddato beregnes til: 1. december 1987 +  

 3 år forlænget med maksimum 2 år for »død periode« = 1. december  

 1987 + 5 år forlænget.
 Ved medlemmets anden ledighed den 1. september 1992 foreligger 26  

 ugers arbejde ligeledes fra 1. december 1987; falddato beregnes som ved 1.  

 ledighed til den 1. december 1992 og kan således ikke  forlænges med  

 medlemmets seneste sygeperiode på 1 1/2 år.
 Ved medlemmets tredie ledighed den 1. februar 1993 foreligger 26  

 ugers arbejde fra den 1. juni 1990; falddato beregnes til: 1. juni 1990 + 3  

 år forlænget med sygeperioden på 1 1/2 år til 1. december 1994. Den  

 »døde periode«, der ved ledighed den 1. september 1992 ikke kunne  

 benyttes på grund af maksimumreglen, kan nu forlænge falddatoen ved senere  

 ledighed efter nyt arbejdsforhold.
Overgangsbestemmelse vedrørende 2-års-reglen og 4-ugers-reglen Ved gennemførelsen af de tidsmæssige begrænsninger for »døde  

 perioder« ved direktoratets nu ophævede bekendtgørelse nr. 730 af 8.  

 oktober 1986, blev der indsat en overgangsbestemmelse, der skulle tilgodese  

 de medlemmer, der havde en berettiget forventning om forlængelse på grundlag  

 af de regler, der gjaldt forud for 1. januar 1987. Denne overgangsbestemmelse  

 er nu indsat i § 2 i ændringsbekendtgørelsen nr. 633 af 17. september 1987.
 Begrænsningerne omfatter derfor alene »døde perioder«, der er  

 forekommet efter 1. januar 1987, medens »døde perioder« forud  

 herfor ikke får betydning ved opsummering til 2 år eller ved udelukkelse på  

 grund af mindstekravet på 4 uger.
 Direktoratets vejledninger af 11. oktober 1985 og 8. oktober 1986 ophæves  

 med virkning fra den 1. oktober 1987.
