Nr BSF 85 Forslag til folketingsbeslutning om sikring af vedligeholdelsen og om  

 anvendelsen af vedligeholdelseskonti m.v. i de private udlejningsejendomme Fremsat af Estrup (RV) Lone Dybkjær (RV) Dagmar Mørk Jensen (RV) Niels  

 Helveg Petersen (RV) Folketinget pålægger regeringen senest ved begyndelsen af folketingsåret 1986-87 at fremsætte forslag om:
1. Øget adgang for huslejenævn og boligret til at fastsætte vedligeholdelsespåbud, således at håndhævelsen af den gældende vedligeholdelsespligt gøres effektiv.
2. Reel medbestemmelsesret for lejerne med hensyn til anvendelse til vedligeholdelse og forbedring af beløb, som henstår på vedligeholdelseskonti.
3. Mulighed for frigivelse af beløb, som henstår på bunden vedligeholdelseskonto (boligreguleringslovens § 18 b), og fritagelse for fortsat indbetaling på denne konto, indtil udligning har fundet sted af en ved udgangen af 1982 negativ saldo på kontoen i henhold til § 18 i boligreguleringsloven.
Oprindeligt fremsat beslutningsforslag Blad nr 498 Folketinget pålægger regeringen senest ved begyndelsen af folketingsåret 1986-87 at fremsætte forslag om:
1. Øget adgang for huslejenævn og boligret til at fastsætte vedligeholdelsespåbud, således at håndhævelsen af den gældende vedligeholdelsespligt gøres effektiv.
2. Reel medbestemmelsesret for lejerne med hensyn til anvendelse til vedligeholdelse og forbedring af beløb, som henstår på vedligeholdelseskonti.
3. Mulighed for frigivelse af beløb, som henstår på bunden vedligeholdelseskonto (boligreguleringslovens § 18b), og fritagelse for fortsat indbetaling på denne konto, indtil udligning har fundet sted af en ved udgangen af 1982 negativ saldo på kontoen i henhold til § 18 i boligreguleringsloven.
BEMÆRKNINGER TIL FORSLAGET Forslagene under nr. 1 og 2 taler for sig selv.
Forslaget under nr. 3 er begrundet i den urimelighed, at Grundejernes Investeringsfond har fortolket de gældende regler således, at den udlejer, der som følge af opfyldelsen af sin vedligeholdelsespligt ved ikrafttrædelsen af den bundne § 18b-ordning havde nedbragt den almindelige vedligeholdelseskonto (§ 18-kontoen) til en negativ saldo, ikke var berettiget til at undlade indbetaling på § 18b-kontoen, indtil den negative § 18-saldo udlignes ved afsætning efter § 18b.
