 Forord.
 Denne instruks er udarbejdet i henhold til reglerne i finansministeriets  

 cirkulære af 10. september 1984 om udarbejdelse af institutionsinstrukser  

 vedrørende regnskabsvæsenets tilrettelæggelse.
Instruksen gælder for optagelseshjemmet Lyng.
Regnskabsførelsen m.v. skal  

 være i nøje overensstemmelse med bestemmelserne i instruksen.
Afvigelse  

 herfra må kun finde sted undtagelsesvis og kun med direktoratets forud  

 indhentede tilladelse.
 Instruksen indeholder en beskrivelse af den regnskabsmæssige organisation  

 og tilrettelæggelse af pensionens regnskabsopgaver, herunder oplysninger om  

 ansvars- og kompetencefordelingen og de regelsæt, der skal følges af  

 pensionens medarbejdere ved udførelse af regnskabsopgaverne.
 Instruksen indeholder en indledning, en almindelig del samt en speciel  

 del.
 Instruksen skal være tilgængelig for de medarbejdere, der deltager i  

 arbejdet med pensionens regnskabsopgaver, og vedligeholdes efter behov gennem  

 udsendelse af rettelsesblade.
Instruksen træder i kraft straks.
INDLEDNING 1. DEN REGNSKABSMÆSSIGE ORGANISATION.
1.1. Pensionen er en statsinstitution under direktoratet for  

 kriminalforsorgen.
Pensionens hovedformål er at give et socialpædagogisk  

 tilbud til de på institutionen optagne klienter.
Pensionen ledes af en forstander.
I forstanderens fravær udpeges en  

 stedfortræder for denne.
Pensionens bevillinger er optaget på finansloven  

 under § 18.03.02. og 03.
 1.2. Varetagelsen af regnskabsmæssige opgaver for pensionen er delt mellem  

 pensionen og direktoratet for kriminalforsorgen.
 1.2.1. Forvaltningen af udgifter og indtægter samt visse mindre  

 betalingsforretninger varetages i almindelighed af pensionen efter generel  

 eller særskilt bemyndigelse fra direktoratet for kriminalforsorgen og er  

 normalt henlagt til forstanderen eller dennes stedfortræder.
 I instruksens specielle del er i bilag 1 udarbejdet en oversigt over de  

 medarbejdere, der er tilknyttet den regnskabsmæssige organisation i  

 pensionen, og som må disponere og forestå godkendelsespåtegning efter de  

 nærmere regler herom i den instruks.
 1.2.2. Regnskabsføringen og betalingsforretninger i øvrigt varetages af  

 direktoratet for kriminalforsorgen og er henlagt til direktoratets løn- og  

 regnskabskontor, der er knyttet direkte til Statens Centrale Regnskabssystem  

 (SCR).
 Indrapportering til Statens Centrale Lønanvisning (SCL) sker ved  

 blanketindberetning til direktoratet.
 1.3. Vedrørende regnskabsvæsenet bemærkes i øvrigt: - Pensionen er  

 registreringspligtig i henhold til merværdiafgiftsloven for så vidt angår  

 arbejdsdriften.
INSTRUKSENS ALMINDELIGE DEL 2. FORVALTNING AF UDGIFTER.
 2.1. GENERELT.
 Forvaltningen af udgifter omfatter dels godkendelse af udgiftsbilag.
 Ved disponering forstås indgåelse af aftaler m.v., der medfører udgifter  

 for pensionen.
 Som typiske eksempler herpå kan nævnes:
 - iværksættelse af tjenesterejser.
 - aftaler om køb af varer, materiel, tjenesteydelser.
 - aftaler om reparations- og vedligeholdelsesarbejder samt bygge- og  

 anlægsarbejder.
 Det bemærkes, at disponering vedrørende ovenstående fortrinsvis finder  

 sted efter aftale med direktoratet.
 Godkendelsen omfatter kontrol med bilagenes materielle og økonomiske  

 indhold, efterregning samt kontering.
 2.2. ANSVARS- OG KOMPETENCEFORDELINGEN.
 I instruksens specielle del er i bilag 1 redegjort for ansvars- og  

 kompetenceforedelingen i pensionen for så vidt angår disponering og  

 godkendelse af udgiftsbilag.
 2.3. REGELSÆT VEDRØRENDE FORVALTNING AF UDGIFTER.
 2.3.1. DISPONERING.
 Disponeringen skal ske i overensstemmelse med de generelle og specielle  

 forudsætninger, hvorunder bemyndigelsen til pensionen er givet, samt under  

 hensyntagen til materielle og belæbsmmæssige bestemmelser, der er omtalt i  

 direktoratets vejledning vedrørende centralindkøb samt kriminalforsorgens  

 cirkulæresamling.
 2.3.2. GODKENDELSE AF EKSTERNE BILAG.
 Udgifter vedrørende køb af varer, materiel, tjenesteydelser m.v. skal  

 dokumenteres i form af regninger, fakturaer etc. fra leverandørerne.
 Ved godkendelse af bilagenes materielle og økonomiske indhold skal der  

 føres kontrol med:
 Eventuelle kontantrabatter benyttes i det omfang, dette findes  

 fordelagtig.
 Udgiftsbilag vedrørende ydelser til medarbejdere skal godkendes af  

 overordnede bemyndigede medarbejdere.
 Bilagene skal forsynes med godkendelsespåtegning som beskræftelse på, at  

 de kan videregives til registrering og betaling.
 2.3.3. GODKENDELSE AF INTERNE BILAG.
En række udgifter dokumenteres ved internt udarbejdede bilag.
Bilagene  

 skal underskrives og dateres af de medarbejdere, der har udfærdiget bilagene.
 Ved godkendelsen af bilagene skal følgende kontrolleres:
 Det påses, at betalingen er beordret af en person, der er bemyndiget til  

 at disponere på de pågældende udgiftsområder.
 Det kontrolleres, at bilagenes oplysninger er korrekte ifølge  

 personaleakter eller anden grunddokumentation.
 Bilagene afstemmes med godkendte tjenestelister, vagtlister, ferielister,  

 sygedaglister eller andre kontrolnoteringer.
 Bilagene afstemmes med foreliggende beslutninger om afholdelse af sådanne  

 udgifter.
 Bilagene afstemmes med oplysninger om udbetalte rejseforskud, afrejse- og  

 ankomsttider, afholdte udgifter iflg. dokumentation samt oplysninger til brug  

 ved fastsættelse af dagpengesats og eventuelle andre oplysninger, der har  

 betydning for afregning.
Bilagene skal forsynes med godkendelsespåtegning som bekræftelse på, at de  

 kan videregives til registrering og betaling.
Har udbetaling af rejseforskud  

 fundet sted, skal bilaget ved tilbagebetaling heraf, tillige være forsynet  

 med medarbejderens underskrift.
 Udgiftsbilag vedrørende ydelser til medarbejdere skal godkendes af  

 overordnede bemyndigede medarbejdere.
Udgifterne i forbindelse med udstationeringer skal afholdes af det  

 tjenestested, hvorfra den pågældende er udstationeret.
Udgiftsbilagene  

 udfærdiges og godkendes af det tjenestedsted, hvortil den pågældende er  

 udstationeret og videresendes til det tjenestested, der skal afholde  

 udgiften.
Ved godkendelsen skal der foretages kontrol af den pågældendes  

 ferie- og sygedage samt i øvrigt af forhold, der har betydning for  

 godtgørelsen.
 Udgifter til rejser, der foretages på foranledning af  

 udstationeringsstedet, afholdes af det tjenestested, hvortil den pågældende  

 er udstationeret.
 2.3.4. INDSENDELSE AF UDGIFTSBILAG.
 I de tilfælde, hvor betaling efter reglerne i afsnit 5.3. skal foretages  

 af direktoratets løn- og regnskabskontor, skal udgiftsbilagene løbende  

 indsendes til direktoratet.
 3. FORVALTNING AF INDTÆGTER.
 3.1. GENERELT.
 Forvaltningen af indtægter omfatter disponering, udfærdigelse af  

 refusionsbilag, godkendelse af indtægtsbilag samt incasso.
 3.1.1. PENSIONENS INDTÆGTER fremkommer i det væsentlige i forbindelse med  

 - aftaler vedrørende refusioner m.v. vedrørende klienter. - betaling fra  

 klienter vedrørende ophold, rejser, erstatninger m.v. - dagpengerefusioner. -  

 aftaler om leverancer af arbejdsdriftens produkter, jfr. afsnit 7.
 3.2. ANSVARS- OG KOMPETENCEFORDELINGEN.
 I instruksens specielle del er i bilag 1 redegjort for ansvars- og  

 kompetencefordelingen i pensionen for såvidt angår disponering, dvs.  

 indgåelse af aftaler, der medfører indtægter til kriminalforsorgen  

 (pensionen).
 Iøvrigt fastsættes følgende for så vidt angår ansvars- og  

 kompetencefordelingen i pensionen:
 Opgaven varetages af forstanderen eller dennes stedfortræder.
 Opgaven varetages af forstanderen eller dennes stedfortræder.
 3.3. REGELSÆT VEDRØRENDE FORVALTNING AF INDTÆGTER.
 4. REGNSKABSMÆSSIG REGISTRERING.
 4.1. GENERELT.
 Pensionens regnskabsmæssige registrering, der omfatter registrering i  

 bevillingsregnskabet og i kreditor- og debitorregnskaberne samt i interne  

 regnskaber (aktivitetsregnskaber) med dertil knyttede afstemninger,  

 fejlrettelser m.v., foretages af direktoratets løn- og regnskabskontor.
 Pensionen foretager dog den regnskabsmæssige registrering i forbindelse  

 med udbetaling af arbejdspenge.
 Pensionens kontoplan skal udformes og vedligeholdes i overensstemmelse med  

 bevillingslovene og statens kontoplan med tilhørende vejledning.
 Dette arbejde varetages af direktoratets løn- og regnskabskontor.
 4.2. ANSVARS- OG KOMPETENCEFORDELINGEN.
 I instruksens specielle del bilag 1 er anført de medarbejdere, der har  

 ansvars- og kompetencefordelingen ved pensionen vedrørende 4.3.1.1.
 4.3. REGELSÆT VEDRØRENDE DEN REGNSKABSMÆSSIGE REGISTRERING.
 4.3.1. REGISTRERINGENS TILRETTELÆGGELSE.
 Ved tilrettelæggelsen af den regnskabsmæssige registrering foretager  

 direktoratets løn- og regnskabskontor følgende:
 Senest i den regnskabsmæssige supplementsperiode foretages registrering på  

 udgifts- og indtægtskonti vedrørende gammelt finansår, såfremt leveringen af  

 en vare eller tjenesteydelse til eller fra staten har fundet sted, eller  

 anden fordring er opstået inden finansårets udløb.
 4.3.1.1 SÆRLIGT OM KONTOEN VEDRØRENDE KLIENTERS TILGODEHAVENDE.
Regnskabet føres som et særligt regnskab (biregnskab) vedrørende  

 klienternes økonomiske forhold.
Dette regnskab skal danne grundlag for  

 månedlige afstemninger med statsregnskabet (SCR) samt udvise det til enhver  

 tid eksisterende mellemværende mellem klienten og institutionen.
 Regnskabet føres på grundlag af dusørsedler, kassebilag, købsfakturaer og  

 omposteringsbilag.
 Arbejdsugen er fra mandag til søndag.
 REGISTRERINGENS TILRETTELÆGGELSE:
 Ved indsættelsen oprettes kontokort med klientens identifikation.
 Klientens mellemregning med institutionen bogføres på konto 95.50.  

 Klienters tilgodehavende.
Dusørsedlerne skal udarbejdes i mindst 2 eksemplarer af den, der forestår  

 arbejdsdriften.
Dusørsedlerne skal efterregnes og kontrolleres og påføres  

 eventuelle fradrag.
I forbindelse med fradrag udfærdiges eventuelt  

 indtægtsbilag.
Kassereren udfærdiger udbetalingsbilag og konterer beløbene på  

 konto 95.50. Klienters tilgodehavende.
Kassereren udbetaler herefter  

 arbejdspengene til klienterne, der kvitterer for beløbenes modtagelse.
Kassereren foretager rekapitulation vedrørende arbejdspenge og  

 arbejdstimer.
Arbejdspengene debiteres konto 0600.53.7. Arbejds- og  

 lommepenge vedrørende de forskellige fagområder og krediteres konto 95.50.  

 Klienters tilgodehavende.
 Eventuelle uanbringelige dusører tages til indtægt i kassen.
 Ved overførsel fra anstalt til pension overføres saldo på klientens konto  

 til institutionen efter nærmere aftale mellem anstalten og pensionen.
 Sker overførslen til fortsat afsoning i pensionen, sender anstalten  

 opgørelse over løsladelsesbeløbet med fradrag af eventuelle forskudsbeløb.
 4.3.2. AFSTEMNINGER, KONTORLLER M.V.
 5. BETALINGSFORRETNINGER.
 5.1. GENERELT.
 I instruksens specielle del er i bilag 3 givet oplysning om:
 5.2. ANSVARS- OG KOMPETENCEFORDELINGEN.
 Der henvises i øvrigt til instruksens specielle del bilag 1.
 5.3. REGELSÆT VEDRØRENDE BETALINGSFORRETNINGER.
 Ingen udgifter må afholdes af kassen uden at der foreligger bilag herfor.
 Inden udbetaling finder sted, skal ethvert udgiftsbilag være godkendt af  

 den medarbejder ved pensionen, som er ansvarlig for det pågældende  

 tjenesteområde.
 Afstemning af kassen skal foretages dagligt i det omfang, der har fundet  

 kasseforretninger sted, og lejlighedsvis med oplysninger fra pengeinstitut i  

 forbindelse med modtagelse af kontoudtog, dog mindst 1 gang om måneden.
 Ved regnskabets afslutning indsendes kassekladde til direktoratets løn- og  

 regnskabskontor.
Kassedifferencer på 200,00 kr. og mere skal omgående indberettes til  

 direktoratets 1. kontor, der underretter rigsrevisionen.
Der foretages  

 tillige registrering af kassedifferencer i kassekladden.
 Ved tyveri - uanset beløbsstørrelse - foretages omgående indberetning til  

 direktoratets 1. kontor, der underretter rigsrevisionen.
 Effekter, der er staten uvedkommende, må ikke forefindes i  

 kassen/pengeskabet.
 Forskudsbilag må ikke indgå i kassebeholdningen, men skal registreres i  

 pensionens regnskab.
 Personalechecks må ikke indløses.
 Modtagne checks, postgiroanvisninger m.v. skal straks eller senest den  

 følgende dag indløses eller indsættes på pensionens pengeinstitutkonto.
 Bilagene eller en udarbejdet oversigt over bilagene skal dateres og  

 forsynes med en påtegning om, at den ovenfor nævnte kontrol er gennemført.
Kvitteringerne skal afgives på en måde, der sikrer kontrol med  

 indbetalingen.
På kvitteringerne skal angives, på hvilken måde betalingen har  

 fundet sted, medmindre betalingen er sket ved anvendelse af pengesedler eller  

 skillemønt.
De modtagne checks skal krydses af udstederen eller af pensionen ved  

 modtagelsen.
Såfremt den kontante kassebeholdning overstiger 5.000 kr., skal  

 det overskydende beløb snarest indsættes på pensionens bank- eller  

 sparekassekonto.
 Der skal noteres i kassekladden, at eftersyn er foretaget.
 Rentetilskrivning skal indføres i kassekladden.
 6. KONTROL MED VÆRDIPOST.
 6.1. GENERELT.
 Arbejdsopgaverne omfatter gennemførelse af en særlig kontrol og  

 registrering af værdipost, dvs. checks, postanvisninger, værdipapirer,  

 anbefalede breve o.l.
 6.2. ANSVARS- OG KOMPETENCEFORDELING.
 Poståbning og registrering skal altid foretages af 2 medarbejdere i  

 forening.
 Der henvises til instruksens specielle del bilag 1.
 6.3. REGELSÆT VEDRØRENDE KONTROLLEN MED VÆRDIPOST.
 Øvrig værdipost udleveres til modtager efter kvittering i  

 værdiindgangsbogen.
 7. KRIMINALFORSORGENS ARBEJDSDRIFT.
 7.1. GENERELT.
 Optagelseshjemmets landbrugsdrift omfatter klienternes beskæftigelse med  

 produktion af varer med videresalg for øje.
 7.2. ANSVARS- OG KOMPETENCEFORDELINGEN.
 Den daglige ledelse af optagelseshjemmets landbrugsdrift forestås af  

 forstandereneller dennes stedfortræder.
 7.3. REGNSKABSMÆSSIG REGISTRERING.
 Fordeling af lønomkostninger (det gældende lønfaktortal) sker månedsvis.
 7.4. FORVALTNING AF VAREBEHOLDNINGER OG MASKINPARK M.V.
 Endvidere posteres beholdningsforskydningerne ved regnskabsårets  

 afslutning.
- anskaffelsestidspunkt - anskaffelsessum - leverandør.
 Beholdningsregnskaber (råstoffer, salgsvarer og maskiner) kan registreres  

 såvel manuelt som via edb.
 7.5. PRISFASTSÆTTELSE AF LANDBRUGETS PRODUKTER.
 Prisfastsættelse af landbrugets produkter foretages i forbindelse med  

 afregning fra mejeriselskab, slagteri og kornhandler for leverede produkter.
 8. REGELSÆT VEDRØRENDE ADMINISTRATION AF KAPITALER FOR  

 ANDRE (DEPOSITA).
 En gang om måneden indsendes originalsiden af kassebogen med tilhørende  

 bilag til direktoratets løn- og regnskabskontor, der foretager bogføring på  

 kontoen for »Deposita« i statsregnskabet.
 Pensionen skal ved kasseforretninger vedrørende klienternes egne penge  

 anvende et særligt kassebilag.
 Ved udbetalinger af klienters egne penge og ved udlevering af opbevarede  

 værdipapirer (bank-/sparekassebøger, feriemærkebøger m.v.) anvendes  

 kassebilaget som udgiftsbilag og indføres på et regnskabsblad.
 Ved indbetalinger af klienters egne penge og værdipapirer  

 (bank-/sparekassebøger, feriemærkebøger m.v.) til opbevaring anvendes  

 kassebilaget som indtægtsbilag og indføres på et regnskabsblad.
 Regnskabsbladet skal til enhver tid være a jourført.
 Bilag 2.
Instruks vedrørende refusionsansøgninger ved de under kriminalforsorgen i  

 frihed hørende afdelinger og pensioner 1. I forbindelse med udbetalinger vedrørende klienter  

 udfylder sagsbehandleren et blanketsæt (form.
F. 155). Blanketsættene er  

 nummereret fortløbende og består af udgiftsbilag, 2 genparter og  

 indtægtsbilag.
2. Originalbilaget og indtægtsbilaget afleveres til  

 kassereren.
En kopi afleveres til den medarbejder, der har ansvaret for, at  

 der søges refusion for det udlagte beløb.
Originalbilaget indføres i  

 kassebogen - blanketnummer anføres i tekstrubrikken - og indtægtsbilaget  

 anbringes i en særlig samlemappe vedrørende refusionsbilag.
3. Sidste kopi af udgiftsbilaget henlægges på  

 klientsagen, og beløbet registreres i et journalnotat.
Der foretages  

 endvidere notering på det blå regnskabsblad (form.
F. 14) under rubrikken  

 »lån«.
4. Så ofte det findes påkrævet, men mindst een gang om  

 måneden, søges refusion for udlagte beløb.
Genpart af ansøgningen anbringes i  

 samlemappen vedrørende refusionsbilag sammen med indtægtsbilaget.
5. Når refusionsbeløbet modtages, udtages  

 indtægtsbilaget og genparten af refusionsansøgningen af samlemappen, og  

 beløbets rigtighed kontrolleres.
Indtægtsbilaget indføres i kassebogen -  

 blanketnummer anføres i tekstrubrikken, og genparten af refusionsansøgningen  

 afleveres til den under pkt. 2 nævnte sagsbehandler.
 6. Refusionsbeløbet registreres i journal og på det  

 blå regnskabsblad.
 7. Såfremt der meddeles afslag på en  

 refusionsansøgning, anføres årsagen til afslaget i journalen og på  

 indtægtsbilaget.
 8. Afdelingslederen/forstanderen kontrollerer  

 refusionsregnskabet mindste en gang månedligt.
 9. Refusioner bør så vidt muligt søges modtaget pr.  

 postgiro.
 10. Eventuelt annullerede blanketsæt samt  

 indtægtsbilag, hvor der er meddelt afslag på refusion af beløbet, indsendes  

 til løn- og regnskabskontoret sammen med regnskabet, idet blanketnumrene  

 anføres som fodnote i kassebogen.
 Efter anmodning fra rigsrevisionen tilføjes som nyt afsnit:
11. Er refusionsbeløbet ikke indgået efter en måneds  

 forløb rykkes for beløbet.
Samtidig gøres notat herom på sagen.
Der rykkes  

 yderligere 2 gange.
Dette skal ske 3 uger efter henholdsvis 1. og 2. rykker.  

 Såfremt refusionen ikke er indgået efter de 3 rykkere, skal der ind 1 uge ske  

 indberetning herom til direktoratets 5. kontor med indstilling om, hvorledes  

 fordringen bør søges inddrevet.
