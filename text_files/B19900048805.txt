 I medfør af naturfredningslovens §§ 56a, 60 og 66, stk. 2, jf.
 lovbekendtgørelse nr. 520 af 10. oktober 1984 fastsættes:
Formål § 1.  Fredningens formål er at sikre Anholts østspids  

 og det omgivende søterritorium mod forstyrrelser, af hensyn til områdets  

 værdi som tilholdssted og yngleplads for sæler.
Afgrænsning § 2.  Fredningen omfatter:
Fredningsbestemmelser § 3.  Færdsel og sejlads er ikke tilladt på  

 søterritoriet.
På landarealerne er færdsel ikke tilladt, med mindre andet ved  

 opslag og afmærkning er anvist i området.
 Stk. 2.  Bestemmelsen i stk. 1 gælder dog ikke for  

 sejlads i forbindelse med erhvervsfiskeri, hvorunder dog højest kan medtages  

 det antal personer der er nødvendige af hensyn til fiskeriets gennemførelse.
 Stk. 3.  Uanset bestemmelsen i stk. 1 har offentlige  

 myndigheder, ejeren eller dennes folk adgang til området i tjenstligt øjemed.
Andre bestemmelser § 4.  For flyvning over områderne gælder Statens  

 Luftfartsvæsens bestemmelser for civil luftfart BL 7-16, om særligt følsomme  

 naturområder.
Efter denne bekendtgørelse skal flyvning over disse områder  

 udføres under særlig hensyntagen til naturværdierne.
Undtagelser, tilsyn, straf og ikrafttræden § 5.  Skov- og Naturstyrelsen kan tillade mindre  

 betydende fravigelser fra færdselsforbudet i § 3.
 Stk. 2.  Skov- og Naturstyrelsens afgørelser i medfør af  

 stk. 1 er endelige.
 § 6.  Skov- og Naturstyrelsen fører tilsyn med det  

 fredede område.
 § 7.  Overtrædelse af bestemmelserne i § 3 straffes,  

 jf. naturfredningslovens § 66, stk. 2, med bøde, medmindre højere straf er  

 forskyldt efter den øvrige lovgivning.
 Stk. 2.  For overtrædelser, der er begået af  

 aktieselskab, andelsselskab eller lignende, kan der pålægges selskabet som  

 sådant bødeansvar, jf. naturfredningslovens § 66, stk. 3.
 § 8.  Fredningen træder i kraft den 7. juli 1990.
