 Under 9. oktober 1965 er der i Moskva afsluttet en overenskomst mellem  

 Danmark og Sovjetunionen om udførelse af bjergningsarbejder i danske og  

 sovjetiske farvande.
 Den danske tekst til overenskomsten og en dertil knyttet brevveksling af  

 samme dato er som følger:
Overenskomst mellem Kongeriget Danmarks regering og Unionen af Socialistiske  

 Sovjetrepublikkers regering om udførelse af bjergningsarbejder i danske og  

 sovjetiske farvande.
Kongeriget Danmarks regering og Unionen af Socialistisk Sovjetrepublikkers  

 regering, som tager hensyn til, at der under sejlads kan opstå situationer, hvor et  

 skib på grund af havari eller en nødsituation behøver hjælp, som tager i betragtning, at hurtig ydelse af hjælp kan have afgørende  

 betydning for en heldig bjergning af et nødstedt skib og dets ladning, som har for øje at skabe mulighed for skibe i en nødsituation for at  

 betjene sig af den i hvert enkelt tilfælde mest hensigtsmæssige hjælp, og som ønsker at udvikle det gode naboforhold mellem Kongeriget Danmark og  

 Unionen af Socialistiske Sovjetrepublikker, er blevet enige om følgende:
 Artikel 1.
 Når et skib, der fører den ene af de kontraherende parters flag, under  

 bessejling af eller ophold i den anden parts ydre eller indre territoriale  

 farvande behøver hjælp som følge af, at det har lidt havari eller andre  

 grunde er kommet i en nødsituation, skal det være skibets fører eller reder  

 tilladt efter eget skøn at hdikalde et skib, der sejler under en af de  

 kontraherende parters flag, til at yde hjælp og bjergning.
Når et skib fra den ene kontraherende part uden for den anden parts ydre  

 territoriale farvande har lidt havari, der berører dets sødygtighed, og det  

 har behov for uopsættelig hjælp, kan dette skib ved hjælp fra ethvert andet  

 skib, der sejler under samme flag, bringes ind til det andet lands ydre eller  

 indre territoriale farvande med henblik på udbedring af skaden.
I så fald  

 finder den ved nærværende overenskomsts artikel 2 fastsatte ordning for  

 adgang til indre og yder territoriale farvande anvendelse på det skib, der  

 yder hjælpen.
 Skibe, der befinder sig i det andet lands ydre og indre territoriale  

 farvande, har pligt til under hensyntagen til nærværende overenskomsts  

 bestemmelser at iagttage dettes love og regler vedrørende udenlandske skibes  

 og statsborgeres ophold samt vedrørende udførelse af bjergningsarbejder.
 Artikel 2.
 Den i artikel 1 forudsete frie adgang til de kontraherende parters ydre og  

 indre territoriale farvande med henblik på at yde hjælp er betinget af, at  

 myndighederne i det land, i hvis farvande det nødstedte skib befinder sig,  

 snarest muligt og senest i det øjeblik, da bjergningsskibet fra en af de  

 kontraherende parter når frem til den anden parts ydre territoriale farvande,  

 modtager oplysning om nødsituationens karakter samt om navnene på den  

 organisation og det eller de skibe, der skal udføre bjergningsarbejdet.
 Hvorledes de i stk. 1 af nærværende artikel omhandlede oplysninger skal  

 videregives, fastsættes ved særskilt brevveksling.
 Artikel 3.
 Den hjælp, der omhandles i nærværende overenskomst, omfatter enhver form  

 for bugsering, bjergning eller bistand, der ydes fra søen til et havareret  

 skib eller andet flydende materiel eller ombordværende ladning.
 Artikel 4.
 Nærværende overenskomst finder anvendelse på orlogsfartøjer i det omfang,  

 hvori dette er foreneligt med de i hvert af de kontraherende lande gældende  

 regler om udenlandske orlogsfartøjers adgang til det farvande.
 Artikel 5.
 Nærværende overenskomst finder anvendelse i danske ydre og indre  

 territoriale farvande i Østersøen, i de danske sunde og bælter, i farvandene  

 Kattegat og Skagerrak, i Nordsøgen og ved Færøerne med undtagelse af de  

 områder, hvor der gælder forbud mod besejling, opankring eller forbud for  

 danske statsborgere mod at drive fiskeri, og som bekendtgøres i  

 »Efterretninger for Søfarende«.
 Nærværende overenskomst finder anvendelse i sovjetiske ydre og indre  

 territoriale farvande i Østersøen, herunder i den finske bugt, med undtagelse  

 af de områder, hvor der gælder forbud mod besejling og opankring, og som  

 bekendtgøres i »Izveschtjenija Moreplavateljam«.
 For så vidt angår de ovennævnte områder, hvor det er forbudt at udføre  

 bjergningsarbejder, vil parterne give andragender om tilladelse til at udføre  

 bjergningsarbejder i disse områder en velvillig og hurtig behandling.
 Artikel 6.
 Nærværende overenskomst afsluttes for et tidsrum af tre år og træder i  

 kraft, når den i artikel 2, stk. 2, omtalte brevveksling foreligger.
 Dersom ingen af de kontraherende parter senest seks måneder før udløbet af  

 nævnte gyldighedsperiode opsiger overenskomsten, skal den forblive i kraft  

 yderligere eet år og skal således anses forlænget for yderligere eet år ad  

 gangen, såfremt ingen af de kontraherende parter opsiger overenskomsten  

 mindst seks måneder før udløbet af en gyldighedsperiode.
 Udfærdiget i Moskva den 9. oktober 1965 i to eksemplarer, hvert i det  

 danske og det russiske sprog, hvorved begge tekster har samme gyldighed.
For Kongeriget Danmarks regering C.
Holten Eggert.
For Unionen af Socialistiske Sovjetrepublikkers regering V.
Bakajev.
Ærede her.
Søminister, I tilslutning til den i dag undertegnede overenskomst mellem Kongeriget  

 Danmarks regering og Unionen af Socialistiske Sovjetrepublikkers regering om  

 udførelse af bjergningsarbejder i danske og sovjetiske farvande har jeg  

 herved den ære at bekræfte, at den i overenskomstens artikel 2 omhandlede  

 fremgangsmåde med hensyn til videregivelse af oplysninger bliver følgende:
 For dansk side vil notifikationen blive afgivet til USSR's  

 søfartsministerium direkte til telex nr. 162 (tilbagesvar: Moskva morflot)  

 eller pr. radio via sovjetiske kystradiostationer (telegramadresse: Moskva  

 morflot).
 Såfremt notifikationen afgives telegrafisk via sovjetisk kystradiostation,  

 skal Kaliningrad radio benyttes.
Forbindelse fra danske kystradiostationer til Kaliningrad radio,  

 kaldesignal UMQ, indledes på frekvensen 500 khz.
Efter at forbindelse er  

 etableret, vil Kaliningrad radio sende på frekvenson 441 khz og modtage på  

 frekvenserne: 487,429 eller 464 khz.
 Opkald fra skibe til ovennævnte radiostation indledes ligeledes på 500 khz  

 med efterfølgende overgang til arbejdsfrekvenserne, som for skibe er 425,  

 454, 468 eller 480 khz og for Kaliningrad radio 441 khz.
 Såfremt forbindelse ikke opnås med den nævnte kystradiostation, kan  

 telegrammet afgives til en vilkårlig sovjetisk kystradiostation.
 Fra sovjetisk side vil den nævnte notifikation blive afgivet direkte til  

 telex nr. 2373 (tilbagesvar: Søfart, København) eller pr. radio til Danmarks  

 handelsministerium over følgende danske offentlige kystradiostationer:  

 Blåvand, Lyngby og Skagen og Rønne (telegramadresse: Søfart, København).
 De afgivne notifikationer skal være mærket som »ildsignal«  

 (xxx).
 Modtag, hr. minister, forsikringen om min højagtelse.
C.
Holten Eggert.
Kgl.
Dansk Ambassadør.
Hans Excellence Unionen af Socialistiske Sovjetrepublikkers Søfartsminister V.
Bakajev.
 Teksten til den tilsvarende sovjetiske note udelades her.
I medfør af artikel 6 er overenskomsten trådt i kraft den 9. oktober 1965.
 Udenrigsministeriet, den 11. november  

 1965.
J.
O.
Krag.
