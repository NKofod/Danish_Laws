Bekendtgørelse  

 om obligatorisk knallertundervisning  

  

 og knallertbeviser I medfør af § 63, stk. 4 og 5, § 118,  

 stk. 8 og § 124 q i færdselsloven, jf. lovbekendtgørelse nr. 712 af  

 2. august 2001, som ændret ved lov nr. 432 af 10. juni 2003 og lov nr. 267 af  

 21.  

 april 2004, fastsættes:
 § 1.  

  

 Kommunen  

 sørger efter færdselslovgivningen for undervisning i færdselsreglerne og i  

 kørsel med ikke registreringspligtig knallert (obligatorisk  

 knallertundervisning).
§ 2.  

  

 Den  

 obligatoriske knallertundervisning skal omfatte teoretisk og praktisk  

 undervisning.
Undervisningen skal give eleverne viden, færdigheder og  

 holdninger, der sætter dem i stand til at færdes på ikke registreringspligtig  

 knallert på en færdselssikkerhedsmæssig forsvarlig måde.
Stk. 2.  

  

 Undervisningen  

 tilrettelægges med en varighed på 24 undervisningstimer.
Undervisningen gives  

 efter retningslinier udfærdiget af Rådet for Større Færdselssikkerhed efter  

 forhandling med Rigspolitichefen.
 § 3.  

  

 Under  

 al øvelseskørsel skal eleven anvende fastspændt styrthjelm.
 § 4.  

  

 Øvelseskørsel  

 på vej kan finde sted, når eleven er fyldt 15 år.
 Stk. 2.  

  

 Under  

 kørslen skal eleven bære en orange vest forsynet med hvide reflekser foran og  

 bagpå.
 Stk. 3.  

  

 Kørslen  

 skal ske under opsyn af læreren, der højst må have opsyn med 6 elever ad  

 gangen.
 Stk. 4.  

  

 Læreren  

 skal påse, at betingelserne i stk. 1 og 2 og § 3 er opfyldt.
 Stk. 5.  

  

 Læreren  

 skal endvidere påse, at eleven ved kørsel på lukket område har opnået en  

 sådan  

 færdighed, at kørslen på vej kan ske uden fare for andre eller for eleven  

 selv.
§ 5.  

  

 En  

 elev anses for at have deltaget i undervisningen med et tilfredsstillende  

 resultat, når den pågældende 1)  

 	  

 har deltaget i  

 undervisningen i mindst 21 timer, og 2)  

 	  

 har besvaret tre  

 prøver udfærdiget af Rådet for Større Færdselssikkerhed på tilfredsstillende  

 måde.
Bedømmelsen af prøverne foretages af læreren i overensstemmelse med en  

 vejledning, der udsendes af Rådet for Større Færdselssikkerhed.
 § 6.  

  

 Lederen  

 af undervisningen meddeler elevens bopælskommune, at eleven har deltaget i  

 den  

 obligatoriske knallertundervisning med et tilfredsstillende resultat.
 Stk. 2.  

  

 Lederen  

 giver samtidig eleven meddelelse om, at knallertbevis kan fås ved henvendelse  

 til kommunen efter reglerne i §§ 7 og 8.
 § 7.  

  

 Den,  

 der har gennemført obligatorisk knallertundervisning med et tilfredsstillende  

 resultat, og som ønsker at få udleveret et knallertbevis, skal rette  

 henvendelse til sin bopælskommune.
Stk. 2.  

  

 Den  

 pågældende skal møde personligt og forevise dåbsattest eller på anden måde  

 godtgøre sin identitet og aflevere et vellignende fotografi (portrætbillede  

 uden hovedbeklædning, jf. dog stk. 3) i størrelse 35 x  

 45 mm, hvor hovedet måler 25-  

 35 mm  

 i højden.
Fotografiet skal være  

 holdbart, egnet til indscanning og uden stempler, huller eller andre  

 beskadigelser.
 Stk. 3.  

  

 Kommunen  

 kan tillade, at ansøgeren bærer hovedbeklædning på det i stk. 2 nævnte  

 fotografi,  

 hvis ansøgeren af religiøse grunde anmoder herom.
 § 8.  

  

 Kommunen  

 udsteder mod betaling af 100 kr. knallertbevis til de personer, der opfylder  

 betingelserne i § 7, jf. færdselsloven § 124 d.
 Stk. 2.  

  

 Knallertbeviset  

 udformes i overensstemmelse med bestemmelserne i bilag 1.
 Stk. 3.  

  

 Knallertbevis  

 må tidligst udleveres den sidste hverdag, før den pågældende fylder 16 år, og  

 må ikke udleveres, efter at den pågældende er fyldt 18 år.
 Stk. 4.  

  

 Kommunen  

 kan, såfremt betingelserne i § 7 og § 8, stk. 1, er opfyldt,  

 udstede et midlertidigt knallertbevis med en gyldighed på op til 2 måneder,  

 der  

 tidligst regnes fra den pågældendes fyldte 16. år.
Stk. 5.  

  

 Til en  

 person, hvis knallertbevis er bortkommet eller beskadiget, udsteder  

 bopælskommunen  

 efter anmodning duplikatbevis.
Er beviset bortkommet, afgives en erklæring  

 herom.
Er beviset beskadiget, skal det afleveres til kommunen, inden  

 duplikatbevis udstedes. § 7, stk. 2 og 3, finder tilsvarende  

 anvendelse.
 Stk. 6.  

  

 Duplikatbevis  

 må ikke udleveres, efter at den pågældende er fyldt 18 år.
§ 9.  

  

 Til  

 en person, der ikke længere er i besiddelse af et tidligere erhvervet  

 kørekort  

 til traktor/motorredskab, udsteder politiet efter anmodning en erklæring om,  

 at  

 den pågældende må føre ikke registreringspligtig knallert.
Anmærkning herom  

 optages  

 i kørekortregisteret.
Stk. 2.  

  

 Til en  

 person, hvis erklæring er bortkommet eller beskadiget, udsteder politiet  

 efter  

 begæring en duplikaterklæring.
Anmærkning herom optages i kørekortregisteret.  

 Er erklæringen bortkommet, skal den pågældende afgive en erklæring herom.
Er  

 erklæringen beskadiget, skal den afleveres til politiet, inden  

 duplikaterklæring udstedes.
 Stk. 3.  

  

 Erklæring  

 eller duplikaterklæring må ikke udleveres, efter at den pågældende er fyldt  

 18  

 år.
 § 10.  

  

 Overtrædelse  

 af § 4, stk. 3 og 4, straffes med bøde.
 § 11.  

  

 Bekendtgørelsen  

 træder i kraft den 1. april 2005.
 Stk. 2.  

  

 Samtidig  

 ophæves bekendtgørelse nr. 653 af 9. august 1993 om obligatorisk  

 knallertundervisning.
 Stk. 3.  

  

 Knallertbeviser udstedt før den 1. april 2005 forbliver gyldige.
Justitsministeriet, den 2. marts  

 2005 Lene Espersen /Michael Højer Bilag 1 Bestemmelser om knallertbevisets udseende og  

 indhold mv.
I.
Format Knallertbeviset udstedes som  

 lamineret plastkort med en længde på  

 85  

 mm  

 og en bredde på  

 54  

 mm.
II.
Udseende og  

 indhold Knallertbeviset har to sider.
 1. Knallertbevisets forside:
 a)  

 	  

 Øverst i forsidens  

 midte er ordet Knallertbevis trykt i sort.
 b)  

 	  

 I forsidens højre  

 side findes et fotografi af indehaveren.
 c)  

 	  

 I forsidens baggrund  

 findes et mønster i gult med det danske rigsvåben.
 d)  

 	  

 Knallertbevisets  

 dataindhold, der er skrevet med sort, omfatter:
-  

 	  

 Indehaverens  

 efternavn -  

 	  

 Indehaverens  

 fornavn(e) -  

 	  

 Indehaverens  

 CPR-nummer -  

 	  

 Navnet på den  

 kommune, der har udstedt beviset -  

 	  

 Bevisnummer  

 (kommunenummer og løbenummer) -  

 	  

 Udstedelsesdato -  

 	  

 Udløbsdato -  

 	  

 Indehaverens  

 underskrift 2. Knallertbevisets bagside:
 a)  

 	  

 I bagsidens baggrund  

 findes et mønster i gult.
 b)  

 	  

 Bagsiden indeholder  

 følgende tekst skrevet med sort:
Dette bevis giver ret til at føre ikke registreringspligtig  

 knallert.
Beviset skal medbringes under kørsel og skal på forlangende vises  

 til  

 politiet.
Overtrædelser heraf straffes med bøde.
 Fundne knallertbeviser bedes afleveret til den kommune, der  

 er anført på forsiden af beviset, eller til politiet.
 Beviset er  

  

 ikke  

 anerkendt som officiel legitimation.
 Godkendt af Justitsministeriet.
