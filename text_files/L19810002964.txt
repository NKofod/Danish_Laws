Den 19. maj 1978 undertegnedes i Helsingfors en luftfartsoverenskomst  

 mellem Danmark og Finland.
Overenskomsten og to i tilknytning til denne  

 udvekslede noter har følgende ordlyd:
OVERENSKOMST mellem Kongeriget Danmarks regering og Republikken Finlands regering  

 vedrørende lufttrafik Kongeriget Danmarks regering og Republikken Finlands regering som er parter i konventionen om international civil luftfart og  

 overenskomsten om transitrettigheder for internationale luftruter, der begge  

 åbnedes for undertegnelse i Chicago den syvende december 1944, og som nærer ønske om i overensstemmelse med nævnte konvention at afslutte en  

 overenskomst med det formål at fremme lufttrafikken mellem og udover deres  

 respektive territorier, er kommet overens om følgende:
Artikel 1 Definitioner I denne overenskomst skal:
Artikel 2 Trafikrettigheder 1. Hver kontraherende part tilstår den anden  

 kontraherende part de rettigheder, som er angivet i denne overenskomst, med  

 det formål at oprette regelmæssig international lufttrafik på de ruter, som  

 er angivet i denne overenskomsts tillæg.
Sådan trafik og sådanne ruter er i  

 det efterfølgende benævnt henholdsvis »den aftalte trafik« og  

 »de angivne ruter«.
Det af hver af de kontraherende parter udpegede  

 luftfartsselskab skal, så længe det driver den aftalte trafik på en angiven  

 rute, nyde følgende rettigheder:
 2. Intet i denne artikels stk. 1 skal anses for at  

 give den ene kontraherende parts luftfartsselskab ret til på den anden  

 kontraherende parts territorium at optage passagerer, fragt og post, som  

 befordres mod vederlag, og som er bestemt for en anden plads på denne  

 kontraherende parts territorium.
Artikel 3 Udpegelse af luftfartsselskab 1. Hver kontraherende part skal have ret til  

 skriftligt over for den anden kontraherende part at udpege et  

 luftfartsselskab med det formål at drive den aftalte trafik på de angivne  

 ruter.
 2. Ved modtagelsen af sådan udpegelse skal den anden  

 kontraherende part under forbehold af bestemmelserne i denne artikels stk. 3  

 og 4 uopholdeligt give det udpegede luftfartsselskab den behørige  

 driftstilladelse.
 3. En kontraherende parts luftfartsmyndigheder kan  

 pålægge det af den anden kontraherende part udpegede luftfartsselskab at  

 godtgøre over for dem, at det er i stand til at opfylde de vilkår, som  

 stilles i henhold til de love og bestemmelser, der normalt og med rimelighed  

 anvendes af sådanne myndigheder på driften af international lufttrafik i  

 overensstemmelse med bestemmelserne i konventionen.
 4. Hver kontraherende part skal være berettiget til at  

 nægte at give de i denne artikels stk. 2 omhandlede driftstilladelser eller  

 til at opstille sådanne betingelser, som den måtte anse for påkrævede for et  

 udpeget luftfartsselskabs udøvelse af de i artikel 2 omhandlede rettigheder,  

 i ethvert tilfælde, hvor nævnte kontraherende part ikke finder det godtgjort,  

 at en væsentlig del af ejendomsretten til og den effektive kontrol med dette  

 luftfartsselskab beror hos den kontraherende part, som har udpeget  

 luftfartsselskabet, eller hos dens statsborgere.
 5. Når et luftfartsselskab er blevet således udpeget  

 og godkendt, kan det påbegynde driften af den aftalte trafik, forudsat at en  

 i overensstemmelse med bestemmelserne i denne overenskomsts artikel 9 fastsat  

 takst er i kraft for så vidt angår denne trafik.
Artikel 4 Tilbagekaldelse, suspension samt pålæggelse af betingelser 1. Hver kontraherende part skal være berettiget til at  

 tilbagekalde en driftstilladelse eller til at suspendere det af den anden  

 kontraherende part udpegede luftfartsselskabs udnyttelse af de rettigheder,  

 som er angivet i denne overenskomsts artikel 2, eller til at foreskrive  

 sådanne betingelser, som den måtte anse for påkrævede for udnyttelsen af  

 disse rettigheder:
2. Medmindre øjeblikkelig tilbagekaldelse, suspension  

 eller pålæggelse af de betingelser, som er omhandlet i denne artikels stk. 1,  

 er nødvendig for at forebygge yderligere overtrædelser af love og  

 bestemmelser, skal denne ret kun udøves efter drøftelse med den anden  

 kontraherende part.
I så fald skal drøftelsen begynde inden for en periode af  

 tredive (30) dage fra den dato, da anmodningen om drøftelsen er fremsat af en  

 af de kontraherende parter.
Artikel 5 Fritagelse for told og andre afgifter 1. Luftfartøjer, der benyttes i international trafik  

 af hver kontraherende parts udpegede luftfartsselskab, såvel som deres  

 sædvanlige udstyr, beholdninger af brændstof og smøreolie samt  

 luftfartøjsforråd (herunder levnedsmidler, drikkevarer og tobak) om bord i  

 sådanne fartøjer skal ved ankomsten til den anden kontraherende parts  

 territorium være fritaget for samtlige toldafgifter, undersøgelsesgebyrer og  

 andre afgifter eller skatter, forudsat at sådant udstyr og sådanne  

 forsyninger forbliver om bord i luftfartøjet indtil de genudføres.
 2. Fritaget for samme afgifter og skatter med  

 undtagelse af afgifter for ydet tjeneste er desuden:
 Det ovenfor under pkt. a), b) og c) omhandlede materiel kan forlanges  

 opbevaret under toldopsyn eller -kontrol.
Artikel 6 Opbevaring af luftfartøjsudstyr og forsyninger Det sædvanlige luftfartøjsudstyr såvel som de materialer og forsyninger,  

 som beholdes om bord i luftfartøjer tilhørende den ene kontraherende parts  

 udpegede luftfartsselskab, må kun udlosses på den anden kontraherende parts  

 territorium med tilladelse fra dette territoriums toldmyndigheder.
I så fald  

 kan de undergives nævnte myndigheders opsyn, indtil de genudføres eller på  

 anden måde afhændes i overensstemmelse med toldbestemmelserne.
Artikel 7 Bestemmelser for indførsel og klarering Passagerer i transit via en kontraherende parts territorium skal kun  

 underkastes en meget enkel told- og indrejsekontrol.
Bagage og fragt i  

 direkte transit skal være fritaget for toldafgifter og andre lignende  

 skatter.
Artikel 8 Bestemmelser vedrørende kapacitet 1. Den kapacitet, der stilles til rådighed af de  

 kontraherende parters udpegede luftfartsselskaber, skal være nøje afpasset  

 efter publikums behov for befordring på de angivne ruter mellem de  

 kontraherende parters territorier.
 2. Der skal være rimelig og lige adgang for begge de  

 kontraherende parters luftfartsselskaber til at drive den aftalte trafik på  

 de angivne ruter mellem deres respektive territorier.
 3. Ved driften af den aftalte trafik mellem deres  

 respektive territorier skal hver kontraherende parts luftfartsselskab tage  

 hensyn til den anden kontraherende parts luftfartsselskabs interesser,  

 således at den trafik, som sidstnævnte driver på de samme ruter, ikke  

 påvirkes på en utilbørlig måde.
4. Den totale kapacitet, som indsættes på  

 nabolandstrafikken, skal, så vidt det er muligt, deles ligeligt mellem de  

 kontraherende parters udpegede luftfartsselskaber ved udførelsen af trafikken  

 mellem deres respektive territorier.
Den kapacitet, der stilles til rådighed,  

 såvel som frekvensen af den trafik, der udføres, de typer luftfartøjer, som  

 de udpegede luftfartsselskaber anvender på de lokale ruter, og tidstabellerne  

 skal aftales mellem de udpegede luftfartsselskaber.
I tilfælde af, at der ikke foreligger en aftale mellem  

 luftfartsselskaberne, skal de senest tres (60) dage før en trafikperiodes  

 begyndelse forelægge spørgsmålet for luftfartsmyndighederne, som vil bestræbe  

 sig på at løse problemet.
Indtil afgørelsen foreligger enten på  

 luftfartsselskabsniveau eller mellem luftfartsmyndighederne skal status quo  

 opretholdes.
 5. For at imødekomme uventet trafikbehov af  

 midlertidig karakter kan de udpegede luftfartsselskaber, uanset  

 bestemmelserne i denne artikels stk. 4, indbyrdes aftale sådanne midlertidige  

 kapacitetsforøgelser, som er nødvendige for at imødekomme trafikbehovet.
 6. På en hvilken som helst aftalt rute, hvor 5.  

 friheds trafikrettigheder er tilstået, skal 5. frihedstrafik anses som  

 værende af underordnet karakter sammenlignet med trafikken mellem territoriet  

 tilhørende den part, som har udpeget luftfartsselskabet, og de stater, hvor  

 trafikkens endelige bestemmelsessted er beliggende.
Artikel 9 Takster 1. De takster, som skal anvendes af en kontraherende  

 parts udpegede luftfartsselskab for befordring til eller fra den anden parts  

 territorium, skal fastsættes på et rimeligt niveau under behørig hensyntagen  

 til alle i betragtning kommende faktorer, herunder driftsomkostninger,  

 rimelig fortjeneste og andre luftfartsselskabers takster.
 2. De i denne artikels stk. 1 omhandlede takster skal  

 så vidt muligt aftales af de udpegede luftfartsselskaber efter konsultation  

 med de øvrige luftfartsselskaber, som driver ruten eller dele af denne, og en  

 sådan aftale skal, hvor det er muligt, indgås under anvendelse af Den  

 internationale Lufttransportsammenslutnings procedurer for fastsættelse af  

 takster.
3. De således aftalte takster skal forelægges for de  

 kontraherende parters luftfartsmyndigheder til godkendelse mindst halvfems  

 (90) dage før deres foreslåede ikrafttrædelsesdato.
I særlige tilfælde kan  

 denne tidsfrist forkortes, forudsat at de nævnte myndigheder samtykker heri.
4. Denne godkendelse kan gives udtrykkeligt.
Hvis  

 ingen af luftfartsmyndighederne har givet udtryk for misbilligelse inden  

 tredive (30) dage fra forelæggelsesdatoen i overensstemmelse med denne  

 artikels stk. 3, skal disse takster anses for godkendt.
I tilfælde af, at  

 forelæggelsesfristen forkortes, som omtalt i stk. 3, kan  

 luftfartsmyndighederne enes om, at den frist, inden for hvilken der skal  

 gives udtryk for eventuel misbilligelse, kan være under tredive (30) dage.
 5. Såfremt der ikke kan opnås enighed om en takst i  

 henhold til denne artikels stk. 2, eller såfremt en luftfartsmyndighed i  

 løbet af den periode, der finder anvendelse i henhold til denne artikels stk.  

 4, underretter den anden luftfartsmyndighed om sin misbilligelse af en takst,  

 der er aftalt i overensstemmelse med bestemmelserne i stk. 2, skal de  

 kontraherende parters luftfartsmyndigheder efter drøftelse med enhver anden  

 stats luftfartsmyndigheder, hvis råd de anser for nyttige, søge at fastsætte  

 taksten ved indbyrdes aftale.
 6. Såfremt luftfartsmyndighederne ikke kan blive enige  

 om nogen takst, som er forelagt dem i henhold til denne artikels stk. 3,  

 eller om fastsættelse af nogen takst i henhold til denne artikels stk. 5,  

 skal uenigheden afgøres i overensstemmelse med bestemmelserne i denne  

 overenskomsts artikel 16.
7. En i overensstemmelse med bestemmelserne i denne  

 artikel fastsat takst skal forblive i kraft, indtil en ny takst er blevet  

 fastsat.
En takst skal dog ikke i medfør af dette stykke have fortsat  

 gyldighed i mere end tolv (12) måneder ud over den dato, på hvilken dens  

 gyldighed ellers ville være ophørt.
Artikel 10 Finansielle bestemmelser Hver kontraherende part forpligter sig til at tilstå den anden part fri  

 overførsel til den officielle vekselkurs af det beløb, hvormed indtægter, der  

 oppebæres på dens territorium i forbindelse med befordringen af passagerer,  

 bagage, postforsendelser og fragt, udført af den anden parts udpegede  

 luftfartsselskab, overstiger udgifterne herved.
Såfremt betalingssystemet  

 mellem de kontraherende parter er underkastet en særlig aftale, skal en sådan  

 aftale finde anvendelse.
Artikel 11 Udveksling af statistisk materiale 1. Hver af de kontraherende parters  

 luftfartsmyndigheder skal efter anmodning tilsende den anden kontraherende  

 parts luftfartsmyndigheder sådan periodisk eller andet statistisk materiale,  

 som med rimelighed kan kræves med henblik på at vurdere den kapacitet, som af  

 førstnævnte kontraherende parts udpegede luftfartsselskab er indsat i den  

 aftalte trafik.
 2. Sådant materiale skal omfatte alle oplysninger, der  

 er nødvendige for at fastslå omfanget af den trafik, som luftfartsselskabet  

 udfører i den aftalte trafik, samt sådan trafiks oprindelses- og  

 bestemmelsessted på ruten.
Artikel 12 Godkendelse af fartplaner 1. Det af hver af de kontraherende parter udpegede  

 luftfartsselskab skal forelægge sit trafikprogram for hver sommer- og  

 vinterperiode for den anden kontraherende parts luftfartsmyndigheder til  

 godkendelse mindst tres (60) dage før påbegyndelsen af driften.
Programmet  

 skal indeholde oplysninger om tidstabeller, trafikfrekvensen og de typer  

 luftfartøjer, der vil blive anvendt.
Den anden kontraherende parts  

 luftfartsmyndigheder skal senest tredive (30) dage før påbegyndelsen af  

 driften meddele deres afgørelse om godkendelse eller misbilligelse af dette  

 program.
 2. Enhver senere nødvendig mindre ændring i  

 trafikprogrammet skal meddeles begge kontraherende parters  

 luftfartsmyndigheder senest fjorten (14) dage før påbegyndelsen af den  

 ændrede drift.
Artikel 13 Konsultationer 1. I det nære samarbejdes ånd skal de kontraherende  

 parters luftfartsmyndigheder fra tid til anden rådføre sig med hinanden med  

 henblik på at sikre, at bestemmelserne i denne overenskomst og dens tillæg  

 gennemføres og overholdes på tilfredsstillende måde.
 2. Hver kontraherende part kan anmode om konsultation,  

 som kan ske mundtligt eller skriftligt, og som skal påbegyndes inden for en  

 periode af tres (60) dage regnet fra den dato, da en sådan anmodning  

 modtages, medmindre begge kontraherende parter enes om en forlængelse af  

 denne tidsfrist.
Artikel 14 Ændringer 1. Såfremt en af de kontraherende parter finder det  

 ønskeligt at ændre nogen bestemmelse i denne overenskomst, kan den anmode om  

 konsultation med den anden kontraherende part.
En sådan konsultation, som kan  

 finde sted mellem luftfartsmyndighederne, og som kan foregå mundtligt eller  

 skriftligt, skal påbegyndes inden for et tidsrum af tres (60) dage fra datoen  

 for modtagelsen af anmodningen, medmindre begge kontraherende parter enes om  

 at forlænge denne tidsfrist.
Enhver sådan aftalt ændring skal træde i kraft,  

 når den er blevet bekræftet ved udveksling af diplomatiske noter.
 2. Ændringer i denne overenskomsts tillæg kan  

 foretages efter direkte aftale mellem de kontraherende parters kompetente  

 luftfartsmyndigheder og skal træde i kraft efter notifikation ad diplomatisk  

 vej.
Artikel 15 Overensstemmelse med multilaterale konventioner Denne overenskomst og dens tillæg vil blive ændret således, at de bringes  

 i overensstemmelse med enhver multilateral konvention, som måtte blive  

 bindende for begge kontraherende parter.
Artikel 16 Afgørelse af tvister 1. Såfremt der mellem de kontraherende parter opstår  

 nogen tvist angående fortolkningen eller anvendelsen af denne overenskomst,  

 skal de kontraherende parter først søge at bilægge den ved forhandling.
2. Dersom det ikke lykkes de kontraherende parter at  

 opnå en ordning ad forhandlingens vej, kan de enes om at henvise tvisten til  

 afgørelse af en person eller institution, eller tvisten kan efter anmodning  

 fra en af de kontraherende parter indbringes for en voldgiftsdomstol  

 bestående af tre voldgiftsmænd, hvoraf en udpeges af hver kontraherende part  

 og den tredje vælges af de to således udpegede.
Hver af de kontraherende  

 parter skal udpege en voldgiftsmand inden for et tidsrum af tres (60) dage  

 fra datoen for den ene kontraherende parts modtagelse af en af den anden part  

 ad diplomatisk vej fremsendt anmodning om tvistens afgørelse ved voldgift, og  

 den tredje voldgiftsmand skal udpeges inden for et yderligere tidsrum af tres  

 (60) dage.
Såfremt en af de kontraherende parter undlader at udpege en  

 voldgiftsmand inden for det angivne tidsrum, eller såfremt den tredje  

 voldgiftsmand ikke udpeges inden for det angivne tidsrum, kan præsidenten for  

 rådet i Organisationen for international civil Luftfart af hver af de  

 kontraherende parter anmodes om at udpege en eller flere voldgiftsmænd efter  

 behov.
I så fald skal den tredje voldgiftsmand være statsborger i en  

 tredjestat og fungere som formand for voldgiftsdomstolen.
 3. De kontraherende parter forpligter sig til at  

 efterkomme enhver i henhold til denne artikels stk. 2 afsagt kendelse.
Artikel 17 Opsigelse Hver kontraherende part kan når som helst give den anden kontraherende  

 part meddelelse om sin beslutning om at bringe denne overenskomst til ophør.  

 En sådan meddelelse skal samtidig videregives til Organisationen for  

 international civil Luftfart.
I så fald ophører overenskomsten tolv (12)  

 måneder efter datoen for den anden kontraherende parts modtagelse af  

 meddelelsen, medmindre opsigelsen efter aftale er trukket tilbage inden  

 udløbet af denne tidsfrist.
Såfremt den anden kontraherende part undlader at  

 anerkende modtagelsen, skal opsigelsen anses som modtaget fjorten (14) dage  

 efter, at Organisationen for international civil Luftfart har modtaget  

 meddelelsen.
Artikel 18 Registreringer Denne overenskomst og dens tillæg og enhver senere ændring heri skal  

 registreres i Organisationen for international civil Luftfart.
Artikel 19 Ikrafttræden Denne overenskomst træder i kraft tredive (30) dage efter udvekslingen af  

 diplomatiske noter, som bekræfter, at de kontraherende parters  

 forfatningsmæssige krav for ikrafttrædelsen af denne overenskomst er blevet  

 opfyldt.
 Til bekræftelse heraf har undertegnede, som er behørigt bemyndiget af  

 deres respektive regeringer, underskrevet denne overenskomst.
 Udfærdiget i to eksemplarer på engelsk i Helsingfors den 19. maj 1978.
Jørgen Adamsen For Kongeriget Danmarks Regering Paavo Vayrynen For Republikken Finlands Regering TILLÆG til overenskomsten mellem Kongeriget Danmarks regering og Republikken  

 Finlands regering vedrørende luftfart I Ruter, som beflyves af det af Finlands regering udpegede  

 luftfartsselskab:
 II Ruter, som beflyves af det af Danmarks regering udpegede  

 luftfartsselskab:
 III Enhver ovenfor nævnt rute kan kombineres med pladser på territoriet  

 tilhørende den kontraherende part, som har udpeget luftfartsselskabet.
KONGELIG DANSK AMBASSADE Deres Excellence, Under henvisning til den mellem Kongeriget Danmarks regering og  

 Republikken Finlands regering i dag undertegnede overenskomst vedrørende  

 lufttrafik har jeg den ære at meddele Deres Excellence, at Kongeriget  

 Danmarks regering i overensstemmelse med overenskomstens artikel 3 udpeger  

 det Danske Luftfartselskab A/S (DDL) til at beflyve de ruter, der er angivet  

 i det til overenskomsten knyttede tillæg.
 I denne forbindelse har jeg den ære på min regerings vegne at bekræfte  

 følgende aftale:
 1. Det Danske Luftfartselskab A/S (DDL), der  

 samarbejder med Det Norske Luftfartselskap A/S (DNL) og AB Aerotransport  

 (ABA) under betegnelsen Scandinavian Airlines System (SAS), kan beflyve de  

 ruter, som det i medfør af overenskomsten er blevet udpeget til, med  

 luftfartøjer, besætninger og udstyr tilhørende det ene af de to andre  

 luftfartsselskaber eller dem begge.
 2. I det omfang Det Danske Luftfartselskab A/S (DDL)  

 benytter luftfartøjer, besætninger og udstyr tilhørende de andre i  

 Scandinavian Airlines System (SAS) deltagende luftfartsselskaber, skal  

 overenskomstens bestemmelser finde anvendelse på sådanne luftfartøjer,  

 besætninger og udstyr på samme måde, som hvis de tilhørte Det Danske  

 Luftfartselskab A/S (DDL), og de kompetente danske myndigheder og Det Danske  

 Luftfartselskab A/S (DDL) påtager sig det fulde ansvar herfor i henhold til  

 overenskomsten.
 På min regerings vegne har jeg den ære samtidig at bekræfte den  

 meddelelse, som Republikken Finlands regering har givet i en note af dags  

 dato om Deres regerings tilsvarende udpegelse af Finnair.
 Modtag, Deres Excellence, forsikringen om min mest udmærkede højagtelse.
Jørgen Adamsen Hans Excellence hr.
Paavo Vayrynen, Finlands udenrigsminister, Helsingfors.
FINLANDS UDENRIGSMINISTERIUM Deres Excellence, Under henvisning til den mellem Republikken Finlands regering og  

 Kongeriget Danmarks regering i dag undertegnede overenskomst vedrørende  

 lufttrafik har jeg den ære at meddele Deres Excellence, at Republikken  

 Finlands regering i overensstemmelse med overenskomstens artikel 3 udpeger  

 Finnair til at beflyve de ruter, der er angivet i det til overenskomsten  

 knyttede tillæg.
 Idet jeg samtidig bekræfter den meddelelse, som Kongeriget Danmarks  

 regering har givet i en note af dags dato om Deres regerings tilsvarende  

 udpegelse af Det Danske Luftfartselskab A/S (DDL), har jeg den ære på min  

 regerings vegne at bekræfte følgende aftale:
 1. Det Danske Luftfartselskab A/S (DDL), der  

 samarbejder med Det Norske Luftfartselskap A/S (DNL) og AB Aerotransport  

 (ABA) under betegnelsen Scandinavian Airlines System (SAS), kan beflyve de  

 ruter, som det i medfør af overenskomsten er blevet udpeget til, med  

 luftfartøjer, besætninger og udstyr tilhørende det ene af de to andre  

 luftfartsselskaber eller dem begge.
 2. I det omfang Det Danske Luftfartselskab A/S (DDL)  

 benytter luftfartøjer, besætninger og udstyr tilhørende de andre i  

 Scandinavian Airlines System (SAS) deltagende luftfartsselskaber, skal  

 overenskomstens bestemmelser finde anvendelse på sådanne luftfartøjer,  

 besætninger og udstyr på samme måde, som hvis de tilhørte Det Danske  

 Luftfartselskab A/S (DDL), og de kompetente danske myndigheder og Det Danske  

 Luftfartselskab A/S (DDL) påtager sig det fulde ansvar herfor i henhold til  

 overenskomsten.
 Modtag, Deres Excellence, forsikringen om min mest udmærkede højagtelse.
Paavo Vayrynen Hans Excellence hr.
Jørgen Adamsen, Danmarks ambassadør, Helsingfors.
 Overenskomsten trådte i medfør af artikel 19 i kraft den 20. august 1978.
