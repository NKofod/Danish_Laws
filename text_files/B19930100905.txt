 I medfør af § 11, stk. 1, § 58, stk. 2, og § 72, stk. 2, i lov nr. 279 af  

 6. juni 1984 om apoteksvirksomhed, som senest ændret ved lov nr. 280 af 6.  

 maj 1993 samt § 9, stk. 3, og § 44, stk. 2, i lov om lægemidler, jf.  

 lovbekendtgørelse nr. 452 af 10. juni 1992 som senest ændret ved lov nr. 280  

 af 6. maj 1993, fastsættes:
 § 1.  Apotekere, sygehusapoteker, Statens  

 Seruminstitut og statens veterinære serumlaboratorier, skal til  

 Sundhedsstyrelsen månedsvis inden den 5. i den efterfølgende måned indsende  

 oplysninger i maskinlæsbar stand om omsætning mv. af lægemidler og  

 frihandelsvarer, jf. stk. 2 og stk. 3. Sundhedsstyrelsen fastsætter regler  

 for indberetning af disse oplysninger.
Stk. 2.  Apotekere skal for hver ekspedition af et  

 lægemiddel eller en frihandelsvare i den pågældende måned indberette  

 apotekets nummer, ekspeditionstype mv., ekspeditionsdato, varenummer, antal  

 udleverede pakninger (med det pågældende varenummer) og lægemidlets pris.
For  

 hver receptekspedition indberettes endvidere patientens personnummer og  

 lægens ydernummer.
For hver ekspedition, hvortil der ydes tilskud,  

 indberettes herudover patientens andel af lægemidlets pris, oplysninger om  

 tilskud (tilskudsart og tilskudsbeløb), tilskudsamt og tilskudskommune.
 Stk. 3.  Sygehusapoteker, Statens Seruminstitut og  

 statens veterinære serumlaboratorier skal for hver ekspedition af et  

 lægemiddel i den pågældende måned indberette institutionens nummer,  

 ekspeditionsdato, varenummer, antal udleverede pakninger (med det pågældende  

 varenummer), oplysning om modtageren og om lægemidlets pris.
§ 2.  Apotekere, som ikke har en kasseterminal, der  

 kan adskille håndkøbslægemidler fra frihandelsvarer mv., kan søge  

 Sundhedsstyrelsen om midlertidig dispensation indtil 31. december 1994 fra  

 kravet om indberetning af oplysninger om ekspedition af ikke receptordinerede  

 lægemidler og frihandelsvarer.
Dispensationen, som bortfalder 1. januar 1995,  

 kan ikke forlænges.
 Stk. 2.  Den, der er indberetningspligtig i henhold til  

 § 1, kan søge Sundhedsstyrelsen om midlertidig dispensation fra kravet om  

 indberetning af oplysninger, hvis den indberetningspligtige ikke har de  

 nødvendige tekniske forudsætninger for at påbegynde indberetningen 1. januar  

 1994. Der kan ikke gives dispenstion ud over 1. juli 1994.
 § 3.  Med bøde straffes den, der overtræder § 1.
 Stk. 2.  Er overtrædelsen begået af et aktieselskab,  

 andelsselskab eller lignende, kan der efter § 72, stk. 3, i lov om  

 apoteksvirksomhed og efter § 44, stk. 3, i lov om lægemidler pålægges  

 selskabet som sådant bødeansvar.
 Stk. 3.  Er overtrædelsen begået af staten, en kommune  

 eller et kommunalt fællesskab, jf. § 60 i lov om kommunernes styrelse, kan  

 der efter § 44, stk. 3, i lov om lægemidler pålægges staten, kommunen eller  

 det kommunale fællesskab bødeansvar.
 § 4.  Bekendtgørelsen træder i kraft den 1. januar  

 1994.
