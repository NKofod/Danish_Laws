 Til samtlige autoriserede fjrekræslagterier og dyrlægerne ved disse.
 Langtidsholdbart fjerkrækød (kyllinger) .
 Efter en længere forsøgsperiode med produktion og salg af L-mærket  

 færdigpakket fjerkrækød (kyllinger) i kølet stand, fastsættes hermed følgende  

 generelle regler for sådan produktion, der specielt tager sigte på  

 forhandling fra detailforretninger, der i henhold til en af  

 veterinærdirektoratets afdeling for levnedsmiddelkontrol meddelt generel  

 dispensation har opnået godkendelse dertil uden at råde over  

 tilberedningsrum.
 Forudsætningen for forlænget salgsfrist af ferske, kølede kyllinger er, at  

 fjerkrækødet er særlig holdbart, og der må derfor træffes særlige  

 forholdsregler for produktion, oplagring og transport m.v.
 L-mærkede kyllinger må kun fremstilles og pakkes på fjerkræslagterier, der  

 har opnået tilladelse hertil fra veterinærdirektoratet.
 Tilladelse vil kun blive meddelt fjerkræslagterier med fast overdyrlæge og  

 under forudsætning af, at der under overdyrlægens ledelse foretages en  

 bakteriologisk driftskontrol til sikring af den hygiejniske kvalitet af  

 L-mærkede kyllinger.
 For produktion, pakning, mærkning m.v. fastsættes i øvrigt følgende  

 betingelser:
 1. Produktion .
Der må kun anvendes kyllinger hidrørende fra fjerkræslagteriets egen  

 slagtning.
Af indmad må ikke medtages leveren.
Umiddelbart efter plukning og umiddelbart efter udtagning skal  

 slagtekroppene overbruses kraftigt med rent vand.
Fremføringen under  

 slagteprocessen skal være tilrettelagt således, at der ikke noget sted sker  

 ophobning.
 Transportbånd skal ved hjælp af vaskeanordninger rengøres kontinuerligt  

 under returløbet.
 Fjerkrækødet må ikke afkøles i vandbad, men skal i direkte fortsættelse af  

 slagteprocessen ved automatisk fremføring kontinuerligt føres i kølerum  

 (køletunnel) med en lufttemperatur på ikke over 2 grader C og hurtigst muligt  

 nedkøles til 5 grader C.
 2. Detailpakning og emballering .
Detailpakningen skal ske i kontrolleret atmosfære eller under vakuum og  

 skal ligesom emballeringen foregå i temperaturreguleret lokale ved højst 10  

 grader C.
Opholdet udenfor kølerum skal gøres så kort som muligt.
 Fjerkrækødet skal umiddelbart efter pakning og emballering bringes i  

 kølerum med en lufttemperatur på højst 2 grader C og skal hurtigst muligt og  

 inden afsendelsen være nedkølet til denne temperatur.
 Såfremt opholdstiden uden for kølerum i forbindelse med pakning og  

 emballering ikke overstiger 20 minutter, kan bortses fra bestemmelserne om  

 temperaturreguleret pakke- og emballeringslokale.
 3. Mærkning .
 Færdigpakningerne skal være mærket i overensstemmelse med bestemmelserne i  

 landbrugsministeriets bekendtgørelse nr. 69 af 20. februar 1981 om mærkning  

 af færdigpakket kød m.v. som ændret ved bekendtgørelse nr. 676 af 20.  

 september 1982, med undtagelse af bestemmelsen i § 11, stk. 2, om  

 opbevaringsforskrift.
 Herudover skal følgende oplysninger være anført:
a.
Nedenstående mærke, der skal være mindst 5 mm højt:
 b. »Skal opbevares i levnedsmiddeludsalget ved 2 grader C eller  

 derunder«.
c.
Oplysning om varens holdbarhed efter købet ved opbevaring i uåbnet  

 pakning ved 5 grader C eller derunder.
 4. Transport .
Forsendelsen skal foretages således, at varens temperatur (2 grader C)  

 ikke overskrides.
En kortvarig og mindre overskridelse kan dog undtagelsesvis  

 accepteres.
 5. Bakteriologisk kontrol .
 Den bakteriologiske kontrol skal foretages under overdyrlægens ledelse.
 Der skal dagligt foretages bakteriologisk undersøgelse af kyllingerne.
 Endvidere skal der stikprøvevis udtages prøver, som efter opbevaring ved 2  

 grader C i den angivne holdbarhedsperiode skal underkastes organoleptisk og  

 bakteriologisk undersøgelse.
Såfremt en produktion må formodes at have under 12 dages holdbarhed, må  

 den pågældende vare ikke L-mærkes.
Eventuelt udleverede varer af et sådant  

 parti skal tilbagekaldes fra engros- og detailleddet og destrueres ved  

 veterinærkontrollens foranstaltning, medmindre veterinærdirektoratet tillader  

 anden anvendelse.
 6. Indberetning .
Undersøgelsesresultaterne skal af overdyrlægen månedsvis indsendes til Veterinærdirektoratets Laboratorium, som i øvrigt står til rådighed med rådgivning om undersøgelsesmetodik og vurdering af undersøgelsesresultaterne.
 P.V.V.
