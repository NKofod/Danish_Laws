§ 1 I bekendtgørelse nr. 323 af 19. maj 1993 om bedriftssundhedstjeneste, som  

 ændret ved bekendtgørelse nr. 649 af 8. juli 1994 og bekendtgørelse nr. 37 af  

 23. januar 1996, foretages følgende ændringer:
 1. Indledningen affattes således:
»I medfør af §§ 8, 13, 73, 74, stk. 1 og 3, og § 84, i lov om  

 arbejdsmiljø, jf. lovbekendtgørelse nr. 184 af 22. marts 1995, som senest  

 ændret ved lov nr. 379 af 10. juni 1997, fastsættes herved nærmere regler om  

 bedriftssundhedstjeneste:» 2. I § 2, stk. 2, indsættes efter »bilag«:  

 »1« 3. I § 2 indsættes som stk. 4:
» Stk. 4.  En virksomhed, der skal etablere  

 bedriftssundhedstjeneste, jf. stk. 1 og 2, skal tilslutte sig en godkendt  

 bedriftssundhedstjeneste.« 4 . I § 3 indsættes som stk. 3 og 4:
 » Stk. 3.  Bedriftssundhedstjenestens opgaver  

 omfatter herudover rådgivning til virksomhederne om udarbejdelse og revision  

 af arbejdspladsvurdering, jf. kapitel 2 a i bekendtgørelse om arbejdets  

 udførelse.
Stk. 4.  Rådgivningen skal have et helhedsorienteret og  

 forebyggende sigte, jf. bilag 3 i bekendtgørelse om arbejdets udførelse, og  

 skal støtte virksomhedernes eget arbejdsmiljøarbejde.« 5. § 11, stk. 2, affattes således:
»Ved bedriftssundhedstjeneste oprettet på den enkelte virksomhed er  

 denne organisatorisk og ansættelsesmæssigt en del af virksomheden, jf. dog  

 stk. 5.« 6. § 11, stk. 5, affattes således:
»En bedriftssundhedstjeneste oprettet på en virksomhed med over 5  

 tilsluttede virksomheder, jf. stk. 1, nr. 4, skal følge reglerne for  

 bedriftssundhedscentre og branchebedriftssundhedstjeneste, jf. § 12, § 13, 2.  

 pkt., § 15, stk. 1, og § 16, stk. 2.« 7 . I kapitel 5 ændres overskriften til:
»Personale: Kvalifikationer, sammensætning, uddannelse  

 m.m.« 8 . § 15 affattes således:
 »§ 15.  For at sikre at rådgivningen har et  

 helhedsorienteret og forebyggende sigte, jf. § 3, stk. 4, skal et  

 bedriftssundhedscenter, en branchebedriftssundhedstjeneste eller en  

 bedriftssundhedstjeneste oprettet på en virksomhed med mere end 5 tilsluttede  

 virksomheder, have et fagligt personale på mindst 5 fuldtidsansatte.  

 Personalet skal enten have gennemgået en teknisk eller sundhedsfaglig  

 grunduddannelse eller have opnået tilsvarende kvalifikationer, således at de  

 tilsammen er i stand til at varetage forebyggelse af fysiske, kemiske,  

 biologiske, ergonomiske og psykiske arbejdsmiljøforhold.
Stk. 2.  En bedriftssundhedstjeneste oprettet på en  

 virksomhed med 5 eller færre tilsluttede virksomheder, skal have et fagligt  

 personale på mindst 2 fuldtidsansatte.
Personalet skal have gennemgået  

 henholdsvis en teknisk og en sundhedsfaglig grunduddannelse eller have opnået  

 tilsvarende kvalifikationer.
For at sikre at rådgivningen har et  

 helhedsorienteret og forebyggende sigte, jf. § 3, stk. 4, skal der etableres  

 et samarbejde med et bedriftssundhedscenter eller en  

 branchebedriftssundhedstjeneste, således at personalet sammen med denne  

 bedriftssundhedstjeneste er i stand til at varetage forebyggelse af fysiske,  

 kemiske, biologiske, ergonomiske og psykiske arbejdsmiljøforhold.
Omfang og  

 indhold af samarbejdet skal fastsættes nærmere i en aftale.
 Stk. 3 .  Det i stk. 1 og 2 nævnte personale samt andet  

 fagligt personale, som bedriftssundhedstjenesten skal ansætte for at kunne  

 overholde normalvedtægten, sammensættes under hensyn til karakteren af de  

 pågældende virksomheders arbejdsmiljøproblemer.
Stk. 4.  Der kan indgås aftale med konsulenter om  

 løsning af specifikke opgaver, hvis bekendtgørelsens krav til opgavens  

 løsning, særligt § 3, stk. 4, og § 15, stk. 1, 2. pkt., er tilsvarende  

 opfyldt.
For bedriftssundhedstjeneste oprettet på en virksomhed med 5 eller  

 færre tilsluttede virksomheder, gælder dette ud over det samarbejde, som  

 etableres med et bedriftssundhedscenter eller en  

 branchebedriftssundhedstjeneste.« 9 . Efter § 15 indsættes:
 »§ 15 a.  Bedriftssundhedstjenesten skal sikre,  

 at personalets faglige kvalifikationer løbende vedligeholdes.
§ 15  b . Personale, med tilknytning til faglig  

 rådgivning af virksomhederne, som ansættes i bedriftssundshedstjenesten efter  

 1. januar 1998, skal inden 1 år efter ansættelsen have gennemført et  

 introduktionsforløb, som skal bestå af en ekstern introduktionsudddannelse af  

 mindst 9 dages varighed og praktisk oplæring.
Uddannelsen skal indeholde  

 undervisning i bedriftssundhedstjenestens funktion og arbejdsområder, regler  

 om arbejdsmiljø og løsning af bedriftssundhedstjenestens opgaver.
Stk. 2.  Fagligt og ledende personale, som ansættes  

 efter 1. januar 1998 skal desuden inden 3 år efter ansættelsen have  

 gennemført en metodeuddannelse af mindst 7 dages varighed.
Uddannelsen skal  

 indeholde undervisning i metode og praksis for rådgivning af virksomheder  

 samt organisationsteori.
Stk. 3.  Fagligt personale, som ansættes efter 1. januar  

 1998 skal herudover inden 3 år efter ansættelsen have gennemført en faglig  

 efteruddannelse af mindst 10 dages varighed.
Uddannelsen skal indeholde  

 undervisning i de faglige områder, som det pågældende personale yder  

 rådgivning inden for.
 Stk. 4.  Undtaget er personale ansat efter 1. januar  

 1998, der allerede har gennemført de foreskrevne uddannelser, jf. stk. 1 - 3,  

 og personale ansat efter 1. januar 1998, som tidligere har været ansat i  

 mindst 3 år i en bedriftssundhedstjeneste.
Stk. 5 .  Direktøren for Arbejdstilsynet kan efter  

 indhentet udtalelse fra Det Centrale Bedriftssundhedsudvalg fastsætte regler  

 eller retningslinier om uddannelsernes nærmere form og indhold.
Det kan  

 herudover fastsættes hvilke krav, der skal stilles til undervisere og  

 udbydere af disse uddannelser.« 10. I § 16, stk. 1, pkt. 1, indsættes efter »oprettet  

 på virksomheden«: »jf. dog § 11, stk. 5.« 11 . I § 16, stk. 3 , indsættes efter  

 »bedriftssundhedstjenester«: », jf. dog § 15« 12. I § 19, stk. 1 , indsættes efter 1. pkt .:
»Det Centrale Bedriftssundhedsudvalg har bl.a. til opgave at følge  

 udviklingen i godkendelsen af bedriftssundhedstjenesten.« 13. Efter § 19 indsættes:
»Kapitel 6 a Godkendelse af bedriftssundhedstjenesten § 19 a.  En bedriftssundhedstjeneste skal være  

 godkendt, jf. § 2, stk. 4.
 Stk. 2 .  Godkendelse foretages af Dansk Akkreditering  

 (DANAK) under Erhvervsfremme Styrelsen, efter retningslinier fastsat af  

 Arbejdstilsynet.
 Stk. 3 .  Godkendelse er betinget af, at  

 bedriftssundhedstjenesten opfylder § 15 og har etableret og vedligeholder et  

 system, som dokumenterer overholdelse af § 1, § 3, stk. 4, § 7, stk. 1 og 2,  

 § 8, stk. 1, § 15 a, og § 15 b, jf. bilag 2.
 § 19 b.  Godkendelse meddeles for en periode på 5 år.
 Stk. 2 .  Opfylder bedriftssundhedstjenesten ikke fuldt  

 ud kravene i § 19 a, kan godkendelsen meddeles på nærmere bestemte vilkår,  

 som fastsættes af DANAK.
 Stk. 3.  Opfyldelse af vilkårene skal ske inden for en  

 fastsat frist.
Ansøgning og behandling § 19  c . Ansøgning om godkendelse sendes til DANAK  

 med dokumentation for, at godkendelsesbetingelserne i § 19 a, stk. 3, er  

 opfyldt.
DANAK udfærdiger efter et besøg i bedriftssundhedstjenesten en  

 rapport herom.
Bedriftssundhedstjenesten skal have lejlighed til at udtale  

 sig, inden DANAK tager endelig stilling til ansøgningen.
 § 19 d.  Sker der ændringer i forudsætningerne for  

 godkendelsen, skal bedriftssundhedstjenesten meddele dette til DANAK.
Kontrol med betingelserne for godkendelse § 19 e.  To gange i løbet af godkendelsesperioden, jf.  

 § 19 b, stk. 1, kontrollerer DANAK, efter retningslinier fastsat af  

 Arbejdstilsynet, om den godkendte bedriftssundhedstjeneste fortsat opfylder  

 betingelserne for at være godkendt, jf. § 19 a, stk. 3, om  

 bedriftssundhedstjenestens løsning af konkrete opgaver sker i  

 overensstemmelse med § 3, stk. 4, § 7, stk. 1 og 2, § 8, stk. 1, og om  

 bedriftssundhedstjenesten opfylder betingelserne i § 15 a og § 15 b.  

 Kontrollen foretages tre gange i løbet af godkendelsesperioden, hvis der er  

 særligt behov herfor.
 Stk. 2.  Resultatet af kontrollen meddeles i en rapport  

 med anmodning om bedriftssundhedstjenstens eventuelle bemærkninger.
§ 19 f.  DANAK kan afkræve bedriftssundhedstjenester  

 de oplysninger, der er nødvendige for vurdering af, om de opfylder  

 betingelserne for godkendelse.
DANAK er underkastet tavshedspligt, jf. § 79 i  

 lov om arbejdsmiljø.
Bortfald af godkendelse § 19 g.  En meddelt godkendelse udløber senest efter 5  

 år, jf. § 19 b, stk. 1.
 § 19 h.  En godkendelse kan tilbagekaldes, hvis  

 betingelserne for godkendelsen ikke længere er opfyldt, eller vilkår ikke er  

 opfyldt inden den fastsatte frist.
Gebyr § 19 i.  For en undersøgelse mv., der foretages til  

 vurdering af, om bedriftssundhedstjenesten opfylder betingelserne for at  

 blive godkendt, betaler bedriftssundhedstjenesten gebyr.
Der skal betales  

 gebyr for ansøgning om godkendelse, administrationsgebyr, gebyr pr. time for  

 DANAK's sagsbehandling og transportgebyr, jf. bilag 3.« 14 . I § 22, stk. 1, udgår: », herunder at  

 bedriftssundhedstjenesten har et personale, der er sammensat således, at den  

 er i stand til at varetage de opgaver, der påhviler den« 15 . I § 25 indsættes som 2. pkt. : »DANAK's  

 afgørelser efter kapitel 6 a kan påklages på tilsvarende måde som  

 tilsynskredsenes afgørelser.« 16 . § 26, stk. 2, affattes således:
»Der kan pålægges selskaber mv. (juridiske personer) strafansvar  

 efter reglerne i straffelovens kap. 5.« 17 . I bilaget til bekendtgørelsen ændres »bilag« til:  

 »bilag 1« 18 . Efter bekendtgørelsens bilag 1 indsættes bilag 2 og bilag 3,  

 der affattes som bilag til denne ændringsbekendtgørelse.
§ 2 Bekendtgørelsen træder i kraft den 1 marts 1998.
§ 3 Bedriftssundhedstjenester, der er oprettet inden den 1. januar 1998, skal  

 være godkendt inden udgangen af 1998.
Arbejdsministeriet, den 19. februar 1998 Jytte Andersen / Jørgen Eckeroth Bilag 2 Styring og udvikling af kvalitet I henhold til § 19 a, stk. 3, fastsættes følgende:
 Bedriftssundhedstjenesten skal etablere og vedligeholde et  

 kvalitetsstyringssystem, som dokumenterer overholdelse af bekendtgørelsens  

 krav, jf. § 19 a, og som skal sikre, at der løbende sker en  

 kvalitetsudvikling.
 Systemet skal som minimum omfatte følgende:
1. Kvalitetspolitik og målsætning Kvalitetsstyringssystemet skal indeholde en beskrivelse af  

 bedriftssundhedstjenestens kvalitetspolitik, målsætning for kvaliteten af  

 rådgivningen samt medarbejderkvalifikationerne.
Kvalitetsstyringssystemet skal desuden indeholde handlingsplaner, der  

 beskriver bedriftssundhedstjenestens konkrete mål og foranstaltninger for at  

 sikre kvaliteten af rådgivningen og medarbejderkvalifikationerne.
Tidsplan  

 for gennemførelse af foranstaltninger skal fremgå af handlingsplanerne.
 Der skal ske en styring af dokumenter og data, der har relevans for  

 kvaliteten af rådgivningen.
2. Aftaler og samarbejde Bedriftssundhedstjenesten skal kunne dokumentere, at rådgivningen sker i  

 samarbejde med virksomheden, herunder en eventuel sikkerhedsorganisation.
For sammenhængende rådgivningsopgaver af mere end 10 timers varighed, skal  

 der foreligge dokumentation for, at der er indgået en aftale med virksomheden  

 for opgavens løsning.
Der skal endvidere foreligge en plan, som mindst  

 indeholder beskrivelser af følgende:
 Bedriftssundhedstjenesten skal kunne dokumentere, at der i opgaveforløbet  

 er foretaget en vurdering af:
- det forebyggende sigte med opgaveløsningen, - kvaliteten af de anvendte aktiviteter og metoder og - virksomhedens vurdering af bedriftssundhedstjenestens løsning af  

 opgaven.
 En bedriftsundhedstjeneste omfattet af § 15, stk. 2, skal kunne  

 dokumentere, at der er indgået aftale om samarbejde med et  

 bedriftssundhedscenter eller en branchebedriftssundhedstjeneste.
 3. Medarbejderkvalifikationer mv.
 Kvalitetsstyringssystemet skal som minimum indeholde følgende:
4. Løbende forbedring af kvalitetsniveau og af  

 systemet Bedriftssundhedstjenesten skal kunne gøre rede for, hvordan erfaringer med  

 opgaveløsning, herunder tilkendegivelser fra virksomhederne, indgår i en  

 løbende forbedring af kvaliteten af rådgivningen.
Kvalitetsstyringssystemet skal gennemgås og vurderes (evalueres) mindst 1  

 gang årligt med henblik på at klarlægge behovet for ændringer af  

 bedriftssundhedstjenestens rådgivning, så der sker en løbende forbedring af  

 kvaliteten.
For bedriftssundhedstjeneste omfattet af § 15, stk. 2, skal den  

 bedriftssundhedstjeneste, der er indgået aftale med, deltage i en evaluering  

 af samarbejdet.
 Evalueringen af systemet skal være skriftlig og omfatte:
Bilag 3 Retningslinier for bedriftssundhedsstjenestens betaling af gebyr i  

 forbindelse med godkendelse I henhold til § 19 i fastsættes følgende:
Ansøgningsgebyr Der beregnes et ansøgningsgebyr pr. ansøgning om godkendelse.
Gebyret  

 opkræves, når bedriftssundhedstjenesten ansøger om godkendelse, og dækker  

 administrativ oprettelse af sagen og generel vejledning om godkendelse.
Ansøgningsgebyr betales i forbindelse med den første ansøgning om  

 godkendelse, jf. § 19 c.
Erlagt gebyr for ansøgning om godkendelse  

 tilbagebetales ikke ved afslag på ansøgningen.
 Ansøgningsgebyret udgør kr. 6000,00 eksklusiv moms.
Administrationsgebyr Der beregnes et årligt administrationsgebyr til dækning af DANAK's  

 administration af godkendelsesordningen, herunder kontakt med den godkendte  

 bedriftssundhedstjeneste af under 1/2 times varighed.
 Gebyret opkræves hver januar måned for det pågældende år, og  

 administrationsgebyret beregnes, uanset om godkendelsen er meddelt på vilkår.
 Administrationsgebyr udgør kr. 6.000,00 eksklusiv moms.
Gebyr for sagsbehandling Der beregnes et gebyr pr. time i forbindelse med DANAK's sagsbehandling  

 efter Arbejdstilsynets retningslinier.
 Gebyret opkræves for behandling af ansøgning om godkendelse, fornyelse,  

 ændring eller kontrol med godkendelsen, og dækker medgået tid.
 Gebyr for sagsbehandling udgør kr. 800,00/750,00 eksklusiv moms pr. time  

 pr. ledende assessor/sagkyndig.
Transportgebyr Der beregnes et transportgebyr i forbindelse med DANAK's besøg hos  

 bedriftssundhedstjenesten til dækning af rejseomkostninger m.v.
 Transportgebyret udgør kr. 1000,00 eksklusiv moms pr. besøg.
