Ankenævnet tiltrådte, at ansøgningen var afslået af Direktoratet,  

 således som sagen forelå oplyst på tidspunktet for afslaget.
Bl.a.
 under hensyn til den ændrede varefortegnelse og til en under anken  

 fremsendt samtykkeerklæring tilbagesendtes sagen til Direktoratet til fortsat  

 behandling.
År 1994, den 29. juni afsagde Patentankenævnet (Grønning-Nielsen, Hans Chr.
Thomsen, Gulmann) følgende  KENDELSE i sagen j.nr.
V 33/93: Klage fra BOEHRINGER INGELHEIM BACKMITTEL GMbH,  

 Tyskland, v/Patentbureau Chas.
Hude over Patentdirektoratets afgørelse af 9.  

 juli 1993 vedr. varemærkeregistrering nr. 8984 1992 efter indsigelsen fra  

 Toms Chokolade A/S, Ballerup.
 Den 14. august 1989 indleverede klageren en ansøgning om registrering af  

 varemærket OLYMPIAL (ordmærke) for bagemidler i klasse 30.
 Den 4. november 1992 blev registreringen offentliggjort i Dansk  

 Varemærketidende med følgende varefortegnelse: Klasse 30: Halvfabrikata til  

 fremstilling af bageri- og konditorivarer, nemlig færdigblandede  

 ingredienser, især bestående af sakkarose eller dextrose, emulgatorer,  

 stabilisatorer, mineralske stoffer, askorbinsyre, malt, soyaprodukter og  

 enzymer.
 Ved skrivelse af 27. november 1992 nedlagde Toms Chokolade A/S i medfør af  

 A varemærkelovens § 23 indsigelse mod registreringens gyldighed.
 Som begrundelse for indsigelsen anførtes:
»....Indsigelsen sker på baggrund af vort registrerede OLYMPIA reg.  

 nr.
VR 00.737 1939.
 Anmelders varemærke OLYMPIAL er forveksleligt med vort mærke OLYMPIA, idet  

 der, bortset fra »L« i slutningen af anmelders mærke, er identitet.  

 Yderligere skal det anføres, at anmelders mærke er registreret i klasse 30  

 for varer inden for bageri- og konditorsektoren, hvilket må betragtes som  

 sammenfaldende med vor varefortegnelse.
På ovennævnte grundlag mener vi således ikke, at endelig registrering bør  

 kunne finde sted....' I skrivelse af 3. februar 1993 bestred mærkeindehaveren, at de to mærker  

 er forvekslelige og anførte endvidere følgende:
»....I følge praksis lægges der vægt på dette forhold, jeg kan  

 henvise til Rigmor Carlsens Varemærker - Registreringspraksis, s. 51, sp. 2  

 nederst og s. 52. Derudover er det praksis, at bestanddele af varer som de  

 her ansøgte varer ikke anses for ligeartede med selve varen, jfr.
U1974.568  

 FIESTA, hvor det af Sø- og Handelsretten blev statueret, at en  

 sukkerbrødskage med fyld, glasur og pynt ikke kunne anses for ligeartet med  

 korn, mel produkter heraf.
Bortset fra, at mærkerne i den omtalte dom var  

 identiske, er sagen efter min opfattelse analog med nærværende, og jeg kan i  

 øvrigt henvise til betænkning vedrørende den gamle varemærkelov s. 109, sp. 1  

 nederst, hvor problematikken om halvfabrikata og de færdige produkter  

 omtales, og hvor det anføres, at det afgørende dels er forarbejdningsgraden  

 af halvfabrikata, og dels om køberne af slutproduktet med hensyn til varens  

 kvalitet kan antages også at være opmærkesomme på halvfabrikatet.
 Da det efter min opfattelse næppe er afgørende for forbrugerens valg af  

 biscuits, bagværk og konditorvarer hvorfra halvfabrikaterne kommer af hensyn  

 til disses kvalitet, skal jeg høfligst henstille, at der ved bedømmelsen af  

 vareartslighed bliver lagt afgørende vægt på de forskellige kundekredse.
På grundlag af det ovenfor anførte henstiller jeg, at indsigelsen afvises,  

 og at registreringen af OLYMPIAL bliver endelig....« Den 11. februar 1993 erklærede indsiger sig uenig i anmelders argument,  

 hvorefter de varer, indsigers registrering omfatter, ikke skulle være  

 halvfabrikata.
Indsiger bemærkede endvidere:
»....Vor varefortegnelse i klasse 30 omfatter bl.a. chokolade,  

 karameller, cacao, sukkervarer, honning og sirup.
Der er her tale om  

 produkter, der alle i vidt omfang anvendes som halvfabrikata og ingredienser  

 i bageri- og konditorivarer, således som omtalt i anmeldes varefortegnelse.
 Endvidere skal særligt bemærkes, at sukkervarer bl.a. omfatter marcipan,  

 som er en yderst anvendt ingrediens i bagerisektoren.
Særligt bagerisektoren er en vigtig aftager til halvfabrikata indenfor det  

 område, vi beskæftiger os med, og som også er omfattet af vort varemærkes  

 varefortegnelse.
Der er således en særskilt industrisalgsafdeling her i  

 firmaet, som varetager salget til bagerisektoren.« I skrivelse af 15. april 1993 udtalte mærkeindehaver bl.a.:
 »....Det fremgår ikke af varefortegnelsen for indsigermærket VR  

 737/1939 OLYMPIA, at der er tale om halvfabrikata, som det ansøgte mærke  

 omfatter, og sagen må derfor være analog med U 1974.568 FIESTA som nævnt i  

 mit indlæg af 3. februar 1993. Ifølge denne sag og ifølge praksis anses  

 halvfabrikata og slutprodukter ikke for at være ligeartede.
 Jeg gør endvidere gældende, at Direktoratet modholdt indsigermærket under  

 prøvningen, men frafaldt modholdet efter begrænsning af varefortegnelsen til  

 den nuværende formulering, og det må derfor antages, at der før har været  

 taget stilling til problematikken vedrørende vareartslighed.
På dette grundlag henstiller jeg høfligst, at indsigelsen ikke tages til  

 følge....« Patentdirektoratet traf afgørelse i sagen den 9. juli 1993 og tog  

 indsigelsen til følge med følgende begrundelse:
 »....I medfør af bestemmelsen i § 15 i varemærkeloven må et varemærke  

 ikke registreres, når der er risiko for forveksling, herunder at det antages,  

 at der er en forbindele med et ældre varemærke, fordi det yngre mærke er  

 identisk med eller ligner det ældre varemærke, og varerne er af samme eller  

 lignende art.
 Der er mærkelighed, og det afgørende for, om indsigelsen kan tages til  

 følge er herefter, om der også er vareartslighed.
 Det er direktoratets opfattelse, at dette er tilfældet.
I nærværende sag omfatter indsigers registrering produkter, der foruden at  

 være slutprodukter, også kan anvendes som halvfabrikata.
Specielt varerne  

 chokolade, kakao, sukkervarer, honning og sirup anvendes som ingredienser i  

 bageri- og konditorivarer.
Der forligger derfor vareartslighed med disse  

 produkter.
Det er tillige direktoratets mening, at der er vareartslighed med  

 varearterne bagværk og konditorivarer.
Mærkerne er herefter forvekslelige.
Den nedlagte indsigelse tages derfor til følge, og registreringen erklæres  

 ugyldig efter bestemmelsen i varemærkelovens § 23....« Denne afgørelse har klageren, Boehringer Ingelheim Backmittel GmbH  

 v/Patentbureauet Chas.
Hude, ved skrivelse af 6. september 1993 indbragt for  

 Patentankenævnet.
 Den 4. oktober 1993 har klageren fremsendt samtykkeerklæring fra indsiger  

 og begrænset varefortegnelsen for VR 8984 1992 i overensstemmelse med  

 samtykkeerklæringen, således at der til den offentliggjorte varefortegnelse  

 tilføjedes: »de førnævnte varer kun til anvendelse indenfor bageri- og  

 industrivirksomhed«.
 I anledning af klagen har direktoratet ved skrivelse af 7. januar 1993  

 afgivet følgende udtalelse:
 »....Direktoratet vil kunne acceptere den i mærkeindehaverens  

 skrivelse af 04 okt. 1993 indeholdte varefortegnelse.
Dersom Ankenævnet tillader, at sagen tilbagesendes til direktoratet til  

 fortsat behandling, vil registreringen - efter at indehaveren af VR 737 1939  

 har givet samtykke hertil - kunne opretholdes med den begrænsede  

 varefortegnelse....« Der har ikke været afholdt mundtlig forhandling i sagen.
 Ankenævnet skal udtale:
 Det tiltrædes, at ansøgnigen blev afslået, således som sagen forelå oplyst  

 på tidspunktet for Direktoratets afgørelse.
 Under hensyn til den ændrede varefortegnelse og til den nu fremlagte  

 samtykkerklæring fra indehaveren af registrering VR 737 1939 samt under  

 henvisning til det af Direktoratet i skrivelse af 7/1-94 anførte finder  

 Nævnet at kunne tilbagesende sagen til fortsat behandling i Direktoratet.
Herefter bestemmes:
 Sagen tilbagesendes til fortsat behandlig i Patentdirektoratet.
Grønning-Nielsen.
Hans Chr.
Thomsen.
S.
Gulmann.
