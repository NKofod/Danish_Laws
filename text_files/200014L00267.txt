Betænkning afgivet af Socialudvalget den  

 30. november 2000 Betænkning over Forslag til lov om ændring af lov om  

 social pension, lov om aktiv socialpolitik og forskellige andre love (Ændring af regler om personlige tillæg,  

 helbredstillæg og forhøjelse af satser) [af  

 socialministeren (Henrik Dam Kristensen)] 1. Ændringsforslag Der er stillet 9 ændringsforslag til lovforslaget.  

 Socialministeren har stillet ændringsforslag nr. 1-7 og 9. Det  

 Konservative Folkepartis medlemmer af udvalget har stillet  

 ændringsforslag nr. 8.
2. Udvalgsarbejdet Lovforslaget blev fremsat den 11. oktober 2000 og var til  

 1. behandling den 31. oktober 2000. Lovforslaget blev efter 1. behandling  

 henvist til behandling i Socialudvalget.
Møder Udvalget har behandlet lovforslaget i tre  

 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Danmarks Apotekerforening, Inger Bach Hansen, Hanstholm Kommune, Revisionsaktieselskabet, på vegne af en række  

 nordjyske kommuner, Sygeforsikringen danmark og Ældre Sagen Spørgsmål Udvalget har stillet 15 spørgsmål til  

 socialministeren til skriftlig besvarelse, som denne har besvaret.
3. Indstillinger og politiske bemærkninger Et mindretal i udvalget (S, SF, RV og EL)  

 indstiller lovforslag til vedtagelse med de af socialministeren  

 stillede ændringsforslag.
Mindretallet vil stemme imod  

 ændringsforslaget stillet af KF.
Et andet mindretal i udvalget (V og KF) vil stemme  

 hverken for eller imod lovforslaget ved 3. behandling.
Mindretallet vil  

 stemme for det af KF stillede ændringsforslag, men vil stemme hverken  

 for eller imod de af socialministeren stillede ændringsforslag.
Dette mindretal bemærker, at de stærkt  

 stigende oliepriser har skabt problemer for mange   ikke mindst for  

 pensionisterne.
Derfor er Venstre og Det Konservative Folkeparti enige i  

 lovens intentioner om forbedring af varmetillægget.
Partierne er  

 også enige i den større ensartethed omkring udbetaling af  

 helbredstillægget, som den faste formuegrænse sikrer.
Når  

 Venstre og Det Konservative Folkeparti undlader at stemme for lovforslaget,  

 skyldes det den foreslåede finansiering, hvor man fastfryser  

 personfradraget for personer over 18 år.
Herved rammer forligspartierne  

 en lang række mennesker med små indkomster, hvilket er urimeligt  

 set i lyset af de store ekstraindtægter, staten opnår på  

 grund af de afgiftsmæssige virkninger af olieprisstigningerne.
Venstre  

 og Det Konservative Folkeparti er ligeledes stærkt utilfredse med, at  

 forligspartierne kun vil kompensere en del af pensionisterne for de ekstra  

 udgifter.
 Et tredje mindretal i udvalget (DF og KRF)  

 indstiller lovforslaget til vedtagelse med de stillede  

 ændringsforslag.
Dansk Folkeparti finder det positivt, at varmetilskuddet  

 reguleres for energiprisstigningerne for de økonomisk dårligst  

 stillede pensionister, men at der bør ske en afklaring, således  

 at der bliver en ensartet kommunal administration af de varmetilskud, der  

 udbetales til de varmeforbrugere, hvis regning er opdelt i faste og variable  

 udgifter.
Ud over de reguleringer af varmetillæg, der ligger i  

 lovforslaget, frygter Dansk Folkeparti, at mange andre grupper af  

 pensionister ikke bliver fuldt kompenseret for energiprisstigningerne.
Det  

 ville være helt naturligt at sammenkæde refusionen af  

 prisstigningen med det meget store merprovenu, som staten modtager ved  

 produktionen af olie og gas i Nordsøen.
Dansk Folkeparti er tilfreds med, at det nye  

 helbredstillæg medfører objektive og ensartede kriterier for  

 dækning af egenudgifterne til visse sygesikringsydelser og dermed et  

 retskrav på ydelserne.
Men for de personlige tillæg, herunder  

 tilskud til anskaffelse og udskiftning osv., er det stadig det kommunale  

 skøn,  der er gældende.
Dansk Folkeparti mener, som  

 anført af Ældre Sagen i høringssvaret, at lovens  

 virkninger skal vurderes efter et år, således at det kan  

 klarlægges, om det faste helbredstillæg får negative  

 virkninger på den kommunale administration af de personlige  

 tillæg.
Alt i alt finder Dansk Folkeparti lovforslaget positivt, men  

 mener stadig, at der er store økonomiske problemer for  

 folkepensionisterne, der endnu ikke er rettet op på.
Et fjerde mindretal i udvalget (CD) vil stemme  

 hverken for eller imod lovforslaget ved 3. behandling.
Mindretallet vil  

 stemme for de stillede ændringsforslag.
 Centrum-Demokraterne har ikke medvirket til  

 finanslovsforliget for 2001 på det sociale område.
 Frihed 2000 var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Til § 1 Af	socialministeren, tiltrådt af et flertal (S, SF,  

 DF, CD, RV, EL og KRF):
 1) Nr. 3 affattes således:
» » [Præcisering   personlige tillæg tildeles  

 efter en individuel vurdering] 2) I den under nr. 6 foreslåede § 17 a  

 indsættes efter stk. 2 som nyt stykke:
» Stk. 3 bliver herefter stk. 4.
[Helbredstillæg til gruppe 2-sikrede] 3) I det under nr. 6 foreslåede § 17 c, stk. 1,  

 nr. 3, ændres »lov om forsikring mod  

 følger af arbejdsskader,« til: »lov om sikring mod  

 følger af arbejdsskade,«.
[Korrektion] 4) I det under nr. 6 foreslåede § 17 c, stk.  

 1, udgår nr. 10.
[Præcisering   erstatningen er omfattet af lov om  

 sikring mod følger af arbejdsskade] 5) I det under nr. 10 foreslåede § 29 a, stk.  

 2, indsættes efter 1. pkt. som nyt punktum:
»Er der indtrådt væsentlige  

 ændringer, som vil have betydning for udbetalingen af  

 helbredstillægget, opgøres formuen på grundlag af  

 pensionistens og en eventuel ægtefælles eller samlevers  

 oplysninger om den aktuelle formue.« [Opgørelse af aktuel formue ved  

 ansøgning] 6) I det under nr. 13 foreslåede § 39 a, stk.  

 1, indsættes efter 1. pkt. som nyt punktum:
»Er der indtrådt væsentlige  

 ændringer, som vil have betydning for udbetalingen af  

 helbredstillægget, opgøres formuen på grundlag af  

 pensionistens og en eventuel ægtefælles eller samlevers  

 oplysninger om den aktuelle formue.« [Årlig opgørelse af aktuel formue] 7) I det under nr. 13 foreslåede § 39 a, stk.  

 2, ændres »opgøres ligeledes hver  

 1. januar på grundlag af pensionistens og en eventuel  

 ægtefælles eller samlevers oplysninger«  

 til: »opgøres hver 1. januar  

 på grundlag af de senest modtagne oplysninger fra pensionisten og en  

 eventuel ægtefælle eller samlever «.
[Årlig opgørelse sker på grundlag af de  

 senest modtagne oplysninger] Af	et mindretal (KF), tiltrådt af et mindretal (V,  

 DF, CD og KRF):
 8) Nr. 14 affattes således:
» [Kompensation for fastfrysning af bundfradrag gives til  

 alle folkepensionsmodtagere] Af	socialministeren, tiltrådt af et flertal (S, SF,  

 DF, CD, RV, EL og KRF):
Nye paragraffer 9) Efter § 4 indsættes som nye paragraffer:
» I lov om påligningen af indkomstskat til staten (ligningsloven), jf.  

 lovbekendtgørelse nr. 775 af 16. august 2000, foretages  

 følgende ændring:
 1.	I § 7, litra i, ændres »personlige tillæg«  

 til: »personlige tillæg og  

 helbredstillæg«.
[Helbredstillæg omfattes af  

 skattefrihedsbestemmelsen] § 02 I lov nr. 1050 af 23. december 1992 om statstilskud til energibesparende  

 foranstaltninger i pensionisters boliger, som ændret ved § 1 i lov nr.  

 128 af 25. februar 1998, foretages følgende ændring:
1.	I § 1, stk. 1, ændres »§ 17, stk. 2« til: »§ 17, stk. 1«.« [Konsekvensrettelse] Bemærkninger Til nr. 1-7 og 9 Almindelige bemærkninger Efter fremsættelsen af dette lovforslag er der  

 indkommet en række høringssvar, som giver anledning til  

 forskellige præciseringer.
Nogle af disse præciseringer  

 vedrører de almindelige bemærkninger, som de fremgår af  

 det oprindelige lovforslag, mens andre har givet anledning til egentlige  

 ændringsforslag, jf. bemærkningerne til de enkelte  

 bestemmelser.
Som det fremgår af lovforslagets bemærkninger,  

 må helbredstillægget efter systemet i Rådets forordning  

 (EØF) nr. 1408/71 om anvendelse af de sociale sikringsordninger  

 på arbejdstagere, selvstændige erhvervsdrivende og deres  

 familiemedlemmer, der flytter inden for Fællesskabet (senest  

 offentliggjort i EF-Tidende af 30. 1. 1997, nr.
L 28) karakteriseres som en  

 naturalydelse ved sygdom.
 Efter forordningens regler kan helbredstillægget  

 derfor gives til dækning af egenbetaling ved sygesikringsydelser i  

 Danmark til alle pensionister, der bor eller opholder sig i Danmark, og som  

 modtager en dansk pension og/eller en pension fra et land, hvor forordning  

 1408/71 finder anvendelse.
 Naturalydelser ved sygdom eksporteres ikke på  

 tilsvarende måde som en kontantydelse, og der er således ikke  

 behov for at søge helbredstillægget optaget i bilag II a til  

 forordningen, hvilket fejlagtigt var anført i lovforslagets  

 bemærkninger.
Det bemærkes, at der efter sygesikringslovens § 15 a  

 kan ydes tilskud til visse tjenesteydelser efter loven, som leveres i et  

 andet EU-/EØS-land.
Pensionister, som bor i Danmark, men modtager  

 behandling i et andet EU-/EØS-land, kan således få  

 helbredstillæg, hvis behandlingen er tilskudsberettiget efter  

 sygesikringslovens § 15 a, hvilket gælder visse ydelser til  

 tandbehandling, fysioterapi og kiropraktik.
Der gives ikke tilskud til  

 medicin indkøbt i et andet land efter sygesikringslovens § 15 a.
 Endvidere fremgår det af lovforslagets  

 bemærkninger, at helbredstillægget er en subsidiær ydelse,  

 der delvis dækker pensionistens egen udgift til sygesikringsydelser  

 efter tilskud via anden lovgivning og efter tilskud fra f.eks.  

 Sygeforsikringen danmark.
Baggrunden herfor er, at der er tale om en social ydelse,  

 som er målrettet de pensionister, der har et reelt behov for  

 økonomisk hjælp til dækning af de pågældende  

 udgifter.
Hvis pensionisten i forvejen modtager hel eller delvis  

 dækning af en udgift, er der således ikke behov for at  

 dække (hele) udgiften med helbredstillæg.
 Dette svarer til de gældende regler  

 vedrørende personlige tillæg, som også ydes  

 subsidiært.
Samtidig er det helt afgørende, at  

 helbredstillægget kan beregnes og fratrækkes i forbindelse med,  

 at pensionisten skal afholde den konkrete udgift.
Det er derfor besluttet, at  

 administrationen skal tilrettelægges således, at  

 helbredstillægget beregnes subsidiært i forhold til andre kendte  

 tilskud på tidspunktet for den faktiske betaling.
Hvis det ved  

 betalingen kan opgøres, hvad pensionisten modtager af faktiske tilskud  

 (konkrete beløb) i forbindelse med betalingen eller senere, skal der  

 foretages fradrag herfor, inden helbredstillægget beregnes.
Vedrørende køb af medicin på apoteket  

 betyder det, at helbredstillægget beregnes subsidiært i forhold  

 til tilskud fra den offentlige sygesikring.
Der tages ikke hensyn til, om der  

 efterfølgende ydes tilskud fra Sygeforsikringen danmark, da  

 pensionisten ikke kender de aktuelle tilskud på tidspunktet for  

 betalingen.
Dernæst skal det præciseres, at den  

 foreslåede formuegrænse på 50.100 kr. i samlet likvid  

 formue gælder for alle pensionister, der er gift eller samlevende.
Da  

 der er tale om en ny ydelse, som er målrettet mod de økonomisk  

 dårligst stillede pensionister, omfatter reglerne (om opgørelse  

 af en samlet likvid formue for ægtefæller/samlevende) alle  

 pensionister, uanset hvornår pensionen er tilkendt, og uanset hvordan  

 pensionen beregnes.
 Samlevende blev ligestillet med ægtefæller i  

 relation til indtægtsreguleringen af pensionstillæg og beregning  

 af den personlige tillægsprocent med virkning fra den 1. marts 1999.  

 Samlevende er tidligere blevet sidestillet med enlige i relation til  

 indtægtsreguleringen af den personlige tillægsprocent.
 Den personlige tillægsprocent beregnes således  

 forskelligt afhængig af, om pensionisten (der er samlevende) har  

 fået tilkendt pension eller påbegyndt sit samlivsforhold efter  

 den 1. marts 1999.
Dette har følgende konsekvenser i relation til  

 helbredstillægget: Er pensionen tilkendt inden den 1. marts 1999,  

 beregnes den personlige tillægsprocent uafhængig af pensionistens  

 samlevers indtægtsforhold   men samleverens formue indgår i  

 formueopgørelsen.
Er pensionen tilkendt eller samlivet påbegyndt  

 efter den 1. marts 1999, beregnes den personlige tillægsprocent  

 afhængig af pensionistens samlevers indtægtsforhold, og  

 samleverens formue indgår i formueopgørelsen.
Omkring selve helbredstillæggets dækning har  

 der vist sig behov for at præcisere, at tillægget er en ydelse  

 til dækning af pensionistens egne helbredsrelaterede udgifter.
Selv om  

 sygesikringen yder tilskud til briller til børn under 16 år og  

 begravelseshjælp i forbindelse med dødsfald, kan der  

 således ikke ydes helbredstillæg til disse ydelser.
 Endelig foreslås det, at merudgifterne, der er  

 forbundet med lovforslagets forbedringer for pensionister, ikke skal have  

 betydning for størrelsen af de fremtidige overførsler fra Den  

 Sociale Pensionsfond til Socialministeriet.
 Om baggrunden for ændringsforslagene kan i  

 øvrigt henvises til besvarelsen af de spørgsmål, der er  

 stillet af Folketingets Socialudvalg i forbindelse med udvalgsarbejdet  

 vedrørende lovforslaget.
Bemærkninger til de enkelte  

 ændringsforslag Ad nr. 1 Ændringsforslaget har til hensigt at  

 præcisere, at kommunerne i forbindelse med tildeling af personlige  

 tillæg skal foretage en konkret og individuel vurdering af  

 pensionistens økonomiske forhold.
Ad nr. 2 Efter §§ 8 og 9 i lov om offentlig sygesikring modtager  

 personer, der har valgt sikringsform 2 (gruppe 2-sikrede) tilskud fra den  

 offentlige sygesikring med det samme beløb, som ville skulle afholdes  

 for en person, der er omfattet af sikringsform 1 (gruppe 1-sikret).  

 Sygesikringen yder således det samme beløb i tilskud til  

 behandling ved tandlæge, fysioterapeut, psykolog, fodterapeut og  

 kiropraktor, uanset hvilken sikringsform den pågældende person  

 har valgt.
 For gruppe 1-sikrede er den samlede pris for den  

 tilskudsberettigede behandling fastlagt ved overenskomst med sygesikringen.  

 Dette gælder ikke for gruppe 2-sikrede, hvor der er fri  

 honorarfastsættelse.
Det foreslås derfor, at helbredstillægget til  

 dækning af disse udgifter for gruppe 2-sikrede skal udbetales med samme  

 beløb, som der ville blive udbetalt, hvis pågældende var  

 gruppe 1-sikret.
Dette er i overensstemmelse med, at der efter lovforslagets  

 § 17 a ikke kan ydes tilskud til gruppe 2-sikredes eventuelle egenbetaling  

 for lægehjælp.
Pensionisten kan ved at vælge at være  

 sikret i gruppe 1 undgå denne egenbetaling.
Ad nr. 3 og 4 Ændringsforslagene har til hensigt at  

 præcisere, hvilke erstatninger der skal ses bort fra i forbindelse med  

 opgørelsen af likvid formue.
Erstatninger, der udbetales for tab af erhvervsevne som  

 følge af personskade efter lov om sikring mod følger af  

 arbejdsskade, indgår ikke ved formueopgørelsen.
For personer,  

 der via anden bekendtgørelse eller lovgivning omfattes af reglerne i  

 lov om sikring mod følger af arbejdsskade - og derved opnår ret  

 til udbetaling af erstatning for tab af erhvervsevne som følge af  

 personskade - indgår denne erstatning således ikke ved  

 formueopgørelsen.
Der er således ikke behov for at undtage de  

 bekendtgørelser m.v., der giver ret til erstatning efter lov om  

 sikring mod følger af arbejdsskade.
 Dette gælder for bekendtgørelse nr. 545 af  

 29. juni 1995 om, i hvilket omfang personer fra det tidligere Jugoslavien med  

 midlertidig opholdstilladelse er omfattet af reglerne i lov om forsikring mod  

 følger af arbejdsskade.
 Tilsvarende gælder det for bekendtgørelse nr.  

 416 af 3. juni 1999 om undervisning, aktivering og beskæftigelse m.v.  

 af personer med opholdstilladelse efter Kosovonødloven, at en person  

 med opholdstilladelse efter Kosovonødloven under visse betingelser er  

 omfattet af reglerne i lov om forsikring mod følger af arbejdsskade.  

 Der er således mulighed for, at en person med opholdstilladelse efter  

 Kosovonødloven kan få udbetalt erstatning for tab af  

 erhvervsevne som følge af personskade efter lov om sikring mod  

 følger af arbejdsskade.
 Kosovonødloven og den i medfør af denne  

 udstedte bekendtgørelse om undervisning, aktivering og  

 beskæftigelse m.v. af personer med opholdstilladelse efter  

 Kosovonødloven blev ophævet ved lov nr. 427 af 31. maj 2000 om  

 ophævelse af lov om midlertidig opholdstilladelse til nødstedte  

 fra Kosovoprovinsen i Forbundsrepublikken Jugoslavien og lov om ændring  

 af udlændingeloven (Ophævelse af Kosovonødloven).
 Det fremgår imidlertid af § 4, stk. 1, i lov om  

 ophævelse af Kosovonødloven, at Kosovo-nødloven og de i  

 medfør af denne udstedte forskrifter fortsat finder anvendelse for  

 personer, der inden lovens ikrafttræden har indgivet ansøgning  

 om eller er meddelt opholdstilladelse efter Kosovonødloven.
 Kosovonødloven og de i medfør af denne  

 udstedte forskrifter finder således fortsat anvendelse på et  

 antal personer, der muligvis på et senere tidspunkt   når deres  

 opholdstilladelse efter Kosovo-nødloven ophører   meddeles  

 opholdstilladelse her i landet på et andet grundlag.
 Der kan således opstå tilfælde, hvor en  

 person, der er meddelt opholdstilladelse efter Kosovo-nødloven, kan  

 få udbetalt erstatning for tab af erhvervsevne som følge af  

 personskade efter lov om sikring mod følger af arbejdsskade.
Endvidere kan en asylansøger efter  

 bekendtgørelse nr. 550 af 26. juni 1999 om undervisning og aktivering  

 m.v. af asylansøgere m.v. under visse betingelser være omfattet  

 af reglerne i lov om sikring mod følger af arbejdsskade.
Opnår  

 asylansøgeren efterfølgende opholdstilladelse i Danmark, vil  

 den pågældende kunne være omfattet af lov om social  

 pension, herunder reglerne om opgørelse af formue, jf. den  

 foreslåede § 17 c, stk. 1.
Ad nr. 5 og 6 Efter lovforslaget skal formuen opgøres ved  

 ansøgningen om helbredstillæg og herefter årligt pr. 1.  

 januar.
Visse dele af formuen opgøres på grundlag af de  

 oplysninger, der efter skattekontrollovens afsnit II senest er indberettet  

 til skattemyndighederne.
Da der kan være indtrådt væsentlige  

 ændringer i formueforholdene i forhold til de skatteoplysninger, der  

 senest er indberettet til skattemyndighederne, foreslås det, at  

 formueopgørelsen både ved ansøgning og ved den  

 årlige opgørelse   baseres på pensionistens og en eventuel  

 ægtefælles eller samlevers oplysninger om den aktuelle formue,  

 hvis sådanne ændringer er indtrådt.
Ved væsentlige  

 ændringer i formuen forstås, at ændringen vil have  

 betydning for udbetalingen af helbredstillæg, dvs. at den samlede  

 formue har ændret sig til over eller under formuegrænsen i  

 forhold til de senest indberettede oplysninger.
 Der skal i den forbindelse gøres opmærksom  

 på, at pensionister efter § 41 i lov om social pension har pligt til at  

 oplyse om forandringer i forhold, der kan forventes at medføre  

 ændringer af pensionen   herunder helbredstillægget.
Ad nr. 7 Efter lovforslaget opgøres formuen årligt pr.  

 1. januar bl.a. på grundlag af pensionistens og en eventuel  

 ægtefælles eller samlevers oplysninger om kontant beholdning og  

 andre værdipapirer.
 Da det kan forekomme uhensigtsmæssigt, at kommunerne  

 hvert år skal indhente disse oplysninger fra alle pensionister,  

 foreslås det, at kommunen ved den årlige opgørelse af  

 denne del af formuen skal lægge de senest modtagne oplysninger til  

 grund.
 Da pensionisten, som nævnt under  

 bemærkningerne til nr. 5 og 6, har pligt til at oplyse om forandringer,  

 der kan forventes at medføre ændringer af pensionen, vil  

 pensionisten skulle oplyse kommunen om ændringer i kontant beholdning  

 og andre værdipapirer.
 Hvis kommunen på tidspunktet for den årlige  

 opgørelse ikke har modtaget nye oplysninger fra pensionisten om disse  

 formueelementer, kan de oplysninger, der blev lagt til grund ved den seneste  

 årlige beregning af helbredstillægget, fortsat lægges til  

 grund.
Ad nr. 9 Som følge af lovforslaget foreslås der  

 konsekvensrettelser i lov om påligningen af indkomstskat til staten og  

 lov om statstilskud til energibesparende foranstaltninger i pensionisters  

 bolig.
 Den foreslåede ændring af  

 skattefrihedsbestemmelsen i ligningslovens § 7, litra i, er en konsekvens af  

 omlægningen af de personlige tillæg til pensionister.
 Den foreslåede ændring af lov om statstilskud  

 til energibesparende foranstaltninger i pensionisters bolig er en  

 konsekvensrettelse som følge af den foreslåede ændring af  

 § 17 i lov om social pension.
Til nr. 8 Ændringsforslaget medfører, at den  

 kompensation, der gives for fastfrysning af personfradraget, tilkommer alle  

 folkepensionsmodtagere og ikke kun den gruppe, der modtager  

 pensionstillæg.
Ved at kompensere over pensionens grundbeløb  

 bliver alle folkepensionister tilgodeset.
Det forekommer ikke rimeligt, at  

 man forringer den økonomiske situation for alle folkepensionsmodtagere  

 ved en fastfrysning af personfradraget og herefter kun kompenserer en udvalgt  

 del af pensionisterne.
Jørn Pedersen (S)  

  Inger Bierbaum (S)  Karen J.
Klint (S)  

  Frederik Nørgaard (S)  Grete Schødts (S)  

  Villy Søvndal (SF) fmd.  

 Yvonne Herløv Andersen (CD)  

  Anders Samuelsen (RV)  Jette Gottlieb (EL)  

  Erik Larsen (V)  Else Winther Andersen (V)  

  Tove Fergo (V)  Eva Kjer Hansen (V)  

 Pia Christmas-Møller (KF)  

  Knud Erik Kirkegaard (KF)  Aase D.
Madsen (DF)  

  Tove Videbæk (KRF) Frihed 2000 havde ikke medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 54 Bilagsnr.
