 I medfør af § 2, stk. 3, i lov om smitsomme sygdomme hos husdyrene, jf.  

 lovbekendtgørelse nr. 906 af 15. december 1987, og § 2, stk. 1, samt § 15,  

 stk. 3, i lov om tillæg til lov om smitsomme sygdomme hos husdyrene, jf.  

 lovbekendtgørelse nr. 907 af 15. december 1987, fastsættes:
 § 1.  Veterinærdirektoratet kan, i det omfang det  

 anses fornødent af hensyn til menneskers og husdyrs sundhed, bringe  

 bestemmelserne i lov om smitsomme sygdomme hos husdyrene, jf.  

 lovbekendtgørelse nr. 906 af 15. december 1987, og lov om tillæg til lov om  

 smitsomme sygdomme hos husdyrene, jf. lovbekendtgørelse nr. 907 af 15.  

 december 1987, samt de i medfør heraf udstedte bestemmelser, til anvendelse  

 over for hjortedyr, der holdes i indhegninger eller stalde, som ikke er  

 registreret som farme i henhold til § 2, stk. 1, i lov nr. 224 af 22. april  

 1987 om hjortehold.
 § 2.  Hjortedyr fra registrerede hjortefarme samt fra  

 de af § 1 omfattede hjortehold må kun udsættes i naturen, såfremt samtlige  

 dyr i indhegningen ved 3 tuberkulinprøver foretaget med mindst 6 måneders  

 mellemrum er fundet fri for kvægtuberkulose, og udsætningen ikke strider mod  

 anden lovgivning.
 § 3.  Overtrædelse af § 2 straffes med bøde.
 § 4.  Bekendtgørelsen træder i kraft den 27. januar  

 1989.
