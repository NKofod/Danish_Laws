Betænkning afgivet af Miljø- og Planlægningsudvalget den 15.  

 maj 2003 Betænkning over Forslag til  

 folketingsbeslutning om støtte til forureningstruede vandindvindinger [af Torben Hansen (S),  

 Jørn Jespersen (SF), Elsebeth Gerner Nielsen (RV) og Keld Albrechtsen (EL) m.fl.] 1. Udvalgsarbejdet Beslutningsforslaget blev fremsat den 11. april 2003 og var til  

 1. behandling den 12. maj 2003. Beslutningsforslaget blev efter 1. behandling  

 henvist til behandling i Miljø- og Planlægningsudvalget.
Møder Udvalget har behandlet beslutningsforslaget i 1 møde.
2. Indstillinger og politiske bemærkninger Et  

  

 flertal  

  

 i udvalget  

 (S, SF, RV, EL og KRF) indstiller beslutningsforslaget til  

  

 vedtagelse uændret.
 Socialdemokratiets, Socialistisk Folkepartis, Det Radikale  

 Venstres og Enhedslistens medlemmer af udvalget bemærker, at  

 drikkevandskvaliteten i mange vandboringer har det skidt.
I efteråret 2002 viste en undersøgelse fra Danmarks og Grønlands  

 Geologiske Undersøgelser (GEUS) således, at vandværkers boringer mange steder  

 er forurenet af pesticider og nitrat.
Undersøgelsen påviste pesticider eller  

 nedbrydningsprodukter fra pesticider i ca. hver tredje af de undersøgte  

 boringer samt i hver anden boring i de øverste grundvandsmagasiner (dvs. i  

 0-20  

 meters dybde).
Samtidig har en undersøgelse af pesticider i små  

 vandforsyningsanlæg (boringer/brønde til forsyning af enkelthusstande) vist  

 fund af pesticider i mere end 50 pct. af de udtagne drikkevandsprøver, og  

 grænseværdien var endvidere overskredet i ca. hver tredje boring.
Derudover  

 blev der fundet coliforme bakterier over grænseværdien i ca. 40 pct. af  

 boringerne, og grænseværdien for nitrat var også overskredet i en del af  

 anlæggene.
Den seneste vurdering af målgruppen for en fond til støtte for  

 forureningstruede vandindvindinger viser 33.000 private boringer/brønde og  

 knap  

 700 små vandværker.
Denne vurdering er dog udarbejdet før de seneste  

 undersøgelser fra GEUS (efteråret 2002 og foråret 2003). Det betyder, at  

 tallet  

 næppe er blevet mindre.
I dag er det ikke muligt for små, private vandværker eller  

 enkeltindvindinger at få tilskud til at løse akutte forureningsproblemer på  

 små  

 vandforsyninger og private brønde og boringer.
Det betyder, at borgere med  

 drikkevand fra enkeltindvindinger eller mindre vandværker, der allerede er  

 ramt  

 eller stærkt truet af forurening, ingen økonomisk hjælp kan få til at  

 genetablere rent drikkevand.
Især for ejere af boringer, der forsyner få  

 husstande, samt for mindre vandværker kan udgifterne pr. husstand til disse  

 tiltag være store.
Det medfører en meget hård økonomisk belastning for de borgere,  

 der får vand fra de små anlæg, hvis anlægget bliver ramt af udefrakommende  

 forurening.
Det rammer den enkelte forbruger og den enkelte familie, der  

 kommer  

 i denne situation, meget hårdt.
 Med dette beslutningsforslag forsøger forslagsstillerne  modsat  

 regeringspartierne og Dansk Folkeparti  at hjælpe dem, der uforskyldt  

 kommer i  

 denne trængte situation.
Det er uforståeligt, at regeringen stemmer imod dette  

 beslutningsforslag, når man ser på tidligere udmeldinger.
I Jyllandsposten  

 den  

 19. januar 2002 er formanden for Miljø- og Planlægningsudvalget citeret for,  

 at  

 de små vandværker ikke skal lades i stikken.
Under Folketingets forhandlinger  

 den 11. marts 2002 har samme formand udtalt: »Vi er indstillet på at drøfte,  

 om  

 der er områder, hvor vi centralt kan gå ind og støtte i de tilfælde, hvor  

 ejeren af enkelte boringer ikke selv er skyld i eventuel forurening af sin  

 vandboring«.
 Forslagsstillerne konstaterer, at regeringspartiernes og Dansk  

 Folkepartis udmeldinger har vist sig at være ord uden indhold og handling.
Dette er til skade for de mange mennesker, der uforskyldt bliver  

 ramt af udefrakommende forurening.
Regeringens parole om medejerskab til  

 naturen er åbenbart også medejerskab til udefrakommende forurening af  

 familiens  

 eget drikkevand.
 Et  

  

 mindretal  

  

 i  

 udvalget (V, DF og KF) indstiller beslutningsforslaget til  

  

 forkastelse.
Venstre, Dansk Folkeparti og Det Konservative Folkeparti kan  

 konstatere, at der nu godt et år efter, at Folketinget vedtog at nedlægge  

 Vandfonden, er fremsat forslag om at oprette en tilsvarende fond.
V, DF og KF  

 kan ikke støtte dette beslutningsforslag.
Vandfonden havde til formål at opretholde den decentrale  

 vandforsyning ved at yde støtte til mindre vandindvindinger, der var blevet  

 ramt af forurening.
Vandfondens nedlæggelse skyldtes flere ting.
Først og  

 fremmest levede fonden ikke op til sin formålsparagraf  at opretholde  

 den  

 decentrale vandforsyningsstruktur.
Der blev i udstrakt grad givet støtte til  

 tilslutning til større vandforsyningsanlæg frem for til nye brønde.
Der var  

 desuden behov for en omprioritering af midler.
Og endelig ud fra en  

 forståelse  

 af, at konkrete forureninger af drikkevand bør klares lokalt og ikke af  

 staten.
Venstre, Dansk Folkeparti og Det Konservative Folkeparti mener,  

 at det er vigtigt at prioritere en langsigtet og fremadrettet indsats for en  

 god vandforsyning frem for at yde økonomisk støtte til den enkelte brøndejer.  

 Den fremtidige sikring skal ske ved at begrænse forureningskilderne, såsom  

 pesticider, kvælstof og fosfor.
Derfor ser disse partier frem til en  

 pesticidstrategi og forhandlingerne om en Vandmiljøplan III.
Den  

 fremadrettede  

 indsats skal bygges på solid viden og godt samarbejde, og partierne aftalte  

 derfor sidste år med miljøministeren, at der skulle afsættes op til 3 mio.  

 kr.  

 årligt til faglige og administrative drikkevandsprojekter, som knytter sig  

 til  

 den fremtidige beskyttelse af det danske drikkevand.
Venstre, Dansk  

 Folkeparti  

 og Det Konservative Folkeparti kan konstatere, at miljøministeren derudover  

 har  

 afsat 5 mio. kr. til en særlig opbygning af viden om BAM og påvirkningen af  

 private brønde og boringer.
Der er i den forbindelse blevet nedsat  

 arbejdsgrupper, som i øjeblikket arbejder på at finde en hensigtsmæssig  

 løsning  

 på forureningen af de private brønde og boringer.
Venstre, Dansk Folkeparti  

 og  

 Det Konservative Folkeparti kan endvidere konstatere, at regeringen har  

 videreført det særlige varslingssystem for pesticider til 18 mio. kr., som  

 den  

 tidligere regering ville nedlægge.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
Søren Gade (V)  

    

 Helga Moos (V)  

    

 Eyvind Vesselbo (V)  

  

  fmd.  

  

    

 Jens Vibjerg (V)  

    

 Jørn Dohrmann (DF)  

    

 Freddie H.
Madsen (DF)  

    

 Nina Berrig (KF)  

    

 Lars Barfoed (KF)  

    

 Mogens Nørgård Pedersen (KRF)  

  

  nfmd.  

  

    

 Inger Bierbaum (S)  

    

 Helge Mortensen (S)  

    

 Pernille Blach Hansen (S)  

    

 Svend Auken (S)  

    

 Torben Hansen (S)  

    

 Jørn Jespersen (SF)  

    

 Elsebeth Gerner Nielsen (RV)  

    

 Keld Albrechtsen (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende B 148 Bilagsnr.
