 Ovennævnte cirkulæreskrivelse indeholder i pkt. 6 den bestemmelse at  

 Bygge- og Boligstyrelsens tilladelse til indgåelse af entrepriseaftale skal  

 indhentes, såfremt der efter prisindhentning i forbindelse med udbud af  

 statslige og statsstøttede bygge- og anlægsarbejder konstateres en  

 prisstigning i forhold til bygherrens sidste overslag på mere end 10 pct.  

 beregnet ud fra den  samlede håndværkerudgift for arbejdet.
 Denne bestemmelse suppleres med virkning fra denne skrivelses dato med en  

 pligt til at underrette Bygge- og Boligstyrelsen i tilfælde, hvor  

 håndværkerudgiften for den enkelte delentreprise overstiger bygherrens sidste  

 overslag for den pågældende delenterprise med mere end 10 pct.
Prisstigning på mere end 10 pct. ved den enkelte delentreprise er kun  

 forbundet med en indberetningspligt.
Tilladelse til at indgå entrepriseaftale  

 skal således først indhentes, når det er den samlede håndværkerudgift for et  

 arbejde, der overstiger mere end 10 pct.
Pdv Flemming Lethan (*1) Cirkulæreskrivelsen har været offentliggjort i Ministerialtidende som  

 nr. 9 af 8. februar 1995.
