Vedtaget af Folketinget ved 2. (sidste) behandling den 4. juni 2010 Folketingsbeslutning om en retvisende betegnelse for neutralmarineret kød Folketinget pålægger regeringen at arbejde for at indgå en frivillig aftale med fødevarebranchen om en mere retvisende betegnelse for neutralmarineret kød.
Såfremt det ikke lykkes at indgå en sådan aftale, pålægges regeringen at undersøge muligheden for at lovgive om spørgsmålet.
