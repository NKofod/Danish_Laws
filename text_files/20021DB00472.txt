Betænkning afgivet af Retsudvalget den 8. maj 2003 Betænkning over Forslag til  

 folketingsbeslutning om homoseksuelle pars mulighed for at adoptere og blive  

 plejeforældre [af Marianne Jelved (RV) m.fl.] 1. Ændringsforslag Der er af Det Radikale Venstre stillet 2 ændringsforslag.
2. Udvalgsarbejdet Beslutningsforslaget blev fremsat den 9. januar 2003 og var til  

 1. behandling den 16. januar 2003. Lovforslaget blev førstebehandlet sammen  

 med  

 lovforslag nr.
L 91 (Forslag til lov om ændring af adoptionsloven og lov om  

 registreret partnerskab. (Ligestilling mellem registreret partnerskab og  

 ægteskab ved adoption)) af Pernille Rosenkranz-Theil (EL) m.fl. og lovforslag  

 nr.
L 93 (Forslag til lov om ændring af lov om registreret partnerskab.  

 (Ligestilling mellem registreret partherskab og heteroseksuelle ægtefæller  

 med  

 hensyn til fremmedadoption af danske og udenlandske børn)) af Anne Baastrup  

 (SF) m.fl.
Beslutningsforslaget blev efter 1. behandling henvist til  

 behandling  

 i Retsudvalget.
Beslutningsforslaget har været udvalgsbehandlet sammen med L  

 91  

 og L 93.
Møder Udvalget har behandlet beslutningsforslaget i 3 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Landsforeningen for Bøsser og  

 Lesbiske Børnerådet Adoption og Samfund.
 Justitsministeren har over for udvalget kommenteret de  

 skriftlige henvendelser til udvalget.
Deputationer Endvidere har Landsforeningen for Bøsser og Lesbiske mundtligt  

 over for udvalget redegjort for foreningens holdning til  

 beslutningsforslaget.
Spørgsmål Udvalget har stillet 3 spørgsmål til justitsministeren og 4  

 spørgsmål til socialministeren til skriftlig besvarelse, som disse har  

 besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, DF, KF og KRF) indstiller beslutningsforslaget til  

  

 forkastelse  

  

 ved 3. behandling.
Dansk Folkeparti bemærker, at Dansk Folkepartis familiepolitik  

 er klar.
Den bygger på en traditionel familie med en mand og en kvinde samt  

 de  

 børn, som de får sammen eller fører sammen.
Dansk Folkeparti kan ikke støtte,  

 at børn inddrages i andre former for samliv, da børnene ofte ikke har nogen  

 mulighed for at vælge, om de vil indføres i et homoseksuelt parforhold eller  

 ej.
Dansk Folkeparti anerkender og accepterer, at nogle mennesker ønsker at  

 leve i homoseksuelle forhold.
Det er uproblematisk for Dansk Folkeparti, men  

 Dansk Folkeparti finder ikke, at det er et gode for et barn i opvæksten kun  

 at  

 vokse op med to kvinder eller to mænd, også selv om disse hver især absolut  

 kan  

 være lige så kvalificerede til at opdrage børn som alle andre.
 Et mindretal i udvalget (S, SF, RV og EL) indstiller  

 beslutningsforslaget til  

  

 vedtagelse  

  

 med de stillede ændringsforslag.
 Mindretallet bemærker følgende vedrørende homoseksuelle pars  

 mulighed for at blive plejeforældre:
Socialministeren har i besvarelsen af spørgsmål 3 og 4 bl.a.  

 oplyst, at det fremgår af servicelovens § 49, stk. 1, at plejefamilier skal  

 være godkendt som generelt egnede af den stedlige kommune, og at der ikke i  

 servicelovens § 49 er nogle retlige begrænsninger, der hindrer homoseksuelle  

 pars mulighed for at blive plejefamilier.
Kommunen skal foretage en konkret  

 vurdering af den enkelte families kvalifikationer med henblik på at kunne  

 give  

 en generel godkendelse af egnetheden.
Godkendelsen kan gives på baggrund af  

 en  

 undersøgelse af plejefamiliens familiemæssige, uddannelsesmæssige og  

 arbejdsmæssige forhold.
Socialministeren har oplyst, at Kommunernes  

 Landsforening har oplyst, at Kommunernes Landsforening ikke er bekendt med,  

 om  

 der er en praksis i kommunerne, som udelukker homoseksuelle pars mulighed for  

 at blive godkendt som plejefamilier på baggrund af familiemæssige årsager.
Socialministeren har endvidere oplyst, at hun som udgangspunkt  

 ikke mener, at der er behov for at få klargjort og præciseret reglerne gennem  

 en ændring af vejledning om særlig støtte til børn og unge.
Socialministeren  

 har henvist til, at udgangspunktet for reglerne er  som det også  

 fremgår af  

 vejledning om særlig støtte til børn og unge  hensynet til barnet eller  

 den unges  

 behov.
Det vil sige, at valg af anbringelsessted, herunder valg af  

 plejefamilie, skal ske ud fra, at det giver de bedste betingelser for barnets  

 eller den unges trivsel og udvikling og må opfylde de krav til personlig  

 omsorg, som må stilles efter barnets eller den unges alder og modenhed.
 Mindretallet tager til efterretning, at der ikke er nogle  

 retlige begrænsninger, der hindrer homoseksuelle pars mulighed for at blive  

 plejefamilier.
Mindretallet finder imidlertid, at det for at undgå, at der i  

 praksis i kommunerne og hos homoseksuelle par, som overvejer at søge  

 godkendelse som plejefamilie, kan opstå tvivl om retstilstanden på dette  

 punkt,  

 kan være god grund til at få præciseret reglerne.
Mindretallet opfordrer på  

 denne baggrund socialministeren til, at det i vejledningen om særlig støtte  

 til  

 børn og unge udtrykkeligt præciseres, at det ved godkendelse som plejefamilie  

 er uden betydning, om plejeforældrene er et homoseksuelt par.
 Enhedslisten bemærker følgende:
De seneste 3-4 årtier er der sket en udvikling i  

 familiemønsteret i Danmark.
I dag eksisterer der en mangfoldighed af  

 familieformer, en meget større mangfoldighed end tidligere.
Fordomme og  

 barrierer er brudt ned.
Vi har med andre ord givet os selv og hinanden større  

 frihed til at indrette os og vores privatsfære, som vi har lyst.
Den  

 udvikling  

 er vi glade for i Enhedslisten, og vi ønsker, at den udvikling skal  

 fortsætte.
B 65 er ligesom Enhedslisten lovforslag L 91 et udtryk for  

 ønsket om med lovgivning at følge den positive udvikling, der er i samfundet,  

 op.
Forslaget handler om, at homoseksuelle par skal kunne adoptere børn fra  

 Danmark og udlandet.
Enhedslisten mener ikke, at staten skal blande sig i, hvilken  

 familieform folk ønsker, så længe ingen undertrykkes af familieformen.
Det  

 skal  

 alene være folks eget valg.
Staten skal til gengæld sikre barnets tarv og  

 dermed sikre, at barnet møder omsorg  dette selvfølgelig, fordi det  

 lille barn  

 ikke selv kan beskytte sig mod overgreb og omsorgssvigt.
I forbindelse med adoption har staten stillet en række krav til  

 adoptanterne netop for at sikre barnets tarv.
De krav skal naturligvis også  

 gælde i forbindelse med homoseksuelles adoption.
For barnet er det vigtigste  

 kærlighed, opbakning og omsorg, og hvorfor skulle homoseksuelle være  

 dårligere  

 til det end heteroseksuelle? For Enhedslisten er der ingen tvivl om, at  

 homoseksuelle kan være lige så gode og i øvrigt lige så dårlige forældre som  

 heteroseksuelle forældre.
Enhedslisten mener også, at der er belæg for i det  

 store svenske udredningsarbejde at komme med den påstand.
Her konkluderes  

 bl.a., at børn, der vokser op med homoseksuelle forældre, udvikler sig  

 socialt  

 og psykisk på samme måde som andre børn.
I det stive, konservative England måtte man også erkende, at der  

 ikke fandtes saglig begrundelse, ej heller dokumentation, for, at barnets  

 tarv  

 ikke kunne varetages af homoseksuelle forældre, og at den eneste hindring for  

 ligestilling var fordomme og/eller et ganske forældet syn på familien.
Selv  

 om  

 vi i Enhedslisten ikke synes at være i tvivl om, at barnets tarv kan  

 varetages  

 lige så fint af homoseksuelle som af heteroseksuelle, er det jo bestemt ikke  

 nogen garanti for, at alle andre mener det samme, og det har vi jo også  

 kunnet  

 se under behandlingen af beslutningsforslaget.
I forbindelse med adoption af børn fra andre lande er der i  

 forslaget lagt op til, at donorlandene kan tage forbehold for, at  

 homoseksuelle  

 skal kunne adoptere.
Det er allerede sådan i dag, at donorlandene indgår en  

 aftale med Danmark, hvor begge parter kan tage forbehold.
Så det er der sådan  

 set ikke noget nyt i, og sådan skal det naturligvis også være i fremtiden.  

 Begge parter skal selvfølgelig have noget at skulle have sagt i den  

 sammenhæng.
I Sverige gælder samme princip.
I den forbindelse har det  

 typiske svar desværre været, at donorlandet ikke ønsker at bortadoptere til  

 homoseksuelle, men at Sveriges regler ikke vil få konsekvenser for  

 heteroseksuelles mulighed for adoption.
Det er selvfølgelig beklageligt, at  

 de  

 har den holdning, men forhåbentlig vil den ændre sig ad åre.
 Det Radikale Venstres forslag medtager i forhold til L 91  

 fremsat af Enhedslisten en udtrykkelig præcisering af, at det ved godkendelse  

 som plejefamilie er uden betydning, om plejeforældre er et homoseksuelt par.  

 Det kan Enhedslisten varmt støtte.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

 et  

  

 mindretal  

  

 (RV), tiltrådt af et  

  

 mindretal  

  

 (S, SF og EL):
Til titlen 1)  

  

 Ordene  

 »  

 og blive plejeforældre  

 «  

 udgår.
[Konsekvensændring som følge af ændringsforslag nr. 2] Til teksten 2)  


  

 3  

 pkt.  

  

 udgår.
[Den del af beslutningsforslaget, som vedrører homoseksuelle  

 pars mulighed for at blive godkendt som plejefamilie, udgår] Bemærkninger Til nr. 1 og 2 Det foreslås, at den del af beslutningsforslaget, som vedrører  

 homoseksuelle pars mulighed for at blive godkendt som plejefamilie, udgår af  

 beslutningsforslaget.
Der henvises til, at det af svar fra socialministeren  

 under udvalgsbehandlingen fremgår, at der ikke er nogle retlige  

 begrænsninger,  

 der hindrer homoseksuelle pars muligheder for at blive plejefamilie.
Der  

 henvises i øvrigt til betænkningsbidraget herom fra S, SF, RV og EL.
Inge Dahl‑Sørensen (V)  

    

 Birthe Rønn Hornbech (V)  

  

  nfmd.  

  

    

 Karsten Nonbo (V)  

    

 Freddy Dam (V)  

    

 Per Dalgaard (DF)  

    

 Peter Skaarup (DF)  

    

 Helge Adam Møller (KF)  

    

 Lars Barfoed (KF)  

    

 Jann Sjursen (KRF)  

    

 Frode Sørensen (S)  

    

 Lissa Mathiasen (S)  

    

 Morten Bødskov (S)  

    

 Per Kaalund (S)  

    

 Sandy Brinck (S)  

    

 Anne Baastrup (SF)  

  

  fmd.  

  

    

 Elisabeth Arnold (RV)  

    

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende B 65 Bilagsnr.
