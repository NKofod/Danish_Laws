(Til de forsikringsselskaber m.fl., der  

 er godkendt til tegning af forsikringer efter  

 arbejdsskadeforsikringsloven) I fortsættelse af styrelsens cirkulæreskrivelse af 26. juli 1989, skal det  

 meddeles, at der pr. 1. april 1989 kun er truffet aftale indtil 31. juli  

 1989.
 Den almindelige danske Lægeforening har herefter meddelt sine medlemmer,  

 at "attesterne er frie, fordi overenskomsten med Finansministeriet er  

 opsagt".
 Der har været adskillige henvendelser fra forsikringsselskaber m.fl. om  

 markant forhøjede lægeregninger for erklæringerne, samt anmodninger om  

 stillingtagen til situationen fra statens side.
 Finansministeriet har telefonisk meddelt Arbejdsskadestyrelsen, at man  

 principielt er af den opfattelse, at de eksisterende takster er gældende  

 indtil andet er aftalt.
 Finansministeriet har ikke truffet aftale med Den almindelige danske  

 Lægeforening om at taksterne for de nævnte lægeerklæringer stilles frie.
 Finansministeriet vil snarest kontakte Den almindelige danske Lægeforening  

 herom.
