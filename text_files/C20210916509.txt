Cirkulære om betalinger for færdigbehandlede patienter, indlagte på hospice og genoptræning på specialiseret niveau, herunder om betalinger for ydelsesårene 2019, 2020 og 1. ydelseshalvår af 2021 I medfør af § 195, stk. 3, § 238, stk. 7 og 8, og § 251, stk. 2, i sundhedsloven, jf. lovbekendtgørelse nr. 903 af 26. august 2019 som ændret ved lov nr. 273 af 26. marts 2019 og lov nr. 504 af 1. maj 2019, fastsættes:
Kapitel 1 Afgrænsning af betaling og tilbagebetaling § 1. Bopælsregionen opkræver, jf. sundhedslovens § 238, stk. 1, betalingskommunen betaling pr. sengedag efter sundhedslovens afsnit VI for færdigbehandlede patienter.
 Stk. 2. Staten opkræver, jf. sundhedslovens § 238, stk. 2, betalingskommunen betaling pr. sengedag efter sundhedslovens afsnit VI for somatisk færdigbehandlede patienter.
 Stk. 3. Staten opkræver, jf. sundhedslovens § 238, stk. 3, betalingskommunen betaling pr. sengedag efter sundhedslovens afsnit VI for psykiatrisk færdigbehandlede patienter.
 Stk. 4. Staten tilbagebetaler betalingen efter stk. 2 til kommunerne i regionen efter indbyggertal, jf. § 4.
 Stk. 5. Staten tilbagebetaler betalingen efter stk. 3 til kommunerne i regionen efter indbyggertal, jf. § 4.
 Stk. 6. Bopælsregionen opkræver, jf. sundhedslovens § 251, stk. 1, bopælskommunen betaling for genoptræning efter sundhedslovens § 140.
 Stk. 7. Bopælsregionen opkræver, jf. sundhedslovens § 238, stk. 5, betalingskommunen betaling pr. sengedag efter sundhedslovens afsnit VI for indlagte på hospice.
 Stk. 8. Betalingerne efter stk. 1-3 og 7 afholdes af betalingskommunen, og afregningen sker på grundlag af den kommune, som i henhold til § 9 a, stk. 4, 1.-3. pkt., og § 9 c, stk. 2, 4-6 og 12, i lov om retssikkerhed og administration på det sociale område, har den generelle betalingsforpligtelse.
 Stk. 9. Betalingerne efter stk. 6 afholdes af bopælskommunen, og afregningen sker på grundlag af borgerens bopæl på tidspunktet for genoptræningen.
 Stk. 10. Betalingerne efter stk. 1 og 3 afholdes af bopælskommunen frem til 30. juni 2019. Betalingerne efter stk. 2 og 7 afholdes af bopælskommunen frem til 31. december 2019.
 § 2. Betalingen efter § 1, stk. 1, omfatter al somatisk og psykiatrisk sygehusbehandling, der foregår under indlæggelse, og som finansieres af en region ved egne eller fremmede sygehuse, klinikker, hospices m.v. i medfør af sundhedslovens afsnit VI.
 Stk. 2. Betalingen efter § 1, stk. 2, omfatter al somatisk sygehusbehandling, der foregår under indlæggelse, og som finansieres af en region ved egne eller fremmede sygehuse, klinikker m.v. i medfør af sundhedslovens afsnit VI.
 Stk. 3. Betalingen efter § 1, stk. 3, omfatter al psykiatrisk sygehusbehandling, der foregår under indlæggelse, og som finansieres af en region ved egne eller fremmede sygehuse, klinikker m.v. i medfør af sundhedslovens afsnit VI.
 Stk. 4. Betalingen efter § 1, stk. 6, omfatter ydelsen genoptræning på specialiseret niveau på sygehus, og som finansieres af en region ved egne eller fremmede sygehuse, efter sundhedslovens § 140 og som nærmere defineret ved § 2 i bekendtgørelse nr. 918 af 22. juni 2018 om genoptræningsplaner og om patienters valg af genoptræningstilbud efter udskrivning fra sygehus.
 Stk. 5. Betalingen efter § 1, stk. 7, omfatter al behandling på hospice, og som finansieres af en region ved egne eller fremmede sygehuse, klinikker, hospices m.v. i medfør af sundhedslovens afsnit VI.
 Stk. 6. Sundhedsministeren træffer i tvivlstilfælde afgørelse om afgrænsningen efter stk. 1-5.
Kapitel 2 Beregning af betaling og tilbagebetaling § 3. Betalingen efter § 1, stk. 1 og stk. 7, fastsættes til maksimalt at udgøre 1.976 kr. (pris- og lønniveau for 2016) pr. færdigbehandlingsdag og pr. sengedag på hospice.
 Stk. 2. Betalingen efter § 1, stk. 2, fastsættes til 1.976 kr. pr. somatisk færdigbehandlingsdag for første og anden somatisk færdigbehandlingsdag (pris- og lønniveau for 2016). For ydelsesåret 2019 og 2020 fastsættes beløbet efter 1. pkt. til 0 kr.
 Stk. 3. Betalingen efter § 1, stk. 2, fastsættes til 3.952 kr. fra og med tredje dag og frem (pris- og lønniveau for 2016). For ydelsesåret 2019 og 2020 fastsættes beløbet efter 1. pkt. til 0 kr.
 Stk. 4. Såfremt den færdigbehandlede patient kan henføres til flere betalingskommuner inden for et sammenhængende færdigbehandlingsforløb, fastsættes for hver betalingskommune betalingen for første og anden somatiske færdigbehandlingsdag efter stk. 2, og fra og med tredje dag og frem fastsættes betalingen efter stk. 3.
 Stk. 5. Såfremt den færdigbehandlede patient i løbet af samme indlæggelse har flere færdigbehandlingsforløb, fastsættes betaling for første og anden somatiske færdigbehandlingsdag i hvert færdigbehandlingsforløb efter stk. 2, og fra og med tredje somatiske færdigbehandlingsdag fastsættes betalingen efter stk. 3.
 Stk. 6. Betalingen efter § 1, stk. 3, fastsættes til 0 kr. pr. psykiatrisk færdigbehandlingsdag fra og med syvende sengedag til og med 13. psykiatrisk færdigbehandlingsdag i 2020, 988 kr. pr. psykiatrisk færdigbehandlingsdag fra og med syvende sengedag til og med 13. psykiatrisk færdigbehandlingsdag i 2021, 1482 kr. pr. psykiatrisk færdigbehandlingsdag fra og med syvende sengedag til og med 13. psykiatrisk færdigbehandlingsdag i 2022 og 1976 kr. pr. psykiatrisk færdigbehandlingsdag fra og med syvende sengedag til og med 13. psykiatrisk færdigbehandlingsdag fra 2023 og frem (pris- og lønniveau for 2016).
 Stk. 7. Betalingen efter § 1, stk. 3, fastsættes til 0 kr. fra og med 14. dag og frem i 2020, 1.976 kr. fra og med 14. dag og frem i 2021, 2.964 kr. fra og med 14. dag og frem i 2022 og 3.952 kr. fra og med 14. dag og frem fra 2023 og frem (pris- og lønniveau for 2016).
 Stk. 8. Såfremt den færdigbehandlede patient kan henføres til flere betalingskommuner inden for et sammenhængende færdigbehandlingsforløb, fastsættes for hver betalingskommune betalingen fra og med syvende dag til og med 13. psykiatrisk færdigbehandlingsdag efter stk. 6, og fra og med 14. dag og frem fastsættes betalingen efter stk. 7.
 Stk. 9. Såfremt den færdigbehandlede patient i løbet af samme indlæggelse har flere færdigbehandlingsforløb, fastsættes betaling fra og med syvende dag til og med 13. psykiatrisk færdigbehandlingsdag i hvert færdigbehandlingsforløb efter stk. 6. fra og med 14. psykiatrisk færdigbehandlingsdag fastsættes betalingen efter stk. 7.
 Stk. 10. Betalingen efter § 1, stk. 6, opgøres på baggrund af takster for genoptræning på specialiseret niveau i henhold til reglerne i takstvejledningen, der følger af reglerne i § 6 i bekendtgørelse nr. 290 af 16. april 2018 om regioners betaling for sygehusbehandling ved en anden regions sygehusvæsen, for ydelsesåret fra Sundhedsdatastyrelsen.
 Stk. 11. Betalingerne efter stk. 1-10 pris- og lønreguleres på samme måde som bloktilskuddet til regionerne.
 § 4. Størrelsen af tilbagebetalingen efter § 1, stk. 4 og 5, til hver kommune beregnes ved, at den samlede betaling efter § 1, stk. 2 og 3, fra kommunerne i en region fordeles mellem kommunerne i denne region proportionelt med indbyggertallet i hver kommune.
 Stk. 2. Til opgørelse af indbyggertal, jf. stk. 1, anvendes indbyggertal efter metoden i § 29 i lov om kommunal udligning og generelle tilskud til kommuner, jf. lovbekendtgørelse nr. 1084 af 28. oktober 2019 med senere ændringer.
Kapitel 3 Indberetning og dokumentation af færdigbehandlingsdage, sengedage på hospice og genoptræning på specialiseret niveau § 5. Forbrug af færdigbehandlingsdage på sygehuse, sengedage på hospice og genoptræning på specialiseret niveau efter § 3, stk. 1-10, der indberettes til Sundhedsdatastyrelsens Landspatientregister som beskrevet i »Vejledning til indberetning til Landspatientregisteret«, dokumenteres gennem dette register.
 Stk. 2. Regionsrådene sikrer gennem deres aftaler med private sygehuse, klinikker, hospices m.v. i Danmark, at forbrug for ydelsesåret af færdigbehandlingsdage på disse, sengedage på hospice og genoptræning på specialiseret niveau indberettes til Sundhedsdatastyrelsens Landspatientregister som beskrevet i »Indberetningsvejledning til Landspatientregisteret« og dokumenteres gennem dette register.
 Stk. 3. Regionsrådene meddeler Sundhedsdatastyrelsen alle nødvendige, herunder personhenførbare, oplysninger om opgørelse og registrering af færdigbehandlingsdage og sengedage på hospice samt genoptræning på specialiseret niveau, der indberettes i henhold til stk. 1-2.
Kapitel 4 Foreløbige betalinger for færdigbehandlede patienter m.v. i perioden fra 1. april 2019 og til og med 1. marts 2021 for ydelsesåret 2019 § 6. Sundhedsdatastyrelsen giver senest den 24. oktober 2019, via informationssystemet eSundhed, meddelelse til regionsrådene og kommunalbestyrelserne om månedlige aconto-betalinger for færdigbehandlede patienter, indlagte på hospice og genoptræning på specialiseret niveau i perioden fra 1. november 2019 til og med 1. april 2020.
Stk. 2. Aconto-betalingerne i perioden fra 1. november 2019 til og med 1. januar 2020 fastsættes ud fra kommunernes betalinger for færdigbehandlede patienter, indlagte på hospice og genoptræning på specialiseret niveau for ydelsesåret 2018, korrigeret for, at forbruget af færdigbehandlede sengedage afholdes af betalingskommunen i perioden fra 1. juli 2018 til og med 31. december 2018, for betalingsperioden fra 1. marts 2018 til og med 1. januar 2019, som opgøres af Sundhedsdatastyrelsen.
Værdien af 1. pkt. pris- og lønreguleres med 1,6 pct. for året 2018, og tillægges en korrektion for en forventet regional udvikling for færdigbehandlede patienter fra 2018 til 2019, som svarer til udviklingen for færdigbehandlede patienter fra 2017 til 2018. Værdien af 2. pkt. tillægges en korrektion for afregnet betalinger pr. 1. marts 2019 for færdigbehandlede patienter, indlagte på hospice og genoptræning på specialiseret niveau for januar 2019.
Stk. 3. Den månedlige aconto-betaling i perioden fra 1. november 2019 til og med 1. januar 2020 er en tredjedel af det opgjorte niveau efter stk. 2 Stk. 4. Aconto-betalingerne vedr. § 1. stk. 1, 6 og 7 i perioden fra 1. februar 2020 til og med 1. april 2020 fastsættes ud fra kommunernes betalinger for færdigbehandlede patienter, indlagte på hospice og genoptræning på specialiseret niveau for ydelsesåret 2018, korrigeret for, at forbruget af færdigbehandlede sengedage afholdes af betalingskommunen i perioden fra 1. juli 2018 til og med 31. december 2018, for betalingsperioden 1. februar 2019 til 1. april 2019, som opgøres af Sundhedsdatastyrelsen.
Værdien af 1. pkt. pris- og lønreguleres med 1,6 pct. for året 2018, og tillægges en korrektion for en forventet regional udvikling for færdigbehandlede patienter fra 2018 til 2019, som svarer til udviklingen for færdigbehandlede patienter fra 2017 til 2018.
 Stk. 5. Den månedlige aconto-betaling i perioden fra 1. februar 2020 til og med 1. april 2020 er en tredjedel af det opgjorte niveau efter stk. 4.
§ 7. Regionsrådene opkræver fra kommunerne og på grundlag af Sundhedsdatastyrelsens meddelelse efter § 6 betalinger for færdigbehandlede patienter, indlagte på hospice og genoptræning på specialiseret niveau for ydelsesmåneden hver den 25. i måneden eller førstkommende hverdag herefter.
Første opkrævning fra regionsrådene forfalder den 25. oktober 2019, og den sidste opkrævning forfalder den 25. marts 2020.
 § 8. På basis af forbrug, der efter § 5 er indberettet til Sundhedsdatastyrelsens registre pr. den 10. i måneden, foretager Sundhedsdatastyrelsen en foreløbig opgørelse af betalinger og tilbagebetaling, jf. § 1, stk. 1,6 og 7, for hver kommune efter kapitel 2, for aktivitetsåret 2019.
 Stk. 2. Første opgørelse pr. 10. november 2020 beregner betalinger og tilbagebetaling for forbrug vedr. aktivitetsåret 2019. De efterfølgende opgørelser pr. 10. december og frem til 10. februar 2021 beregner betalinger og tilbagebetaling for forbrug opgjort den foregående måned med evt. tillæg eller fradrag for forbrug i ydelsesåret 2019, som vedrører ikke-tidligere afregnet forbrug eller ændringer af det allerede afregnede forbrug.
 Stk. 3. De foreløbige opgørelser efter stk. 1 og 2, baseres på det indberettede forbrug til Sundhedsdatastyrelsens registre, inklusive evt. tillæg eller fradrag for fejl i tidligere indberetninger.
 § 9. Sundhedsdatastyrelsen giver via informationssystemet eSundhed meddelelse til regionsrådene og kommunalbestyrelserne om den foreløbige opgørelse efter § 8 senest den 17. i måneden, eller førstkommende hverdag herefter.
 Stk. 2. Første meddelelse pr. november 2020, herefter månedligt frem til og med februar 2021.
§ 10. Regionsrådene opkræver på grundlag af meddelelse efter § 9 fra Sundhedsdatastyrelsen betaling for forbrug efter § 1, stk. 1, 6 og 7, for ydelsesåret 2019 fra kommunerne hver den 25. i måneden, eller førstkommende hverdag herefter.
Opkrævningen efter 1. pkt. kan være et såvel positivt som negativt beløb.
 Stk. 2. Første opkrævning pr. november 2020, herefter månedligt frem til og med februar 2021.
Kapitel 5 Foreløbige betalinger for færdigbehandlede patienter m.v. i perioden fra november 2020 og til og med 1. marts 2021 for ydelsesåret 2020 § 11. På basis af forbrug, der efter § 5 er indberettet til Sundhedsdatastyrelsens registre pr. den 10. i måneden efter ydelsesmåneden, foretager Sundhedsdatastyrelsen en foreløbig opgørelse af betalinger og tilbagebetaling, jf. § 1, stk. 1, 6 og 7 for hver kommune efter kapitel 2.
 Stk. 2. Første opgørelse pr. 10. november beregner betalinger og tilbagebetaling for forbrug vedr. aktivitetsåret 2020. De efterfølgende opgørelser pr. 10. december og frem til 10. februar efter ydelsesåret beregner betalinger og tilbagebetaling for forbrug den foregående måned med evt. tillæg eller fradrag for forbrug i ydelsesåret, som vedrører ikke-tidligere afregnet forbrug eller ændringer af det allerede afregnede forbrug.
 Stk. 3. De foreløbige opgørelser efter stk. 1 og 2, baseres på det indberettede forbrug til Sundhedsdatastyrelsens registre, inklusive evt. tillæg eller fradrag for fejl i tidligere indberetninger.
 § 12. Sundhedsdatastyrelsen giver via informationssystemet eSundhed meddelelse til regionsrådene og kommunalbestyrelserne om den foreløbige opgørelse efter § 11 senest den 17. i måneden, eller førstkommende hverdag herefter.
 Stk. 2. Første meddelelse pr. november 2020, herefter månedligt frem til og med februar 2021.
§ 13. Regionsrådene opkræver på grundlag af meddelelse efter § 12, fra Sundhedsdatastyrelsen betaling for forbrug efter § 1, stk. 1, 6 og 7 for ydelsesmåneden fra kommunerne hver den 25. i måneden, eller førstkommende hverdag herefter.
Opkrævningen efter 1. pkt. kan være et såvel positivt som negativt beløb.
 Stk. 2. Første opkrævning pr. november 2020, herefter månedligt frem til og med februar 2021.
Kapitel 6 Foreløbige betalinger for færdigbehandlede patienter m.v. i perioden fra 1. marts 2021 og til og med 1. september 2021 for ydelseshalvåret 2021 (1. halvår) § 14. Betalingerne efter §1 stk. 1, 2, 3 og 7 afholdes foreløbigt af bopælskommunen for ydelseshalvåret 2021 fra 1. januar 2021 og frem til 30 juni 2021.
 § 15. På basis af forbrug 1. halvår 2021, der efter § 5 er indberettet til Sundhedsdatastyrelsens registre pr. den 10. i måneden efter ydelsesmåneden, foretager Sundhedsdatastyrelsen en foreløbig opgørelse af betalinger og tilbagebetaling, jf. § 1, stk. 1-7 for hver kommune efter kapitel 2.
 Stk. 2. De foreløbige opgørelser efter stk. 1 baseres på det indberettede forbrug til Sundhedsdatastyrelsens registre, inklusive evt. tillæg eller fradrag for fejl i tidligere indberetninger.
 § 16. Sundhedsdatastyrelsen giver via informationssystemet eSundhed meddelelse til regionsrådene og kommunalbestyrelserne om den foreløbige opgørelse efter § 15 senest den 17. i måneden, eller førstkommende hverdag herefter.
 Stk. 2. Første meddelelse gives pr. marts 2021, herefter månedligt frem til og med august 2021.
§ 17. Regionsrådene opkræver på grundlag af meddelelse efter § 16, fra Sundhedsdatastyrelsen betaling for forbrug efter § 1, stk. 1, 6 og 7, for ydelsesmåneden fra kommunerne hver den 25. i måneden, eller førstkommende hverdag herefter.
Opkrævningen efter 1. pkt. kan være et såvel positivt som negativt beløb.
§ 18. Staten opkræver på grundlag af meddelelse efter § 16, fra Sundhedsdatastyrelsen betaling for forbrug efter § 1, stk. 2 og 3, for ydelsesmåneden fra kommunerne hver den 25. i måneden, eller førstkommende hverdag herefter.
Opkrævningen efter 1. pkt. kan være et såvel positivt som negativt beløb.
§ 19. Staten giver tilsagn til kommunerne om tilbagebetaling efter § 1, stk. 4 og 5, på grundlag af meddelelse efter § 16 fra Sundhedsdatastyrelsen for ydelsesmåneden hver den 25. i måneden, eller førstkommende hverdag herefter, efter den måned, hvor aktiviteten har fundet sted.
Tilsagnet efter 1. pkt. kan være et såvel positivt som negativt beløb.
Kapitel 7 Endelig opgørelse og afregning af betaling og tilbagebetaling for ydelsesåret 2019 pr. 1. april 2021 § 20. På basis af det forbrug, der efter § 5 er indberettet til Sundhedsdatastyrelsens registre pr. den 10. marts 2021, foretager Sundhedsdatastyrelsen en endelig opgørelse af betalinger og tilbagebetaling, jf. § 1, stk. 1, 6 og 7. Dette gøres for hver kommune efter kapitel 2 og 4 for ydelsesåret i sin helhed.
 § 21. Sundhedsdatastyrelsen giver senest den 20. marts 2021, eller førstkommende hverdag herefter, via informationssystemet eSundhed meddelelse til regionsrådene og kommunalbestyrelserne om den endelige opgørelse af betalinger og tilbagebetaling efter § 20.
 § 22. Regionsrådet opkræver fra kommunerne på grundlag af meddelelse efter § 21 fra Sundhedsdatastyrelsen den 25. marts 2021, eller førstkommende hverdag herefter, betaling for forbrug efter § 1, stk. 1, 6 og 7, for ydelsesåret 2019. Opkrævningen efter 1. pkt. kan være et såvel positivt som negativt beløb.
Kapitel 8 Endelig opgørelse og afregning af betaling og tilbagebetaling for ydelsesåret 2020 pr. 1. april 2021 § 23. På basis af det forbrug, der efter § 5 er indberettet til Sundhedsdatastyrelsens registre pr. den 10. marts efter ydelsesåret, foretager Sundhedsdatastyrelsen en endelig opgørelse af betalinger og tilbagebetaling, jf. § 1, stk. 1, 6 og 7. Dette gøres for hver kommune efter kapitel 2 og 5 for ydelsesåret 2020 i sin helhed.
 § 24. Sundhedsdatastyrelsen giver senest den 20. marts, eller førstkommende hverdag herefter, efter ydelsesåret via informationssystemet eSundhed meddelelse til regionsrådene og kommunalbestyrelserne om den endelige opgørelse af betalinger og tilbagebetaling efter § 23.
§ 25. Regionsrådet opkræver fra kommunerne på grundlag af meddelelse efter § 24 fra Sundhedsdatastyrelsen den 25. marts 2021, eller førstkommende hverdag herefter, betaling for forbrug efter § 1, stk. 1, 6 og 7, for ydelsesåret.
Opkrævningen efter 1. pkt. kan være et såvel positivt som negativt beløb.
Kapitel 9 Anvisning § 26. Betalinger efter kapitel 4 anvises til regionen, kommunen og staten, så betalingen er til disposition den første bankdag i måneden efter den måned, hvor den foreløbige opgørelse af forbrug fra Sundhedsdatastyrelsen foreligger.
Første betaling efter kapitel 4 er til disposition første bankdag i november 2019 og sidste betaling er til disposition første bankdag i marts 2021. Betalinger efter kapitel 5 anvises til regionen, kommunen eller staten, så betalingen er til disposition første bankdag i måneden.
Første betaling efter kapitel 5 er til disposition første bankdag i december 2020 og sidste betaling er til disposition første bankdag i marts 2021.
Betalinger efter kapitel 6 anvises til regionen, kommunen eller staten, så betalingen er til disposition den første bankdag i måneden efter den måned, hvor den foreløbige opgørelse af forbrug for Sundhedsdatastyrelsen foreligger.
Første betaling efter kapitel 6 er til disposition første bankdag i april 2021 og sidste betaling er til disposition første bankdag i september 2021. Betalinger efter kapitel 7 og 8 anvises til regionen, kommunen og staten, så betalingen er til disposition første bankdag i april 2021.
 Stk. 2. Betalingerne efter stk. 1 afregnes via regionens, kommunens og statens konti i Offentligt BetalingsSystem (OBS) i henhold til gældende regler om dette system.
Kapitel 10 Revision og dokumentation m.v.
 § 27. Sundhedsministeriet udsteder en særlig revisionsinstruks til brug for regionsrådenes dokumentation for indberetning af oplysninger om forbrug af færdigbehandlingsdage på sygehuse, sengedage på hospice og genoptræning på specialiseret niveau efter § 5, jf. § 15 i lov om regionernes finansiering.
 § 28. Regionsrådene afgiver senest 1. september efter ydelsesåret til Sundhedsministeriet og kommunalbestyrelserne i regionen en revisionspåtegnet redegørelse for færdigbehandlingsdage, sengedage på hospice og genoptræning på specialiseret niveau efter § 5. Redegørelsen afgives som en del af regionsrådets redegørelse i henhold til regler om revision og dokumentation i kapitel 9 i bekendtgørelse nr. 1034 af 9. oktober 2019 om den kommunale medfinansiering på sundhedsområdet mv.
 § 29. Sundhedsministeren kan i helt særlige tilfælde træffe beslutning om at basere den endelige opgørelse efter §§ 20 og 23 på forbrug, der er opgjort pr. en senere dato end den 10. marts 2021. Sundhedsministeren træffer i givet fald tilsvarende beslutning om datoerne for meddelelse efter §§ 21 og 24 fra Sundhedsdatastyrelsen, regionsrådets opkrævning efter § 22 og 25, betalingerne efter § 26, stk. 1, samt betalingsmåden efter § 26, stk. 2.
Stk. 2. Væsentlige fejl i den endelige meddelelse fra Sundhedsdatastyrelsen efter § 20 og 23, der konstateres frem til og med 31. december 2021, kan udløse korrektioner af de samlede betalinger fra kommunen og staten til hhv. regionen, staten for ydelsesåret.
Sundhedsministeren træffer i givet fald beslutning herom, herunder om frister for anvisning af og betalingsmåde for de pågældende beløb.
 § 30. Sundhedsministeren kan bestemme, at den enkelte region og kommune skal indgå i en evaluering af den af cirkulæret omhandlede ordning.
Kapitel 11 Ikrafttræden m.v.
 § 31. Cirkulæret træder i kraft den 15. marts 2021.
 Stk. 2. Cirkulære nr. 9751 af 30. oktober 2020 om betalinger for færdigbehandlede patienter, indlagte på hospice og genoptræning på specialiseret ophæves.
