Nr LSF 193 Forslag til Lov om udvidelse af Helsingørmotorvejen og anlæg af 1. etape  

 af Tværvej samt anlæg af omfartsvej Viborg Syd Fremsat af trafikministeren (Jan Trøjborg) den 22. marts 1995 Vedtaget ved tredjebehandling den 24. maj 1995 Lov nr. 441 af 14/06/1995 § 1. Trafikministeren bemyndiges til at udvide hovedlandevej M14,  

 Helsingørmotorvejen, til 6 spor plus nødspor på strækningen nord for  

 København fra de sydvendte motorvejsramper i tilslutningsanlægget ved  

 landevej 522, Øverødvej, frem til forbindelsesanlægget mellem  

 Helsingørmotorvejen og hovedlandevej M3, Motorringvejen, syd for landevej  

 512, Klampenborgvej.
 § 2. Ministeren bemyndiges til som motortrafikvej med de fornødne  

 tilslutninger til det eksisterende vejnet at lade anlægge en ny hovedlandevej  

 (1. etape af Tværvej) i Høje Tåstrup Kommune fra landevej 531, Sydvej, mod  

 nord til hovedlandevej M11, Holbækmotorvejen.
 § 3. Ministeren bemyndiges til at lade anlægge en ny hovedlandevej  

 i Viborg (Søndre Ringvej) i forlængelse af hovedlandevej 410, Vestre Ringvej,  

 fra hovedlandevej 417, Holstebrovej, til hovedlandevej 348, Vejle-Viborg, ved  

 Koldingvej.
 § 4. Ministeren bemyndiges til at nedlægge hovedlandevej 417,  

 Viborg-Holstebro, fra hovedlandevej 348, Vejle-Viborg, til hovedlandevej 410,  

 Vestre Ringvej i Viborg.
Oprindeligt fremsat forslag § 1. Trafikministeren bemyndiges til at udvide hovedlandevej M14,  

 Helsingørmotorvejen, til 6 spor plus nødspor på strækningen nord for  

 København fra de sydvendte motorvejsramper i tilslutningsanlægget ved  

 landevej 522, Øverødvej, frem til forbindelsesanlægget mellem  

 Helsingørmotorvejen og hovedlandevej M3, Motorringvejen, syd for landevej  

 512, Klampenborgvej.
 § 2. Ministeren bemyndiges til som motortrafikvej med de fornødne  

 tilslutninger til det eksisterende vejnet at lade anlægge en ny hovedlandevej  

 (1. etape af Tværvej) i Høje-Taastrup Kommune fra landevej 531, Sydvej, mod  

 nord til hovedlandevej M11, Holbækmotorvejen.
 § 3. Ministeren bemyndiges til at lade anlægge en ny hovedlandevej  

 i Viborg (Søndre Ringvej) i forlængelse af hovedlandevej 410, Vestre Ringvej,  

 fra hovedlandevej 417, Holstebrovej, til hovedlandevej 348, Vejle-Viborg, ved  

 Koldingvej.
 § 4. Ministeren bemyndiges til at nedlægge hovedlandevej 417,  

 Viborg-Holstebro, fra hovedlandevej 348, Vejle-Viborg, til hovedlandevej 410,  

 Vestre Ringvej i Viborg.
Bemærkninger til lovforslaget I henhold til § 14, stk. 1 i lov om offentlige veje, jf. lovbekendtgørelse  

 nr. 532 af 20. juni 1994, bestemmes det ved særlig lov, hvilke offentlige  

 veje der skal være hovedlandeveje, og hvilke nye hovedlandeveje, der skal  

 anlægges.
Nedlæggelse af offentlige veje som hovedlandeveje sker ligeledes  

 ved lov.
1. Indledning I december 1992 indgik Trafikministeriet, Finansministeriet og Københavns  

 Amt en principaftale med forbehold for amtsrådets godkendelse om at  

 gennemføre fire større vejanlæg i Hovedstadsområdet.
Aftalen omfattede  

 udbygning af Helsingørmotorvejen og Motorringvejen og nyanlæg af 1. etape af  

 Tværvej og 1. etape af Frederikssundsmotorvejens forlængelse.
Disse anlæg  

 indgik ligeledes i regeringens overordnede trafikplan, Trafik 2005.
Københavns Amtsråd har i marts 1994 meddelt, at principaftalen ikke kunne  

 opnå amtsrådets tilslutning.
Aftalen bortfaldt hermed.
 Trafikministeren har herefter undersøgt mulighederne for at løse nogle af  

 de mest presserende problemer for vejtrafikken i hovedstadsområdet  

 finansieret med de midler, der var afsat til statens andel i den ovenfor  

 omtalte samfinansieringsaftale.
 På denne baggrund forudsættes gennemført følgende projekter:
1) Udbygning fra 4-sporet til 6-sporet profil af Helsingørmotorvejen på  

 strækningen Øverødvej-Jægersborg 2) Anlæg af 1. etape af Tværvej som 2-sporet motortrafikvej 3) Udbygning fra 4-sporet til 6-sporet profil af Amagermotorvejen fra Gl.  

 Køge Landevej til Tårnbymotorvejen 4) Indførelse af trafikinformatik, som kan forbedre trafikafvikling og  

 trafiksikkerhed på motorvejene i hovedstadsområdet, fortrinsvis på  

 Motorringvejen.
 5) Etablering af støjafskærmning langs nogle af de mest støjbelastede  

 hovedlandevejsstrækninger.
 Med nærværende lovforslag søges anlægsbemyndigelse til de to førstnævnte  

 projekter, Helsingørmotorvejen og Tværvej.
I forbindelse med gennemførelsen af Tårnbymotorvejen, der som et led i  

 Øresundsforbindelsens landanlæg påregnes åbnet i 1997, bliver der trafikalt  

 behov for at udvide Amagermotorvejen til 6 spor på strækningen fra Gl.
Køge  

 Landevej til Tårnbymotorvejen.
Amagermotorvejen er forberedt for udvidelse  

 til 6 spor, idet udvidelsen var forudsat i anlægsloven (Lov nr. 321 af 10.  

 juni 1976).
Udvidelsen på Sjællands-siden skal foretages ind mod vejmidten, idet  

 midterrabatten er udlagt med en bredde passende til dette formål.
Udvidelsen  

 på broerne over Kalvebodløbet skal ske alene ved en ændret afstribning af de  

 eksisterende brodæk.
På Amager-siden skal udvidelsen foretages ud mod  

 vejsiderne, men inden for den eksisterende vejdæmning.
Kapacitets- og sikkerhedsproblemerne på især Motorringvejen, men også på  

 øvrige veje i hovedstadsområdet, søges reduceret ved indførelse af  

 trafikinformatik.
Dette betyder, at der ved hjælp af moderne teknologi  

 opsamles data om trafikkens hastighed og sammensætning.
Oplysningerne  

 databehandles og benyttes som grundlag for at give trafikanterne information  

 om trafiksituationen ved hjælp af variable skilte f.eks. med angivelse af  

 vejledende maksimalhastighed - og via trafikradio.
Selvom vejenes fysiske  

 kapacitet ikke ændres, forventes der med de omtalte foranstaltninger opnået  

 forbedringer i form af en mere glidende og sikker trafikafvikling.
 Udvælgelsen af de strækninger, hvor der skal etableres støjafskærmning,  

 vil ske med udgangspunkt i Vejdirektoratets støjkortlægning, der forventes  

 afsluttet i løbet af 1995.
 Lovforslaget omfatter endvidere bemyndigelse til anlæg af en omfartsvej i  

 Viborg Syd.
1.1. Helsingørmotorvejen Helsingørmotorvejen på strækningen fra Lyngbyvej til Hørsholm er Danmarks  

 ældste motorvejsstrækning åbnet i 1956.
 Strækningen udgør sammen med Motorringvejen vest om København den  

 overordnede ringvejsforbindelse uden om København og indgår i  

 Europavejsruterne E 47, Helsingør-Rødby, og E 55, Helsingør-Gedser.
Helsingørmotorvejen tjener også som radialvej for København.
Lidt under  

 halvdelen af trafikken kører således i retning mod København.
De seneste år  

 har vejens betydning som radialvej været aftagende, og denne tendens vil  

 fortsætte de kommende år, bl. a. som en følge af anlægget af  

 Tårnbymotorvejen.
Strækningen fra Lyngbyvej til Hørsholm opfylder kun delvis de  

 standardkrav, som i dag stilles til nye motorveje.
Den er desuden planlagt på  

 et tidspunkt, hvor man ikke forventede en så betydelig stigning i  

 vejtrafikken, som tilfældet har været gennem en årrække.
Med en årsdøgntrafik på op til 63.000 biler er Helsingørmotorvejens  

 kapacitet flere steder fuldt udnyttet.
I de seneste 10-15 år har trafikken  

 været så intens, at kapacitetsgrænsen dagligt overskrides i myldretiden med  

 kødannelser, forsinkelser og trafikuheld til følge.
Kødannelserne rammer  

 såvel den individuelle som den kollektive trafik på strækningen.
Der er mange  

 materielskadeuheld, især i forbindelse med bagendekollisioner.
Ud over generne for de trafikanter, der benytter strækningen, er der  

 følgevirkninger for de dele af det lokale vejnet, der benyttes som alternativ  

 til motorvejsstrækningen.
Dette vejnet, der delvis forløber gennem  

 boligområder, belastes således af gennemkørende trafik, der ville benytte sig  

 af Helsingørmotorvejen, såfremt der kunne tilbydes acceptable forhold på  

 denne.
På strækningen er gennem de senere år oparbejdet et betydeligt behov for  

 renovering af belægninger og broer.
Gennemførelsen af disse arbejder har  

 afventet resultaterne af overvejelserne om vejens udbygning.
Kun de mest  

 nødtørftige reparationer er blevet foretaget.
Renoveringsarbejder vil med  

 fordel kunne foretages i forbindelse med en udbygning af vejen.
 Disse forhold er nærmere beskrevet i Vejdirektoratets rapport fra 1987  

 »Helsingørmotorvejen M14 Jægersborg-Isterødvej, Vedligeholdelse og  

 udbygning«.
Vejdirektoratet udsendte i 1993 rapporten  

 »Helsingørmotorvejen-Motorringvejen, Udbygning til 6 spor fra Øverødvej  

 til Jyllingevej«.
Denne rapport ajourfører rapporten om  

 Helsingørmotorvejen fra 1987.
 Rapporten fremlægger et projekt til udbygning af de to vejstrækninger og  

 redegør for de trafikale, økonomiske, trafiksikkerhedsmæssige og miljømæssige  

 konsekvenser af en udbygning af de to vejstrækninger hver for sig og samlet.  

 Rapporten er udarbejdet i samarbejde med Københavns Amt, HT og de berørte  

 omegnskommuner.
 I rapporten er endvidere undersøgt, i hvilket omfang trafikken på  

 Helsingørmotorvejen vil blive påvirket af den kommende faste forbindelse over  

 Øresund.
Rapporten har været forelagt Københavns Amt og de berørte omegnskommuner  

 samt Københavns Kommune, HT og Skov- og Naturstyrelsen.
Høringen har givet  

 anledning til følgende bemærkninger vedrørende Helsingørmotorvejen:
Københavns Amt tilslutter sig projektet.
Det anbefales, at der i  

 forbindelse med detailprojekteringen udføres supplerende vurderinger af  

 projektets indflydelse på støjbelastning og luftforurening på det  

 omkringliggende lokale vejnet samt af koncentrationen af luftforurening på  

 såvel motorvejen som de lokale veje.
Endvidere, at det bør sikres, at  

 afledningen fra hver enkelt regnvandsbassin afstemmes i henhold til den  

 enkelte recipients kvalitetsmålsætning og hydrauliske kapacitet.
Endelig  

 anbefales det at undersøge, om det, uden at forøge de samlede udgifter til  

 støjafskærmning, er teknisk muligt og hensigtsmæssigt at ændre den foreslåede  

 støjafskærmning med henblik på at opnå yderligere reduktion af antallet af  

 boliger med støjbelastning over 65 dB(A).
Søllerød Kommune fremhæver behovet for udvidelse af  

 Helsingørmotorvejen, da den manglende kapacitet forårsager et stigende pres  

 på lokalvejnettet.
Ud over den i rapporten foreslåede støjafskærmning ønskes  

 støjafskærmning langs Langebjerg og Nærum Vænge syd for Skodsborgvej.
Lyngby-Taarbæk Kommune anbefaler udvidelsen af  

 Helsingørmotorvejen.
Frakørslen til Klampenborgvej fra nord, som i dag sker  

 via Lundtoftegårdsvej, ønskes flyttet til Klampenborgvej.
 Skov- og Naturstyrelsen har i henhold til naturbeskyttelseslovens  

 § 20 m.v. meddelt sin principgodkendelse af forslaget på vilkår, som nærmere  

 omtales under afsnit 2.5 vedrørende konsekvenser for landskab og natur.
Helsingørmotorvejen står som nævnt foran betydelige renoveringsarbejder.  

 Disse arbejder vil mest hensigtsmæssigt kunne gennemføres samtidig med en  

 udbygning af vejen.
Der foreslås givet bemyndigelse til at udvide motorvejen  

 i forbindelse med denne renovering.
Forslaget omfatter udbygning til et smalt 6-sporet profil, som kan  

 gennemføres, uden at det i første omgang bliver nødvendigt at udskifte  

 broerne ved Egebækvej, Rævehøjvej og Klampenborgvej.
Derimod skal broerne ved  

 Skodsborgvej, Mølleåen og Lundtoftevej under alle omstændigheder udskiftes,  

 fordi en renovering af disse vil være uforholdsmæssigt dyr.
 Ved udvidelsen af Helsingørmotorvejens tværprofil reserveres plads til en  

 senere udvidelse til 6-sporet standardprofil, som vil kunne gennemføres, når  

 broerne ved Klampenborgvej, Rævehøjvej og Egebækvej en gang med tiden skal  

 fornyes.
 Tilslutnings- og forbindelsesanlæggene tilpasses det smalle 6-sporede  

 profil, men ændres iøvrigt ikke.
1.2. Tværvej i Høje-Taastrup Kommune Der har gennem en lang årrække været planer om anlæg af en overordnet ydre  

 ringvejsforbindelse omkring København, oprindeligt benævnt B5, senere benævnt  

 M5.
 Den 8. juni 1967 vedtog Folketinget en projekteringslov (Lov nr. 252) for  

 en hovedlandevej udbygget som motorvej fra Helsingørmotorvejen ved Brønsholm  

 vest om Farum og Taastrup til Kildebrønde med mulig forlængelse til Vest- og  

 Sydmotorvejen.
 Ringmotorvej M5 indgik derefter som den overordnede vejforbindelse i den  

 planlagte nord-sydgående transportkorridor, som var en del af hovedstrukturen  

 i Regionplan 1973 for Hovedstadsregionen.
 I Regionplan 1989 er motorvejsprojektet M5 erstattet af en 2-sporet vej,  

 »Tværvej«, som forudsættes etableret, delvis ved nyanlæg, delvis  

 ved benyttelse af eksisterende veje, som overordnet forbindelse fra Høje  

 Taastrup-knudepunktet via Måløv-knudepunktet til Allerød.
 Rapporten om Hovedstadsområdets Trafik, juni 1988, støtter dette forslag  

 og begrunder det med beslutningen om at etablere den faste  

 Øresundsforbindelse mellem København og Malmø - og dermed ikke mellem  

 Helsingør og Helsingborg - samt med, at knudepunkts-centrene i  

 transportkorridoren nu forventes at få et mindre omfang end oprindelig  

 planlagt.
 Efter anmodning fra Trafikministeren har Vejdirektoratet efterfølgende  

 forestået et undersøgelsesarbejde vedrørende Tværvejs betydning for regionen.
Resultatet af undersøgelsen foreligger i rapporten »Tværvej, en ny  

 vejforbindelse fra Høje Taastrup centret over Måløv centret til  

 Hillerødmotorvejen«, Vejdirektoratet april 1993  

 (»Tværvejs-rapporten«). Her er undersøgt alternative projektforslag  

 for en ny overordnet vej på tværs af byfingrene mod Roskilde og  

 Frederikssund, fra Høje Taastrup til Måløv knudepunkt og videre mod nord til  

 forbindelse med Hillerødmotorvejen via landevejen Nymøllevej.
Endvidere er  

 undersøgt en forlængelse mod syd til landevej 526, Tune Landevej, hvorfra der  

 er forbindelse til M 10, Køge Bugt Motorvejen.
 Det af lovforslaget omfattede projekt er i overensstemmelse med rapportens  

 1. etape af Tværvej (Sydvej - Holbækmotorvejen). Denne vejstrækning er  

 beliggende i den planlagte trace for Ringmotorvej M5 og samtidig inden for  

 det område, der i Regionplanen er reserveret til transportkorridorformål.  

 Anlægget af 1. etape af Tværvej foregriber ikke stillingtagen til  

 linieføringen for efterfølgende etaper.
Vejanlægget er som nævnt en delstrækning af den planlagte  

 »Tværvej«, der skal forbinde erhvervsudviklingsområderne i Høje  

 Taastrup og Måløv.
Tværvej vil ud over biltilgængeligheden også skabe  

 mulighed for etablering af en højklasset S-busforbindelse mellem disse  

 knudepunkter, som i retningslinierne for erhvervslokalisering i Regionplan  

 1993 for Københavns Amt er tillagt væsentlig betydning.
Tværvej vil endvidere  

 blive af stor betydning for betjeningen af det nye store  

 godsterminalområde/transportcenter i Høje Taastrup.
Området er udpeget til et  

 overordnet transportknudepunkt til aflastning af de mere centrale byområder  

 og indeholder idag bl.a.
DSB's kombiterminal og Danske Fragtmænds  

 fragtcentral.
Transportcentret har således betydning for den udvikling af  

 containertrafikken på bane, som regeringen ønsker fremmet.
 Med anlæg af Tværvejs 1. etape fra Sydvej til Holbækmotorvejen vil der  

 være skabt en tiltrængt forbedring af vejbetjeningen af godsterminal-området,  

 og samtidig sker der en aflastning af lokale veje for tung lastbiltrafik.
 Københavns Amt har som led i planlægningsprocessen vedrørende etablering  

 af 1. etape af Tværvej udarbejdet Regionplantillæg nr. 2 til Regionplan 1993,  

 som blev vedtaget af amtsrådet den 17. august 1994.
 Regionplantillæg nr. 2 udgør sammen med Regionplan 1993 det  

 regionplanmæssige grundlag for anlæg af 1. etape af Tværvej mellem Sydvej og  

 Holbækmotorvejen.
 Regionplantillægget indeholder retningslinier for beliggenhed og  

 udformning af vejanlægget med tilhørende redegørelse, der omfatter en  

 vurdering af anlæggets miljømæssige konsekvenser - en VVM-redegørelse.
De i høringsperioden modtagne indsigelser til forslaget er resumeret og  

 vurderet i »Planlægningsnotat nr. 18, Vurdering af indkomne høringssvar  

 til Forslag til Regionplantillæg nr. 2«, som er indgået i amtsrådets  

 behandling af sagen.
Amtsrådet har ikke på baggrund af indsigelserne fundet  

 anledning til at ændre regionplantillæggets retningslinier.
 I tilknytning til regionplantillægget er udarbejdet følgende rapporter:  

 »Skitseprojekt, Tværvej 1. etape og Sydvejs forlængelse,  

 Beskrivelse«, Københavns Amt januar 1994, med tegningsbilag.  

 »Tværvej - 1. etape og Sydvejs forlængelse, Landskabelig  

 udformning«, Københavns Amt, december 1993. Desuden er udarbejdet  

 notater vedrørende støjmæssige forhold, luftforureningsforhold,  

 overfladevand, grundvandsforhold og affaldsdepoter.
1.3. Omfartsvej Viborg Syd Regeringen vedtog i 1993 en beskæftigelsespakke, der på vejområdet giver  

 mulighed for at sætte projekter i gang, der sanerer trafikbelastede byer samt  

 gavner miljø og trafiksikkerhed.
 Blandt disse projekter er Omfartsvej Viborg Syd, der udgør 3. etape af et  

 omfartsvejsystem ved Viborg og er et led i udbygningen af rute 26,  

 Århus-Hanstholm, til højklasset vej, jf. projekteringslov, Lov nr. 280 af 2.  

 maj 1990.
 Viborg by gennemskæres af ialt tre hovedlandevejs-forbindelser - rute 13,  

 16 og 26. Rute 13 forløber fra Vejle over Viborg til Støvring syd for  

 Aalborg, rute 16 fra København over Hundested, Grenå, Randers, Viborg og  

 Holstebro til Ringkøbing, mens rute 26 forløber fra Århus til Hanstholm  

 gennem Viborg og Skive.
De tre ruter har i en årrække haft fælles forløb på en del af den  

 nord-sydgående Ringvej, som samtidig fungerer som fordelingsvej i den  

 centrale del af Viborg.
Det medfører et stort trafikpres i byen, hvilket er  

 belastende både trafiksikkerhedsmæssigt og miljømæssigt.
Ikke mindst den  

 gennemkørende lastbiltrafik giver anledning til problemer.
 Trafikbelastningen var i 1994 på 11.000-20.000 biler i døgnet på Ringvejen  

 gennem Viborg.
Der har siden slutningen af 1970'erne været udarbejdet en række forslag  

 til omfartsveje ved Viborg.
I 1988 opnåedes enighed mellem Viborg Byråd,  

 Viborg Amtsråd og Vejdirektoratet om at etablere et omfartsvejsystem nord,  

 vest og syd om Viborg by, som beskrevet i rapporten »Overordnede veje i  

 Viborg-området« Vejdirektoratet, marts 1988.
 En del af omfartsvejsystemet er anlagt, idet 1. etape, Nordre Ringvej, og  

 2. etape, Vestre Ringvej, blev åbnet for trafik i henholdsvis efteråret 1993  

 og sommeren 1994. Rute 16 er herved ført uden om Viborg.
 For at også rute 13 og rute 26 kan føres uden om Viborg mangler to etaper,  

 henholdsvis i Viborg Syd og i Viborg Nord.
I Viborg Syd foreslås som 3. etape etableret Søndre Ringvej i forlængelse  

 af Vestre Ringvej fra Holstebrovej til Ringvejen.
Herved vil rute  

 26-trafikken kunne benytte omfartsvejen vest om Viborg.
I Viborg Nord planlægges som 4. etape på et senere tidspunkt en forlægning  

 af hovedlandevej 411, Viborg-Støvring, i forlængelse af Vestre Ringvej fra  

 Nordre Ringvej/Skivevej til Loldrup i Viborg Nord.
Med denne forlægning vil  

 rute 13 blive ført vest om Viborg.
I omfartsvejen vest om Viborg indgår desuden en strækning af den tidligere  

 kommunevej Agerlandsvej.
Strækningen er opklassificeret til hovedlandevej i  

 forbindelse med åbningen af 2. etape og indgår herefter i hovedlandevej 410,  

 Vestre Ringvej i Viborg.
Ifølge planen for udbygning af rute 26, Århus-Viborg-Hanstholm, til  

 motorvej/motortrafikvej omlægges rute 26 på strækningen mellem Viborg og  

 Skive, således at den føres fra omfartsvejen i Viborg Syd via Stoholm til  

 Skive.
Omfartsvejen i Viborg Syd (Søndre Ringvej) må derfor forberedes for  

 denne udbygning.
Der er i 1994 gennemført miljøundersøgelser for at belyse projektets  

 virkninger på miljøet.
Undersøgelserne har omfattet såvel projektet for  

 Søndre Ringvej som for den planlagte udbygning af rute 26 på strækningen syd  

 om Viborg.
Undersøgelserne er beskrevet i følgende rapporter: »Omfartsvej Viborg  

 Syd.
VVMredegørelse, Sammenfattende rapport«, Vejdirektoratet 1994,  

 »Miljøvurdering af Omfartsvej Viborg Syd«, Vejdirektoratet 1994,  

 »Omfartsvej Viborg Syd.
Visualisering og æstetisk vurdering«,  

 Vejdirektoratet 1994, »Omfartsvej Viborg Syd.
Vejteknisk  

 beskrivelse«, Vejdirektoratet 1994.
 Rapporterne har været fremlagt for offentligheden, og der har i  

 tilknytning hertil i oktober 1994 været afholdt et borgermøde i Viborg.
Borgermødet og den offentlige høring gav anledning til en række  

 bemærkninger og indsigelser fra borgere og foreninger i Viborg.
Der var en  

 del protester mod det planlagte vejanlæg, som forløber delvist gennem  

 byområde, og mange ønskede i stedet de alternativer, som var omtalt i  

 VVM-redegørelsen, nærmere undersøgt.
Vejdirektoratet har på baggrund heraf og efter særligt ønske fra Viborg  

 Kommune foretaget en mere detaljeret undersøgelse og vurdering af de omtalte  

 alternativer, som er beskrevet i følgende to rapporter: »Omfartsvej  

 Viborg Syd.
Vurdering af alternativer.
Sammenfattende rapport« og  

 »Miljøvurdering af Omfartsvej Viborg Syd.
Alternativ linieføring.« Disse rapporter er offentliggjort og fremsendt til alle, som har sendt  

 skriftlige indsigelser til Vejdirektoratet om projektet.
Viborg Amtsråd og Viborg Byråd har anbefalet den planlagte linieføring og  

 det foreliggende skitseprojekt.
Viborg Amtsråd har givet nogle bemærkninger,  

 som vedrører detailprojekteringen, og som vil blive behandlet i det videre  

 arbejde.
2. Udvidelse af Helsingørmotorvejen fra Øverødvej til Jægersborg  

 (Bilag 1) 2.1. Beskrivelse af anlægsarbejdet Projektet omfatter udvidelse af de to eksisterende kørebaner til i alt 6  

 spor for den syv kilometer lange strækning af Helsingørmotorvejen fra de  

 sydvendte motorvejsramper i tilslutningsanlægget ved Øverødvej frem til  

 forbindelsesanlægget mellem Helsingørmotorvejen og Motorringvejen ved  

 Jægersborg syd for Klampenborgvej.
Motorvejen afstribes med et smalt 6-sporet profil.
På hele strækningen -  

 undtagen under broerne ved Egebækvej, Rævehøjvej og Klampenborgvej -  

 etableres nødspor.
I forbindelse med anlægsarbejdet gennemføres de nødvendige belægnings- og  

 brorenoveringer.
Der vil blive anvendt en støjsvag belægning, og der vil  

 blive opsat støjafskærmning.
2.2. Nuværende trafikforhold Årsdøgntrafikken på Helsingørmotorvejen udgør 52-63.000 biler mellem  

 Øverødvej og forbindelsesanlægget syd for Klampenborgvej.
Lastbiler over 6 t  

 udgør 5% af den samlede trafik.
Strækningen er stærkt belastet og har et  

 meget lavt serviceniveau med køkørsel og tilbagevendende stop- og startbølger  

 i myldretiden og mange materielskadeuheld.
2.3. Projektets udformning Helsingørmotorvejen har i dag 2 x 2 kørespor a 3,75 m og har ikke nødspor.  

 Ved anlæg af nye motorveje benyttes normalt en køresporsbredde på 3,50 m.
 I forbindelse med udbygning af Helsingørmotorvejen vil der blive afstribet  

 2 x 3 kørespor med følgende bredder:
3,50 m for sporet nærmest yderrabatten 3,40 m for midtersporet 3,10 m for sporet nærmest midterrabatten.
 Da sporet nærmest midterrabatten på en 6-sporet motorvej ifølge  

 færdselslovens § 46 stk. 3 ikke må anvendes af lastbiler og busser (over 3,5  

 t), vil dette spor alene blive benyttet af mindre køretøjer og kan derfor  

 være smallere end de to andre spor.
Ved at anvende det ovenfor beskrevne smalle 6-sporede profil kan de  

 eksisterende broer over motorvejen bevares.
Der er således lige akkurat plads  

 nok til at føre det smalle profils kørespor under de nuværende broer.
 Broen ved Skodsborgvej udskiftes på grund af nedslidning og erstattes med  

 en ny bro med fritrumsprofil forberedt for senere gennemførelse af  

 standardprofilet med 6 spor a 3,50 m.
Der etableres nødspor i forbindelse med udvidelsen.
Nødsporene vil dog  

 ikke kunne føres under de tre eksisterende broer, som ikke skal udskiftes.
 Såfremt det 6-sporede standardprofil med nødspor skal etableres straks,  

 vil de samlede anlægsomkostninger øges med 43 mio. kr. (fra 196 mio. kr. til  

 239 mio. kr.).
Det trafiksikkerhedsmæssige aspekt af afstribning med det smalle profil i  

 forhold til standardprofilet med 6 spor a 3,50 m har været overvejet.
Der er  

 ikke fundet undersøgelser, der belyser dette problem.
Da andelen af lastbiler  

 og busser på Helsingørmotorvejen er relativt beskeden, forventes dog kun en  

 meget lille øgning af uheldsrisikoen ved anvendelse af det smalle profil frem  

 for standardprofilet.
Gennemførelse af det foreslåede projekt vil medføre en breddeudvidelse på  

 ca 5,0 m til hver side af den eksisterende vej.
Denne udvidelse kan i vid  

 udstrækning gennemføres inden for det eksisterende vejskel, og forudsætter  

 derfor kun i beskedent omfang erhvervelse af areal fra tilgrænsende  

 ejendomme.
Tilslutningsanlæggene ændres i princippet ikke.
Ved Skodsborgvej i Nærum  

 gennemføres en forbedring af tilslutningsanlægget og busstoppestederne, hvis  

 udformning i dag skaber trafikafviklingsmæssige problemer.
 Motorvejens broer over andre veje, stier, vandløb m.v. forudsættes udvidet  

 for at give plads til de 6 kørespor + 2 nødspor.
 Der etableres en faunapassage ved Kighanerenden.
 Den gamle DSB-bro vest for motorvejens krydsning af Mølleåen påregnes  

 nedrevet.
2.4. Trafikale og miljømæssige konsekvenser Det er beregnet, hvor store de trafikale ændringer som følge af  

 udbygningen af Helsingørmotorvejen forventes at være i henholdsvis i 1997 og  

 efter åbningen af Øresundsbroen i 1999.
Vejdirektoratets rapport beskriver tillige de virkninger, som projektet  

 har med hensyn til trafikuheld, energiforbrug, luftforurening, støjbelastning  

 og barrierevirkning.
Yderligere er projektets virkninger for de landskabelige  

 omgivelser og for den kollektive trafik beskrevet.
 Beregningerne i rapporten er gennemført under forudsætning af, at de  

 øvrige vejprojekter, som var indeholdt i principaftalen med Københavns Amt,  

 også gennemføres.
 Tværvej og Frederikssundsmotorvejen har stort set ingen betydning for  

 virkningerne af Helsingørmotorvejens udvidelse.
 I det følgende angives de forventede konsekvenser af en udbygning af  

 Helsingørmotorvejen uden udbygning af Motorringvejen.
2.4.1. Trafikale konsekvenser Årsdøgntrafikken på Helsingørmotorvejen udgør 52-63.000 biler på den  

 strækning, der foreslås udbygget.
Den udbyggede strækning skønnes at ville  

 tiltrække 2-3.000 biler pr. hverdagsdøgn fra andre veje, svarende til en  

 trafikstigning på 4-5%.
 Ca. 1.000 biler, der i dag kører mod nord ad Helsingørmotorvejens sydlige  

 strækning og videre ad Lyngby Omfartsvej-Kongevejen, vil efter udvidelsen  

 vælge at køre videre mod nord ad Helsingørmotorvejen.
 Andre ca. 800 biler, der i dag kører ad Bagsværdvej (Ring 4) eller ad  

 Hillerødmotorvejen (eller ad andre veje) mellem Nordsjælland og Københavns  

 vestegn, vil tilsvarende vælge at køre ad Helsingørmotorvejen-Motorringvejen.  

 Endelig kan nævnes, at ca. 800 biler, der har både mål og udgangspunkt nord  

 for København, overflyttes fra Strandvejen og fra andre lokale veje til  

 Helsingørmotorvejen.
 Der er ud fra tilgængeligt materiale søgt foretaget en særskilt  

 undersøgelse af motorvejsudbygningens indflydelse på transportvalget.
Udbygningen af Helsingørmotorvejen fra 4 til 6 spor vil medføre kortere  

 rejsetid i myldretiden for de bilister, der kører her.
Dette kan bevirke, at  

 nogle af dem, der hidtil har benyttet kollektiv trafik til arbejde, vælger at  

 køre bil i stedet for, fordi de nu kan opnå en ekstra tidsbesparelse.
På baggrund af undersøgelsen skønnes, at ca. 1.000 personture pr.  

 hverdagsdøgn kan blive overflyttet fra kollektiv trafik til privatbil som  

 følge af Helsingørmotorvejens udbygning.
Dette skøn er baseret på en  

 modelberegning, hvor der ikke er taget hensyn til de forbedringer, der sker  

 for den kollektive trafik.
Der er dels tale om forbedringer af kystbanens  

 serviceniveau ved indsættelse af ER-tog og hyppigere togdrift i myldretiden,  

 dels tale om forbedringer af bustrafikken som følge af udbygningen af  

 motorvejen.
I modsætning til den individuelle trafik bevares bustrafikkens  

 fordele også for trafikken mod Københavns indre dele, idet bustrafikken  

 prioriteres i det signalregulerede kryds på Hans Knudsens Plads.  

 Overflytningen vil med i gennemsnit 1,2 personer pr. bil svare til ca. 800  

 ekstra biler på motorvejen.
 Set i forhold til at Helsingørmotorvejen har en hverdagsdøgntrafik af  

 størrelsesordenen 60.000 biler, er der tale om en overflytning fra kollektiv  

 trafik til privatbil, som kun vil medføre ubetydelige forskydninger i  

 biltrafiktallene.
Ifølge trafikberegningerne vil der ikke ske en stigning i trafikken på  

 Helsingørmotorvejens inderste strækning mod København.
Trafikken mod  

 Københavns centrum vil fortsat være begrænset af kapaciteten i det  

 signalregulerede kryds på Hans Knudsens Plads, hvor Helsingørmotorvejen  

 ender. Øget trafik i dette punkt vil derfor medføre forsinkelser, der opvejer  

 den tidsgevinst, trafikanterne vil få ved bedre fremkommelighed på selve  

 Helsingørmotorvejen.
Efter åbning af Øresundsforbindelsen vil Helsingørmotorvejen blive  

 aflastet for den del af den hidtidige trafik til og fra Sverige via  

 Helsingør-Helsingborg, som i stedet vil benytte Øresundsbroen.
Det vurderes,  

 at trafikken herved vil blive reduceret med ca. 2.000 biler pr. årsdøgn på  

 strækningen nord for Jægersborg.
Udbygningen af Helsingørmotorvejen vil medføre en tidsbesparelse for  

 trafikanterne på ca. 100.000 timer årligt, men en samlet merkørsel på ca. 0,5  

 mio. km.
Denne merkørsel er en konsekvens af, at nogle trafikanter vælger at  

 benytte motorvejen i stedet for lokalvejnettet, hvilket indebærer en vis  

 omvejskørsel.
2.4.2. Uheld Udbygningen af Helsingørmotorvejen vil have positive, men beskedne  

 effekter for antallet af personskadeuheld.
Effekten fremkommer ved, at flere  

 bilister vælger at køre ad den mere trafiksikre motorvejsstrækning i stedet  

 for at blive på et vejnet med lokaltrafik, herunder fodgængere og cyklister.  

 Der er beregnet en besparelse på ca. 0,5 personskadeuheld pr. år.
 Udbygningen vil desuden afhjælpe de ekstraordinært mange  

 materielskadeuheld, der skyldes den nuværende overbelastning af  

 Helsingørmotorvejen.
2.4.3. Energiforbrug og luftforurening Som følge af de øgede hastigheder på strækningen samt af den merkørsel,  

 der er omtalt i afsnit 2.4.1, vil energiforbruget vokse med ca. 3.000 GJ pr.  

 år.
Emissionen af kuldioxid (CO2) øges med ca. 200 t pr. år og af  

 kvælstofilter (NOx) med 7 t pr. år.
Emissionen af kulbrinte (HC) vil blive  

 reduceret med 2 t pr. år som følge af de øgede gennemsnitshastigheder på  

 vejstrækningen.
2.4.4. Støj De relativt beskedne stigninger i trafikken på Helsingørmotorvejen efter  

 en udbygning af denne samt trafikkens højere hastighed efter udbygningen kan  

 tilsammen øge støjniveauet langs vejen med 1 dB(A). Stigninger i denne  

 størrelsesorden kan næppe opfattes af det menneskelige øre.
De beskedne  

 breddeudvidelser af vejen, der er tale om, har i sig selv ingen indflydelse  

 på støjforholdene for boligområderne langs vejen, da boligbebyggelserne  

 ligger i relativ stor afstand fra motorvejen.
 Antallet af boliger, der i dag er belastet af støj over 55 dB(A) udgør  

 1940, og ingen af disse vil blive udsat for mærkbare stigninger i  

 støjniveauet som følge af vejudvidelsen.
 Da der i projektet indgår opsætning af nye støjskærme, vil antallet af  

 boliger belastet af støj på over 55 dB(A) falde fra de 1940 til 1770.  

 Antallet af boliger med belastninger over 65 dB(A) vil falde fra 30 til 10.  

 Dette svarer til en reduktion på 10% af støjbelastningstallet, der er en  

 vægtet sum af de støjbelastede boliger, hvor de mest støjbelastede boliger  

 vejer tungest.
2.5. Konsekvenser for landskab og natur Udbygningen af Helsingørmotorvejen vil generelt medføre en udvidelse af  

 vejarealet på 5,0 m til hver side af den eksisterende vej.
En sådan udvidelse  

 vil have meget begrænsede virkninger for de landskabelige omgivelser.
 Udvidelsen berører følgende områder omfattet af fredningsdeklarationer:
 1) Søllerød Naturpark og Egebækgård, der ligger henholdsvis vest og øst  

 for motorvejen mellem Egebækvej og Skodsborgvej.
 2) Ravnebakke- og Nærumfredningen, der ligger henholdsvis vest og øst for  

 motorvejen mellem Lundtoftevej og Rævehøjvej.
 3) Rævehøj, gravhøj fra Bronzealderen, beliggende på østsiden af  

 motorvejen mellem Lundtoftevej og Rævehøjvej.
Herudover er der i 1993 bekendtgjort et fredningsforslag vedrørende  

 Mølleådalen, som omfatter hele motorvejsarealet fra Lundtoftevej til  

 Skodsborgvej.
Vejdirektoratet har gjort indsigelse herimod med henblik på den  

 påtænkte udvidelse af Helsingørmotorvejen.
 Inden for de fredede områder skal der foretages ekspropriation af 1-2,5 m  

 til udvidelse af vejarealet, samt etableres 5 regnvandsbassiner.
 Indgrebene i de fredede områder er en konsekvens af det foreliggende  

 udvidelsesprojekt og er konkret fastlagt efter vejens nuværende trace.
Det skønnes, at indgrebene ikke vil medføre varige effekter for plante- og  

 dyreliv.
I forbindelse med vejudbygningen skal der fjernes en del beplantning  

 langs Helsingørmotorvejen.
På strækningen mellem tilslutningsanlægget ved  

 Lundtoftevej og Trongårdsstien nord for Klampenborgvej skal ca. 1/3 af 700  

 koreanske popler ryddes og erstattes.
Langs vestsiden ved frakørslen til  

 Lundtoftegårdsvej/Klampenborgvej skal nogle få egetræer erstattes af ny  

 beplantning.
Længere mod syd skal hovedparten af en beplantning med 124  

 kastanietræer fornys.
 Den nye beplantning vil blive udvalgt under hensyn til æstetiske og  

 biologiske krav.
Skov- og Naturstyrelsen har, som anført under afsnit 1.1, meddelt sin  

 principgodkendelse af forslaget med bemærkning om, at der bør undersøges  

 alternative placeringsmuligheder for de regnvandsbassiner, som er foreslået  

 placeret i fredede områder.
Endvidere anføres, at den nuværende afstand fra  

 vejkanten til den fredede bronzealderhøj »Rævehøj« ikke må  

 reduceres i forbindelse med udvidelsen af Helsingørmotorvejen.
Endelig  

 påpeges behovet for etablering af en faunapassage langs Kighanerenden samt  

 for en forbedring af passagemulighederne for pattedyrfaunaen under motorvejen  

 langs Mølleåen (hvor DSB-broen forudsættes nedrevet efter udvidelsen af  

 motorvejsbroen).
 Disse forhold vil der blive taget hensyn til i de videre drøftelser med  

 Skov- og Naturstyrelsen.
2.6. Overfladevand Den nuværende vejafvanding sker dels til kloaksystemet, dels til grøfter  

 og dræn.
En stor del af overfladevandet ledes urenset til recipienterne.
 Ved nye vejanlæg stilles krav om, at al overfladevand fra kørebanen  

 afledes til regnvandsbassiner, hvor der kan ske en sedimentation af  

 tungmetaller og olieudskilning, før vandet ledes videre til åer og vandløb.  

 Derfor vil der blive anlagt ca. 5 nye regnvandsbassiner, alle på offentlige  

 arealer.
 Gennemførelse af motorvejsudbygningen vil således resultere i en generel  

 forbedring af vandmiljøet, selvom vejudvidelsen medfører behov for afledning  

 af en forøget vandmængde.
2.7. Kollektiv trafik På Helsingørmotorvejen har HT to buslinier mellem Nordsjælland og  

 København og to buslinier mellem Nordsjælland og Københavns vestegn (køreplan  

 1995). Busserne til København vil - i modsætning til den individuelle trafik  

 - ikke blive forsinket på Hans Knudsens Plads, hvor bustrafikken er  

 prioriteret.
Det har været overvejet at reservere de to nye spor udelukkende til  

 HT-busser.
Med en sådan løsning opnås ingen kapacitetsforbedring for den  

 individuelle trafik på Helsingørmotorvejen, idet busserne kun udgør 1% af  

 samtlige køretøjer.
Det betyder, at der fortsat vil være køkørsel i myldretiden, ikke kun på  

 strækningen syd for Øverødvej, men også på strækningen nord for Øverødvej,  

 typisk helt op til Hørsholm.
På sidstnævnte strækning vil busserne i  

 morgenmyldretiden hænge fast i køen sammen med den øvrige trafik og derfor få  

 samme forsinkelse som denne.
Køkørsel såvel nord som syd for Øverødvej kan  

 kun undgås ved at stille alle 6 spor til rådighed for hele trafikken.
En løsning, hvor de to nye spor (ydersporene) reserveres til både busser  

 og biler med mindst to personer, er også blevet undersøgt.
Heller ikke denne  

 løsning er fundet egnet: Da tilslutningsanlæggene på strækningen ligger tæt  

 ved hinanden, vil til- og frakørende biler i vid udstrækning legalt kunne  

 benytte ydersporene, hvilket gør det vanskeligt at overvåge, om bilisterne  

 overholder reservations-reglen.
 Dette ville i øvrigt også være tilfældet ved den rene busbaneløsning.  

 Reservation af ydersporene til det ene eller det andet formål vil således  

 under alle omstændigheder være trafikalt uhensigtsmæssigt.
 Endelig ville det være et problem, at det måtte forbydes lastbiler at  

 overhale, fordi det smalle inderste spor er mindre egnet til kørsel med  

 lastbiler ved høj hastighed, jævnfør afsnit 2.3.
Den mindst komplicerede løsning, hvor alle biler må benytte det yderste  

 spor, vil med de gældende trafikale forudsætninger give de bedste vilkår for  

 alle inklusive den kollektive trafik.
Ved udbygning til 6 spor vil trafikken,  

 og herunder bustrafikken, således under alle omstændigheder få en glidende  

 afvikling, som ikke vil kunne opnås ved brug af specielle  

 busbaner/samkørselsbaner.
2.8. Ressourceforbrug ved anlæg Forbruget af grusmaterialer til vejens opbygning vil være ca. 59.000 m3,  

 og forbruget af asfalt til vejens belægning ca. 27.000 t.
2.9. Økonomi, anlægsprogram og beskæftigelse De samlede omkostninger ved at udbygge den omhandlede strækning af  

 Helsingørmotorvejen til et smalt 6-sporet profil er anslået til 196 mio. kr.  

 inklusive projektering og administration (prisniveau 1995, eksklusive moms).  

 Af dette beløb er ca. 100 mio. kr. udgifter til etablering af nødspor,  

 renovering af vejbelægninger, broer m.v.
 Omkostningerne til de af Skov- og Naturstyrelsen ønskede projektændringer  

 skønnes at kunne afholdes inden for det anførte beløb.
 Udgiften påregnes at fordele sig således:
 1995: 28 mio. kr.
 1996: 40 mio. kr.
 1997: 128 mio. kr.
 Anlægsarbejdet forventes at give en direkte og indirekte beskæftigelse på  

 ca. 500 mandår.
3. Anlæg af Tværvej fra Sydvej til Holbækmotorvejen (Bilag 2) 3.1. Beskrivelse af vejanlægget Projektet omfatter en knap 3 km lang 2-sporet motortrafikvej forberedt for  

 en evt. senere udbygning til 4-sporet motorvej, fra landevej 531, Sydvej, mod  

 nord til M11, Holbækmotorvejen, samt en 0,7 km lang forbindelsesvej mellem  

 Tværvej og Sydvejs forlængelse.
Vejen anlægges som 1. etape af Tværvej på en sådan måde, at den kan  

 videreføres henholdsvis nord for Holbækmotorvejen og syd for Sydvej.
Anlæg af  

 denne 1. etape af Tværvej foregriber ikke stillingtagen til efterfølgende  

 etaper, hvorom der i Vejdirektoratets rapport om Tværvej (april 1993) er  

 redegjort for flere alternative muligheder.
 Vejstrækningen er beliggende inden for den i regionplanen fastlagte  

 transportkorridor og følger den tidligere fastlagte linieføring for  

 Ringmotorvej M5.
 Tværvej skærer Vestbanen, Roskildevej og Holbækmotorvejen ude af niveau.  

 De planlagte øst-vestgående stiforbindelser, en langs nordsiden af Vestbanen  

 og en langs nordsiden af Sydvej, kan føres over Tværvej på selvstændige  

 stibroer, når disse stier gennemføres.
Visse dele af vejanlægget forberedes til en eventuel senere udbygning til  

 4-sporet motorvej.
Det drejer sig om broer, afvandingsanlæg og  

 tilslutningsanlæg.
Udbygningen skal i givet fald ske på vestsiden af vejen.
Forlængelsen af Sydvej, der er amtsvej, forudsættes udført samtidig med  

 Tværvej frem til forbindelsesvejen til Tværvej.
Forbindelsesvejen udføres som  

 en 2-sporet vej, der såfremt Tværvej forlænges mod syd og Sydvej mod vest,  

 kan ombygges til en enkeltsporet rampe for trafik fra øst mod nord i et  

 fremtidigt tilslutningsanlæg mellem Sydvej og Tværvej.
3.2. Nuværende vejforhold (trafikale forhold) Holbækmotorvejen (M11) og Ring 4 (M4) passerer gennem Høje-Taastrup  

 Kommune med direkte forbindelse til hele motorvejsnettet.
Langs kommunens  

 sydlige begrænsning forløber Tune Landevej (Roskilde-Greve), landevej 526.
Forbindelsesvejene til motorvejene er amtsvejene Roskildevej, Hveen  

 Boulevard, Sydvej, samt kommunevejen Blekinge Boulevard.
Sydvej og Blekinge  

 Boulevard er endnu ikke ført frem til Tværvej, og Blekinge Boulevard er i  

 modsætning til Sydvej ikke ført frem til transportcentret med DSB's  

 godsterminal.
Sydvej er således i dag eneste adgangsvej til transportcentret.
 Motorvejsnettet i området samt de omtalte tilsluttende veje er stærkt  

 trafikerede.
 På Køge Bugt Motorvejen er årsdøgntrafikken ca. 70.000, på  

 Holbækmotorvejen mellem Ring 4 og Motorringvejen ca. 60.000, vest for Ring 4  

 ca. 40-55.000, på Motorringvejen ca. 40-50.000 og på Ring 4 ca. 30-40.000  

 biler.
 Uden for motorvejsnettet findes de største trafikmængder på Roskildevej:  

 14- 26.000 og på Hveen Boulevard: 6-16.000 biler pr. døgn.
 I spidstimerne er der flere steder problemer med at afvikle trafikken,  

 bl.a. ved flettestrækningerne på Køge Bugt Motorvejen ved Ishøj og Greve, og  

 på Motorringvejen nord for Jyllingevej.
3.3. Projektets udformning 3.3.1. Tværprofil Den nye hovedlandevejsstrækning anlægges som facadeløs 2-sporet  

 motortrafikvej med 8 m bred kørebane og 2,5 m brede nødspor.
 Forbindelsesvejen mellem Tværvej og Sydvejs forlængelse udføres som  

 2-sporet vej med 8 m bred kørebane uden nødspor.
3.3.2. Linieføring Linieføringen fremgår af Bilag 2.
 Vejen er beliggende inden for den i regionplanen fastlagte  

 transportkorridor og følger den tidligere fastlagte linieføring for  

 Ringmotorvej M5. Denne linieføring er siden indgået i regionplanlægningen og  

 kommuneplanlægningen.
 Linieføringen tilgodeser en mulig fremtidig forlængelse af Tværvej både  

 mod syd og nord.
Tværvejs 1. etape forbindes mod syd med Sydvej ved en 2-sporet  

 forbindelsesvej frem til Sydvejs forlængelse.
Linieføringen tilgodeser en  

 eventuel fremtidig anvendelse som tilkørselsrampe i et tilslutningsanlæg  

 mellem Tværvej og Sydvej.
Vejanlæggene udføres med bedst mulig tilpasning til det eksisterende  

 terræn.
Tværvej forløber i afgravning på størstedelen af strækningen.
3.3.3. Tilslutninger Nord for den ovennævnte forbindelsesvej til Sydvej etableres tilslutning  

 til Blekinge Boulevard.
Tilslutningsanlægget udføres dog først på et senere  

 tidspunkt, hvor Blekinge Boulevard forlænges mod vest til Tværvej.
 Der etableres fuld tilslutning til Roskildevej og til Holbækmotorvejen.
 Tilslutningen til Holbækmotorvejen udføres således, at det ved en  

 forlængelse mod nord af Tværvej er muligt at ombygge denne til et  

 forbindelsesanlæg udført som et »kløverblad«.
Det vurderes, at anlæg af de vestvendte ramper i tilslutningsanlægget ved  

 Holbækmotorvejen kan udskydes til et senere tidspunkt - dog senest til det  

 tidspunkt, hvor Tværvej forlænges mod nord.
Indtil da må trafikken mellem  

 Sydvej og Holbækmotorvejen mod vest henvises til at benytte Tværvejs  

 tilslutning til Roskildevej samt Roskildevejs eksisterende tilslutning til  

 Holbækmotorvejen ved Baldersbrønde.
3.4 Trafikale og miljømæssige konsekvenser Der er i Vejdirektoratets rapport om Tværvej (April 1993) redegjort for  

 resultaterne af trafikberegninger og konsekvensberegninger udført for  

 forskellige udbygningsalternativer for Tværvej.
Ved anlæg af 1. etape af Tværvej (inkl.
Sydvejs forlængelse) opnås en klar  

 forbedring af transportcentrets tilgængelighed i forhold til motorvejsnettet.
 Den forventede hverdagsdøgntrafik på 1. etape af Tværvej er beregnet til  

 7-8.000 biler svarende til trafikniveau år 2000 med et fuldt udbygget  

 transportcenterområde.
 Trafikken til og fra transportcenter-området i år 2000 er prognosticeret  

 til i alt ca. 13.000 biler pr. døgn, hvoraf ca. 6.000 vil benytte 1. etape af  

 Tværvej.
 Af de 6.000 biler vil 4.000 køre mod øst ad Holbækmotorvejen og 2.000 mod  

 vest ad Roskildevej-Holbækmotorvejen.
 Uden anlæg af Tværvej ville denne trafik køre ad henholdsvis Sydvej-Hveen  

 Boulevard og Sydvej-Hallands Boulevard-Roskildevej til de nærmeste nuværende  

 tilslutningsanlæg til Holbækmotorvejen.
 Foruden ovennævnte 6.000 biler vil 2.000 biler benytte en øst-vestgående  

 rute ad (Ishøj Stationsvej)-Hveen  

 Boulevard-Sydvej-Tværvej-Roskildevej-(Holbækmotorvejen).
 Endelig vil 3.000 biler, der har mål eller udgangspunkt i og omkring  

 Hedehusene, benytte en øst-vest-gående rute ad  

 Holbækmotorvejen-Tværvej-Roskildevej i stedet for en rute ad  

 Holbækmotorvejen-Hedevej (»Frakørsel 8, Fløng Hedehusene«). Herved  

 aflastes det lokale vejnet i boligområder i Hedehusene.
Det fremgår af ovenstående, at anlæg af Tværvejs 1. etape mellem Sydvej og  

 Holbækmotorvejen primært får lokal betydning, idet der bliver flyttet trafik  

 mellem vejene i Høje-Taastrup-området.
Den trafik, som vil benytte Tværvej,  

 bliver først og fremmest trafik mellem Høje Taastrup-området og  

 Holbækmotorvejens opland såvel øst som vest for Høje Taastrup.
Med forlængelse ud over 1. etape vil Tværvej få øget betydning for  

 trafikken ud over Københavns Amt og ud over Hovedstadsregionen.
Ved  

 forlængelse mod nord skønnes trafikken således at ville stige med 1-2.000  

 biler i døgnet på 1. etapestrækningen nord for Roskildevej (afhængigt af,  

 hvor langt vejen føres mod nord). Ved forlængelse også mod syd til Tune  

 Landevej øges trafikken på 1. etapestrækningen med yderligere 4.000 biler, og  

 dele af det omkringliggende vejnet aflastes tilsvarende, herunder Ring 4,  

 Motorringvejen samt Køge Bugt Motorvejen nord for Tune Landevej.
1. etape af Tværvej forventes at mindske bilisternes køretid med 50.000  

 timer om året.
Samtidig vil antal kørte km øges med 1,4 mio. årligt.
Antal personskadeuheld er i rapporten fra 1993 beregnet at stige med 0,5  

 pr. år.
Dette skyldes, at tilslutningen til Roskildevej var forudsat udformet  

 som et simpelt ruderanlæg.
Dette er siden blevet ændret, og i forbindelse med  

 den kommende detailprojektering vil der blive indarbejdet yderligere  

 forbedringer, således at der for det samlede projekt opnås en positiv  

 sikkerhedsmæssig effekt i forhold til den nuværende situation.
 Det er beregnet, at projektet vil få en næppe mærkbar, men dog positiv  

 effekt på det støjmæssige miljø inden for konsekvensvejnettets områder.
 Langs de nye veje forventes ingen boliger at blive belastet med et  

 støjniveau højere end 55 dB(A). Medvirkende hertil er, at størstedelen af  

 Tværvej ligger i afgravning.
 I nærheden af skæringerne med henholdsvis Roskildevej og Holbækmotorvejen  

 belastes hvert sted en bolig med et udendørs støjniveau over 55 dB(A), som  

 dog primært skyldes støj fra de skærende veje.
På Tværvej syd for Blekinge Boulevard og på Sydvej kan trafikmængden blive  

 større i en situation, hvor Sydvej/Tværvej, men ikke Blekinge Boulevard er  

 åben for trafik.
I så fald kan to ejendomme umiddelbart nord for Sydvej blive  

 belastet med et støjniveau større end 55 dB(A).
 I det omfang ejendomme belastes med støjniveauer over 55 dB(A) på grund af  

 de nye vejanlæg, vil der blive etableret støjbegrænsende foranstaltninger.
 1. etape af Tværvej vil medføre en reduktion af den lokale luftforurening.  

 Den regionale luftforurening vil stige, men ved gennemførelse af yderligere  

 etaper af Tværvej vil den regionale luftforurening blive mindre.
 Samlet vil CO2 emissionen stige med 400 t årligt, NOX-emissionen med 9 t  

 årligt og emissionen af partikler med 0,1 t årligt, mens HC-emissionen vil  

 falde med 0,7 t årligt.
 En gennemgang af de beregnede koncentrationer viser, at den trafikskabte  

 del af koncentrationen af CO og NOX sjældent overstiger halvdelen af den  

 totale koncentration, samt at alle beregnede totalkoncentrationer er langt  

 under EU's og Miljøstyrelsens grænseværdier.
3.5. Konsekvenser for landskab og natur Der vurderes ikke at være geologisk værdifulde dannelser syd for  

 Holbækmotorvejen og dermed ingen konflikt mellem geologiske interesser og  

 Tværvejs 1. etape.
 1. etape af Tværvej vil ikke medføre væsentlige ulemper for natur,  

 landskab og kulturminder.
Umiddelbart nord for Holbækmotorvejen findes to vandhuller, hvoraf det  

 østligste formentlig vil forsvinde eller blive stærkt påvirket af det  

 kommende tilslutningsanlæg.
Begge vandhuller (vådområder) er omfattet af  

 naturbeskyttelseslovens § 3.
Ved Bakkegård er der to bevarede gravhøje.
Den ene er beliggende vest for  

 Tværvejs mulige forlængelse mod nord.
Gravhøjens markante beliggenhed frit i  

 landskabet vil formentlig bliver forringet af rampeanlægget ved motorvejen.
Området mellem Høje Taastrup og Hedehusene er ikke udpeget som  

 landskabeligt interesseområde.
Den østlige del af området er udlagt til  

 byformål, og det resterende åbne område er udlagt til transportkorridorformål  

 i regionplanen.
3.6. Rekreative forhold Området mellem Høje Taastrup og Hedehusene anvendes kun i begrænset omfang  

 til friluftsliv.
Regionplan 1993 indeholder to »prioriterede«  

 hovedstier øst-vest gennem området.
Den ene er planlagt etableret langs nordsiden af jernbanen.
Den anden er  

 planlagt til at forløbe langs nordsiden af Sydvej.
Vejanlæggene skal  

 forberedes for, at de to stiforløb senere kan gennemføres.
3.7. Overfladevand og grundvand Etableringen af vejanlæggene vurderes ikke at få mærkbar indflydelse på  

 vandføringen eller vandkvaliteten i åerne.
 Det forventes ikke, at vejanlæggene vil udgøre nogen fysisk eller  

 vandkvalitetsmæssig risiko for det primære reservoir og for vandindvinding.
 Det vurderes, at der ikke er behov for grundvandssænkning i anlægsfasen.
Afgravningen til vejanlægget vil dog betyde en permanent sænkning af  

 grundvandet i de øvre jordlag.
Dette vil ikke påvirke grundvandsdannelsen i  

 det primære grundvandsmagasin væsentligt.
 Der etableres regnvandsbassiner med rensningseffekt inden afledning af  

 vejvand til åerne Spang Å/Hove Å og Baldersbæk/Lille Vejle Å.
3.8. Affaldsdepoter Der er ikke i vejens trace registreret gamle lossepladser eller forurenede  

 grunde, og det er vurderet, at grundvandsforholdene omkring den nærmeste  

 opfyldte grusgrav (ca. 300 m nord for Holbækmotorvejen) ikke vil blive  

 påvirket af vejanlægget.
3.9. Ressourceforbrug ved anlæg Forbruget af grusmaterialer til vejens opbygning forventes at blive ca.  

 60.000 m3, der kan hentes i nærliggende grusgrave.
 Forbruget af asfalt forventes at blive ca. 20.000 t.
3.10. Økonomi, anlægsprogram og beskæftigelse De samlede omkostninger ved anlægget er inklusive projektering og  

 administration skønnet til 82 mio. kr. (prisniveau 1995, eksklusive moms).
 Heri er ikke medregnet anlæg af vestvendt tilslutning til Holbækmotorvejen  

 (M11) med en skønnet omkostning på 18 mio. kr., idet denne først udføres på  

 et senere tidspunkt.
 Endvidere er ikke medregnet anlæg af tilslutning til Blekinge Boulevard  

 med en skønnet omkostning på 12 mio. kr., idet denne først udføres på det  

 tidspunkt, hvor Blekinge Boulevard forlænges til Tværvej.
 Udgiften på de 82 mio. kr. forventes at fordele sig således:
 1995: 2 mio. kr.
 1996: 10 mio. kr.
 1997: 30 mio. kr.
 1998: 40 mio. kr.
 Anlæg af Tværvejs 1. etape forventes at give en direkte og indirekte  

 beskæftigelse i anlægsfasen på ca. 200 mandår.
4. Anlæg af Omfartsvej Viborg Syd (Bilag 3) 4.1. Beskrivelse af vejanlægget Projektet for Omfartsvej Viborg Syd (Søndre Ringvej) omfatter en ca. 2 km  

 lang hovedlandevejsstrækning i forlængelse af Vestre Ringvej fra Holstebrovej  

 til Ringvejen i Viborg Syd.
Projektet forberedes for en eventuel senere  

 udbygning af rute 26 til motorvej/motortrafikvej.
4.2. Nuværende vejforhold De nuværende hovedlandevejsforbindelser (rute 13 og rute 26) ad Ringvejen  

 (hovedlandevej 348 og 411) forløber i dag midt gennem Viborg by.
Ringvejen er  

 delvis randbebygget og fungerer samtidig som fordelingsvej for hovedparten af  

 Viborg inklusive bymidten, og der er mange svingende og krydsende trafikanter  

 med en stor andel af cyklister og gående.
 På den sydlige strækning er Ringvejen 3-sporet og på den nordlige  

 strækning 2-sporet.
 Årsdøgntrafikken var i 1992, inden omfartsvejen blev påbegyndt, i  

 gennemsnit 12.000-21.000 biler, med de største trafiktætheder i de centrale  

 dele af Viborg by.
 Etableringen af Nordre Ringvej og Vestre Ringvej har flyttet noget af  

 trafikken fra Ringvejen på strækningen nord for Holstebrovej (rute 16).  

 Færdiggørelsen af Den Jyske Motorvej mellem Århus og Randers har ligeledes  

 medført, at en del af den gennemkørende trafik på rute 13 er flyttet til  

 motorvejen (E45). Ifølge foreløbige trafiktællinger har disse vejåbninger  

 medført en aflastning af Ringvejen på ca. 1.900 biler pr. døgn, heraf ca. 500  

 lastbiler.
 Med det nuværende vejnet er årsdøgntrafikken på Ringvejen i 1994 opgjort  

 til 11.000-20.000 biler.
4.3. Projektets udformning 4.3.1. Tværprofil Søndre Ringvej anlægges som facadeløs 2-sporet hovedlandevej med 8,0 m  

 bred kørebane og 15 m kronebredde, således at der kan anlægges nødspor ved en  

 udbygning af rute 26 til motortrafikvej.
Ved tilslutningen til Ringvejen  

 bliver der en overgangsstrækning fra 3 til 2 spor.
4.3.2. Linieføring Søndre Ringvej forløber fra Vestre Ringvej ved Holstebrovej mod syd i en  

 bue uden om bebyggelsen i området mellem Holstebrovej og Falkevej til  

 Ringvejen ved Koldingvej.
 Syd for Holstebrovej følger vejen stort set terrænet, men er ellers  

 nedgravet på det meste af strækningen.
4.3.3. Tilslutninger Ringvejen nord for Søndre Ringvej forbindes med Falkevej syd for denne og  

 tilsluttes Søndre Ringvej i et tilslutningsanlæg med sydvendte ramper.
Dette  

 sker ved at afbryde Falkevej nord for Søndre Ringvej, mens Falkevej forlægges  

 syd herfor og føres på en bro over Søndre Ringvej til forbindelse med  

 Ringvejen.
 Vestre Ringvej og Holstebrovej tilsluttes Søndre Ringvej i en rundkørsel.  

 Cykelstierne langs Holstebrovej omlægges, således at de krydser Søndre  

 Ringvej/Vestre Ringvej ude af niveau.
 Den detaljerede udformning af tilslutningerne vil blive vurderet nøjere i  

 forbindelse med detailprojekteringen under hensyn til trafiksikkerhed og  

 trafikafvikling.
4.3.4. Stier Den nuværende stiforbindelse mellem Liseborgvej og Rørsangervej omlægges  

 og føres over Søndre Ringvej langs den forlagte Falkevej.
 Der etableres desuden en stioverføring, hvor Søndre Ringvej krydser  

 Hærvejs-stien.
4.4. Trafikale og miljømæssige konsekvenser Den forventede årsdøgntrafik på Søndre Ringvej er beregnet til ca. 4.000  

 biler (i 1996-trafikniveau). Efter udbygning af omfartsvejen i Viborg Nord  

 forventes en årsdøgntrafik på ca. 6.000 biler.
 Vestre Ringvej forventes at få en mertrafik på 1.900-2.300 biler og  

 yderligere ca. 1.900 biler ved etablering af Viborg Nord.
 Trafikken på Nordre Ringvej forventes at falde med ca. 1.600 biler pr.  

 døgn som følge af omlægningen af rute 26 og med yderligere ca. 800 biler ved  

 etableringen af Viborg Nord.
Ringvejen gennem Viborg forventes at blive aflastet med 1.700-3.300 biler  

 pr. døgn.
Med udbygningen af omfartsvejen i Viborg Nord forventes  

 aflastningen af Ringvejen at blive på 3.600-5.100 biler pr. døgn.
 Liseborgvej, som forløber mellem Koldingvej og Holstebrovej vest for  

 Søndre Ringvej, og som i dag belastes af sivetrafik mellem disse, frigøres  

 for denne trafik, idet trafikbelastningen forventes at falde fra 1.300 til  

 200 biler i døgnet.
 Udbygningen af omfartsvejsystemet med Søndre Ringvej forventes at mindske  

 bilisternes køretid med 21.000 timer om året, samtidig med at antallet af  

 kørte km forøges med ca. 0,2 mio. km årligt.
 Antal af personskadeuheld er beregnet til at falde med 0,6-0,8 årligt,  

 henholdsvis uden og med Viborg Nord anlagt.
Den samlede luftforurening i Viborg vil kun ændres minimalt.
Lokalt vil  

 projektet betyde en forbedring af luftkvaliteten i boligkvartererne  

 umiddelbart omkring Ringvejen.
 NOx-emissionen vil stige med ca. 0,6 ton pr. år, mens emissionen af CO2,  

 CO og HC falder med henholdsvis 24, 12 og 0,7 t pr. år, og emissionen af  

 partikler bliver uændret i Viborg by.
 Regionalt forventes en reduktion i CO2-emissionen på ca. 150 t pr. år.
 De samlede støjgener samt barrierevirkning og oplevelse af risiko i byen  

 vil blive mindsket.
 Som følge af omfordelingen af trafikken vil der ske fald i  

 støjbelastningen for nogle vejstrækninger, mens støjbelastningen stiger for  

 andre.
Miljøstyrelsen anbefaler en øvre grænseværdi på 55 dB(A) for det udendørs  

 støjniveau ved boliger.
Med det eksisterende vejnet og trafikmønster udsættes  

 751 boliger for mere end 55 dB(A). Dette antal reduceres til 647, når Søndre  

 Ringvej er etableret.
Søndre Ringvej vil således medføre, at godt 100 boliger  

 får reduceret støjniveauet til under 55 dB(A).
Vejen er på en stor del af strækningen nedgravet - indtil 7 m - således at  

 støjudbredelsen er begrænset.
Beplantning langs vejen vil endvidere medvirke  

 hertil.
Den sydligste del af Søndre Ringvej ligger tættest på boligområder.
Der er  

 på Ringvejen syd herfor allerede en støjafskærmning mod vest, som begrænser  

 støjpåvirkningen fra vejen.
 Hvis detailprojekteringen eventuelt skulle vise støjbelastninger over 55  

 dB(A) for sammenhængende boligområder, vil der blive etableret  

 støjafskærmning.
4.5. Natur, landskab og fortidsminder Søndre Ringvej forløber gennem Søndermarken på randen af det  

 moræneplateau, som Viborg er beliggende på.
Plateauet er mod syd skarpt  

 afgrænset mod Falborgdalen med en op til 20 m høj skrænt, der i den østlige  

 ende, hvor Søndre Ringvej vil passere skrænten, er noget arret efter  

 grusgravning.
 Landskabet er domineret af landbrug og har få egentlige naturområder.
Vejen forløber i byzone på lidt over halvdelen af strækningen.
Området  

 nord for Liseborg Plantage op mod omfartsvejen er udlagt til et  

 udviklingsområde (Liseborg) i Viborg Kommunes boligudbygningsplan for  

 1993-2004.
I dag er der fri passage mellem boligkvarteret i Søndermarken og det åbne  

 land mod syd.
Vejanlægget vil udgøre en barriere mellem byområdet og det åbne  

 land mod syd og vest.
Det betyder, at det økologiske skel mellem by og land  

 vil blive gjort skarpere.
 To små søer øst for Liseborg vil blive påvirket af vejanlægget, den ene  

 vil helt gå tabt, mens den anden påvirkes af vejens nære beliggenhed.
 I området findes flere gravhøje, heraf nogle overpløjede ved Holstebrovej.  

 Vejen vil passere 40-60 m fra en gravhøj på bakkekanten ud mod Viborg  

 Hedeslette.
Desuden går vejen tværs over en national vandrerute, der er en del af den  

 afmærkede »Hærvej«.
Stien ligger dybt i terrænet på  

 krydsningsstedet.
Den kan spores 200 år tilbage til den gamle landevej fra  

 Viborg mod Holstebro.
Der etableres en stioverføring ved siden af  

 hærvejssporet.
 Skov- og Naturstyrelsen har godkendt projektet i henhold til  

 naturbeskyttelseslovens § 20 m.v. på betingelse af følgende vilkår:
 1) At der udarbejdes et detaljeprojekt for krydsningen af hærvejssporet.
 2) At der etableres en faunapassage til forbindelse af området omkring  

 småsøerne nordøst for Liseborg.
 3) At der anlægges en erstatningsbiotop i forbindelse med den sydlige sø  

 af samme størrelse som det område, der fragår ved opfyldningerne i søen og  

 dens bredarealer.
 Disse forhold vil der blive taget hensyn til i de videre drøftelser med  

 Skov- og Naturstyrelsen.
4.6. Rekreative forhold Vejanlægget vil forringe den rekreative værdi af det grønne område mellem  

 beboelseskvarteret i Søndermarken og Liseborgvej.
4.7. Overfladevand og grundvand Vejvandet fra Søndre Ringvej er planlagt afledt til Søndermølle  

 Å-systemet.
Vandet ledes via regnvandsbassiner, der dels har til formål at udjævne  

 afstrømningen fra vejen, dels udformes med planter, så de kan tilbageholde en  

 del af de forurenede stoffer i vejvandet.
Bassinerne udformes med tæt bund  

 for at hindre nedsivning og med lukkemekanismer, således at eventuelle spild  

 i forbindelse med uheld kan opsamles.
 Den sydlige del af Søndre Ringvej og den eksisterende Ringvej ligger på  

 kanten af et drikkevandsområde, som Viborg Vandværk Syd indvinder fra.  

 Grundvandet strømmer primært mod Søndre Sø og Vintmølle Sø, men det vil også  

 kunne strømme hen mod Viborg Vandværks kildeplads ved Vintmølle Sø.
 Hvor der er risiko for nedsivning fra vejafvandingssystemet, føres  

 vejvandet i lukkede ledninger.
 Vejen opbygges endvidere således, at risikoen for nedsivning i  

 forureningsfølsomme områder minimeres.
4.8. Affaldsdepoter Der er i anlægsområdet ikke kendskab til affaldsdepoter eller forurenede  

 grunde.
Viborg Amts miljø-afdeling er dog i gang med at undersøge et formodet  

 depot i grusgraven, som vejen passerer vest for Ringvejen.
4.9. Ressourceforbrug ved anlæg Forbruget af grusmaterialer til vejens opbygning forventes at blive ca.  

 24.000 m3, der kan hentes i nærliggende grusgrave.
 Forbruget af asfalt forventes at blive ca. 11.000 t.
4.10. Økonomi, anlægsprogram og beskæftigelse De samlede omkostninger ved anlægget er inklusive projektering og  

 administration skønnet til 41 mio. kr. (prisniveau 1995, eksklusive moms).
 Udgiften forventes at fordele sig således:
 1995: 1 mio. kr.
 1996: 10 mio. kr.
 1997: 28 mio. kr.
 1998: 2 mio. kr.
 Anlægget af Søndre Ringvej forventes at give en direkte og indirekte  

 beskæftigelse i anlægsfasen på ca. 100 mandår.
4.11. Alternativer (jf.
Bilag 3) Der har tidligere foreligget et forslag til en forbindelsesvej/omfartsvej  

 fra Århusvej/Vejlevej til Holstebrovej med en linieføring i forlængelse af  

 Århusvej fra Vejlevej til Holstebrovej ved Vestre Ringvej (daværende  

 Agerlandsvej).
 Med denne linieføring føres omfartsvejen uden om bebyggelserne vest for  

 Ringvejen.
 Da forslaget kun havde ringe trafikal effekt, blev det opgivet.
På baggrund af den offentlige høring har Vejdirektoratet foretaget en  

 fornyet og mere detaljeret undersøgelse af forslaget og vurderet det i  

 forhold til den planlagte linieføring.
Linieføringen er samtidig justeret i  

 forhold til det tidligere forslag som konsekvens af byudviklingen.
4.11.1. Alternativ linieføring Søndre Ringvej Længden af den alternative linieføring er 3,1 km, dvs. 1,1 km længere end  

 den foreslåede, planlagte linieføring.
 Linieføringen indebærer et knæk i vejforløbet for rute 13, hvilket -  

 sammen med den længere vejstrækning - vil medvirke til, at rute 13-trafikken  

 ikke vil benytte omfartsvejen.
 Linieføringen berører flere boliger ved Koldingvej og Liseborgvej.
4.11.2. Trafikale konsekvenser Trafikken på den alternative linieføring for Søndre Ringvej forventes at  

 være 2.800 biler pr. døgn (1996-niveau).
 Aflastningen af Ringvejen gennem Viborg er beregnet til 1.600-1.700 biler  

 pr. døgn.
 Etablering af omfartsvejen i Viborg Nord vil ved den alternative  

 linieføring ikke føre til en yderligere aflastning af trafikken ad Ringvejen  

 gennem Viborg som følge af den større omvejskørsel.
 For at opnå at rute 13-trafikken vil vælge at benytte den alternative  

 linieføring for Søndre Ringvej fremfor Ringvejen skal køretiden ad Ringvejen  

 forøges med 20%. Det svarer til, at den gennemsnitlige rejsehastighed på de  

 centrale dele af Ringvejen skal reduceres til 40 km/t.
Uheldsbesparelsen ved den alternative linieføring er beregnet til 0,9  

 uheld med personskade pr. år, dvs., lidt større end ved den foreslåede  

 linieføring.
Dette skyldes, at projektet i den alternative linieføring  

 omfatter en ombygning af krydset ved Vejlevej/Århusvej til en rundkørsel, som  

 vil forbedre trafiksikkerheden i krydset.
4.11.3. Planforhold Den alternative linieføring for Søndre Ringvej er ikke i overensstemmelse  

 med aftalen fra 1988 mellem Viborg Byråd, Viborg Amtsråd og Vejdirektoratet  

 om de overordnede veje i Viborg-området og med de vejplaner, der  

 efterfølgende blev optaget på ministeriets vejplan.
 Linieføringen er desuden i konflikt med den kommunale planlægning.
4.11.4. Natur, landskab og fortidsminder De landskabelige effekter af den alternative linieføring er ikke  

 væsensforskellige fra effekterne af den foreslåede linieføring.
 Skov- og Naturstyrelsen vurderer dog, at den alternative linieføring er  

 uheldigt placeret i forhold til skovbrynene i Viborg Hedeplantage og  

 landskabet nord herfor.
4.11.5. Rekreative forhold Påvirkningen af den rekreative værdi af det grønne område mellem  

 Liseborgvej og Søndermarken vil være mindre markant end med den foreslåede  

 linieføring.
4.11.6. Øvrige miljøforhold Reduktionen af den samlede trafikskabte støjgene vil ved den alternative  

 linieføring være mindre end med den foreslåede linieføring.
 Støjniveauet ved institutionerne i Søndermarken vil med såvel den  

 foreslåede som med den alternative linieføring være væsentligt mindre end 55  

 dB(A). Dog opnås her de laveste støjniveauer med den alternative linieføring.
 Den alternative linieføring føres længere ind over vandindvindingsområdet  

 for Viborg Vandværk Syd end den foreslåede linieføring og må derfor ud fra en  

 risikovurdering betragtes som mindst hensigtsmæssig.
4.11.7. Økonomi Anlægsomkostningerne for den alternative linieføring er anslået til 46  

 mio. kr, hvilket er 5 mio. kr. mere end omkostningerne for den foreslåede  

 linieføring.
4.11.8. Alternativ udbygning af rute 26 Udbygning af rute 26 til motorvej/motortrafikvej syd om Viborg vil ved den  

 alternative linieføring for Søndre Ringvej kunne ske inden for en korridor,  

 afgrænset mod nord af den planlagte linieføring for rute 26 og mod syd af den  

 nordligste del af Liseborg Plantage.
 Påvirkningen fra den udbyggede rute 26 vil afhænge af den endelige  

 linieføring og udformning af vejanlægget.
 Der har som alternativ til den planlagte linieføring for rute 26 også  

 været forslag om at adskille denne fra omfartsvejen og de øvrige indfaldsveje  

 til Viborg ved at føre rute 26 motorvejen/motortrafikvejen i direkte  

 forlængelse af Århusvej mod vest til skæring med Holstebrovej ved Raunstrup.
 Denne linieføring svarer til den sydligste placering af rute 26 i  

 kombination med den alternative linieføring for Søndre Ringvej.
Linieføringen afviger imidlertid så meget fra de hidtidige planer, at den  

 giver en række problemer i relation til den øvrige planlægning i området.
Fra  

 Viborg Kommunes og Viborg Amts side har der derfor ikke været tilslutning til  

 forslaget.
 Desuden berører linieføringen et antal boliger omkring Koldingvej,  

 Finderupvej og Liseborgvej samt de rekreative områder og Viborg Hedeplantage.
 Endelig har der for omfartsvejen og rute 26 i Viborg Syd været undersøgt  

 alternative placeringer og udformninger af tilslutningsanlæggene ved  

 Ringvejen/Falkevej, Vestre Ringvej og Holstebrovej.
 De vurderes alle at ville medføre ringere trafikale, trafiksikkerheds- og  

 miljømæssige effekter end det foreslåede projekt.
 De alternative tilslutningsmuligheder vil desuden være dyrere at anlægge.
5. Nedklassificering af nuværende hovedlandevejsstrækninger Som en konsekvens af bestemmelserne i lovforslagets § 3 er i lovforslagets  

 § 4 medtaget bestemmelser om nedklassificering af hovedlandevej 417,  

 Holstebrovej, på strækningen fra Ringvejen til Vestre Ringvej i Viborg.
6. Lovforslagets samlede økonomiske konsekvenser De samlede økonomiske konsekvenser for 1995-98 for de i forslaget nævnte  

 projekter er følgende (mill. kr.):
Der er på finansloven for 1995 forudsat afholdt udgifter til Omfartsvej  

 Viborg Syd.
Udgiften i 1995 udmøntes på forslag til tillægsbevillingslov for  

 1995 på konto § 28.23.06 Trafiksikkerhed og forbedringer.
Udgifterne i de  

 efterfølgende år indbudgetteres på forslag til finanslov for 1996.
På finansloven for 1995 er der afsat en reserve til finansiering af  

 initiativerne i Hovedstaden.
Det er på finansloven forudsat, at reserven  

 udmøntes ved aktstykker.
Nærværende lov udmønter imidlertid hele reserven, og  

 loven træder således i stedet for udmøntningen ved aktstykker.
 Reserven for 1995 på 66,6 mill. kr. og en overført reserve fra 1994 på  

 87,2 mill. kr. udmøntes på forslag til lov om tillægsbevilling for 1995,  

 medens reserven for de efterfølgende år udmøntes på forslag til finanslov for  

 1996. På forslag til lov om tillægsbevilling for 1995 udmøntes reserven på  

 følgende konti:
 § 28.23.04 Motorveje, anlæg: 54,0 mill. kr. (Helsingørmotorvejen og  

 Amagermotorvejen).
§ 28.23.05 Øvrige hovedlandeveje, mindre anlægsarbejder: 2 mill. kr.  

 (vedr.
Tværvejen).
 § 28.23.06 Trafiksikkerhed og forbedringer: 2 mill. kr. (vedr.  

 trafikinformatik).
 § 28.23.07 Trafiksikkerhed og forbedringer: 4 mill. kr. (vedr.  

 støjbekæmpelse).
 Som det fremgår, forventes kun en mindre del af reserven anvendt i 1995.  

 Den resterende del af bevillingen vil på forslag til lov om tillægsbevilling  

 for 1995 blive overført til anvendelse i kommende finansår.
 7. Lovforslaget indeholder ikke EU-retlige aspekter.
8. Høring over lovforslaget Lovforslaget er samtidig med fremsættelsen sendt til høring hos:
 Københavns Amt, Frederiksborg Amt, Roskilde Amt, Søllerød Kommune,  

 Lyngby-Taarbæk Kommune, Gentofte Kommune og Høje-Taastrup Kommune.
 Viborg Amt og Viborg Kommune.
