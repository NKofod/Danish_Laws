Samvær.
Ret til at tage barn med til  

 religiøse sammenkomster Tilladelse til at en far i forbindelse med samvær  

 kunne tage barnet med til religiøse sammenkomster i en frikirke.
 Lov om forældremyndighed og samvær, § 2 og §  

 17.
 Civilretsdirektoratets afgørelse af 2. april 1998,  

 j.nr. 1996-441-2311:
Faderen F havde forældremyndigheden over 2  

 børn, mens moderen M havde forældremyndigheden over et barn (B),  

 som F havde samvær med.
Der var bl.a. fastsat følgende  

 vilkår for samværet: "Barnet må ikke under  

 samvær medtages til religiøse sammenkomster, udover hvad moderen  

 har givet sin tilladelse til.", og "Barnet må ikke under  

 samvær medtages til religiøse sammenkomster.".
"De har endvidere klaget over, at De ifølge  

 afgørelsen om samvær ikke må medtage B til  

 religiøse sammenkomster.
De har navnlig anført, at der er  

 religionsfrihed i Danmark, og at vilkåret er grundlovsstridigt...
 Vi kan oplyse, at efter § 2, stk. 1, i lov om  

 forældremyndighed og samvær kan  

 forældremyndighedsindehaveren træffe afgørelse om barnets  

 personlige forhold ud fra barnets interesse og behov.
 For så vidt angår samvær kan vi oplyse,  

 at det fremgår af § 17, stk. 1, i lov om forældremyndighed og  

 samvær, at statsamtet/overpræsidiet kan fastsætte de  

 nødvendige bestemmelser i forbindelse med samværet.  

 Afgørelsen træffes efter, hvad der er bedst for barnet.
 De har navnlig anført, at Deres  

 religionsudøvelse i forbindelse med "Frikirken X" hverken er  

 intensiv eller fanatisk, at børnene altid har været  

 knyttet til den, at børneklubben i frikirken foruden bibelsk  

 stof også indeholder masser af sociale aktiviteter og lege, at  

 De finder det naturligt at tage B med til en børnevenlig  

 menighedslejr, hvis der er en sådan i Deres samværsweekend,  

at De ikke er så involveret i menighedsarbejdet som tidligere,  

 og at kontakten til frikirken på nuværende tidspunkt  

 består i møder hver anden tirsdag aften og deltagelse i  

 gudstjenesterne.
 De har endvidere fremlagt udtalelser fra to mødre  

 til (de 2 andre børns) klassekammerater, om at de ikke finder  

 frikirken fanatisk, og at deres børn gerne må komme der, selvom  

 de ikke hører til menigheden.
Sognepræst Niels Underbjerg, der er konsulent for  

 Københavns biskop i sager vedrørende frimenigheder m.v. har om  

 "Frikirken X" udtalt, at den "ikke er ekstrem og overordnet  

 ikke kan betragtes som fanatisk.
Den har dog et vist karismatisk tilsnit,  

 således at det ikke kan udelukkes, at der i menigheden kan opstå  

 et stærkt personligt engagement, som kunne volde problemer i det  

 sociale liv.".
M har protesteret mod, at vilkåret ...  

 ophæves, idet hun finder, at Deres religionsudøvelse er intensiv  

 og påvirker både livsmod og personlighed.
Hun finder, at B  

 risikerer at komme i en vanskelig loyalitetskonflikt i sit hjem, fordi hun  

 selv har brudt med den tro, som De udøver.
Hun ønsker ikke, at  

 B skal involveres i Deres tro.
M har endvidere anført, at Deres sociale liv og  

 omgangskreds er dybt infiltreret af Deres religion og menighedsliv, og at De  

 ikke blot er et menigt medlem af kirken.
M har herunder anført, at De  

 netop har været i (udlandet) på menighedens regning.
 Efter en vurdering af disse oplysninger skal vi herved  

 meddele, at vi ophæver vilkåret om, at B ikke må medtages  

 til religiøse sammenkomster.
 Vi har således ikke fundet det godtgjort, at Deres  

 religionsudøvelse har et sådant omfang og en sådan  

 intensitet, at det konkret vil være i modstrid med, hvad der er bedst  

 for B, at deltage i religiøse sammenkomster under samvær hos  

 Dem.
 Vi har desuden lagt vægt på, at vilkåret  

 ville sætte et uhensigtsmæssigt skel til de to søskende i  

 Deres hjem.".
