Fremsat den 3. maj 2007 af Torben Hansen (S),  

 Ole Vagn Christensen (S), Mette Gjerskov (S),  

 Vibeke Grave (S), Dorrit Knudsen (S),  

 Bjørn Medom Nielsen (S) og Jytte Wittrock (S) Forslag til folketingsbeslutning Om  

 bekæmpelse af trafikstøj Folketinget pålægger regeringen at udarbejde og gennemføre en  

 strategi til nedbringelse af trafikstøjen i de mere end 150.000 boliger, der  

 er  

 stærkt støjbelastede.
 Strategien skal bl.a. indeholder følgende elementer:
1)  

 	  

 Oprettelse af en  

 støjpulje på 100 mio. kr.
Pengene skal bl.a. anvendes til at reducere støj  

 fra  

 trafikken på statsveje gennem byerne og som statslig medfinansiering ved  

 støjsikring omkring kommunale veje med massive støjproblemer.
De redskaber,  

 der  

 kan tages i anvendelse, er eksempelvis støjvolde, støjskærme osv.
 2)  

 	  

 Anvendelse af  

 støjreducerende asfalt ved anlæg af nye offentlige veje eller udskiftning af  

 asfalt  

 på eksisterende, når vejene er beliggende i områder, der er stærkt  

 støjplagede.
 3)  

 	  

 Udarbejdelse af  

 kommunale støjhandlingsplaner, der via planlægning af veje,  

 hastighedsbegrænsninger,  

 trafik, støjafskærmning, beplantningsbælter etc. har til formål at nedbringe  

 antallet af støjramte boliger og mennesker.
4)  

 	  

 Udarbejdelse af en  

 plan i samarbejde med dækbranchen for, hvorledes danske bilister i de  

 kommende år  

 skifter over til så støjsvage dæk som muligt.
Dette skal naturligvis ske,  

 uden  

 at det påvirker sikkerheden.
 5)  

 	  

 Forpligtigelse for  

 offentlige og halvoffentlige virksomheder ved indkøb af biler, lastbiler m.m.  

 til at vælge så støjsvage køretøjer som muligt.
 6)  

 	  

 Når myndighederne  

 gennem støjvurderinger opdager, at bestemte områder er stærkt belastede, skal  

 det offentliggøres på en særlig hjemmeside.
 7)  

 	  

 Antallet af stærkt  

 støjbelastede boliger skal i 2015 nedbringes til maksimalt 50.000.
Bemærkninger til forslaget Støj er et stort miljøproblem for mange danskere.
Omkring  

 150.000 danske boliger er stærkt støjbelastede med et støjniveau på over 65  

 dB.  

 Ifølge  

 WHO kan trafikstøj medføre alvorlige gener og helbredslidelser som  

 kommunikationsbesvær, hovedpine, forøget blodtryk, forøget risiko for  

 hjerte-kar-sygdomme, hormonelle påvirkninger, stress og søvnproblemer.
Dertil  

 kommer, at børn udsat for vedvarende støj har forøget risiko for  

 indlæringsproblemer.
Forsigtige vurderinger  

 viser, at støj hvert år er skyld i, at mellem 800 og 2.200 personer indlægges  

 med forhøjet blodtryk og hjertesygdom.
På tilsvarende vis er støj skyld i  

 mellem 200 og 500 årlige dødsfald i Danmark. (Arbejdsrapport fra  

 Miljøstyrelsen  

 nr. 53, 2003).
 På den baggrund mener Socialdemokratiet, at det nu er på tide  

 at gøre en ekstra indsats over for støj i danskernes hverdag.
Socialdemokratiet  

 finder det ikke rimeligt, at så mange mennesker udsættes for belastende og  

 sundhedsskadelige støjgener  

.  

  

 Vores  

 målsætning er, at støjbelastningen som hovedregel ikke må overstige 55 dB.  

 Samtidig opstiller vi den målsætning, at der i 2015 højst er 50.000 stærkt  

 belastede boliger, hvor støjen fra vejtrafik er over 65 dB.
Som nævnt ovenfor  

 er der i dag omkring 150.000 boliger, som er udsat for stærk støj.
Støjproblemer kan reduceres gennem en række forskellige tiltag  

 såsom etablering af støjskærme og jordvolde og benyttelse af støjreducerende  

 asfalt.
Ligeledes kan man overveje bilfrie bymidter og  

 hastighedsbegrænsninger  

 i bestemte områder samt overflytning af trafikken til større veje.
For at afhjælpe bl.a. støjproblemer i byerne vil  

 Socialdemokratiet afsætte 100 mio. kr. til en støjpulje.
Pengene skal  

 anvendes  

 til to formål.
For det første skal de benyttes til at reducere støj fra  

 trafikken på statsveje, som skærer igennem byerne.
For det andet kan penge  

 fra  

 puljen benyttes som statslig medfinansiering i forbindelse med støjsikring  

 omkring kommunale veje, hvor der er massive støjproblemer.
Sidstnævnte  

 anvendelse  

 forudsætter dog en kommunal medfinansiering.
Ca. 90 pct. af de ramte boliger  

 ligger ved kommunale veje.
Skriftlig fremsættelse Torben Hansen  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om bekæmpelse af trafikstøj.
(Beslutningsforslag nr.
B 163).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
