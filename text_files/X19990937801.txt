Moms TSS af 19/11 1998 MV 1998 j.2.4.1 En region havde nægtet  en virksomhed inden for  

 servicesektoren fradrag for købsmomsen for virksomhedens varevogne,  

 der anvendes i en vagtordning, idet medarbejderne i vagtperioden måtte  

 anvende varevognene til transport mellem f.eks. sommer- og helårsbolig  

 i forbindelse med skift af sædvanlig opholdsadresse og til  

 familiebesøg eller sportsudøvelse, hvilket regionen anså  

 for privat kørsel.
Det fremgår af sagen, at virksomheden har etableret  

 en vagtordning med tilkaldemulighed for at sikre en effektiv og rationel  

 drift og optimal servicering af virksomhedens kunder.
Til kørslen  

 anvendes varevogne, der er udstyret med reservedele og værktøj,  

 ligesom der er installeret biltelefon og telefax.
 Styrelsen har truffet afgørelse om, at  

 Momsnævnets afgørelse 1099/90, hvorefter en naturgasvirksomhed  

 havde fuld fradragsret for momsen ved anskaffelse af varevogne, også  

 kan finde anvendelse for virksomheder inden for servicesektoren, der under  

 tilsvarende omstændigheder har etableret en vagtordning, som  

 indebærer, at medarbejderne skal være til rådighed alle  

 døgnets 24 timer, uanset hvor de opholder sig.
 Ifølge Momsnævnets afgørelse kan det  

 vagthavende personales kørsel i forbindelse med deltagelse i  

 familiefester og lignende inden for området ikke betegnes som egentlig  

 privat benyttelse af køretøjerne, når medarbejderne i  

 vagtperioden er i virksomhedens tjeneste   uanset hvor de befinder sig.
Styrelsen er af den opfattelse, at der med familiefester  

 og lignende forstås arrangementer af en enkeltstående art, som er  

 planlagt længere tid i forvejen.
Styrelsen finder ikke, at  

 familiebesøg og idrætsarrangementer, som f.eks. deltagelse i  

 ugentlig fodboldtræning, falder inden for den type af arrangementer,  

 der kan tillades, uden at der nægtes fradrag for  

 køretøjets købsmoms.
Styrelsen er ligeledes af den opfattelse, at hvis en  

 medarbejder flytter fra den faste bopæl til en midlertidig bopæl  

 (sommerhus eller lignende), må medarbejderen ikke anvende  

 køretøjet til kørsel mellem de to adresser, idet  

 kørslen anses for privat.
Såfremt køretøjet skal  

 fra den ene bopæl til den anden, skal det ske i forbindelse med  

 kørsel til og fra arbejde.
 Styrelsen har endvidere i afgørelsen tilkendegivet,  

 at spørgsmålet om beskatning efter reglerne om fri bil skal  

 indgå i den samlede vurdering af en given vagtordning, men at det ikke  

 er et afgørende kriterium for den momsmæssige vurdering.
