 En momsregistreret godsejer rejste spørgsmål om fradragsret for  

 merværdiafgiften i forbindelse med udgifterne ved istandsættelse af dele af  

 hovedbygningen på hans gods.
Det var oplyst, at hovedbygningen er fredet som historisk bevaringsværdig,  

 og at fredningsstyrelsen havde pålagt ejeren at istandsætte de forfaldne  

 fløje.
Der er siden da gennemført omfattende udvendige  

 istandsættelsesarbejder.
Statens Bygningsfredningsfond har ydet lån til  

 gennemførelse af de udvendige istandsættelsesarbejder, og godsejeren har  

 forpligtet sig til selv at bekoste den indvendige istandsættelse.
 Bygningsfredningsfonden havde oprindeligt som betingelse for ydelsen af  

 lånet krævet, at den indvendige istandsættelse skulle gennemføres inden for  

 ca 5 år, men denne tidsfrist blev senere frafaldet, således at den indvendige  

 istandsættelse skal gennemføres, efterhånden som godsets økonomi tillader  

 det.
 Det var endvidere oplyst, at hovedbygningen ikke havde været beboet i den  

 sidste halve snes år, og nu var helt uden "indmad", men det var  

 tvivlsomt, om der inden for en overskuelig fremtid kunne frigøres midler fra  

 landbrugets drift til den indvendige istandsættelse, der kan gøre  

 hovedbygningen beboelig.
 Nævnet traf afgørelse om, at der efter omstændighederne kan indrømmes  

 fradragsret for merværdiafgiften i forbindelse med udgifterne til den  

 udvendige istandsættelse.
 Ministeriet for skatter og afgifter fastsatte i tilknytning hertil, at der  

 udløses reguleringsforpligtelse, såfremt hovedbygningen overgår til beboelse  

 inden for 10 års-perioden.
 Forpligtelsen indtræder, hvis (når) ejendommen bliver istandsat indvendigt  

 i et sådant omfang, at den bliver egnet til beboelse.
 Afgørelsen er ændret ved Mn.1095. Se også Mn.864.
