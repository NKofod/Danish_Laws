 Retsgrundlaget for Det europæiske økonomiske Fællesskabsordning om  

 interventionskøb af oksekød fremgår af bilaget.
 1. Almindelige betingelser for interventionskøb.
1.1. Interventionskøb af oksekød er betinget af, at kødet hidrører fra  

 voksent kvæg, hvorved forstås hornkvæg med en levende vægt på over 300 kg,  

 samt af, at det pågældende kvæg er opdrættet inden for Fællesskabet.
Det er  

 forbudt til intervention at afgive oksekød, der ikke opfylder disse  

 betingelser.
 1.2. Kød, der tilbydes til interventionskøb, skal hidrøre fra kroppe, der  

 er blevet klassificeret og mærket i overensstemmelse med de af Fællesskabet  

 fastsatte bestemmelser om klassificering af slagtekroppe af voksent kvæg,  

 jvf. forordning (EØF) nr. 1208/81 af 28. april 1981, forordning (EØF) nr.  

 2930/81 af 12. oktober 1981 og forordning (EØF) nr. 563/82 af 10. marts 1982  

 samt bekendtgørelse nr. 510 af 24. september 1982 om klassificering af  

 slagtekroppe af voksent kvæg og indberetning af markedspriser for  

 slagtekroppe af voksent kvæg.
1.3. Ved klassificering af slagtekroppe af tyre sondres der mellem  

 slagtekroppe af tyre på under 2 år og slagtekroppe af andre tyre.
På  

 slagtekroppe af tyre på under 2 år må bruskspidserne på de 4 forreste  

 ryghvirvlers torntappe ikke vise mere end begyndende forbening, og  

 bruskspidserne på den 5. til den 9. ryghvirvels torntappe må ikke vise  

 væsentlig forbening.
 1.4. Oksekød vil kun blive overtaget ved interventionskøb i det omfang,  

 frysning og oplagring vil kunne ske uden forsinkelse i overensstemmelse med  

 de derom af Fællesskabsmyndighederne fastsatte regler.
 2. Aktuelle muligheder for interventionskøb.
 Interventionspriser.
 2.1. Fra og med den 20. august 1984 overtages kun hele og halve kroppe  

 samt forfjerdinger og bagfjerdinger af tyre under 2 år (kategori A) og stude  

 (kategori C). Kød af tyre under 2 år skal hidrøre fra slagtekroppe, der ved  

 den i pkt. 1.2 omhandlede klassificering er blevet henført til en af  

 klassificeringsklasserne R2, R3, 02 eller 03. Kød af stude skal hidrøre fra  

 slagtekroppe, der ved klassificeringen er blevet henført til en af  

 klassificeringsklasserne R3 eller 03. Der overtages for hver dyrekategori  

 ikke mindre end 4 tons hele eller halve kroppe og ikke mindre end 2 tons  

 forfjerdinger eller bagfjerdinger.
2.2. Ved forfjerding forstås den forreste del af den halve krop med  

 samtlige knogler, hals og bov afskåret med 5 ribben, idet slag og bryst  

 forbliver siddende på forfjerdingen.
Ved bagfjerding forstås den bageste del  

 af den halve krop med samtlige knogler, kølle, mørbrad og højreb afskåret med  

 8 ribben (pistoludskæring). Bagfjerdingen (pistolen) skal være skåret ind til  

 hoftebenet i et lige snit langs fileten således, at fileten praktisk taget er  

 fri for påsiddende dele af bryst og slag.
 2.3. Hele og halve kroppe, der overtages ved interventionskøb, skal  

 leveres som forfjerdinger og bagfjerdinger.
2.4. Hele kroppe skal mindst veje 162 kg og må højst veje 400 kg.
Halve  

 kroppe skal veje mindst 81 kg og må højst veje 200 kg.
Forfjerdinger, der  

 overtages ved interventionskøb skal veje mindst 40 kg og må højst veje 110  

 kg.
Bagfjerdinger skal veje mindst 37 kg og må højst veje 90 kg.  

 Vægtgrænserne gælder for kød fra kroppe, der er nedkølet og afpudset i  

 overensstemmelse med bestemmelserne i pkt. 3.
 2.5. Kød, der ikke opfylder de i pkt. 2.4 nævnte vægtgrænser, vil blive  

 afvist fra interventionskøb, og sælgeren må bære de deraf følgende  

 omkostninger.
 2.6. Interventionspriserne udgør følgende beløb pr. 100 kg:
 2.7. Prisen for kødet er excl. merværdiafgift og gælder for kødet  

 aflæsset på rampe ved det pågældende overtagelsessted.
 2.8. Tilbud til direktoratet om overtagelse af kød ved interventionskøb,  

 jvf. pkt. 4, kan for så vidt angår kød af tyre under 2 år omfatte kød henført  

 til samtlige de i pkt. 2.1. nævnte fire klassificeringsklasser og kan for så  

 vidt angår kød af stude omfatte kød af begge de i pkt. 2.1 nævnte  

 klassificeringsklasser.
 2.9. Overtagne fjerdinger vil kunne udbenes med undtagelse af  

 bagfjerdinger hidrørende fra tyre under 2 år med en vægt på 62,5 kg og  

 derunder, som vil blive oplagret med ben.
 3. Særlige krav til tilbudt kød.
 Interventionskøb er betinget af følgende:
 4. Fremsættelse af tilbud.
4.1. Den sælger, som ønsker at levere oksekød til intervention, skal  

 senest 48 timer efter slagtningen af dyrene fremsætte tilbud til EF-  

 direktoratet, Frederiksborggade 18, 1360 København K, på en blanket, der på  

 begæring tilsendes af direktoratet.
Tilbudet kan dog inden for nævnte frist  

 afgives pr. telex eller telefon til direktoratet under forudsætning af, at  

 den behørigt udfyldte blanket omgående derefter indsendes til direktoratet.
 4.2. I tilbudet skal angives, på hvilket slagtested kødet befinder sig,  

 og hvornår de dyr, hvorfra kødet stammer, er slagtet, samt det tidspunkt, fra  

 hvilket kødet er klart til kontrol.
 4.3. Af tilbudet skal fremgå, til hvilket af de overtagelsessteder, med  

 hvilke direktoratet har kontrakt om overtagelse af interventionskød, sælgeren  

 ønsker at levere kødet.
 4.4. Den i pkt. 4.1 nævnte frist på 48 timer efter slagtningen af dyrene  

 inden for hvilken tilbud skal fremsættes overfor direktoratet fraviges efter  

 følgende regler med hensyn til hele og halve kroppe samt bagfjerdinger fra  

 dyr,der er slagtet den 14., 15., 16. og 17. august 1984:
 1. Tilbud om overtagelse af kødet skal være  

 direktoratet i hænde den 20. august 1984. På tilbudsformularen skal angives  

 entydigt slagtenummer og slagtedato for hvert enkelt slagtedyr, der er  

 omfattet af tilbudet.
 2. Anmeldelse om foretagelse af kontrol af kødet skal  

 afgives til Landbrugsministeriets Slagteri- og Konserveslaboratorium senest  

 den 17. august 1984 kl. 15.
 3. Forinden kontrolløren besigtiger kødet skal han  

 have forevist en kopi af det fremsatte tilbud, således at kontrolløren herved  

 bliver bekendt med slagtenumre og slagtedatoer for de tilbudte dyr.
 4. Hele og halve kroppe samt bagfjerdinger fra dyr,  

 der er slagtet den 14., 15., 16. og 17. august 1984, kan overtages ved  

 interventionskøb, såfremt kødet godkendes og stemples af kontrolløren mandag  

 den 20. august 1984. Kød fra dyr, der er slagtet den 15., 16.og 17. august  

 1984, kan overtages ved interventionskøb, såfremt kødet godkendes og stemples  

 af kontrolløren tirsdag den 21. august 1984.
 5. Mærkning af tilbudt oksekød.
Sælgeren skal drage omsorg for, at hver enkelt fjerding forinden den i  

 pkt. 7 omhandlede besigtigelse er blevet forsynet med en mærkning, som  

 angiver kategori (A eller C) samt den klasse for kropsbygning og  

 fedningsgrad, som den slagtekrop, hvorfra fjerdingen hidrører, er blevet  

 henført til ved den i pkt. 1.2. omhandlede klassificering.
Mærkningen skal  

 ske ved stempling med giftfri stempelfarve, der ikke kan fjernes eller  

 ændres, efter en metode, der er godkendt af Landbrugsministeriets Slagteri-  

 og Konserveslaboratorium.
Bogstaverne og tallene skal være mindst 2 cm høje.  

 Mærkningen skal foretages på ydersiden af lår og bove.
Hver enkelt fjerding  

 skal endvidere være mærket med slagtenummer.
Mærkningen skal under alle  

 omstændigheder være klar og tydelig og foretages således, at der ingen tvivl  

 er om, hvilken fjerding mærkningen vedrører.
 6. Overtagelsesdokument.
 6.1. Sælgeren skal på en formular til overtagelsesdokument,der rekvireres  

 hos EF-direktoratet, angive mængde, dyrekategori og udskæringsform for det  

 tilbudte kød og endvidere afgive erklæring om, hvor mange af de fjerdinger,  

 som tilbudet omfatter, der er henført til hver enkelt klassificeringsklasse.
 6.2. Overtagelsesdokumentet skal, efter at sælgeren har dateret og  

 underskrevet det, overgives til den i pkt. 7.1. nævnte kontrollør sammen med  

 en kopi af tilbudsformularen.
 7. Besigtigelse af tilbudt oksekød.
7.1. En kontrollør fra Landbrugsministeriets Slagteri- og  

 Konserveslaboratorium foretager besigtigelse af det tilbudte oksekød.  

 Besigtigelsen sker på slagtestedet snarest muligt efter, at direktoratet har  

 modtaget det i pkt. 4 omhandlede tilbud.
Direktoratet kan undtagelsesvis,  

 såfremt særlige forhold taler derfor, give tilladelse til på nærmere  

 fastsatte vilkår, at besigtigelsen sker på overtagelsesstedet.
7.2. Besigtigelse må først finde sted, når veterinærkontrollen på  

 slagtestedet har konstateret, at kødet opfylder de veterinære betingelser for  

 at kunne opkøbes ved interventionskøb.
Endvidere er det en forudsætning for  

 besigtigelsen, at kødet er forskriftsmæssigt afpudset i overensstemmelse med  

 de i pkt. 3 indeholdte bestemmelser.
7.3. Et tilbudt parti kød skal frembydes samlet og således, at  

 besigtigelsen kan ske uhindret.
På kontrollørens anmodning sker besigtigelse  

 af kødet forinden opskæring af kødet i forfjerdinger og bagfjerdinger.  

 Besigtigelsen sker i overværelse af sælgeren eller en repræsentant for denne,  

 med mindre sælgeren giver afkald herpå.
 7.4. Såfremt kontrolløren konstaterer, at de oplysninger, som sælgeren  

 har givet i det i pkt. 6.1 nævnte overtagelsesdokument, ikke er i  

 overensstemmelse med mærkningen på de frembudte fjerdinger, skal han afbryde  

 besigtigelsen og meddele sælgeren, at besigtigelsen ikke vil blive  

 genoptaget, forinden kontrolløren får overgivet et overtagelsesdokument,  

 hvori oplysningerne er i nøje overensstemmelse med mærkningen på det  

 frembudte kød.
7.5. Såfremt kontrolløren efter nærmere undersøgelse af sagen  

 konstaterer, at det tilbudte kød, hidrører fra en slagtekrop, der er henført  

 til en forkert klassificeringsklasse, skal han afvise kødet fra overtagelse  

 ved interventionskøb.
Kontrolløren henfører dog på sælgerens anmodning kødet  

 til den korrekte klassificeringsklasse og angiver korrektionen i det i pkt.  

 6.1 nævnte overtagelsesdokument.
7.6. Når kontrolløren har tilendebragt besigtigelsen, skal han i den  

 dertil beregnede rubrik på overtagelsesdokumentet datere og underskrive en  

 erklæring om, at de af ham stemplede fjerdinger er af den i  

 overtagelsesdokumentet angivne kategori, og at fjerdingernes klassificering  

 efter form og fedningsgrad svarer til det, der er angivet i  

 overtagelsesdokumentet med kontrollørens eventuelle korrektioner.
I tilfælde,  

 hvor kontrolløren har afvist en eller flere fjerdinger, jvf. pkt. 7.5., skal  

 han gøre rede herfor i samme rubrik.
Kontrolløren overgiver derefter  

 overtagelsesdokumentet til sælgeren, der skal drage omsorg for, at  

 overtagelsesdokumentet følger med kødet til udbeningsvirksomheden henholdsvis  

 frysehuset.
 8. Overtagelse af kødet.
 8.1. Såfremt overtagelse af det tilbudte kød ikke kan finde sted på det  

 af sælgeren angivne overtagelsessted, jvf. pkt. 4.3, bestemmer  

 EF-direktoratet stedet for kødets overtagelse.
 8.2. Direktoratet bestemmer snarest muligt overtagelsesdagen.
8.3. Sælgeren skal for egen regning og risiko efter anvisning fra  

 direktoratet transportere kødet fra slagtestedet til det pågældende  

 overtagelsessted.
Transporten skal foregå i overensstemmelse med  

 bestemmelserne i Kap.
XIII i bilag I til den i pkt. 3, litra g, nævnte  

 bekendtgørelse.
8.4. Uanset købelovens bestemmelser overgår risikoen for kødet først til  

 direktoratet, når endelig overtagelse har fundet sted.
Kødet betragtes først  

 som endeligt overtaget af direktoratet, når det af sælgeren og den i pkt. 7  

 nævnte kontrollør underskrevne overtagelsesdokument tillige er dateret og  

 underskrevet af den i pkt. 9.1. nævnte vejer og måler samt af  

 overtagelsesstedet.
8.5. Såfremt et tilbudt parti kød omfatter såvel bagfjerdinger, som skal  

 oplagres med ben, som bagfjerdinger, som skal udbenes, jvf. herved pkt. 2.9,  

 anvendes vedrørende de bagfjerdinger, som skal oplagres med ben, et særskilt  

 overtagelsesdokument, som rekvireres hos EF-direktoratet.
De af det særskilte  

 overtagelsesdokument omfattede bagfjerdinger vil være omfattet af den i pkt.  

 7.6 nævnte af kontrolløren givne erklæring på det i pkt. 6.1 nævnte  

 overtagelsesdokument.
Sælgeren skal på det særskilte overtagelsesdokument  

 angive det partinummer, som er påført det i pkt. 6.1 nævnte  

 overtagelsesdokument samt på dokumentet afgive en dateret og underskrevet  

 erklæring om, hvor mange bagfjerdinger, dokumentet omfatter.
Bagfjerdingerne  

 til oplagring med ben betragtes som endeligt overtaget, når det i pkt. 6.1  

 nævnte overtagelsesdokument er dateret og underskrevet af sælgeren og  

 kontrolløren, og det særskilte overtagelsesdokument er dateret og  

 underskrevet af sælgeren, den i pkt. 9.1 nævnte vejer og måler samt af  

 overtagelsesstedet.
 8.6. Bagfjerdinger, som skal oplagres med ben, skal ved levering til  

 overtagelsesstedet være sorteret således, at fjerdinger omfattet af  

 klassificeringsklasserne R2 og R3 er adskilt fra fjerdinger tilhørende  

 kassificeringsklasserne 02 og 03.
 9. Vejning af kødet m.v.
9.1. Overtagelsesstedet træffer aftale med en statsautoriseret vejer og  

 måler om vejning af kødet i forbindelse med indlagringen på  

 overtagelsesstedet.
Vejeren skal forinden vejningen have overladt  

 overtagelsesdokumentet og skal have underretning om, at fjerdingerne skal  

 vejes enkeltvis, og at vægten for hver enkelt fjerding rubriceret efter  

 klassificeringsklasse skal angives på en specificeret vægtattest, samt at  

 vejeren skal udfylde de rubrikker, der er forbeholdt ham på  

 overtagelsesdokumentet og derefter datere og underskrive  

 overtagelsesdokumentet.
Den ved vejningen konstaterede vægt lægges til grund  

 ved beregningen af købesummens størrelse.
EF- direktoratet bærer  

 omkostningerne ved vejningen.
9.2. Overtagelsesstedet skal snarest muligt tilsende direktoratet  

 originalen af overtagelsesdokumentet vedlagt den af den autoriserede vejer og  

 måler udfærdigede vægtattest med specifikation.
En genpart af  

 overtagelsesdokumentet overlades til sælgeren.
10. Betaling for kødet 10.1. Sælgerens regning for det leverede kød skal affattes i  

 overensstemmelse med overtagelsesdokumentet og indsendes in duplo til  

 EF-direktoratet.
Der skal indsendes særskilt regning for hvert parti med  

 angivelse af det pågældende partinummer.
Afregningsprisen for kødet forrentes  

 ikke.
 10.2. Betaling af købesummen vil finde sted mellem den 120. og den 140.  

 dag efter, at kødet er endeligt overtaget, jvf.pkt. 8.4.
 11. Anke.
 Direktoratets afgørelser i henhold til denne vejledning kan indankes for  

 landbrugsministeriet.
 Rådsforordning nr. 805/68 af 27. juni 1968 om den fælles markedsordning  

 for oksekød med senere ændringer.
 Rådsforordning nr. 1302/73 af 15. maj 1973 om fastsættelse af de  

 almindelige regler om intervention med hensyn til oksekød, senest ændret ved  

 forordning nr. 427/77 af 14.februar 1977.
 Kommissionsforordning nr. 2226/78 af 25. september 1978 om nærmere  

 bestemmelser vedrørende interventionsforanstaltninger for oksekød, senest  

 ændret ved forordning nr. 1811/84 af 28. juni 1984.
 Kommissionsforordning nr. 2266/84 af 31. juli 1984 om fastsættelse af  

 interventionsopkøbspriserne for hele og halve kroppe og forfjerdinger og  

 bagfjerdinger i oksekødssektoren fra den 20. august 1984.
 Bekendtgørelse nr. 209 af 5. april 1974 om interventionskøb af oksekød.
