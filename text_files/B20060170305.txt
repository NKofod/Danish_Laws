Bekendtgørelse  

 om flyttehjælp I medfør af § 8 i lov om en aktiv  

 beskæftigelsesindsats, jf. lovbekendtgørelse nr. 685 af 29. juni 2005,  

 fastsættes:
 § 1.  

  

 Til fremme af arbejdsstyrkens  

 geografiske mobilitet kan staten i jobcenteret inden for områder,  

 hvor der er eller forventes mangel på  

 arbejdskraft, eller hvor der er gode beskæftigelsesmuligheder,  

 yde  

 økonomisk støtte til personer, der er ledige og registreret som  

 arbejdssøgende  

 hos staten i jobcenteret, og som flytter til en ny bopæl i forbindelse med  

 overtagelse  

 af arbejde som lønmodtager.
 § 2.  

  

 Arbejdsmarkedsstyrelsen fastsætter retningslinier for vurdering af fagområder  

 eller stillingsbetegnelser, hvor der er eller forventes mangel på  

 arbejdskraft,  

 eller hvor der er gode beskæftigelsesmuligheder.
 Stk. 2.  

  

 Regionsdirektøren  

 udarbejder ud fra retningslinierne efter stk. 1, en liste over  

 fagområder  

 eller stillingsbetegnelser, hvor der er eller forventes mangel på  

 arbejdskraft,  

 eller hvor der er gode beskæftigelsesmuligheder.
 Stk. 3.  

  

 Beskæftigelsesregionen offentliggør hvert år senest den 31. december en  

 oversigt over de fagområder eller stillingsbetegnelser, der i det følgende år  

 berettiger til støtte efter § 1.
§ 3.  

  

 Flyttehjælp kan ydes i  

 forbindelse med overtagelse af stillinger, hvor arbejdsgiveren har anmodet om  

 at få formidlet arbejdskraft, jf. § 5, stk. 2, nr. 1, i lov om en  

 aktiv beskæftigelsesindsats, såfremt 1)  

 	  

 staten i jobcenteret  

 ikke har kunnet formidle arbejdskraft til arbejdsgiveren, 2)  

 	  

 den samlede daglige  

 transporttid med offentlige transportmidler mellem arbejde og bopæl ville  

 overstige 4 timer, hvis personen ikke var flyttet til en ny bolig, og 3)  

 	  

 ansættelsen ikke på  

 forhånd er bestemt til at vare under 12 måneder.
§ 4.  

  

 Når betingelserne i §§ 1-3  

 er opfyldte, ydes der støtte på 25.000 kr. i forbindelse med flytningen.
Ret  

 til støtte er dog betinget af, at udgiften til støtten på  

 ansøgningstidspunktet  

 kan afholdes inden for den bevilling, der på finansloven er afsat til  

 formålet.
 § 5.  

  

 Er der ydet flyttehjælp, kan  

 flyttehjælp tidligst påny ydes efter 12 måneder, regnet fra datoen for  

 tiltrædelsen af den stilling, hvortil der blev bevilget flyttehjælp  

.
§ 6.  

  

 En person, der ønsker flyttehjælp  

 indgiver ansøgning herom på en  

 blanket til staten i jobcenteret, hvor virksomheden er beliggende.
Staten i  

 jobcenteret  

 træffer afgørelse om, hvorvidt flyttehjælp kan ydes.
Ansøgningen skal  

 indgives  

 senest 1 måned efter flytningen og senest 6 måneder efter tiltrædelsen af  

 stillingen.
 Stk. 2.  

  

 Personen  

 skal i forbindelse med ansøgningen dokumentere, at betingelserne efter  

 § 3, stk. 1, nr. 2 og 3 er opfyldt.
 § 7.  

  

 Den, der modtager flyttehjælp,  

 har pligt til at underrette staten i jobcenteret om forhold, der har  

 betydning  

 for udbetaling af flyttehjælp.
 Stk. 2.  

  

 Staten i jobcenteret kan  

 bestemme, at flyttehjælpen enten ikke skal udbetales eller tilbagebetales,  

 hvis  

 modtageren har afgivet urigtige oplysninger om forhold, der har betydning for  

 at få udbetalt flyttehjælpen, eller forsætligt har fortiet sådanne forhold.
 § 8.  

  

 Staten i jobcenterets  

 afgørelser efter denne bekendtgørelse  

 kan af ansøgeren inden 4 uger indbringes for beskæftigelsesankenævnet.  

 Beskæftigelsesankenævnets afgørelser kan ikke indbringes for anden  

 administrativ myndighed.
 § 9.  

  

 Bekendtgørelsen træder i kraft  

 den 1. januar 2007 og har virkning for ansøgninger om flyttehjælp, der  

 indgives  

 efter denne dato.
Stk. 2.  

  

 Bekendtgørelse nr. 548 af 19.  

 juni 2003 om fleksibilitetsfremmende ydelse, ophæves.
Personer, der har  

 ansøgt  

 om fleksibilitetsfremmende ydelse før den 1. januar 2007, modtager denne  

 efter  

 de hidtil gældende regler.
Stk. 3.  

  

 Arbejdsmarkedsstyrelsen  

 kan, når en person senest den 1. januar 2007 har indgået aftale om at  

 tiltræde  

 en ny stilling, bevilge hjælp til flytning efter reglerne i bekendtgørelse  

 nr.  

 548 af 19. juni 2003 om fleksibilitetsfremmende ydelse.
Ansøgning herom skal  

 være modtaget i Arbejdsmarkedsstyrelsen inden den 30. juni 2007, og  

 stillingen  

 skal være tiltrådt senest på dette tidspunkt.
