Vejledning til bekendtgørelse om god skik for finansielle  

 virksomheder Indledning Bekendtgørelsen er udstedt  

 med hjemmel i § 3, stk. 2 og § 77, stk. 2 i lov om finansiel virksomhed, der  

 foreskriver, at finansielle virksomheder skal handle i overensstemmelse med  

 redelig forretningsskik og god praksis inden for virksomhedsområdet.
 Bekendtgørelsen er som lov  

 om finansiel virksomhed en offentligretlig regulering af de finansielle  

 virksomheder og indeholder dermed en udmøntning af samfundets krav til,  

 hvordan  

 finansielle virksomheder skal opføre sig for at opfylde kravet om  

 overholdelse  

 af god skik.
 Såfremt en virksomhed ikke  

 overholder bekendtgørelsens regler, kan Finanstilsynet påbyde virksomheden at  

 berigtige de forhold, der strider imod bekendtgørelsens regler, jf. § 34.  

 Undlader virksomheden at efterkomme et påbud, kan den straffes med bøde, jf.  

 §  

 35.
Derimod vil manglende  

 overholdelse af bekendtgørelsens regler ikke i sig selv have civilretlige  

 konsekvenser.
En kunde vil således ikke umiddelbart have et civilretligt krav  

 mod en finansiel virksomhed, der ikke overholder bekendtgørelsens regler.  

 Manglende overholdelse vil dog kunne have afsmittende virkning på visse  

 civilretlige spørgsmål og vil efter omstændighederne kunne indgå i  

 vurderingen  

 af, om en finansiel virksomhed efter dansk rets almindelige  

 erstatningsretlige  

 regler har handlet ansvarspådragende, eller om en aftale helt eller delvist  

 skal ændres eller tilsidesættes efter aftalelovens regler.
 Det vil være de finansielle  

 ankenævn og domstolene, der i forbindelse med behandlingen af konkrete sager  

 skal tage stilling til, om en overtrædelse af bekendtgørelsen kan udløse et  

 civilretligt krav.
Finansielle virksomheder  

 skal være opmærksomme på, at der ud over bekendtgørelsens krav om oplysning  

 også findes oplysningskrav i anden lovgivning.
Det drejer sig blandt andet om  

 persondataloven og bekendtgørelsen om information fra forsikringsselskaber  

 til  

 forsikringstagerne ved indgåelse af en livsforsikringsaftale.
Endvidere  

 indeholder den civilretlige forbrugerlovgivning oplysningskrav, fx i  

 kreditaftaleloven og lov om visse forbrugeraftaler.
Bekendtgørelsens regler  

 berører ikke disse civilretlige regler.
Bekendtgørelsen stiller i  

 flere bestemmelser krav om skriftlighed, dvs. at informationer/aftaler etc.  

 skal foreligge i papirformat eller på et andet varigt medium, fx som en  

 elektronisk fil, som kunden selv kan gemme elektronisk eller printe ud.  

 Hvorvidt materialet skal foreligge på papir eller kan sendes elektronisk  

 afhænger af, hvorledes den finansielle virksomhed i øvrigt kommunikerer med  

 sin  

 kunde.
En finansiel virksomhed kan således kun benytte et andet varigt  

 medium,  

 såfremt kunden direkte eller indirekte har vist sig indforstået hermed, fx  

 ved  

 at meddele sin elektroniske adresse eller i øvrigt at kommunikere med den  

 finansielle virksomhed elektronisk.
 Bekendtgørelsen erstatter  

 Forbrugerombudsmandens vejledende retningslinjer på følgende områder:
i  

  

 	  

    

 Retningslinjer om etik i  

 realkreditinstitutter. (September 1995) i  

  

 	  

    

 God markedsføringsskik ved  

 værdipapirhandel for almindelige, private investorer. (Juni 2001) i  

  

 	  

    

 God markedsføringsskik og  

 minimumsstandarder for privatkundebehandling i pengeinstitutter. (21. august  

 2001) i  

  

 	  

    

 God markedsføringsskik og  

 minimumsstandarder for privatkundebehandling i forsikringsselskaber. (April  

 2002) i  

  

 	  

    

 God rådgivning.
Forbrugerombudsmandens  

 retningslinjer om etik i pengeinstitutters rådgivning. (Juni 2002) Bekendtgørelsen har følgende  

 opbygning:
 Kapitel 1 angiver  

 anvendelsesområdet for bekendtgørelsen.
 Kapitel 2 indeholder  

 generelle bestemmelser om god skik, herunder generalklausulen i § 3, og  

 regler  

 om skriftlighed, vilkårsændringer og opsigelse.
 Kapitel 3 fastsætter  

 generelle regler for rådgivning, herunder fastslås at den finansielle  

 virksomheds rådgivning skal være baseret på "kend din  

 kunde"-princippet.
 Kapitel 4-9 fastsætter  

 særlige regler for henholdsvis pengeinstitutter, realkreditinstitutter,  

 værdipapirhandelere og forsikringsselskaber.
 Kapitel 10-11 indeholder  

 regler om tilsyn, straf, ikrafttræden og overgangsbestemmelser.
Kapitel 1 Anvendelsesområde § 1 § 1, stk. 2.  

  

 Det valgte anvendelsesområde er overensstemmende med  

 det, der kendes fra de finansielle ankenævn, hvor det af vedtægterne fremgår,  

 at der som udgangspunkt alene behandles klager vedrørende private  

 kundeforhold,  

 men at  

  

 "klager fra erhvervsdrivende  

 kan behandles, såfremt klagen ikke adskiller sig væsentligt fra en klage  

 vedrørende et privat kundeforhold"  

  

 . Ved vurderingen af, om et  

 erhvervskundeforhold falder ind under § 1, stk. 2, kan de respektive  

 finansielle ankenævns praksis derfor tillægges betydning.
 I vurderingen af, om et  

 kundeforhold kan karakteriseres som et erhvervskundeforhold, som ikke  

 adskiller  

 sig væsentligt fra et privatkundeforhold efter § 1, stk. 2, indgår bl.a., om  

 et  

 givent produkt retter sig mod erhvervs- og /eller privatkunder.
I et løbende kundeforhold  

 med samme virksomhed må der i øvrigt kunne foretages en samlet vurdering,  

 således at kunden behandles ens i alle tilfælde - det vil sige som enten  

 omfattet af § 1, stk. 2 eller ej.
I denne samlede vurdering kan foruden de  

 ovennævnte faktorer indgå en bedømmelse af, om den erhvervsdrivende  

 fortrinsvis  

 handler i eller uden for sit erhverv.
Hvis der hovedsageligt handles inden  

 for  

 erhverv, taler det for, at kundeforholdet adskiller sig væsentligt fra et  

 privat kundeforhold.
 Der vil således kunne  

 forekomme tilfælde, hvor en erhvervsdrivende vil blive behandlet som omfattet  

 af § 1, stk. 2 af én type finansiel virksomhed, mens en anden type finansiel  

 virksomhed ikke finder, at kundeforholdet falder ind under § 1, stk. 2.  

 Eksempelvis  

 vil et realkreditinstitut, som yder lån til et mindre landbrug, kunne  

 vurdere,  

 at kundeforholdet ikke adskiller sig væsentligt fra et privat kundeforhold,  

 mens et forsikringsselskab, der tegner forsikring for landbruget, vil anse  

 kundeforholdet for erhvervsmæssigt og uden for bekendtgørelsens  

 anvendelsesområde.
 Det vil være Finanstilsynet  

 og domstolene, som gennem sin praksis fastlægger bekendtgørelsens  

 anvendelsesområde.
 § 1, stk. 5.  

  

 Bekendtgørelsen finder ikke anvendelse på forsikrings-  

 og pensionsordninger, der er etableret som led i et ansættelsesforhold,  

 uanset  

 i hvilken type pensionsinstitut ordningen er oprettet.
 Bekendtgørelsen finder  

 heller ikke anvendelse på kollektive forsikringsordninger, der er etableret  

 som  

 led i et organisationsforhold, eksempelvis gruppelivsordninger.
§ 2 Bestemmelsen regulerer  

 forholdet mellem finansielle virksomheder, der udbyder andre finansielle  

 virksomheders produkter.  

    

  

 Således er et  

 penge- eller realkreditinstitut forpligtet til at følge reglerne i kapitel 9,  

 når instituttet formidler forsikringer.
Ligeledes skal de finansielle  

 virksomheder, når de formidler hinandens produkter, have en klar indbyrdes  

 aftale om afsætning og rådgivning.
Bestemmelsen er ikke til hinder for, at  

 det  

 som led i arbejdsdelingen mellem de finansielle virksomheder aftales, at  

 nogle  

 af kravene efter bekendtgørelsen fortsat opfyldes af den finansielle  

 virksomhed, som står bag produktet.
 Bestemmelsen regulerer ikke  

 finansielle virksomheders muligheder for at indgå aftale med ikke-finansielle  

 virksomheder om afsætning af og rådgivning omkring den finansielle  

 virksomheds  

 produkter.
Kapitel 2 Generelle bestemmelser om god skik § 3 § 3 stiller krav om, at den  

 finansielle virksomhed skal handle redeligt og loyalt overfor sine kunder.  

 Bestemmelsen er et supplement til § 3 i lov om finansiel virksomhed og  

 pålægger  

 bl.a. de finansielle virksomheder at tilrettelægge deres virksomhed således,  

 at  

 kunden gives mulighed for at træffe sit valg på et velinformeret grundlag.
§ 4 § 4, stk. 1 og 2  

  

 stiller krav om, at væsentlige aftaler, uanset om  

 der er ydet rådgivning eller ej, skal foreligge skriftligt.
På forsikrings-  

 og  

 realkreditområdet anses alle aftaler vedrørende forsikringsaftalen og  

 realkreditprodukter for væsentlige.
Det samme gælder for aftaler om  

 kreditaftaler omfattet af kreditaftaleloven samt aftaler om værdipapirhandel,  

 jf. § 20. Såfremt væsentlige aftaler indgås mundtligt, skal den finansielle  

 virksomhed efterfølgende bekræfte aftalen skriftligt.
Der kan i aftalen  

 henvises  

 til vilkår i almindelige forretningsbetingelser, forsikringsbetingelser,  

 dækningsoversigter mv.
I det omfang, der opkræves præmie til Garantifonden  

 for  

 Skadesforsikringsselskaber, skal beløbet fremgå af opkrævningen.
 Bestemmelsen stiller ikke  

 krav om en udtømmende opregning af alle aftaleparternes rettigheder og  

 pligter,  

 som følger af dansk ret.
 Oprettelse af en almindelig  

 indlånskonto uden Dankort eller kredit kræver ikke en skriftlig aftale  

 /bekræftelse.
 Hvis aftalen er indgået  

 efter forudgående rådgivning, skal de væsentlige forudsætninger for aftalen  

 også nedfældes skriftligt.
Ved  

  

 "væsentlige forudsætninger"  

  

 forstås de særlige  

 forudsætninger for kunden, der i rådgivningen har været så afgørende, at de  

 har  

 været bestemmende for, at aftalen blev indgået eller for aftalens nærmere  

 indhold.
Bestemmelsen kræver således, at forudsætninger, der ikke normalt vil  

 foreligge hos en almindelig kunde, der efterspørger det pågældende produkt,  

 skal fremgå af aftalen.
Jo mere atypiske forudsætninger og jo større  

 betydning  

 for kundens privatøkonomi, desto større behov for skriftlig dokumentation.
Hvis fx en 80-årig kunde  

 ønsker at tegne en livrente, som normalt ikke tilbydes til personer, der er  

 ældre end 80 år, vil der være tale om særlige forudsætninger, som ikke  

 normalt  

 foreligger.
Disse forudsætninger skal derfor nedfældes skriftligt, hvis der  

 indgås en aftale.
Det samme er tilfældet, hvis en person ved tegning af  

 bilforsikring for en helt ny bil ikke ønsker kaskodækning.
 Ligeledes skal  

 forudsætninger nedfældes skriftligt, hvis fx en kunde ønsker et afdragsfrit  

 lån  

 i et realkreditinstitut, selvom ejendommen må forventes at falde drastisk i  

 værdi, kundens økonomi kun lige kan bære den afdragsfrie ydelse, eller kunden  

 har en forventning om faldende indtægtsgrundlag og/eller stærkt stigende  

 leveomkostninger.
Som et yderligere eksempel  

 på særlige forudsætninger, som skal nedfældes skriftligt, kan nævnes den  

 situation, hvor en 62-årig kunde med almindelige indkomstforhold har en  

 sædvanlig ratepension placeret i obligationer og har besluttet at gå på  

 pension  

 som 64-årig.
Kunden beder af særlige/private grunde sit pengeinstitut om en  

 fuldstændig omlægning af opsparingen til aktier.
Det er ikke sædvanligt at  

 påtage sig den forøgede risiko, som aktieinvesteringer indebærer set i  

 forhold  

 til investering i obligationer, så kort tid før pensioneringstidspunktet,  

 hvilket pengeinstituttet må gøre kunden opmærksom på.
Hvis kunden fastholder  

 sit ønske, skal pengeinstituttet nedfælde kundens særlige forudsætninger på  

 skrift.
§ 4 stk. 3 og 4  

  

 fastslår, at en finansiel virksomhed ikke i sine  

 almindelige forretningsvilkår, anvendte standardvilkår eller dokumenter må  

 forbeholde sig en vilkårlig ret til at ændre rente-, gebyr- eller  

 provisionsklausuler.  

    

  

 Kunden skal således  

 tydeligt oplyses om, hvilke omstændigheder eller typer af omstændigheder der  

 kan udløse ændringer.
Dette gælder fx både for pengeinstitutternes indlån og  

 udlån.
§ 4, stk. 5  

  

 forpligter den finansielle virksomhed, på nær  

 forsikringsselskaber, til at give en begrundelse for en opsigelse.
Det  

 nærmere  

 indhold af dette kriterium skal forstås i overensstemmelse med  

 Pengeinstitutankenævnets praksis vedr. opsigelse af aftaler med deres kunder.
 Det følger af § 3 b i  

 forsikringsaftaleloven, at forsikringsselskaber har en udtrykkelig pligt til  

 efter anmodning at begrunde et afslag på at tegne en forsikring og en  

 opsigelse  

 af en allerede indgået forsikring. § 3 b træder i kraft 1. juli 2004.
Der er tale om et  

 offentligretligt krav til de finansielle virksomheder.
Manglende overholdelse  

 vil kunne udløse et påbud fra Finanstilsynet og efterfølgende bødestraf,  

 såfremt påbudet ikke efterkommes.
Der er derimod ikke tale om en civilretlig  

 regulering, hvor manglende overholdelse af begrundelsespligten fx vil kunne  

 føre til, at den finansielle virksomhed pålægges at opretholde den indgåede  

 aftale.
Kapitel 3 Rådgivning §§ 5 -7 er en udmøntning af  

 "kend din kunde-princippet", som det kendes fra CESRs standarder  

1)  

  

 ,  

 der gælder for værdipapirhandelsområdet.
Princippet er her udstrakt til at  

 gælde alle typer finansiel virksomhed, og det forudsætter, at den finansielle  

 virksomhed foretager en undersøgelse af kundens forhold forud for, at der  

 ydes  

 rådgivning, således at rådgivningen kan tage udgangspunkt i kundens  

 individuelle forhold.
 På forsikringsområdet  

 betyder det fx, at der ved rådgivning om fastlæggelse af summen på en  

 indboforsikring skal tages udgangspunkt i kundens livssituation, idet der kan  

 være stor forskel på dækningsbehovet for en studerende, der lige er flyttet  

 på  

 kollegium, og et midaldrende ægtepar.
 Ved rådgivning om  

 investering i værdipapirer er det ligeledes meget afgørende, at den  

 finansielle  

 virksomhed kender kundens investeringshorisont og risikoprofil samt dennes  

 eventuelle ønsker til investeringsstrategi og handelshyppighed.
 Realkreditinstitutter skal i  

 særlig grad være opmærksom på kundens forhold, når man yder lån, henset til  

 de  

 risikomomenter, der er forbundet med de nyere lånetyper, som  

 rentetilpasningslån, nedsparingslån og afdragsfrie lån.
§ 5 § 5, stk. 1  

  

 indeholder en indledende afgrænsning af, hvad der  

 forstås ved rådgivning.
 Normalt vil forløbet af en  

 rådgivning mellem rådgiver og kunde indeholde følgende elementer:
1)  

 	  

    

 kundens behov  

 afdækkes 2)  

 	  

    

 kunden får  

 tilstrækkelig information om de for kunden relevante produkter og ydelser,  

 der  

 kan dække kundens behov, herunder om priser og øvrige vilkår 3)  

 	  

    

 kunden modtager  

 rådgiverens vejledninger og eventuelle anbefalinger 4)  

 	  

    

 kunden træffer sin  

 beslutning 5)  

 	  

    

 der indgås evt.  

 aftale mellem kunden og den finansielle virksomhed 6)  

 	  

    

 der sørges for  

 fornøden skriftlig dokumentation af aftalen og eventuelle væsentlige  

 forudsætninger herfor.
§ 5, stk. 2  

  

 fastslår, at rådgivning som beskrevet ovenfor (§ 5,  

 stk. 1) først og fremmest sker efter anmodning fra kunden.
Rådgivningen vil  

 typisk finde sted ved samtaler enten ved personligt fremmøde eller via  

 telefon,  

 men rådgivningen kan også foregå skriftligt, herunder via digital  

 kommunikation.
Den finansielle virksomhed kan som alternativ til selv at  

 rådgive henvise kunden til at søge anden rådgivning.
Der er ikke pligt til at  

 rådgive, hvis kunden alene efterspørger en "ren" ekspedition, jf.  

 dog  

 § 21. Som eksempler på "rene" ekspeditioner kan nævnes ind- og  

 udbetalinger, pengeoverførsler og valutaveksling.
Der skal dog rådgives, hvis  

  

 "omstændighederne tilsiger, at der er  

 behov herfor"  

  

 . Det kan fx være, når kunden har behov for rådgivning  

 under en ekspedition eller i andre tilfælde, hvor rådgivningsbehovet viser  

 sig  

 ved anden kontakt med den finansielle virksomhed.
 Såfremt den finansielle  

 virksomhed har påtaget sig en løbende rådgivningsforpligtelse, skal den på  

 eget  

 initiativ løbende vurdere, om der er behov for rådgivning udover i den  

 konkrete  

 rådgivningssituation.
 § 5, stk. 3, 1. og 2. pkt.  

  

 er udtryk for, at rådgivningen skal  

 opfylde den professionelle standard, som gælder på det pågældende  

 rådgivningsområde.
 § 5, stk. 3, 3. pkt.  

  

 om oplysning om risici skal sammenholdes med §  

 13 om særligt risikofyldte investeringer og § 14 om muligheden for  

 kurssikring.  

 På forsikringsområdet vil det være relevant at oplyse om størrelsen af en  

 eventuel selvrisiko.
§ 5, stk. 4  

  

 gør det muligt at markedsføre produkter og koncepter  

 uden individuel rådgivning.
Kunden skal i så fald gøres opmærksom på den  

 manglende mulighed for rådgivning.
Hvis fx et pengeinstitut tilrettelægger  

 sin  

 virksomhed som en internetbank uden et traditionelt filialnet, må  

 pengeinstituttet gøre kunderne opmærksomme på, i hvilket omfang der kan  

 opsøges  

 rådgivning fx ved telefonisk henvendelse til pengeinstituttet eller ved  

 personligt fremmøde på udvalgte lokaliteter.
§§ 6 og 7 Bestemmelserne forudsætter,  

 at den finansielle virksomhed skal sætte sig ind i den enkelte kundes  

 forhold,  

 før der rådgives, og at rådgivningen skal tage udgangspunkt i disse forhold.  

 Fx  

 kan et forventet pensionstidspunkt og behov for anskaffelse af større  

 formuegoder have betydning for kundens låne- og investeringshorisont og  

 dermed  

 for den rådgivning, der skal gives.
Det efterspurgte produkt har betydning  

 for,  

 hvilke oplysninger det er relevant at indhente.
 Rådgivningen kan kun ske på  

 baggrund af de oplysninger, der i medfør af reglerne i lov om finansiel  

 virksomhed §§ 4-10 (efter 1.1. 2004 §§ 117-123) kan anvendes hertil.
§ 6, stk. 2  

  

 sammenholdt med § 7 indebærer ved rådgivning af  

 eksisterende kunder, som den finansielle virksomhed allerede har oplysninger  

 om, fx ud fra tidligere rådgivningssamtaler, at virksomheden kan tage  

 udgangspunkt i den viden, som kunden i forvejen har, og de oplysninger om  

 kunden, som virksomheden allerede har.
Den finansielle virksomhed skal dog  

 overveje, om oplysningerne er tidssvarende og tilstrækkelige i forhold til  

 det,  

 der rådgives om, og i modsat fald anmode kunden om yderligere oplysninger  

 eller  

 om at opdatere tidligere afgivne oplysninger.
 For realkreditinstitutter er  

 der fx som udgangspunkt ikke behov for at opdatere oplysninger under  

 afvikling  

 af lånet, medmindre kunden retter henvendelse til instituttet vedrørende  

 ændring af lånet.
§ 7, stk. 2  

  

 er relevant, hvis der ydes rådgivning i et løbende  

 kundeforhold, herunder hvis den finansielle virksomhed har aftalt med kunden  

 løbende at yde rådgivning.
I de tilfælde kan den finansielle virksomhed ikke  

 blot forlade sig på de oplysninger, som kunden tidligere har givet, men må  

 anmode kunden om at opdatere oplysningerne.
§ 8 § 8, stk. 1  

  

 omfatter alene krav om, at finansielle virksomheder  

 skal informere om egne produkter/ydelser.
Udtrykket "produkter og  

 ydelser" skal forstås bredt.
Det omfatter for det første de  

 produkter/ydelser, hvor den finansielle virksomhed juridisk set er  

 medkontrahent i forhold til kunden.
For det andet omfatter det de  

 produkter/ydelser, som markedsføres eller formidles af den finansielle  

 virksomhed.
Den finansielle virksomhed kan henvise kunden til at søge  

 rådgivning hos producenten af det produkt/den ydelse, der formidles, jf. § 2.
§ 8, stk. 3  

  

 er relevant, hvis der på markedet findes produkttyper,  

 der ikke svarer til de af den finansielle virksomhed formidlede eller  

 markedsførte produkttyper, og som er relevante for kunden.
I de tilfælde skal  

 der alene gives mere overordnet information om de relevante produkttyper, men  

 ikke oplyses om enkeltheder vedr. konkurrerende produkter eller konkrete  

 priser.
§ 9 § 9  

  

 omhandler de tilfælde, hvor der kan være en modsætning mellem  

 kundens interesse i rådgivningssituationen og den finansielle virksomheds  

 interesse i at kunne sælge egne produkter eller formidle bestemte produkter  

 som  

 led i sin almindelige erhvervsvirksomhed.
§ 9, stk. 1  

  

 angår ikke interessen i  

  

 "almindelige indtjening"  

  

 som fx gebyr-, præmie- og  

 renteindtægter, men angår alene afsætning, som indebærer særlige fordele for  

 den finansielle virksomhed.
Det gælder fx ved et pengeinstituts udbud af  

 ansvarlig kapital udstedt af pengeinstituttet selv.
Kravet til information om  

 interessen i provision eller andet vederlag ved formidling af  

 produkter/ydelser  

 kan opfyldes i produktinformationsmateriale, ved specifik henvisning til  

 relevante afsnit i almindelige forretningsbetingelser, i årlige oversigter  

 som  

 fx udsendes i forbindelse med årsopgørelsen, ved mundtlig oplysning eller  

 lignende.
Bestemmelsen forpligter ikke den finansielle virksomhed til at  

 oplyse  

 størrelsen af en eventuel provision.
 Provision gives fx, hvor en  

 finansiel virksomhed udbyder eller formidler andre finansielle virksomheders  

 produkter, herunder i koncernforbundne virksomheder, eller når den  

 finansielle  

 virksomhed henviser en kunde til en anden virksomhed.
§ 10 Bestemmelsen skal sikre, at  

 der i rådgivningen tages højde for relevante skatteregler og om mulighed for  

 offentlige tilskud.
Efter stk. 2 vedrører rådgivningen de offentlige tilskud,  

 som den finansielle virksomhed kan forventes selv at blive opmærksom på.  

 Eksempelvis vil det være relevant at oplyse om, at udbetalinger fra  

 pensionsordninger påvirker udbetalingen af efterløn.
Det vil være relevant at  

 give generelle oplysninger om de skatteregler, der omhandler  

 fradragsmuligheder  

 ved indbetaling og beskatning ved udbetaling af livs- og pensionsforsikring.  

 I  

 stedet for at yde rådgivning om skat og offentlige tilskudsmuligheder kan  

 kunden henvises til at søge anden rådgivning herom.
§ 11 Bestemmelsen omfatter  

  

 "sikkerhedsforanstaltninger"  

  

 ved de enkelte produkter/ydelser.
Der er til forskel for begrebet  

  

 "risici forbundet med en  

 disposition"  

  

 i § 5, stk. 1 tale om mere praktiske forhold som fx  

 muligheden for at forsyne en bankbog med  

  

 "mærke"  

  

 ,  

 således at der alene kan hæves penge på bankbogen af tredjemand ved samtidig  

 oplysning af mærket eller oplysning om, at PIN-koden til et Dankort ikke bør  

 opbevares sammen med Dankortet og i øvrigt bør gemmes på en  

  

 "husker"  

  

 , således at PIN-koden  

 ikke fremtræder umiddelbart for uvedkommende.
Endvidere kan nævnes  

 sikkerhedsforanstaltninger ved kontrolkoder, som giver adgang til oplysninger  

 om og ændring af realkreditlån.
Ligeledes skal der gøres opmærksom på  

 kortholderreglerne,  

 herunder de hæftelsesregler, der gælder for tredjemands misbrug af  

 betalingskort efter betalingsmiddelloven.
Kapitel 4 Særlige regler for pengeinstitutter § 12 Bestemmelsen indeholder et  

 offentligretligt krav til pengeinstitutterne om at oprette en almindelig  

 indlånskonto, medmindre der er en individuel saglig begrundelse for at nægte  

 det, men den giver ikke en egentlig civilretlig kontraheringspligt.
Indholdet  

 af kriteriet "saglig begrundelse" skal forstås i overensstemmelse  

 med  

 Pengeinstitutankenævnets praksis på området.
Retten til en almindelig  

 indlånskonto gælder alene for privatkunder, idet de som lønmodtagere eller  

 modtagere af offentlige ydelser har behov for en konto for at kunne modtage  

 løn  

 og andre ydelser.
Der er ikke pligt til at knytte kreditfaciliteter eller  

 andre  

 ydelser til indlånskontoen.
Pengeinstituttet kan dog  

 afvise at oprette eller videreføre en indlånskonto, hvis det er sagligt  

 begrundet.
Det kan fx være tilfældet, hvis kunden optræder anstødeligt eller  

 er  

 til gene for pengeinstituttets øvrige kunder og/eller ansatte.
Kapitel 5 Særlige regler for pengeinstitutter og  

 værdipapirhandlere § 13 Bestemmelsen omhandler  

 navnlig kundens risiko for at komme i økonomiske vanskeligheder.
Ved  

  

 "særligt risikofyldte  

 investeringer"  

  

 forstås eksempelvis investeringer, hvor der er risiko  

 for tab af en stor del af de investerede midler eventuelt kombineret med  

 risiko  

 for tab herudover, som det er tilfældet ved gearede investeringer.
§ 13, stk. 2  

  

 hindrer ikke kunder i at løbe risici fx ved investeringer  

 i værdipapirer eller låneoptagelser, men pengeinstituttet/værdipapirhandleren  

 har som den professionelle part pligt til at gøre kunden opmærksom på  

 relevante  

 risici.
For så vidt gælder værdipapirhandlere skal bestemmelsen ses som en  

 særlig bestemmelse vedrørende risikooplysninger og som et supplement til §  

 21.
 Endvidere er bestemmelsen  

 ikke til hinder for, at iværksættere foretager risikofyldt investering i egen  

 virksomhed.
Kapitel 6 Særlige regler for realkreditinstitutter § 14 Kunden skal have  

 forudsætninger for at kunne vurdere og vælge det mest fordelagtige  

 realkreditprodukt.
Kunden skal ud over oplysninger om den tilbudte lånetype i  

 hovedtræk orienteres om andre relevante lånetyper og deres karakteristika for  

 at have disse forudsætninger.
Oplysningerne kan angives dels i lånetilbuddet,  

 dels ved rådgivningssamtalen og i kombination med eventuel udlevering af  

 brochurer med oplysninger om de forskellige relevante låntyper.
Der skal på  

 samme måde oplyses om muligheden for at aftale kurssikring.
Reglen er ikke  

 til  

 hinder for, at der indgås en kurssikringsaftale, forinden lånetilbuddet er  

 fremkommet til kunden.
For de særlige låntyper,  

 hvor ydelsen ikke er fast i hele lånets løbetid, eller hvor der er mulighed  

 for  

 perioder med afdragsfrihed, skal rådgivningen særligt gøre opmærksom på, at  

 den  

 fremtidige rentebetaling ikke er kendt i hele låneperioden, og at  

 omkostningerne  

 til tilbagebetaling af lånet kan stige, ligesom betydningen af, at lånet ikke  

 er færdigamortiseret ved udløb, skal fremhæves for kunden.
I forbindelse med  

 afgivelse af lånetilbud skal der i øvrigt gives de væsentligste oplysninger  

 om  

 realkreditproduktet, herunder om lånets størrelse, lånevilkår, omkostninger  

 forbundet med långivningen, lånesagsomkostninger samt løbende opkrævning af  

 bidrag mv., og om der i disse omkostninger er indregnet omkostninger til  

 andre,  

 som fx tinglysningsafgifter og gebyrer til pengeinstitutter.
Er der herudover  

 knyttet særlige betingelser til lånetilbuddet, skal dette ligeledes oplyses.
§ 15 Hvis beregningen af  

 indfrielsesbeløbet er baseret på opsigelse af lånet inden en bestemt frist,  

 skal fristen tydeligt fremgå.
§ 16 Det følger af bestemmelsen,  

 at kunden ved låneomlægninger skal have et beslutningsgrundlag vedrørende  

 såvel  

 låneoptagelsen (det ny tilbud) som indfrielsen af et eksisterende lån.
Ved en  

 låneomlægning, hvor kunden ikke har taget stilling til, hvorledes indfrielsen  

 af det eksisterende lån skal foregå, er det særlig relevant i tilbuddet eller  

 på anden måde at redegøre for de oplysninger, der fremgår af bekendtgørelsens  

 §§ 14 -15.
Realkreditinstituttet kan  

 have fuldmagt fra kunden til at foretage den på dispositionstidspunktet mest  

 hensigtsmæssige indfrielse.
Det er derfor ikke nødvendigvis den  

 indfrielsesmetode, som er foreslået i tilbuddet om låneomlægning, der vil  

 blive  

 benyttet.
 Hvis realkreditinstituttet  

 tilbyder låneomlægning via Internettet, skal kunden også have adgang til de  

 oplysninger, der fremgår af §§ 14 og 15.
Kapitel 7 Særlige regler om brug af kautionister og  

 oplysningsforpligtelser for penge- og realkreditinstitutter § 17 Et penge- eller  

 realkreditinstitut må ikke medvirke til ydelse af lån, hvor der stilles  

 sikkerhed i form af kaution, når kautionsforpligtelsen står i misforhold til  

 kautionistens økonomi.
Ved vurdering af, om § 17  

 kan finde anvendelse for andre end forbrugere, jf. § 1, stk. 2, kan der  

 lægges  

 vægt på sondringen i bank- og sparekasselovens §§ 41 og 41 a alt efter, om  

 kautionen er stillet inden for eller uden for erhvervsforhold.
Hvis kautionen  

 stilles indenfor erhvervsforhold, adskiller kundeforholdet sig væsentligt fra  

 et privat kundeforhold, jf. § 1, stk. 2, og er ikke omfattet af § 17.
 For pengeinstitutter er der  

 tillige fastsat regler om kaution i  

    

  

 §§  

 41 og 41a i bank-og sparekasseloven (efter 1.1. 2004 §§ 47-48 i lov om  

 finansiel virksomhed).
Hvorvidt der er tale om et  

 misforhold indenfor realkreditområdet, må bero på en konkret vurdering  

 baseret  

 på oplysninger om kautionistens økonomiske situation og  

 kautionsforpligtelsens  

 størrelse.
Der må ved denne vurdering sondres mellem kautionister, der beboer  

 den pågældende ejendom sammen med debitor (idet sådanne kautionisters  

 indtægter  

 normalt indgår i husstandens budget og dermed er medtaget i vurderingen af  

 debitors mulighed for at betale de løbende ydelser på lånet) og andre  

 kautionister, som normalt ikke har løbende økonomisk fællesskab med debitor,  

 og  

 hvis økonomi derfor må vurderes uafhængigt af debitors økonomi.
Når kaution anvendes, skal  

 instituttet sikre sig, at kautionisten er informeret om indholdet og  

 konsekvenserne  

 af kautionsforpligtelsen, herunder at kautionisten har et fyldestgørende  

 grundlag for at træffe sin beslutning om at påtage sig den pågældende  

 kautionsforpligtelse.
Det skal i forbindelse hermed konkretiseres, hvad  

 kaution  

 indebærer, og hvilke forhold der udløser kautionistens forpligtelse, herunder  

 at debitors manglende betaling er tilstrækkelig til, at kravet kan rettes mod  

 kautionisten, når der er tale om selvskyldnerkaution.
Informationen kan gives  

 til kautionisten i form af en særlig, skriftlig vejledning om kaution.
Kravet  

 kan på pengeinstitutområdet opfyldes ved udlevering af den pjece, der  

 informerer om kaution, som Forbrugerrådet og Finansrådet har udarbejdet i  

 fællesskab.
Kautionisten skal én gang om  

 året modtage oplysninger fra instituttet om størrelsen af det låneengagement,  

 for hvilket kautionsforpligtelsen består.
For pengeinstitutter gælder  

 bestemmelsen i bank- og sparekasseloven § 41 a stk. 7 (efter 1.1. 2004 § 48,  

 stk.  

 7 i lov om finansiel virksomhed). Bestemmelsen skal sikre, at kautionisten  

 har  

 mulighed for at følge med i udviklingen af den fordring, som der er  

 kautioneret  

 for.
Herved kan kautionisten være bedre forberedt i tilfælde af, at kautionen  

 bliver gjort effektiv.
Idet der alene er tale om en orientering om  

 låneengagementets  

 størrelse, forudsætter bestemmelsen ikke, at opgørelsen udregnes præcist pr.  

 datoen for orienteringens fremsendelse.
 Såfremt et institut  

 overtræder bestemmelsen og yder lån mod kaution i tilfælde, hvor  

 kautionsforpligtelsen står i misforhold til kautionistens økonomi eller  

 undlader at informere kautionisten om indholdet og konsekvenserne af  

 kautionsforpligtelsen, vil det kunne udløse et påbud fra Finanstilsynet.
§ 18 Et pantebrev, der på en  

 tvangsauktion ved det afgivne bud ikke har opnået dækning eller ikke har  

 opnået  

 fuld dækning, og som er forbundet med et personligt gældsansvar, giver  

 kreditor  

 ret til at gøre det udækkede krav gældende mod skyldneren personligt efter  

 afholdelse af tvangsauktionen over den pantsatte ejendom.
Fristen på 1 år løber fra  

 tidspunktet for salg på endelig tvangsauktion.
Begæres der på tvangsauktionen  

 ny tvangsauktion, løber fristen først fra tidspunktet for afslutning af den  

 ny  

 tvangsauktion.
Det samme gælder, hvis der skal afholdes  

 misligholdelsesauktion.
Påmindelse om kravet skal  

 sendes til skyldneren hvert andet år.
Der må således ikke være mere end 24  

 måneder mellem hver påmindelse.
Det er ikke en betingelse, at der ved  

 påmindelsen samtidig sker beregning af eventuelt påløbne renter.
Det skal  

 tydeligt fremgå, såfremt kravet i den fremsendte påmindelse er opgjort, uden  

 at  

 der er fortaget en renteberegning.
 Det er ikke fornødent at  

 sende en påmindelse, såfremt kreditgiveren årligt foretager indberetning af  

 det  

 skyldige beløb til skattemyndighederne i henhold til skattekontrolloven, og  

 oplysning om det indberettede sendes til skyldneren.
Selvom et institut undlader  

 at meddele, at det fastholder sit ufyldestgjorte krav eller ikke sender en  

 påmindelse, vil det ikke i sig selv føre til, at instituttet er afskåret fra  

 at  

 gøre kravet gældende.
Spørgsmålet om forældelse af kravet afgøres således  

 efter  

 dansk rets almindelige regler om ophør af fordringer m.v.
Kapitel 8 Særlige regler for værdipapirhandlere § 20 De oplysninger, som er nævnt  

 i § 20, stk. 1, nr. 2-11, skal kun fremgå af aftalen, hvis det er relevant.  

 Værdipapirhandleren er ikke forpligtet til at udarbejde en detaljeret aftale,  

 men kan eventuelt henvise til de underliggende forretningsbetingelser eller  

 andre supplerende aftaler.
Aftaler om værdipapirudlån er væsentlige aftaler,  

 hvor kravet i § 4 om skriftlighed gælder.
 De værdipapirer, der er  

 omfattet af pkt. 5 fremgår af værdipapirhandelslovens § 2.
§ 21 Bestemmelsen fastlægger de  

 særlige rådgivningsforpligtelser, der gælder på værdipapirhandelsområdet.
I  

  

 stk. 1  

  

 fastsættes det, at en værdipapirhandler altid skal sætte sig  

 ind i kundernes forhold og på baggrund af disse oplysninger rådgive kunden  

 om,  

 hvorvidt de finansielle ydelser, kunden efterspørger, er egnede for kunden.  

 Den  

 rådgivning, der ydes, skal afpasses kundens investeringsformål, den  

 kompleksitet og risiko, der er knyttet til det instrument, kunden ønsker at  

 investere i samt den information og rådgivning, som kunden tidligere har  

 modtaget.
Kravene til de oplysninger, der indhentes fra kunden, er nærmere  

 beskrevet  

 i vejledningen til bekendtgørelsens §§ 5 og 6.
Stk. 2  

  

 giver mulighed for, at en værdipapirhandler kan indgå en  

 aftale med en kunde om, at værdipapirhandleren ikke løbende skal foretage en  

 vurdering af, om de finansielle ydelser, kunden efterspørger, er egnede for  

 kunden.
Værdipapirhandleren kan i stedet foretage en generel vurdering af,  

 hvilke typer af finansielle produkter der vil være egnede for kunden.
Kunden  

 kan herefter løbende foretage transaktioner med de pågældende ydelser uden en  

 løbende rådgivning fra værdipapirhandleren.
En sådan aftale kan indgå i  

 aftalegrundlaget omfattet af § 20 og kan blandt andet anvendes i forbindelse  

 med aftaler, hvor kunden har adgang til at foretage handler elektronisk  

 (E-handel/nethandel).
§ 22 Bestemmelsen finder anvendes  

 bl.a. i tilfælde, hvor en ordre ikke skønnes at kunne gennemføres inden for  

 de  

 sædvanlige tidsmæssige rammer, eksempelvis fordi aktierne er illikvide.  

 Bestemmelsen gælder ikke i de tilfælde, hvor kunden inden ordreafgivelse er  

 informeret om, at ordren muligvis ikke kan lade sig gennemføre.
Kapitel 9 Særlige regler for forsikringsselskaber Inden forsikringstegningen § 24 Det er op til det enkelte  

 forsikringsselskab at vælge, i hvilket omfang man vil tilbyde rådgivning.  

 Efter  

  

 § 24 stk. 1, 1. punktum  

  

 påhviler det  

 selskabet at klargøre, i hvilket omfang selskabet tilbyder rådgivning til  

 kunderne.
Der henvises til den generelle bestemmelse i § 5, hvor der er  

 redegjort nærmere for ansvarsfordelingen mellem den finansielle virksomhed og  

 kunderne i relation til rådgivning.
§ 25 Ved tegning af en  

 skadesforsikring skal selskabet af egen drift stille visse oplysninger til  

 rådighed for kunden.
Ved afgrænsningen af, hvilke oplysninger der skal gives,  

 er det afgørende, at omfanget af hensyn til overskueligheden begrænses til de  

 centrale dækningselementer.
Det vil her være nærliggende at tage udgangspunkt  

 i  

 de dækningselementer, som i Forsikringsoplysningens Værd-at-vide-pjecer  

 fremhæves som centrale.
Hvad angår  

  

 "andre  

 væsentlige oplysninger"  

  

 er det nærliggende at fokusere på afgivne  

 risikooplysninger og mulige fremtidige ændringer i præmien.
Der bør oplyses  

 om  

 mulige konsekvenser af urigtige risikooplysninger og opfordres til at  

 berigtige  

 eventuelle fejl.
 Den i  

  

 § 25  

  

 nævnte skriftlige oplysning om dækningsomfanget skal gives  

 senest i forbindelse med policens udstedelse.
 § 25, stk. 3  

  

 gælder alene på skadesforsikringsområdet, idet  

 berigelsesforbuddet i forsikringsaftaleloven fører til, at kunden kun får  

 erstatningsbeløbet én gang, selvom to forsikringer dækker samme interesse på  

 skadesforsikringsområdet, og der indtræffer en skade.  

  

 Der skal oplyses om risiko for dobbeltforsikring i de tilfælde, hvor der  

 erfaringsmæssigt er risiko for væsentligt overlap i forhold til andre  

 forsikringer.
 Som eksempler på, hvornår  

 der bør gives oplysning, kan nævnes rejseforsikring/årsrejseforsikring,  

 tillægsforsikringer ved køb af hårde hvidevarer og glas- og kummedækning på  

 familieforsikringen.
 Derimod bør der ikke gives  

 oplysning om den begrænsede dobbeltdækning mellem en rejseforsikring og en  

 familieforsikring, da hoveddækningsområderne på de to forsikringstyper er  

 vidt  

 forskellige, og den overlappende dækning kun er af perifer betydning.
§ 26 Når en kunde tegner en  

 forsikring, kan der være aftalt en bestemt dato, hvor forsikringstiden  

 starter.
 Ligger ikrafttrædelsesdatoen  

 efter det tidspunkt, hvor aftalen endeligt er indgået, træder forsikringen  

 uden  

 videre i kraft denne dato.
Det er imidlertid ikke  

 ualmindeligt, at en forsikringsaftale efter sit indhold træder i kraft, inden  

 aftalen er indgået.
Fx indtegnes en husforsikring normalt med svampedækning  

 med  

 forbehold for selskabets besigtigelse af ejendommen.
I sådanne tilfælde er  

 det  

 afgørende, at kunden oplyses om den usikkerhed, der er med hensyn til  

 dækningen, indtil det tidspunkt, hvor aftalen er endeligt på plads.
På livs-  

 og  

 pensionsforsikringsområdet vil udgangspunktet være, at forsikringen dækker  

 fra  

 det tidspunkt, selskabet har antaget forsikringen uden forbehold.
Et senere  

 tidspunkt kan aftales.
§ 27 Det påhviler som  

 udgangspunkt selskabet ved udformningen af de spørgsmål, som stilles, at  

 sikre  

 sig, at kunden får afgivet de oplysninger, som er nødvendige for selskabets  

 vurdering af, om forsikringen kan antages og på hvilke vilkår.
Spørgsmålet,  

 om  

 selskabet kan gøre gældende, at der er afgivet urigtige eller mangelfulde  

 oplysninger, er reguleret af FAL §§ 4-10.
 Kundevejledning om  

 konsekvenserne af urigtige oplysninger skal gives, hver gang der afgives  

 helbredsoplysninger.
§ 28 Ved skift af  

 forsikringsselskab kan begrænsninger i dækningen opstå dels som følge af, at  

 det overtagende selskabs forsikringsbetingelser afviger fra det afgivende  

 selskabs, dels fordi kundens risikooplysninger giver begrænsninger i  

 dækningen.  

 I begge tilfælde er det vigtigt, at kunden inden selskabsskiftet bliver gjort  

 opmærksom på sådanne begrænsninger.
Det er kun væsentlige  

 begrænsninger, der skal oplyses om.
Selskabets pligt til på eget initiativ at  

 give oplysning må tage udgangspunkt i, hvad kunder normalt opfatter som  

 væsentlige dækningselementer.
Det vil være nærliggende at tage udgangspunkt i  

 de væsentlige dækningselementer, som er beskrevet i Forsikringsoplysningens  

 Værd-at-vide-pjecer.
 Har kunden særlige  

 dækninger, som vedkommende tillægger afgørende betydning, må kunden selv  

 opsøge  

 rådgivning herom.
 Som eksempler på  

 afgrænsningen af oplysningspligten kan nævnes, at et overtagende selskab, som  

 ikke vil overtage svampedækningen i et hus, skal oplyse kunden derom.  

 Overtager  

 et selskab en kombineret bilforsikring, bør det oplyses, hvis der alene  

 tegnes ansvarsforsikring.
Der kan endvidere være tale  

 om, at der ved overflytning af en persons samlede forsikringsportefølje til  

 et  

 nyt selskab opstår problemer med at videreføre en personforsikring på  

 uændrede  

 vilkår, fordi der er indtrådt ændringer i personens helbredsforhold efter  

 tegningen af den første forsikring.
Efter Ankenævnet for Forsikrings praksis  

 gælder der allerede i dag en forpligtelse for det modtagende selskab til,  

 inden  

 det opsiger forsikringen i det gamle selskab, at sikre sig, at der er fuld  

 klarhed over, på hvilke vilkår forsikringerne kan antages i det modtagende  

 selskab.
 Der kan ikke stilles krav  

 om, at det overtagende selskab er i besiddelse af det afgivende selskabs  

 forsikringsbetingelser, eller at det overtagende selskab skal foretage en  

 egentlig produktsammenligning.
§ 28, stk. 2  

  

 vedrører alene personforsikring, det vil sige  

 ulykkes-, livs- og pensionsforsikring.
Flyttes en ulykkes-, livs- og/eller  

 pensionsforsikring, vil rådgivningens omfang og karakter afhænge af den  

 konkrete situation.
Kunden skal fx, når det drejer sig om at flytte en livs-  

 og  

 pensionsforsikring, gøres opmærksom på, at kundens dækning, grundlagsrente,  

 eventuelle navngivne begunstigelser mm. ophører i det afgivende selskab.  

 Endvidere vil en flytning kunne kræve, at kunden skal afgive nye  

 helbredsoplysninger.
Selskabet skal således gøre kunden opmærksom på, at en  

 forværring af helbred kan have negative konsekvenser for kundens muligheder  

 for  

 at få de samme eller bedre dækninger hos den nye udbyder.
Desuden skal kunden gøres  

 bekendt med, at der typisk er omkostninger forbundet med at flytte en  

 pensionsopsparing.
Det modtagende selskab skal oplyse, hvilke omkostninger  

 det  

 vil kræve.
 Pligten til at oplyse om  

 begrænsninger i dækningen i forhold til en tidligere forsikring gælder alene,  

 hvor selskabet er bekendt med, at der er tale om "et skift" og  

 dermed  

 er bekendt med den tidligere forsikring.
Forsikringsaftalen § 29 Bestemmelsen skal ses i  

 sammenhæng med pligten til efter § 4 at nedfælde væsentlige forudsætninger  

 for  

 rådgivningen i aftalen samt bestemmelsen i § 25 om, at der skal informeres om  

 vigtige dækningselementer.
Formålet med reglerne er at give kunden mulighed  

 for  

 at få overblik over de væsentlige dækninger, herunder til- og fravalg.
Det er  

 nærliggende at tage udgangspunkt i Forsikringsoplysningens  

 Værd-at-vide-pjecer.
Som eksempler på valg, der  

 bør orienteres om, kan nævnes, om kunden på en kritisk sygdomsforsikring har  

 karensperiode, om en ulykkesforsikring er hel- eller deltidsforsikring, og om  

 der er svampedækning på en husforsikring.
Generelt bør der oplyses om den  

 valgte selvrisiko.
 Det er alene i forhold til  

 den valgte forsikring, der skal oplyses om valg.
§ 30 På Forsikringsoplysningens  

 hjemmeside og på Ankenævnet for Forsikrings hjemmeside er der redegjort for  

 praksis på områder, der erfaringsmæssigt giver anledning til spørgsmål,  

 hvorfor  

 en henvisning til disse sider er nærliggende.
Ligeledes vil en henvisning til  

 supplerende oplysninger på forsikringsselskabets egen hjemmeside kunne være  

 relevant.
§ 31 Bestemmelsen skal i relation  

 til selskabsskift ses i sammenhæng med § 28.
 Efter § 31 skal der, når der  

 tegnes en skadesforsikring, i papirformat eller på andet varigt medium  

 informeres om væsentlige begrænsninger i dækningen i forhold til, hvad en  

 kunde  

 med rimelighed kan forvente vil være dækket under den pågældende forsikring.  

 Hensigten med bestemmelsen er at sikre, at kunden, der køber et på afgørende  

 punkter afvigende produkt, er bekendt med afvigelserne og træffer et bevidst  

 valg.
 Bestemmelsen gælder alene på  

 skadesforsikringsområdet, hvilket skal ses i sammenhæng med, at  

 informationsforpligtelserne på livsforsikringsområdet er reguleret i  

 bekendtgørelse nr. 609 af 14/ 7/ 1995 om information fra forsikringsselskabet  

 til forsikringstager ved indgåelsen af en livsforsikring.
 Bestemmelsen finder alene  

 anvendelse på områder, hvor der er en markedskonformitet, og hvor der kan  

 være  

 skabt en berettiget forventning hos kunden om et givent dækningsomfang.
Det er endvidere kun  

 væsentlige huller i dækningen, der skal oplyses om.
Som det vil fremgå af  

 ForsikringsLuppen, afviger selskabernes produkter på skadesforsikringsområdet  

 fra hinanden på en lang række punkter. Ønsker kunden en så detaljeret  

 sammenligning, må vedkommende selv tage initiativ til denne sammenligning.
Informationspligten vil  

 påhvile selskaber, der udbyder produkter, hvor væsentlige dækningselementer,  

 som generelt må antages at være af betydning for kunden, er undtaget i  

 forhold  

 til, hvad der er gængs på markedet.
Undtagelserne bør fremgå af selve  

 policeteksten  

 og ikke kun af forsikringsbetingelserne.
Som eksempler på sådanne  

 vigtige dækningselementer kan nævnes, at et selskab, der sælger en  

 familieforsikring skal oplyse, såfremt der ikke er tyveridækning eller  

 cykeldækning.
På bilforsikring skal det angives, såfremt der ikke er fuld  

 kaskodækning.
For en husforsikring skal det angives, såfremt der ikke er  

 insekt- og svampedækning eller rørskadedækning.
For en ulykkesforsikring skal  

 det angives, hvis der ikke er tandskadedækning, eller hvis der ikke ydes  

 dækning for skader ned til 5 pct. mén.
 Et passende niveau for  

 detaljeringsgrad kan fås ved at tage udgangspunkt i Forsikringsoplysningens  

 Værd-at-vide-pjecer, der opregner de gængse, væsentlige dækninger på de  

 enkelte  

 forsikringstyper.
Forsikringstiden § 32 Bestemmelsen, som alene  

 gælder for skadesforsikringer, har til formål at sikre, at kunden løbende får  

 mulighed for at danne sig et overblik over sine forsikringer med henblik på  

 at  

 kunne overveje, om der er behov for tilpasninger.
 Oplysningen om det  

 eventuelle behov for ændringer af forsikringen kan alene gives ud fra en  

 generel betragtning, mens en mere individuel vurdering fordrer, at der er  

 kontakt mellem selskabet og kunden.
 En mulighed er at henlede  

 kundens opmærksomhed på, at vedkommende løbende bør være opmærksom på sine  

 forsikringsbehov, især ved ændringer i vedkommendes liv, så som ægteskab,  

 børn,  

 flytning eller tilvækst i værdi af ejendele.
§ 33 Når der er indtruffet en  

 skade, er det som udgangspunkt kunden, der vælger, på hvilken måde  

 vedkommende  

 anmelder skaden.
Det kan dog i forsikringsaftalen være aftalt, at anmeldelse  

 skal ske i papirformat eller på andet varigt medium.
Har kunden valgt at anmelde  

 en skade i papirformat eller på andet varigt medium, vil det som udgangspunkt  

 være naturligt, at det er denne kommunikationsform, som anvendes.
Der kan dog  

 være tilfælde, hvor kunden har tilkendegivet, at anden kommunikation kan  

 anvendes.
Det er meget almindeligt, at  

 kunderne ringer til deres forsikringsselskab i tilfælde, når de er i tvivl om  

 dækningen på deres forsikring.
Det er således ikke enhver telefonisk  

 forespørgsel om dækningsomfang, der har karakter af en anmeldelse.
I et meget stort antal sager  

 - ikke mindst forholdsvis mindre skader på skadesforsikringsområdet -  

 afsluttes  

 skadebehandlingen telefonisk.
Enten ved at der udbetales en erstatning, eller  

 ved at dækningen afvises.
Hvor dette ikke sker i fuld enighed med kunden,  

 skal  

 kunden have mulighed for at få afslaget meddelt i papirformat eller på andet  

 varigt medium med henblik på at kunne overveje sine klagemuligheder.
Kapitel 10 Tilsyn og straffebestemmelser § 34 Bestemmelsen fastlægger, at  

 det er Finanstilsynet, der fører tilsyn med bekendtgørelsens overholdelse.
 Stk. 2  

  

 fastlægger, at Finanstilsynet kan give påbud om berigtigelse  

 af forhold, der strider imod bestemmelserne i kapitlerne 2 til 9.
§ 35 Straffen for ikke at  

 efterkomme et påbud efter § 35 er bøde.
