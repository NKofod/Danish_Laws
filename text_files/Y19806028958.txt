 Udtalt, at såfremt et indgreb i en del af en ejendom er af en sådan  

 karakter, at betingelserne for overtagelse efter vejlovens § 51 stk.
 3 er opfyldte, vil også overtagelse af restejendommen være at betragte  

 som en ekspropriation således, at der er tale om ekspropriation af ejendommen  

 i sin helhed.
 I skrivelse af 30. juli 1980 har ministeriet anmodet om en udtalelse over,  

 hvorvidt bestemmelsen i § 51, stk. 3, i lov om offentlige veje om overtagelse  

 af en ejendom i sin helhed i tilfælde af, at et ekspropriationsindgreb  

 medfører, at restejendommen ikke vil kunne anvendes erhvervsmæssigt vil  

 bevirke, at undtagelsesbestemmelsen i § 2 D i lov om særlig indkomstskat m.v.  

 omfatter den samlede ejendom.
 I denne anledning skal man meddele, at såfremt de i vejloven omhandlede  

 taksationsmyndigheder fastsætter, eller den ekspropriationsberettigede  

 myndighed skønner, at indgrebet i ejendommen er af en sådan karakter, at  

 betingelserne i § 51, stk. 3, er opfyldt, vil også overtagelsen af  

 restejendommen være at betragte som en ekspropriation, således at der er tale  

 om ekspropriation af ejendommen i sin helhed.
 Offentliggjort i VEJLOVE udgivet af DAFOLO.
