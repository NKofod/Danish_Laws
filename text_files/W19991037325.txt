Kendelse fra Pressenævnet i sag nr.  

 88/1999 Radio Næstved, TvDanmark Næstved og [K] har  

 klaget til Pressenævnet over et indslag bragt i TV 2/Øst den 4.  

 juli 1999, idet de mener, at god presseskik er tilsidesat.
Der er endvidere  

 klaget over, at TV 2/Øst har afvist at bringe et genmæle (af  

 klagerne benævnt en berigtigelse) i anledning af indslaget.
 Indslaget lød:
"Studie speak: Vi starter med en nyhed fra den  

 lokale medieverden.
Mediehuset, der bl.a. danner ramme om Radio Næstved  

 og TvDanmark Næstveds udsendelser er nemlig meldt til politiet for  

 bedrageri. Årsagen er nogle underskrifter på virksomhedens  

 regnskab, der tilsyneladende er forfalskede.
(Jingle for Radio Næstved) Speak: Mediehuset i Næstved laver lokalradio  

 og lokal tv.
Noget af det er reklamefinansieret, noget af det er  

 såkaldt græsrodsarbejde, hvor frivillige laver programmer.
I 1998 modtog de frivillige et meget stort beløb i  

 støtte fra Kulturministeriet til at lave programmer for.
Men nu er  

 regnskaberne svære at afslutte.
Noget tyder nemlig på  

 dokumentfalsk.
Ifølge TV 2/Østs oplysninger er mindst 6  

 underskrifter for regnskaberne forfalskede.
Regnskaberne er underskrevet af  

 en frivillig fra radioen, men denne frivillige siger, at han aldrig  

 nogensinde har set regnskaberne.
Altså er der ingen garanti for, at  

 pengene er brugt til det, som Kulturministeriet oprindelig havde givet dem  

 til, nemlig frivilliges radio og tv.
Sagen er meldt til politiet.
Kriminalpolitiet i  

 Næstved bekræfter, at man efterforsker sagen.
Imens rykker  

 Kulturministeriet, så regnskaberne kan blive afsluttede.
Studie speak: Og det har ikke været muligt at  

 få en kommentar fra [K], der ejer Mediehuset." Klagerne har den 5. juli 1999 anmodet TV 2/Øst om  

 at bringe følgende:
 "Vi starter med en berigtigelse.
TV 2/Øst bragte i går søndag den 4.  

 juli kl. 19.30 et indslag som ufordelagtigt omtalte MedieHuset i  

 Næstved.
Indslaget indeholdt en række udokumenterede  

 påstande, som vi skal beklage at vi viderebragte." TV 2/Øst afviste at bringe dette, men bragte den 5.  

 juli 1999 bl.a. følgende:
 "Studie speak:   undersøger, om der er brugt  

 falske underskrifter.
Speak: Tre sendeforeninger for frivillige, som  

 holder til i Mediehuset i Næstved, har modtaget penge fra  

 Kulturministeriet i alt drejer det sig om knap 800.000 kroner.
Nu er der  

 debat om en del af de penge.
Natradio Næstved modtog i 1998  

 næsten 42.000 kroner i støtte fra Kulturministeriet.
Pengene  

 gives bl.a. på baggrund af antal sendetimer.
Men de sendetimerapporter,  

 som dokumenterer, at radioen har sendt, kan være underskrevet med  

 falske underskrifter.
Rapporterne er underskrevet af en formand for radioen.  

 Men denne frivillige siger, at han aldrig nogen sinde har skrevet under.  

 Mediehusets advokat har i dag bedt TV 2/Øst rette nogle oplysninger  

 som, vi bragte i vores omtale af sagen i går.
Derfor skal vi  

 tydeliggøre, at det ikke er Radio Næstved eller TvDanmark  

 Næstved, der har fået penge fra Kulturministeriet, men kun tre af  

 foreningerne under Mediehuset i Næstved, der modtager støtte fra  

 ministeriet.
Advokaten gør opmærksom på, at alle  

 krævede oplysninger nu er ministeriet i hænde, og at alle  

 regnskaber er blevet underskrevet af de ansvarlige.
Kulturministeriet har  

 accepteret dokumenterne incl. de omtalte sendetimerapporter.
Studie speak: TV 2/Øst har i dag talt med  

 Mediehusets leder, [K], han ønsker ikke at udtale sig, før TV  

 2/Øst har bragt en berigtigelse." Klagerne har anført, at indslaget ikke havde noget  

 med klagerne at gøre, men at de klagende mediers navne ikke desto  

 mindre blev nævnt gentagne gange.
 Klagerne har videre anført, at der blev afspillet  

 en jingle for Radio Næstved, og at der blev vist billeder fra TvDanmark  

 Næstveds studie.
 Klagerne har herudover anført, at [K] var at  

 træffe i sit hjem den 4. juli mellem klokken 15.15 og 19.30 uden at han  

 blev kontaktet.
 Klagerne har desuden anført, at formanden for  

 bestyrelsen for Radio Næstved blev ringet op af journalisten og gav  

 udtryk for, at sagen intet havde at gøre med Radio Næstved.  

 Denne oplysning blev imidlertid ikke bragt.
 Klagerne har endelig bestridt, at [K] er daglig leder af  

 Nat Radio Næstved.
 TV 2/Øst har i en udtalelse anført, at man  

 afviste klagernes krav om en berigtigelse, idet den var for vidtgående  

 i forhold til, at det alene var den første lille flig i en ganske  

 omfattende sag om forfalskede underskrifter, som blev løftet i det  

 første indslag.
TV 2/Øst har videre anført, at man gentagne  

 gange frem til deadline kl. 19.00 den 4. juli 1999 forgæves  

 forsøgte at indhente [K]s kommentar.
Den 5. juli bad TV 2/Øst  

 på ny [K] om en forklaring på de falske underskrifter, men han  

 ville kun udtale sig, hvis tv-stationen bragte den omtalte berigtigelse i  

 fuldt omfang, og dette ønskede tv-stationen ikke.
 TV 2/Øst har supplerende anført, at man for  

 at leve op til kravet om god presseskik fandt det rigtigt at  

 tydeliggøre, at sagen om de falske underskrifter for så vidt  

 angår regnskabet ikke vedrørte Radio Næstved og TvDanmark  

 Næstved, men andre medie-aktiviteter i Mediehusets regi.
 TV 2/Øst har endelig anført, at [K]  

 ubestridt er daglig leder af samtlige aktiviteter i Mediehuset, herunder  

 Radio Næstved og TvDanmark Næstved, og det blev i det  

 første indslag alene sagt, at Mediehuset bl.a. danner ramme om disse  

 to mediers aktiviteter.
 I sagens behandling har følgende  

 nævnsmedlemmer deltaget: Per Sørensen, Finn Rowold, Ulrik  

 Holmstrup og Preben Sørensen.
 Pressenævnet udtaler:
 Pressenævnet kan ikke foretage bevisførelse  

 og kan derfor ikke tage stilling til, om TV 2/Øst på  

 fornøden måde har søgt at indhente en kommentar fra  

 klageren [K].
 Pressenævnet bemærker videre, at det ikke er  

 muligt kræve, at et medie beklager et indslag, der er bragt.
Pressenævnet finder, at indslaget den 4. juli 1999  

 ikke burde have været illustreret med billeder og lyd, der direkte  

 kunne identificeres med Radio Næstved og TvDanmark Næstved.
Under  

 henvisning til, at  det i indslaget blev anført, at det var  

 regnskaberne for de frivillige programmer, der var i søgelyset, og  

at det dagen efter blev præciseret, at omtalen ikke  

 vedrørte Radio Næstved og TvDanmark Næstved, finder  

 Pressenævnet ikke anledning til at udtale kritik af indslaget den 4.  

 juli 1999, og klagerne har ikke krav på at få bragt et  

 genmæle i relation til dette indslag.
 Afsagt den 1. september 1999.
