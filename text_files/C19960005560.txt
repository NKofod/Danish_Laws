I bekendtgørelse nr. 135 af 13. marts 1996 om uddannelsesaktivitet og indberetningspligt i forbindelse med uddannelser, der følges med uddannelsesgodtgørelse eller med uddannelsesorlovsydelse m.v.
fastsættes retningslinier for aktivitet under uddannelse og indberetningspligt for uddannelsesstederne og deltagere i uddannelse.
Som følge heraf pålægges uddannelsesstederne henholdsvis deltagerne at  

 meddele Arbejdsformidlingen, at de ikke møder til undervisningen, ikke  

 afleverer opgaver eller ikke længere møder på uddannelsesstedet m.v.
Disse  

 forhold vil kunne føre til, at arbejdsløshedskassen standser udbetaling af  

 orlovsydelse eller uddannelsesgodtgørelse, og at Arbejdsformidlingen  

 tilbagekalder bevillingen.
 Uddannelsesstedets underretning af Arbejdsformidlingen skal ske på en  

 særlig blanket.
 Til bekendtgørelsens § 1:
 Personkreds:
 Reglerne for uddannelsesaktivitet gælder for følgende personer:
- personer, der har fået orlov til uddannelse - ledige, der modtager uddannelsesgodtgørelse efter en handlingsplan eller  

 uddannelsesplan - ledige, der modtager uddannelsesgodtgørel-se uden en handlingsplan, jf.  

 aktivbekendtgørelsens § 12, stk. 2.
 Uddannelsesaktivitet:
 Personerne på uddannelse er forpligtede til at deltage aktivt i  

 uddannelsen og de dertil knyttede aktiviteter, herunder deltage i  

 obligatorisk undervisning og evt. foreskrevne prøver, aflevere opgaver m.v.  

 Personer, der under uddannelsen ikke fuldt ud opfylder disse forpligtelser,  

 betragtes dog fortsat som uddannelsesaktive, hvis uddannelsesstedet skønner,  

 at deltagerne kan indhente det forsømte.
Personer, som - ikke påbegynder uddannelsen - ikke deltager aktivt i uddannelsen og de dertil knyttede aktiviteter  

 eller - ophører med at deltage i uddannelsen i utide opfylder ikke kravet om at deltage aktivt i uddannelsen.
 Til bekendtgørelsens § 2:
 Aktivitetskontrol:
 Som udgangspunkt afgør uddannelsesstederne selv, hvordan og hvornår  

 kontrollen med deltagernes uddannelsesaktivitet skal udføres.
Uddannelsesstedet skal dog løbende kontrollere, at deltageren er aktiv på  

 uddannelsen.
Det skal ske umiddelbart efter uddannelsen er begyndt og  

 derefter med jævne mellemrum afhængigt af uddannelsens karakter.
 Indberetningspligt:
 Uddannelsesstedet skal snarest og inden 1 uge underrette  

 Arbejdsformidlingen, hvis begyndelses- eller sluttidspunktet for selve  

 uddannelsen afviger fra, hvad der er oplyst i bevillingen.
 Uddannelsesstedet skal snarest og inden 1 uge underrette  

 Arbejdsformidlingen, såfremt en deltager starter på uddannelsen senere end 1  

 uge efter, at uddannelsen er påbegyndt, eller såfremt deltageren slutter  

 uddannelsen 1 uge tidligere end det egentlige afslutningstidspunkt.
 Uddannelsesstedet skal inden 1 uge underrette Arbejdsformidlingen, hvis  

 personen ikke længere deltager aktivt i uddannelsen.
 Flere uddannelsessteder:
Hvis uddannelsen er sat sammen af dele, der foregår på forskellige  

 uddannelsessteder, aftaler uddannelsesstederne indbyrdes, hvem der skal  

 varetage kontakten til Arbejdsformidlingen.
Det uddannelsessted, der bliver  

 valgt, har underretningspligten over for Arbejdsformidlingen.
 Det vil være hensigtsmæssigt, om uddannelsesstedet, hvor størstedelen af  

 uddannelsen foregår, har underretningspligten over for Arbejdsformidlingen.
 Til bekendtgørelsens § 3:
Ved videregående uddannelser, hvor uddannelsesstedet ikke har mulighed for  

 at kontrollere, om deltageren følger uddannelsen aktivt, har deltageren selv  

 pligt til at underrette Arbejdsformidlingen, hvis denne ikke begynder på  

 uddannelsen, hvis der sker afbrydelse af uddannelsen, eller hvis uddannelsen  

 og de dertil knyttede aktiviteter ikke følges aktivt.
Samme pligt gælder ved  

 deltagelse i uddannelser i udlandet.
 Til bekendtgørelsens § 4:
 Følger af manglende uddannelsesaktivitet:
 Når Arbejdsformidlingen modtager underretning om en deltagers manglende  

 uddannelsesaktivitet, skal Arbejdsformidlingen inden 1 uge underrette  

 deltagerens arbejdsløshedskasse.
 Arbejdsløshedskassen træffer afgørelse om at standse udbetaling af  

 uddannelsesorlovsydelse eller uddannelsesgodtgørelse m.v. samt evt.  

 tilbagebetaling heraf, jf. kap. 13 i lov om arbejdsløshedsforsikring m.v.
 Arbejdsformidlingen træffer afgørelse om, hvorvidt bevilling af orlov  

 eller tilbuddet om uddannelse med uddannelsesgodtgørelse skal tilbagekaldes.
 Til bekendtgørelsens § 5:
 Stk. 1: Ved »andre korte afbrydelser, der skyldes  

 uddannelsesstedets forhold« forstås, at skolen holder lukket af andre  

 grunde end egentlige helligdage og sommerferie.
 Stk. 2: Ved »lovligt forfald« forstås korte  

 sygdomsperioder eller andet velbegrundet fravær af kortere varighed, f.eks.  

 deltagelse i begravelse eller barns 1. sygedag.
 Stk. 3: Ved »længerevarende sygdom« forstås  

 sygdomsperioder af mere end 14 dages varighed.
 Ved »straks« forstås snarest og senest inden 1 uge efter, at  

 deltageren har konstateret, at sygdomsperioden vil vare mere end 14 dage.  

 Fristen på 1 uge gælder også ved barsel.
 Stk. 4: Deltagerens underretning af Arbejdsløshedsformidlingen og  

 arbejdsløshedskassen skal ske snarest og inden 1 uge.
 Til bekendtgørelsens § 7:
 Reglerne om uddannelsesaktivitet gælder for alle, der er startet med  

 uddannelsesorlovsydelse eller uddannelsesgodtgørelse den 1. januar, 1996  

 eller senere.
 Fra 1. april 1996, hvor bekendtgørelsen træder i kraft, skal  

 uddannelsesstederne følge reglerne i bekendtgørelsen for så vidt angår  

 deltagere, som har påbegyndt uddannelsen i første kvartal 1996.  

 Uddannelsesstederne er derimod ikke forpligtet til at følge reglerne i første  

 kvartal, det vil sige gå tilbage og undersøge forhold for deltagere, som  

 måtte have afbrudt deres uddannelse inden 1. april 1996.
