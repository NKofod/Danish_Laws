Nr LSF 175 Forslag til Lov om ændring af lov om retsforholdet mellem arbejdsgivere og  

 funktionærer (Kontant overskudsdeling) Fremsat af arbejdsministeren (Henning Dyremose) den 21. januar 1987 § 1 I lov om retsforholdet mellem arbejdsgivere og funktionærer, jfr.
lovbekendtgørelse nr. 413 af 30. august 1971, som ændret ved § 9 i lov nr. 313 af 10. juni 1976 og § 1 i lov nr. 162 af 12. april 1978, indsættes i § 17 A som STK. 2:
»STK. 2. Andele af en virksomheds overskud, som i medfør af § 3 a i lov om ferie ikke indgår i beregningen af feriegodtgørelse og ferietillæg, kan af arbejdsgiveren holdes uden for beregningen i stk. 1.«.
§ 2 Loven træder i kraft dagen efter bekendtgørelsen i Lovtidende og har virkning for overskudsandele, der vedrører ferieoptjeningsåret 1986.
BEMÆRKNINGER TIL LOVFORSLAGET Lov nr. 261 af 9. juni 1948 om retsforholdet mellem arbejdsgivere og funktionærer (Rigsdagstidende 1947-48, FT sp. 2188, 2367, 4648 og 4670, LT sp. 1302, 1314 og 1321, tillæg A, sp. 3969, tillæg B, sp.
1743 og tillæg C, sp. 1761) er bekendtgjort ved lovbekendtgørelse nr. 413 af 30. august 1971. Loven er senere ændret ved § 9 i lov nr. 313 af 10. juni 1976 om ændring af forskellige lovbestemmelser om 20 års aldersgrænsen m.v. og § 1 i lov nr. 162 af 12. april 1978 om ændring af forskellige lovbestemmelser vedrørende ligebehandling af mænd og kvinder med hensyn til til beskæftigelse m.v.
Lovforslaget skal ses i sammenhæng med det samtidig fremsatte forslag til Lov om ændring af lov om ferie (Kontant overskudsdeling).
Det foreslås heri, at der gives direktøren for Arbejdstilsynet bemyndigelse til at tillade, at kontante overskudsandele ikke skal indgå i beregningen af feriegodtgørelse og ferietillæg.
Overskudsandele i denne forbindelse er kontante udbetalinger, der ligger ud over aftalt løn, lovmæssige rettigheder og sociale bidrag, der ikke allerede er holdt uden for ferieloven i henhold til denne lovs § 16.
En forudsætning for direktørens tilladelse er, at virksomheden har forhandlet med lønmodtagerne på virksomheden eller disses repræsentanter.
Det følger af funktionærlovens § 17 a, at en funktionær, der efter aftale eller sædvane delvis vederlægges med tantieme, gratiale eller lignende, har krav på en forholdsmæssig andel heraf ved regnskabsårets slutning, hvis funktionæren fratræder i løbet af regnskabsåret.
Da det er hensigtsmæssigt, at arbejdsgiveren kan behandle overskudsandele på samme måde i de forskellige sammenhænge, hvori spørgsmålet dukker op, foreslås det at ændre funktionærlovens § 17 a, således at arbejdsgiveren ikke er forpligtet til at udbetale forholdsmæssige overskudsandele til fratrådte funktionærer, hvis overskudsandelen ikke indgår i beregningen af feriegodtgørelse og ferietillæg.
BILAG I DETTE BILAG ER (MARKERET MED --/ OG /-- ) INDSAT GæLDENDE FORMULERING AF DE BESTEMMELSER, DER BERØRES AF LOVFORSLAGET I lov om retsforholdet mellem arbejdsgivere og funktionærer, jfr.
lovbekendtgørelse nr. 413 af 30. august 1971, som ændret ved § 9 i lov nr. 313 af 10. juni 1976 og § 1 i lov nr. 162 af 12. april 1978, indsættes i § 17 A som STK. 2:
»STK. 2. Andele af en virksomheds overskud, som i medfør af § 3 a i lov om ferie ikke indgår i beregningen af feriegodtgørelse og ferietillæg, kan af arbejdsgiveren holdes uden for beregningen i stk. 1.«.
--/ § 17 a.
Såfremt en funktionær, der ifølge aftale eller sædvane delvis  

 vederlægges med tantieme, gratiale eller lignende ydelser, fratræder sin  

 stilling i et løbende regnskabsår, tilkommer der ham en i forhold til hans  

 ansættelsestid i regnskabsåret afpasset andel af den ydelse, han ville have  

 fået udbetalt, dersom han havde været ansat i virksomheden ved regnskabsårets  

 afslutning eller på det tidpunkt, ydelserne i øvrigt udbetales.
