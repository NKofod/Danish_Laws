Klage  

 over psykologisk erklæring vedrørende en 11-årig dreng Patientklagenævnet fandt grundlag for at kritisere  

 psykologens vurdering af og udfærdigelse af erklæringen om drengen og hans  

 familiemæssige forhold.
Det fremgik af erklæringen, at faren siden september  

 2001 og frem til udskrivelsen af hans søn ikke havde magtet at gå ud, og at  

 han  

 havde fået hjælp af sin mor til at klare dagligdagen med hensyn til indkøb og  

 lignende, samt at drengen sammenfaldende hermed havde været grædende,  

 somatiserende og ikke villet gå i skole.
Det fremgik ikke, på hvilken måde  

 ovennævnte vurderinger skulle anvendes, ligesom det ikke fremgik, hvilke mål  

 der var fastsat med hensyn til behandlingen, eller hvem behandlingen skulle  

 rettes mod.
Det var nævnets opfattelse, at forældrenes  

 samarbejdsevne i erklæringen var i fokus, således at dette medvirkede til  

 belysningen af drengens forhold.
Der var endvidere ikke noget selvstændigt  

 afsnit i erklæringen, der indeholdt en beskrivelse af drengens udvikling  

 under  

 indlæggelsen.
Det var endvidere nævnets opfattelse, at man under et afsnit  

 med  

 overskriften forældresamarbejde ville forvente enten at finde en  

 beskrivelse  

 af psykologens opfattelse af henholdsvis farens og morens samarbejde med  

 afdelingen i forbindelse med barnets indlæggelse eller en vurdering af  

 forældrenes  

 indbyrdes samarbejde om barnet i det daglige.
Det var nævnets opfattelse, at psykologen burde have  

 argumenteret for sine betragtninger om farens muligheder som rollemodel  

 tidligere i erklæringen end først i erklæringens sammenfattende afsnit.
Det  

 var  

 endvidere nævnets opfattelse, at omtalen af forældrenes situation,  

 funktionsmåde og synspunkter i højere grad burde have været adskilt i  

 separate  

 afsnit for henholdsvis faren og moren.
Det fremgår af henvisningen til børnepsykiatrisk  

 afdeling, at drengen i 4. klasse havde haft enkelte samtaler med en  

 skolepsykolog, som havde vurderet, at den primære opgave lå i arbejdet med  

 forældrene,  

 hvorfor de havde fået tilbud om fornyet konsultation.
Henvisningen omfattede  

 både drengen og hans forældre, idet kommunen anmodede om, at henvisningen  

 blev  

 behandlet som en akut sag, da både drengen og familien var meget forpinte.  

 Det  

 var nævnets opfattelse, at der ifølge denne henvisning var tale om en  

 situation, der krævede en håndtering af både barn og forældre.
Det fremgik af journalen, at børnepsykiatrisk afdeling  

 sendte brev til moren og til kommunen 3 dage efter, at de havde modtaget  

 henvisningen, og at moren mødte til forsamtale den 4. januar 2002. Først den  

 8.  

 februar 2002 tog psykologen telefonisk kontakt til faren på foranledning af  

 moren, som var bekymret for, om overnatninger hos faren ville vanskeliggøre  

 drengens fremmøde i afdelingen.
Psykologen ønskede en aftale med faren om, at  

 drengen indtil videre skulle overnatte hos moren.
Samtidig aftalte han en tid  

 til samtale med faderen den 26. februar 2002 med henblik på at belyse  

 forholdene set fra faderens synsvinkel.
Det er nævnets opfattelse, at psykologen, i betragtning  

 af den tidlige inddragelse af moren, burde have taget kontakt til faren på et  

 tidligere tidspunkt med henblik på at formindske risikoen for at forøge  

 familiens konfliktsituation.
Samlet var det herefter nævnets opfattelse, at  

 psykologens erklæring var udfærdiget på en sådan måde, at den kunne skabe  

 tvivl  

 om behandlingsstedets evne til at fremstå uvildigt over for begge forældre.
