(Til de private seminarier,  

 husholdningsseminarierne og børnehave- og fritidspædagogseminarierne) Under henvisning til direktoratets skrivelse af 11. maj 1973 om  

 overtagelse af de risici, som hidtil har været dækket af de af seminarierne  

 tegnede forsikringer, skal man på given foranledning meddele følgende  

 supplerende oplysninger om området for statens selvforsikring og  

 fremgangsmåden i tilfælde af opståede skader:
Ved skader på personale er staten erstatningspligtig i overensstemmelse  

 med reglerne i ulykkesforsikringsloven.
I skadestilfælde rekvireres  

 anmeldessesskema i sikringsstyrelsen, Æbeløgade 1, 2100 København Ø., tlf.  

 (01) 29 91 33 og indsendes i udfyldt stand til nærværende direktorat, der  

 videresender sagen til sikringsstyrelsen.
Det bemærkes, at studerende/elever ikke er omfattet af reglerne i  

 ulykkesforsikringsloven.
I skadestilfælde er staten derfor kun  

 erstatningspligtig i det omfang, der foreligger et ansvarsgrundlag, hvilket  

 normalt forudsætter, at der fra seminariets side er udvist uforsvarligt  

 forhold.
I visse tilfælde, hvor skaden er indtrådt i forbindelse med selve  

 undervisningssituationen, vil der kunne ydes en billighedsgodtgørelse, typisk  

 ved ødelagte briller eller tandskader, selv om et ansvarsgrundlag i henhold  

 til sædvanlige regler ikke er dokumenteret.
Ansøgning om erstatning  

 videresendes til direktoratet med oplysning om skadens art og omfang, årsagen  

 til skaden, oplysning om udgiften til retablering, så vidt muligt i form af  

 regningsbilag samt oplysning om, hvorvidt udgiften kan afholdes inden for den  

 seminariet tildelte bevillingsramme.
 Ved skader på seminariets faste ejendom eller løsøre er staten  

 erstatningspligtig i det omfang, ansvarsgrundlaget ikke kan henføres til  

 anden skadevolder, og bærer som selvforsikrer risikoen.
I skadestilfælde må seminarierne som nævnt i skrivelse af 11. maj 1973  

 ikke afholde de til skadens genoprettelse nødvendige udgifter uden  

 tilslutning fra direktoratet.
Anmodning om udgiftens afholdelse må - som  

 ligeledes nævnt i skrivelsen - indeholde følgende oplysninger:
Ved skader på udenforstående eller deres ejendom er staten kun  

 erstatningspligtig i det omfang, der foreligger et ansvarsgrundlag, hvilket  

 normalt forudsætter, at der fra seminariets side er udvist uforsvarligt  

 forhold.
Hvilke oplysninger og hvilket dokumentationsmateriale, der i givet  

 fald skal indsendes til direktoratet, må bero på de nærmere omstændigheder i  

 den konkrete sag.
Eventuel udgiftsafholdelse kræver dog i alle tilfælde  

 direktoratets tilslutning.
 Specielt med hensyn til skader forvoldt af studerende/elever bemærkes, at  

 der, bortset fra tilfælde, hvor ansvaret for den skadeforvoldende handling  

 kan henføres til seminariet, ikke kan pålægges staten erstatningspligt, men  

 erstatning må afholdes af de studerende/eleverne. Ønsker disse at sikre sig  

 imod risikoen for at ifalde ansvar for skadegørende handlinger, må de tegne  

 en ansvarsforsikring, eventuelt en gruppeansvarsforsikring.
Det tilføjes, at direktoratet må fastholde, at samtlige forsikringer skal  

 bringes til ophør med kontraktmæssigt varsel med undtagelse af  

 kaskoforsikring for bil, hvor en sådan ejes af et seminarium, og  

 bygningsforsikringer for seminarier, hvor der er bygningsmæssig sammenhæng  

 mellem forskellige afdelinger, der ikke alle er omfattet af  

 seminariestøtteloven.
I disse to tilfælde kan forsikringen bibeholdes.
 Endelig er det et vilkår for opnåelse af statslånstilsagn til et  

 byggeprojekt, at der tegnes forsikring mod brand for bygninger under  

 opførelse.
 P.D.V.
 Michael Ørnø.
