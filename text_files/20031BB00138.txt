Fremsat den 27. februar 2004 af  

 Frode Sørensen (S), Morten Bødskov (S),  

 Per Kaalund (S) og Lissa Mathiasen (S) Forslag til folketingsbeslutning om en styrket færdselssikkerhed for unge og knallertkørere Folketinget pålægger regeringen at iværksætte de nødvendige  

 initiativer til at sikre, 1)  

 	  

    

 at knallerter  

 indregistreres og forsynes med nummerplade, 2)  

 	  

    

 at der indføres  

 skærpet kontrol med og sanktioner mod forhandlere, der har medvirket til at  

 tune knallerter, 3)  

 	  

    

 at der sker en  

 prioritering af forskning i unges trafikkultur og -vaner.
Bemærkninger til forslaget Unge optræder alt for hyppigt i statistikken over  

 trafikdræbte i Danmark.
I 2002 omkom 463 trafikanter i Danmark.
I forhold til  

 indbyggertallet er der flest unge blandt de dræbte.
Blandt de unge på 18-19  

 år  

 er der 24 dræbte pr. 100.000 indbyggere.
Unge mænd mellem 18 og 21 år har i det hele taget en mere  

 risikofyldt adfærd i trafikken.
Unge er involveret i en tredjedel af samtlige  

 uheld.
De seneste mange år er det gået den gale vej.
For 15 år  

 siden var der blandt 100.000 indbyggere 417 unge, der kom til skade i  

 trafikken.
I 2002 er antallet af personskader blandt unge på 18-19 år steget  

 til 586 pr. 100.000 indbyggere.
Ser man specifikt på gruppen af unge knallertkørerer, er  

 det tydeligt, at de udgør en gruppe i trafikken med stigende risiko for at  

 komme alvorligt til skade.
Siden 1997 er udviklingen gået i den gale retning  

 med en vækst på mere end 50 pct. i antallet af alvorligt tilskadekomne  

 knallertkørere.
I 2002 blev 29 knallertkørere dræbt, og 574 var ude for  

 alvorlige ulykker.
 Opgørelserne over tilskadekomne viser, at det især er unge  

 op til 17 år samt mænd mellem 25 og 44 år, der kommer til skade på knallert.
De seneste år er der kommet flere knallerter på vejene i  

 Danmark.
Fra 2001 til 2002 steg cykel/knallerttrafikken med 5,2 pct.
Til  

 sammenligning steg biltrafikken i samme periode med 2,2 procent.
Det stigende  

 antal trafikanter på knallert vil alt andet lige medføre et stigende antal  

 tilskadekomne og dræbte de næste år.
Desværre er de mange trafikskadede unge og knallertkørere  

 en noget overset gruppe.
Mange års politisk indsats for færdselssikkerheden  

 har  

 primært sigtet mod en forandring af bilisternes trafikvaner.
 Forslagstillerne mener, at det er nødvendigt at gøre en  

 mere målrettet indsats særligt for de unge og knallertkørerne.  

 Færdselssikkerheden for unge og knallertkørere skal forbedres, hvis  

 målsætningen om at nedbringe antallet af trafikskadede og trafikdræbte i  

 Danmark med 40 pct. skal realiseres før år 2012 som anbefalet af  

 Færdselssikkerhedskommissionen.
Forslagsstillerne konstaterer, at Danmark fortsat ligger  

 langt bag efter lande som Sverige, Norge og England, når det gælder  

 færdselssikkerheden.
Eksempelvis har England 6,1 dræbt pr. 100.000  

 indbyggere,  

 mens det tilsvarende tal i Danmark er 8,1 dræbt.
 Det er uacceptabelt, og det peger på behovet for at tænke  

 nyt i indsatsen for danskernes færdselssikkerhed.
 På denne baggrund foreslås, at Folketinget pålægger  

 regeringen at iværksætte de nødvendige initiativer til at sikre, at  

 knallerter  

 indregistreres og forsynes med nummerplade, at der indføres skærpet kontrol  

 med  

 og sanktioner mod forhandlere, der har medvirket til at tune knallerter, samt  

 at der sker en prioritering af forskning i unges trafikkultur og -vaner.
Bemærkninger til forslagets enkelte bestemmelser 1. Knallerter indregistreres og forsynes med  

 nummerplade Regeringen pålægges at tage initiativ til, at knallerter på  

 linje med andre motoriserede køretøjer bliver indregistreret og forsynet med  

 nummerplade.
Dermed bliver det lettere at identificere knallertkørere,  

 der overtræder regler om hastighed, brug af hjelm og spritkørsel, kører to på  

 en knallert eller begår lignende forseelser.
Det vil samtidig medføre en  

 markant forbedring af politiets muligheder for at efterforske stjålne  

 knallerter.
Med de nuværende regler er der ingen nummerplader på  

 ikkeregistreringspligtige knallerter.
Det er derfor så godt som umuligt for  

 politiet at identificere knallertkørere, der udviser en risikabel adfærd i  

 trafikken.
 Indregistrering af knallerter giver således politiet  

 markant forbedrede muligheder for at kontrollere knallertkørselen i Danmark.
Registreringen af knallerter vil samtidig give et bedre  

 overblik over antallet og tilstanden af knallerter i Danmark.
I dag har man  

 kun  

 brancheforeningens upræcise tal at støtte sig til.
Forslaget er et skridt i retning af mere information om  

 knallerterne i den danske trafik og dermed et vigtigt led i udviklingen mod  

 større færdselssikkerhed for denne gruppe i trafikken.
Endelig vil forslagets  

 forbedrede kontrolmuligheder virke præventivt over for unge, der fristes til  

 ulovligt at tune deres knallerter, køre flere på en knallert, køre på stjålne  

 knallerter eller begå lignende forseelser.
2. Skærpet kontrol med og sanktioner mod  

 forhandlere, der har medvirket til at tune knallerter I forlængelse af ovenstående forslag om indregistrering af  

 knallerter opfordrer Folketinget regeringen til at vurdere behovet for  

 skærpede  

 kontrol- og sanktionsmuligheder over for forhandlere, der medvirker til at  

 tune  

 knallerter.
 Derved skal politiet have bedre muligheder for at gribe ind  

 over for forhandlere, der ulovligt tilbyder at tune knallerter for kunder.  

 Politiet skal samtidig have mulighed for at føre bedre kontrol med  

 forhandlerne.
Tunede knallerter er en tilbagevendende faktor i  

 færdselsulykker, der implicerer knallerter.
En almindelig knallert må køre 30  

 km/t, men mange knallerter er tunet helt op til 80-90 km/t.
Særlig  

 scooterknallerter er nemme at tune.
Tunede knallerter betyder, at andre trafikanter får en mere  

 usikker færdsel.
Ifølge gældende lovgivning, skal knallerter køre på  

 cykelstierne.
Tunede knallerter øger risikoen og utrygheden for gående og  

 cyklende trafikanter, når de kører med mere end dobbelt hastighed af, hvad  

 der  

 er tilladt på cykelstier.
Via medierne har der været ført bevis for, at flere  

 forhandlere i Danmark medvirker til ulovligt at tune knallerter.
Både med  

 hensyn til knallert 30 og knallert 45 bør der derfor gøres en skærpet indsats  

 over for de forhandlere, der som påvist i danske medier hjælper unge med at  

 tune knallerterne.
Mere kontrol af forhandlerne vil resultere i, at færre  

 tunede knallerter sælges til unge.
Samtidig vil risikoen for skærpede  

 sanktioner afholde mange forhandlere fra at hjælpe kunder med ulovligt at  

 tune  

 knallerter, og det vil forbedre den generelle sikkerhed for knallertkørerne  

 og  

 andre trafikanter.
 Derfor pålægges regeringen at vurdere behovet for skærpet  

 kontrol og skærpede sanktioner.
3. Prioritering af forskning i unges trafikkultur  

 og -vaner Forslaget vil målrette dele af forskningen i  

 færdselssikkerhed til de unges trafikkultur og give muligheder for kampagner  

 rettet særligt mod de unge.
De unge fylder mest i statistikkerne over trafikdræbte og  

 trafikskadede.
For at gøre en målrettet indsats for at nedbringe antallet af  

 trafikuheld  

 er det nødvendigt med en grundig dokumentation og viden om trafikkulturen hos  

 særligt denne gruppe.
Med stigende ungdomsårgange vokser samtidig behovet for  

 forskning i de unges trafikvaner, så vi ikke ender i en uholdbar situation,  

 hvor antallet af trafikskadede unge er eksponentielt stigende med antallet af  

 unge i den danske befolkning.
Uheldigvis foreligger der ingen klar dokumentation af de  

 unges trafikkultur.
Der savnes derfor grundige videnskabelige redegørelser  

 for,  

 hvorfor de unge er overrepræsenteret i ulykkesstatistikkerne.
Danmarks TransportForskning er i gang med vigtige projekter  

 om unge bilisters særlige livsstil.
Sådanne projekter kan imidlertid ikke  

 afdække alle aspekter af de unges trafikkultur.
Som nævnt ovenfor kommer  

 mange  

 unge til skade på knallert og på cykel.
 Regeringen opfordres derfor til at målrette forskningen  

 yderligere mod de unge, så færdselssikkerheden for knallertkørere, cyklister  

 og  

 andre grupper, hvor unge er talstærkt repræsenteret, bliver en del af  

 videngrundlaget de kommende år.
 På baggrund af forskningen i de unges trafikkultur og  

 -vaner kan der efterfølgende udarbejdes retningslinjer for kampagner, der  

 henvender sig særligt til de unge for at begrænse deres risikofyldte færdsel,  

 herunder om sammenhængen mellem unges alkohol- og trafikkultur.
Skriftlig fremsættelse Frode Sørensen  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en styrket færdselssikkerhed for unge og  

 knallertkørere.
(Beslutningsforslag nr.
B 138).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
