 I forbindelse med det af undervisningsministeriet fremsendte cirkulære om  

 tilmelding m.v. til ungdomsuddannelserne af 23. januar 1985 og den tilhørende  

 vejledning vedrørende SOT jfr. bilag 1 og 2, hvor det af optagelsesreglerne  

 fremgår, at der til gruppe A, (der er forbeholdt ansøgere med en særlig  

 tilknytning til det pågældende hovederhvervsområde) bl.a. kræves en  

 underskrevet uddannelsesaftale (som ikke er godkendt af AF) med et godkendt  

 praktiksted, skal arbejdsdirektoratet hermed anmode AF-kontorerne om at være  

 behjælpelig og udlevere uddannelsesaftaler på forlangende til  

 lærepladssøgende og EFG-1. dels søgende og henvise erhvervsskolerne - ved  

 bestilling af et større antal uddannelsesaftaler - til Schultz Bogtryk,  

 Gothersgade 49, 1123 København K.
 Under henvisning til tavshedspligten efter § 22, stk. 1 i lov om  

 arbejdsformidling og arbejdsløshedsforsikring m.v. angående oplysninger fra  

 AF's mesterkartotek, skal arbejdsdirektoratet henvise til EMU 8-2, EMU cirkl.  

 nr. , hvoraf det fremgår, at det vil være i strid med tavshedsreglerne  

 generelt at udlevere oplysninger fra AF-kontorets mesterkartotek, men at  

 AF-kontorerne i begrænset omfang kan bistå den enkelte lære- og  

 praktikpladssøgende med oplysning om hvorvidt konkrete navngivne virksomheder  

 er godkendt til at oplære lærlinge og efg-elever.
Arbejdsdirektoratet skal erindre om, at AF-kontorerne ikke må modtage  

 eller godkende uddannelsesaftaler fø basisåret for de pågældende elever er afsluttet.
Dog kan  

 forhåndsgodkendelse ske, jfr.
EMU 2-9, EMU cirkl.nr. 16/86 om  

 forhåndsgodkendelse af uddannelsesaftaler, når der er en sandsynlighed for,  

 at eleven gennemfører basisåret, hvilket derfor tidligst kan ske på 2.  

 semester i basisuddannelsen.
Som bilag 3 vedlægges skrivelse af december 1985 vedrørende SOT.
Af  

 skrivelsen fremgår det bl.a., at optagelsesreglerne er ændrede i 1986.
 Endvidere vedlægges som bilag 4 undervisningsministeriets skrivelse af 4.  

 februar 1986 om tidsfrister i forbindelse med tilmelding i 1986 til SOT.
 P.D.V.
 E.B.
Kirsten Larsen fuldmægtig Bilag udeladt.
