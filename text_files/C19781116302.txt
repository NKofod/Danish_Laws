Med hensyn til pligten til at bære tjenestedragt, tjenestedragtens  

 udseende samt tilskud ved anskaffelse af tjenestedragt gælder de regler, der  

 er fastsat ved aftale af 5. marts 1977 mellem kirkeministeriet og Den danske  

 Præsteforening og de i tilslutning hertil indgåede aftaler om størrelsen af  

 den maksimale anskaffelsessum.
Det bemærkes, at der kræves samtykke fra  

 direktoratet for kriminalforsorgen, før biskoppen kan meddele den i § 1, stk.  

 2, nævnte tilladelse til at undlade at bære tjenestedragt.
 Det er ved aftalens indgåelse en forudsætning, at præster, der flyttes fra  

 folkekirken til kriminalforsorgen eller omvendt, kun kan opnå  

 førstegangstilskud een gang, og at brugsterminen, der efter den gældende  

 aftale er 8 år, beregnes ved sammenlægning af tjenestetiden i folkekirken og  

 kriminalforsorgen efter sidste anskaffelse med tilskud.
 Aftalen træder i kraft fra udgangen af den måned, hvori den er  

 underskrevet efter at være godkendt af finansministeriet.
København, den 23. feb. 1978 JUSTITSMINISTERIET direktoratet for kriminalforsorgen H.H.
Brydensholt.
 /Jon Johnsen.
