Betænkning afgivet af Udvalget for Fødevarer, Landbrug og  

 Fiskeri den 12. december 2006 Betænkning over Forslag  

 til lov om ændring af lov om fødevarer, lov om næringsbrev til  

  

 fødevarebutikker og lov om restaurations- og hotelvirksomhed m.v.
(Strafskærpelse, næringsbrev til fødevarevirksomheder og  

 inddragelse heraf, udveksling af  

  

 oplysninger m.v.) [af familie‑ og forbrugerministeren (Lars Barfoed)] 1. Ændringsforslag Der er stillet 8 ændringsforslag til lovforslaget.
Familie- og  

 forbrugerministeren har stillet ændringsforslag nr. 3, 4 og 6.  

 Socialdemokratiets og Det Radikale Venstres medlemmer af udvalget har stillet  

 ændringsforslag nr. 2, og Det Radikale Venstres medlemmer af udvalget har  

 stillet ændringsforslag nr. 1, 5, 7 og 8.
2. Udvalgsarbejdet Lovforslaget blev fremsat den 4. oktober 2006 og var til 1.  

 behandling den 10. oktober 2006. Lovforslaget blev efter 1. behandling  

 henvist  

 til behandling i Udvalget for Fødevarer, Landbrug og Fiskeri.
Dispensation fra § 13, stk. 1, i Folketingets  

 forretningsorden Udvalget anmoder om, at Folketinget dispenserer fra reglen i  

 forretningsordenen om, at 3. behandling ikke må finde sted før 2 dage efter,  

 at  

 2. behandling er afsluttet.
Møder Udvalget har behandlet lovforslaget i 9 møder.
Høring Et udkast til lovforslaget har inden fremsættelsen været sendt i  

 høring, og familie- og forbrugerministeren sendte den 26. juni 2006 dette  

 udkast til udvalget, jf. folketingsåret 2005-06, alm. del  bilag 541.  

 Den 4.  

 oktober 2006 sendte familie- og forbrugerministeren de indkomne høringssvar  

 og  

 et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Dansk Handel & Service, Danske Slagtermestres Landsforening, Fagligt Fælles Forbund, Ib Holm, Ringsted, Nærbutikkernes Landsforening og Peer Risager, Sæby.
 Familie- og forbrugerministeren har over for udvalget  

 kommenteret de skriftlige henvendelser til udvalget.
Deputationer Endvidere har Danske Slagtermestres Landsforening og  

 Nærbutikkernes Landsforening mundtligt over for udvalget redegjort for deres  

 holdning til lovforslaget.
Samråd Udvalget har stillet 1 spørgsmål til familie- og  

 forbrugerministeren til mundtlig besvarelse, som denne har besvaret i et  

 samråd  

 med udvalget den 22. november 2006. Ministeren har efterfølgende sendt  

 udvalget  

 det talepapir, der lå til grund for ministerens besvarelse af spøgsmålet.
Spørgsmål Udvalget har stillet 59 spørgsmål til familie- og  

 forbrugerministeren til skriftlig besvarelse, som denne har besvaret med  

 undtagelse af spørgsmål 55-59, som forventes besvaret inden 2. behandling af  

 lovforslaget.
Herudover forventes der at foreligge supplerende besvarelse af  

 spørgsmål 48-51 inden 2. behandling af lovforslaget.
 Udvalgets spørgsmål og ministerens svar herpå er optrykt som  

 bilag 2 til betænkningen.
3. Tilkendegivelse fra familie- og  

 forbrugerministeren Familie- og forbrugerministeren har over for udvalget  

 tilkendegivet følgende vedrørende Fødevarestyrelsens udmåling af størrelsen  

 på  

 administrative bøder:
 For så vidt angår de tidligere behandlede udvalgsspørgsmål  

 vedrørende begrebet »omsætning« i lovforslagets § 1, nr. 6, skal jeg for en  

 god  

 ordens skyld præcisere besvarelserne af spørgsmål 1, 8, 9, 13, 18 og 42, for  

 så  

 vidt angår fødevareregionernes brug af antal ansatte som indikator for  

 virksomhedernes  

 omsætning.
 I henhold til gældende fødevarelovs § 60, stk. 5, bruges  

 virksomhedernes omsætning som målestok for deres størrelse.  

 Fødevareregionerne  

 har imidlertid ikke hjemmel til at kræve oplysninger om omsætningens  

 størrelse  

 i forbindelse med bødefastsættelsen og vil normalt ikke have adgang til  

 sådanne  

 oplysninger.
Antallet af ansatte er normalt en pålidelig indikator for  

 omsætning til brug for placering af virksomheden i en af de tre kategorier af  

 virksomheder, som fødevareregionerne anvender, når administrative bøder  

 tildeles.
Som udgangspunkt kan antal ansatte derfor bruges som en indikator  

 for  

 omsætning.
Som præciseret i min besvarelse af spørgsmål 47 er det  

 imidlertid vigtigt at bemærke, at antallet af medarbejdere ikke substituerer  

 begrebet »omsætning«.
Fødevaremyndighederne skal leve op til det såkaldte  

 officialprincip i forvaltningsretten, hvilket indebærer, at forvaltningen  

 skal  

 træffe sin afgørelse om rette bødestørrelse på et sagligt og tilstrækkeligt  

 grundlag.
Ud over antallet af ansatte, er det derfor afgørende, at  

 fødevareregionerne afgør spørgsmålet om omsætning ud fra alle relevante  

 forhold, som kan give et retvisende billede af virksomhedens omsætning.
4. Indstillinger og politiske bemærkninger Indstillinger Et  

  

 flertal  

  

 i udvalget (V, KF og DF) indstiller lovforslaget til  

  

 vedtagelse  

  

 med de af familie- og forbrugerministeren  

 stillede ændringsforslag.
 Et  

  

 mindretal  

  

 i  

 udvalget (S og SF) indstiller lovforslaget til  

  

 vedtagelse  

  

 med de under nr. 2, 3, 4 og 6 stillede ændringsforslag.
Et  

  

 andet  

 mindretal  

  

 i udvalget (RV) indstiller  

 lovforslaget til  

  

 vedtagelse  

  

 med de  

 stillede ændringsforslag.
Såfremt de stillede ændringsforslag ikke vedtages,  

 vil mindretallet ved 3. behandling af lovforslaget stemme hverken for eller  

 imod lovforslaget.
 Et  

  

 tredje  

 mindretal  

  

 i udvalget (EL) indstiller  

 lovforslaget til  

  

 vedtagelse  

  

 med de  

 stillede ændringsforslag.
Politiske  

 bemærkninger Det er helt afgørende for Venstres,  

 Dansk Folkepartis og Det Konservative Folkepartis medlemmer af udvalget, at  

 fødevaresikkerheden  

 er optimal, og at der er et velfungerende fødevarekontrolsystem i Danmark.
Der har desværre igennem  

 længere tid været en tendens til, at nogle fødevarevirksomheder ingen respekt  

 har for den gældende lovgivning.
Derfor er det nødvendigt, at der målrettet  

 og  

 konsekvent bliver sanktioneret over for disse virksomheders lovovertrædelser.  

 Dansk Folkeparti har derfor indgået en aftale med regeringen om nultolerance  

 på  

 fødevareområdet, og det er denne aftale, der udmøntes med dette lovforslag.
 Det er endvidere aftalt,  

 at der på finansloven for 2007 tilføres midler til nultoleranceplanen, og at  

 der drøftes eventuelle yderligere tiltag på fødevarekontrolområdet.
 I øvrigt ser Venstre, Dansk  

 Folkeparti og Det Konservative Folkeparti frem til, at der sidst på året i  

 2006  

 foreligger resultater af dels en uafhængig ekspertundersøgelse af  

 fødevarekontrollen, dels en beretningsundersøgelse, som udarbejdes af  

 Rigsrevisionen efter anmodning fra statsrevisorerne.
Venstre, Dansk Folkeparti og Det Konservative Folkeparti  

 konstaterer, at lovforslaget er en udmøntning af flere punkter i den  

 politiske  

 aftale mellem regeringen og Dansk Folkeparti om nul-tolerance på  

 fødevareområdet.
For så vidt angår lovforslagets § 2, nr. 15, og § 3, nr. 1,  

 om  

 midlertidig administrativ inddragelse af næringsbrev, har partierne noteret  

 sig, at ministeren har oplyst følgende:
I sit svar på spørgsmål 8 oplyser ministeren, at der kun  

 vil ske administrativ inddragelse af næringsbrevet i ganske særlige tilfælde.  

 Bestemmelsen finder således anvendelse, hvis det vil indebære overhængende  

 risiko for fødevaresikkerheden at lade næringsbrevsindehaveren fortsætte sin  

 virksomhed.
Bestemmelsen finder også anvendelse i tilfælde af, at  

 næringsbrevsindehaveren groft eller gentagne gange væsentligt har overtrådt  

 fødevarelovgivningen og der er en overhængende risiko for, at virksomheden  

 fortsat ikke vil blive drevet i overensstemmelse med fødevarelovgivningen.
 I sit svar på  

 spørgsmål 30 oplyser ministeren, at d  

 er ikke med lovforslaget er  

 tilsigtet nogen indskrænkning af lov nr. 442 af 9. juni 2004 om retssikkerhed  

 ved forvaltningens anvendelse af tvangsindgreb og oplysningspligter, der  

 således finder anvendelse i fuldt omfang.
 I sit svar på spørgsmål 36 oplyser ministeren, at  

 proportionalitetsprincippet gælder for afgørelser truffet af  

 forvaltningsmyndigheder og således også vedrørende midlertidig inddragelse af  

 næringsbrevet, jf. lovforslagets § 2, nr. 15, og § 3, nr. 1. Det er i  

 lovforslagets  

 bemærkninger, punkt 3.1.3, anført, at det nøje skal overvejes, om andre,  

 mindre  

 indgribende foranstaltninger i den konkrete situation vil være  

 tilstrækkelige.
I sit svar på spørgsmål 40 oplyser ministeren, at formålet med  

 lovforslaget er at indføre skærpede straffe og sanktionsmuligheder, herunder  

 mulighed for at gribe ind hurtigt og effektivt over for personer og  

 virksomheder, der udøver deres erhverv på en helt uansvarlig måde.
Der er i  

 lovforslaget indsat bestemmelser, der giver adgang til domstolsprøvelse af  

 myndighedernes afgørelser, og som derved sikrer de berørte personer og  

 virksomheders retssikkerhed.
I sit svar på spørgsmål 53 og 54 oplyser ministeren, at  

 afgørelser om midlertidig inddragelse af næringsbrevet vil være meget  

 principielle og indgribende, og at det derfor under alle omstændigheder vil  

 være  

 naturligt, at Fødevarestyrelsens direktion inddrages i beslutningen.
Venstre,  

 Danske Folkepart og Det Konservative Folkeparti opfatter ministerens svar  

 sådan, at afgørelser om midlertidig administrativ inddragelse af næringsbrev  

 kun vil finde sted i ekstraordinære tilfælde, og at det på grund af disse  

 afgørelsers principielle og indgribende karakter er afgørende med en ensartet  

 praksis på området, hvorfor afgørelse i sådanne sager træffes af  

 Fødevarestyrelsens direktion efter indstilling fra regionschefen.
 I sit svar på spørgsmål 11 oplyser ministeren, at spørgsmålet  

 om den administrative inddragelse af næringsbrevet kan indbringes for  

 domstolene inden for en frist på 4 uger, dog uden at dette får opsættende  

 virkning.
I sit svar på spørgsmål 32 oplyser ministeren, at en  

 midlertidig inddragelse af næringsbrevet altid efterfølges af en  

 frakendelsessag efter § 11 i lov om næringsbrev til fødevarebutikker eller §  

 7 a  

 i lov om restaurations- og  

 hotelvirksomhed.
Den berørte vil således altid kunne imødese en  

 domstolsprøvelse  

 af spørgsmålet om frakendelse, eventuelt med en forudgående prøvelse af den  

 midlertidige inddragelse, hvis dette begæres af den pågældende.
I sit svar på  

 spørgsmål 52 oplyser ministeren, at der vil blive fastlagt interne  

 retningslinjer, der skal gælde for Fødevarestyrelsen, når denne i henhold til  

 næringsbrevslovens §  

 11 a  

 og restaurationslovens § 7 b inddrager  

 næringsbrevet midlertidigt.
Det vil fremgå af disse retningslinjer, at  

 Fødevarestyrelsen, såfremt den modtager anmodning om sagsanlæg, skal bestræbe  

 sig på at anlægge sag senest 3 hverdage efter anmodningens fremsigelse.
I det  

 supplerende  

 svar på spørgsmål 52 oplyser ministeren endvidere, at ministeren forventer,  

 at  

 domstolene i sådanne situationer vil behandle sagerne med den fornødne  

 hurtighed.
 Venstre, Dansk Folkeparti og Det Konservative Folkeparti  

 konstaterer endvidere, at ministeren foreslår en revisionsklausul fastsat,  

 hvorefter ministeren i folketingsåret 2008-09 fremsætter forslag til en  

 revision af de ændringer i fødevareloven, der følger af § 1 i lovforslaget.  

 Formålet med revisionen er at undersøge, om de ændringer, der er foretaget i  

 fødevareloven, i praksis fungerer tilfredsstillende.
Det fremgår af bemærkningerne til dette ændringsforslag, at  

 revisionsklausulen skal ses i sammenhæng med de revisionsklausuler, der  

 fremgår  

 af § 13, stk. 5, i lov nr. 486 af 6. september 2004 om næringsbrev m.v., og §  

 2, stk. 6, i lov nr. 487 af 19. juni 2004 om ændring af lov om restaurations-  

 og hotelvirksomhed m.v.
Det er i disse bestemmelser fastsat, at økonomi- og  

 erhvervsministeren fremsætter forslag om revision af disse love i  

 folketingsåret 2008-2009. Disse revisionsbestemmelser indebærer blandt andet,  

 at også den foreslåede regel i næringsbrevslovens §  

 11 a, som foreslås indsat ved lovforslagets  

 § 2, nr. 15, og den foreslåede regel i restaurationslovens § 7 b, som  

 foreslås  

 indsat ved lovforslagets § 3, nr. 1, er omfattet af lovrevisionen.
 Endelig har Venstre, Dansk Folkeparti og Det Konservative  

 Folkeparti endvidere noteret sig, at ministeren i svaret på spørgsmål 6 har  

 oplyst, at ministeren løbende vil følge udviklingen på området med henblik på  

 at sikre, at bestemmelsen om midlertidig administrativ inddragelse af  

 næringsbrev  

 anvendes på en retssikkerhedsmæssigt forsvarlig måde.
Socialdemokratiets, Socialistisk Folkepartis og Enhedslistens  

 medlemmer af udvalget finder, at de mange fødevareskandaler, der er blevet  

 optrevlet over en længere tid, er helt uacceptable.
Forbrugerne skal være  

 sikre  

 på, at det ikke er gammelt kød, der ligger i kølemontrerne.
 Desværre er der ingen tvivl om, at nedskæringerne i budgetterne,  

 som regeringen har foretaget sammen med Dansk Folkeparti, i høj grad er årsag  

 til, at kontrollen ikke har været tilstrækkelig.
 112 mio. kr. mindre til fødevarekontrol siden regeringsskiftet i  

 2001 og en betydelig personalereduktion på 200 medarbejdere har sin  

 konsekvens.  

 At tro andet er naivt.
 Debatten i forbindelse med de mange kødskandaler har vist, at familie-  

 og forbrugerministeren må gøre sit arbejde bedre.
 Det er desværre nødvendigt at stramme lovgivningen, når der i  

 fødevarebranchen er brodne kar som engrosvirksomhederne Tullin Food og Tannis  

 Food,  

 som er virksomheder, der først og fremmest er blevet kendt, fordi de  

 fødevarer,  

 de har solgt, ikke har levet op til lovgivningens krav.
Socialdemokratiet gav allerede i 2002 ved behandlingen af  

 lovforslag nr.
L 66 om skærpede bøder udtryk for, at det var nødvendigt, også  

 at have mulighed for at fratage virksomhedsejere retten til at drive  

 virksomhed,  

 hvis lovgivningen blev groft overtrådt.
Socialdemokratiet, Det Radikale Venstre, Socialistisk Folkeparti  

 og Enhedslisten fremsatte i foråret 2006 beslutningsforslag nr.
B 135 om  

 styrkelse af fødevaresikkerheden ved at fratage erhvervsdrivende, der  

 gentagne  

 gange har overtrådt fødevarelovgivningen, retten til at drive  

 fødevarevirksomhed.  

 Ifølge dette beslutningsforslag skulle erhvervsdrivende kunne miste retten  

 til  

 at drive fødevarevirksomhed i forbindelse med grove overtrædelser af  

 fødevarelovgivningen.  

 Det blev ikke vedtaget, men familie- og forbrugerministeren gav tilsagn om at  

 fremsætte  

 et lovforslag, der kunne løse problemet med den manglende fødevarekontrol.
Socialdemokratiet, Det Radikale Venstre, Socialistisk Folkeparti  

 og Enhedslisten fremsatte også et beslutningsforslag om at tilføre  

 fødevarestyrelsen yderligere ressourcer.
Det blev heller ikke vedtaget.
Familie- og forbrugerministeren har nu fremsat dette lovforslag  

 om strafskærpelse, næringsbrev og inddragelse af næringsbrevet.
Det er  

 Socialdemokratiet,  

 Socialistisk Folkeparti og Enhedslisten positive over for.
Det er dog  

 naturligvis  

 afgørende, når disse partier bidrager til at indføre disse restriktioner, som  

 partierne  

 selv har efterlyst, og som lovforslaget indeholder, at lovforslaget så også  

 rammer rigtigt.
Det er afgørende, at familie- og forbrugerministeren indretter  

 loven, så retssikkerheden ikke med rimelighed kan anfægtes.  

 Socialdemokratiet,  

 Socialistisk Folkeparti og Enhedslisten havde derfor foretrukket, at der i  

 lovforslaget  

 var sikret en mulighed for hurtigt at få vurderet en frakendelse af retten  

 til  

 at drive fødevarevirksomhed ved domstolene eller ved en anden uafhængig  

 juridisk instans.
Socialdemokratiet, Socialistisk Folkeparti og Enhedslisten  

 finder, at det er særligt bekymrende, at nedskæringerne på fødevarekontrollen  

 har ført til, at kontrollens afgørelser ofte er af tvivlsom kvalitet, fordi  

 der  

 ikke er tid til et kvalificeret tilsyn.
 Det Radikale Venstres  

 medlemmer af udvalget er stærkt kritiske over for en række af de ændringer af  

 fødevareloven,  

 som der bliver lagt op til med dette lovforslag.
For det første mener Det Radikale  

 Venstre, at det ud fra et retssikkerhedsmæssigt synspunkt er uacceptabelt, at  

 fødevarekontrollanter midlertidigt kan inddrage en virksomheds næringsbrev,  

 uden at denne inddragelse kan prøves for en dommer inden for få dage.
Det er  

 endvidere problematisk, at en virksomhed kan idømmes endda meget store bøder  

 på  

 op til 80.000 kr. uden at have andre muligheder for at protestere mod bøden  

 end  

 at undlade at betale den og imødese en politianmeldelse.
I de fleste  

 lovlydige  

 menneskers øjne er en politianmeldelse en meget alvorlig sag, som mere end  

 antyder, at der er foregået noget ulovligt i en virksomhed, selv om dette  

 ikke  

 er tilfældet.
 Lovforslaget lægger op  

 til, at der kan gå op til 4 uger, før en sådan midlertidig inddragelse af  

 næringsbrevet  

 eller en administrativ bøde kan prøves ved en domstol, og inden da vil mange  

 virksomheder for længst have mistet deres kundegrundlag.
 Det Radikale Venstre har  

 derfor stillet ændringsforslag om en hurtig domstolsprøvelse af den  

 midlertidige frakendelse af næringsbrevet.
Ud fra et retssikkerhedsmæssigt  

 synspunkt er det særlig bekymrende, at fødevarekontrollanterne med dette  

 lovforslag  

 gives flere og stærkere beføjelser, uden at de store ressourceproblemer i  

 fødevarekontrollen  

 er blevet løst.
Endvidere stiller lovforslaget heller ikke krav til  

 kvaliteten  

 og ensartetheden af afgørelserne fra kontrollørerne.
Der er påvist fejl i  

 hver  

 fjerde fødevarekontrolrapport.
Samtidig fortæller fødevarekontrollanter  

 medierne  

 om et stigende arbejdspres og problemer med at overholde de planlagte tilsyn.  

 Reglerne er ikke særlig klare, og kontrollørernes afgørelser beror ofte på  

 skøn  

 i konkrete situationer.
Det giver uensartede afgørelser og gør det svært for  

 virksomhederne at vide, hvad de kan regne med.
 Det Radikale Venstre mener,  

 at lovforslagets nærmest bevidstløse fokusering på at hæve bødeniveauet for  

 at  

 komme lovovertrædere til livs er udtryk for et vildspor.
Det Radikale Venstre havde  

 langt hellere set, at ministeren havde taget initiativ til en ændring af  

 fødevarekontrollen med inspiration fra arbejdsmiljøområdet.
Pointen herfra  

 er,  

 at virksomheder, der har et konkret problem f.eks. med det fysiske eller  

 psykiske arbejdsmiljø, af Arbejdstilsynet kan påbydes at søge problemet løst  

 ved hjælp af rådgivning fra en autoriseret arbejdsmiljørådgiver.
 På tilsvarende vis kunne  

 en række af de problemer med f.eks. etablering og overholdelse af  

 egenkontrolprogrammer  

 hos f.eks. mindre detailhandlende løses langt bedre til fordel for  

 forbrugernes  

 fødevaresikkerhed med et påbud om at søge rådgivning end ved at tildele en  

 eller flere bøder.
 Påbudt rådgivning kan  

 forebygge, at nye overtrædelser af fødevarelovgivningen opstår, hvorimod den  

 bevidstløse fokusering på bøder skaber frustration hos virksomhedsledere, som  

 i  

 mange tilfælde gør, hvad de kan, for at forstå og overholde loven.
Der er heller ingen tvivl  

 hos Det Radikale Venstre om, at der er behov for at styrke det vejledende  

 element hos fødevarekontrollen, så en virksomhedsleder kan få svar på  

 tvivlsspørgsmål i relation til fødevarelovgivningen.
Opstår der tvivl om,  

 hvordan konkrete regler skal fortolkes, bør virksomhederne have krav på at få  

 et svar inden 14 dage.
Det er i dag et problem, at virksomhederne nogle gange  

 venter meget længe på at få svar på spørgsmål eller på at få afgjort klager.  

 På  

 samme vis eksisterer der også et behov for, at virksomheder kan få en  

 forhåndsgodkendelse af eksempelvis nye butiksindretninger i relation til  

 samme  

 lovgivning, i stedet for at det først kan ske, efter at ombygningen er lavet.
 Det Radikale Venstre anerkender  

 imidlertid, at der i lyset af de seneste års kødskandaler bl.a. har vist sig  

 et  

 behov for at stramme reglerne for tilbagetrækning og markedsføring og for  

 udveksling af oplysninger mellem myndigheder samt ikke mindst et behov for at  

 udvide reglerne om næringsbrev til fødevareengrosvirksomheder.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
5. Ændringsforslag med bemærkninger Ændringsforslag Af  

 	  

 et  

  

 mindretal  

  

 (RV), tiltrådt af et  

  

 mindretal  

  

 (EL):
Til titlen 1)  

  

 Ordene »og lov om restaurations- og  

 hotelvirksomhed m.v.« ændres til: », lov om restaura-tions- og  

 hotelvirksomhed  

 m.v. og retsplejeloven«.
[Konsekvens af ændringsforslag nr. 8] Til § 1 Af  

 	  

 et  

  

 mindretal  

  

 (S og RV), tiltrådt af et  

  

 mindretal  

  

 (SF og EL):
 2)  

  

 Efter nr. 1 indsættes  

 som nyt nummer:
 »01.  

  

 I  

  

 § 54, stk. 1,  

  

 indsættes som  

  

 2. pkt.:
»Ligeledes skal en fødevarevirksomhed efter anmodning fra  

 tilsynsmyndighederne fremlægge seneste årsregnskab til brug for udmåling af  

 bødestørrelse efter § 60, stk. 5.«« [Ensartet metode til bødeudregning] Af  

 	  

  

 familie- og forbrugerministeren,  

  

 tiltrådt af  

  

 udvalget  

  

 :
 3)  

  

 Efter nr. 6 indsættes som nyt nummer:
 »02.  

  

 Efter  

 § 63 indsættes:
»§ 63 a.  

  

 Ministeren for familie- og forbrugeranliggender fremsætter i folketingsåret  

 2008-09 forslag om revision af §  

 25 a,  

 § 54, stk. 4, §  

 54 a  

 og § 60, stk. 1, nr. 1 og 4, og stk. 5.«« [Klausul om revision af ændringerne i fødevareloven] Til § 2 4)  

  

 I det under  

  

 nr. 15  

  

 foreslåede  

  

 §  

 11 a, stk. 1, 1. pkt.,  

  

 indsættes efter »skal«  

 ordene: »direktionen for«.
[Præcision af, at det er direktionen for Fødevarestyrelsen, som  

 træffer afgørelsen] Af  

 	  

 et  

  

 mindretal  

  

 (RV), tiltrådt af et  

  

 mindretal  

  

 (EL):
 5)  

  

 I det under  

  

 nr. 15  

  

 foreslåede  

  

 §  

 11 a, stk. 3,  

 4. pkt.,  

  

 indsættes efter »former« ordene: »senest 3 hverdage efter,  

 at anmodning om domstolsprøvelse er fremsat«.
[Frist til Fødevarestyrelsen for indbringelse af midlertidig  

 inddragelse af næringsbrevet for domstolene] Til § 3 Af  

 	  

  

 familie- og forbrugerministeren,  

  

 tiltrådt af  

  

 udvalget:
 6)  

  

 I det under  

  

 nr. 1  

  

 foreslåede  

  

 § 7 b, stk. 1, 1. pkt.,  

  

 indsættes efter  

 »skal« ordene: »direktionen for«.
[Præcision af, at det er direktionen for Fødevarestyrelsen, som  

 træffer afgørelsen] Af  

 	  

 et  

  

 mindretal  

  

 (RV), tiltrådt af et  

  

 mindretal  

  

 (EL):
 7)  

  

 I det under  

  

 nr. 1  

  

 foreslåede  

  

 § 7 b, stk.  

 3,  

 4. pkt.,  

  

 indsættes efter  

 »former« ordene: »senest 3 hverdage efter, at anmodning om domstolsprøvelse  

 er  

 fremsat«.
[Frist til Fødevarestyrelsen for indbringelse af midlertidig  

 inddragelse af næringsbrevet for domstolene] Ny paragraf 8)  

  

 Efter § 3 indsættes som ny paragraf:
»§ 01 I lov om rettens pleje, jf. lovbekendtgørelse nr. 1001 af 5.  

 oktober 2006, som ændret senest ved § 3 i lov nr. 539 af 8. juni 2006,  

 foretages  

 følgende ændring:
 1.  

  

 Efter  

 kapitel  

 29 a  

 indsættes:
»Kapitel 29 b Sager om midlertidig inddragelse af næringsbrev § 310 a.  

  

 Sager  

 vedrørende midlertidig inddragelse af næringsbrev skal indbringes for den  

 ret,  

 i hvis retskreds den næringsdrivende har hjemting.
Stk. 2.  

  

 Der skal afsiges  

 dom i sagen senest 3 hverdage efter den dato, hvor sagen er indbragt for  

 domstolen.«« [Frist til domstolen for afgørelse af sagen om midlertidig  

 inddragelse af næringsbrev] Bemærkninger Til nr. 1 Ændringsforslaget er en konsekvens af ændringsforslag nr. 8, der  

 ændrer retsplejeloven.
Til nr. 2 Den foreslåede ændring indebærer, at tilsynsmyndighederne får  

 adgang til fødevarevirksomhedernes årsregnskab til brug for udmåling af  

 bødestørrelser.
Derved får tilsynsmyndighederne samme adgang som domstolene  

 til  

 at anvende årsregnskaberne i forbindelse med umåling af administrative  

 bødeforlæg.
Derved bliver metoden til beregningen af en administrativt  

 fastsat  

 bøde og en bøde fastsat af domstolene den samme.
Til nr. 3 Der foreslås fastsat en revisionsklausul, hvorefter ministeren for  

 familie- og forbrugeranliggender i folketingsåret 2008-09 fremsætter forslag  

 til en revision af de ændringer i fødevareloven, der følger af § 1 i  

 lovforslaget.  

 Formålet med revisionen er at undersøge, om de ændringer, der er foretaget i  

 fødevareloven, i praksis fungerer tilfredsstillende.
 Revisionsklausulen  

 skal ses i sammenhæng med de revisionsklausuler, der fremgår af § 13, stk. 5,  

 i  

 lov nr. 486 af 6. september 2004 om næringsbrev m.v., og § 2, stk. 6, i lov  

 nr.  

 487 af 19. juni 2004 om ændring af lov om restaurations- og hotelvirksomhed  

 m.v.
 Det er i  

 disse bestemmelser fastsat, at økonomi- og erhvervsministeren fremsætter  

 forslag om revision af disse love i folketingsåret 2008-09. Disse  

 revisionsbestemmelser indebærer bl.a., at også den foreslåede regel i  

 næringsbrevslovens §  


  

 11 a  


, som foreslås indsat ved lovforslagets §  

 2, nr. 15, og den foreslåede regel i restaurationslovens § 7 b, som foreslås  

 indsat ved lovforslagets § 3, nr. 1, er omfattet af lovrevision.
Til nr. 4 og 6 Den foreslåede ændring fastlægger, at beslutningen om  

 midlertidig inddragelse af næringsbrevet træffes af direktionen for  

 Fødevarestyrelsen.
Da afgørelser om midlertidig administrativ inddragelse af  

 næringsbrev kun vil finde sted i ekstraordinære tilfælde, og da det på grund  

 af  

 disse afgørelsers principielle og indgribende karakter er afgørende med en  

 ensartet praksis på området, bør afgørelse i sådanne sager træffes af  

 Fødevarestyrelsens  

 direktion efter indstilling fra regionschefen.
Til nr. 5 og 7 Den foreslåede ændring fastsætter en frist for, hvornår  

 Fødevarestyrelsen skal indbringe spørgsmålet om administrativ inddragelse af  

 næringsbrevet til fødevarevirksomhed for retten.
Fristen regnes fra  

 modtagelsen  

 af anmodningen i Fødevarestyrelsen.
Til nr. 8 Den foreslåede ændring fastsætter en frist for, hvornår  

 domstolen skal afsige dom i spørgsmålet om administrativ midlertidig  

 inddragelse af næringsbrevet til at drive fødevarevirksomhed.
Fristen regnes  

 fra indbringelsen af sagen for domstolene.
Jens Kirk (V)   

 Karsten Nonbo (V)   

 Torsten Schack Pedersen (V)  

  

  nfmd.  

  

 Inger Beinov Støjberg (V)   

 Michael Aastrup Jensen (V)   

 Christian H.
Hansen (DF)  

  

  fmd.  

  

 Mia Falkenberg (DF)   

 Allan Niebuhr (KF)   

 Per Ørum Jørgensen (KF)   

 Jens Peter Vernersen (S)   

 Lene Hansen (S)   

 Karen Hækkerup (S)   

 Bjarne Laustsen (S)   

 Elisabeth Geday (RV)   

 Ole Glahn (RV)   

 Kristen Touborg (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 28 Bilagsnr.
Titel 1 Høringssvar og høringsnotat, fra familie- og  

 forbrugerministeren 2 Henvendelse af 9/10-06 fra Nærbutikkernes Landsforening 3 Tidsplan for udvalgets behandling af lovforslaget 4 Henvendelse af 27/10-06 fra Danske Slagtermestres  

 Landsforening 5 Henvendelse af 30/10-06 fra Dansk Handel & Service 6 Henvendelse af 1/11-06 fra Peer Risager, Sæby 7 Henvendelse af 1/11-06 fra Fagligt Fælles Forbund 8 Kopi af Retsudvalgets spørgsmål REU alm. del  spm. 51 og  

 52 til justitsministeren vedrørende retssikkerhedsmæssige aspekter i  

 lovforslaget 9 Henvendelse af 7/11-06 fra Danske Slagtermestres  

 Landsforening 10 Henvendelse af 8/11-06 fra Ib Holm, Ringsted 11 Kopi af Retsudvalgets REU alm. del  spm. 60 til familie-  

 og forbrugerministeren om, hvor mange sager der er rejst hos domstolene 12 Udkast til revideret tidsplan for udvalgets behandling af  

 lovforslaget 13 Pressemeddelelse: Åbent samråd om konsekvenserne af  

 lovforslaget 14 Kopi af familie- og forbrugerministerens svar på REU alm.  

 del  spm. 60 om, hvor mange sager der er rejst ved domstolene 15 Kopi af justitsministerens svar på REU alm. del  spm. 51  

 og 52 vedrørende retssikkerhedsmæssige aspekter i lovforslaget 16 Revideret tidsplan for udvalgets behandling af  

 lovforslaget 17 Udkast til betænkning 18 Ændringsforslag fra familie- og forbrugerministeren 19 2. udkast til betænkning 20 Revideret tidsplan for udvalgets behandling af  

 lovforslaget 21 3. udkast til betænkning 22 Revideret tidsplan for udvalgets behandling af  

 lovforslaget 23 Ændringsforslag fra familie- og forbrugerministeren 24 Tilkendegivelse fra familie- og forbrugerminister  

 vedrørende Fødevarestyrelsens udmåling af størrelsen på administrative bøder 25 4. udkast til betænkning Oversigt over spørgsmål og svar vedrørende L 28 Spm.nr.
Titel 1 Spm. om kommentar til henvendelse af 9/10-06 fra  

 Nærbutikkernes Landsforening, til familie- og forbrugerministeren, og  

 ministerens svar herpå 2 Spm. om, hvor meget bødestørrelsen til engrosvirksomheder  

 med under ni ansatte hæves, til familie- og forbrugerministeren, og  

 ministerens  

 svar herpå 3 Spm. om, hvor mange fødevareskandaler der er sket i  

 engrosvirksomheder med under ni ansatte, til familie- og forbrugerministeren,  

 og ministerens svar herpå 4 Spm. om, hvilke bøder der i forbindelse med de sidste 2  

 års fødevareskandaler er givet til virksomheder, til familie- og  

 forbrugerministeren, og ministerens svar herpå 5 Spm. om kommentar til henvendelse af 27/10-06 fra Danske  

 Slagtermestres Landsforening, til familie- og forbrugerministeren, og  

 ministerens  

 svar herpå 6 Spm. om, i hvilket omfang næringsbreve er blevet frakendt  

 i medfør af § 11, til familie- og forbrugerministeren, og ministerens svar  

 herpå 7 Spm., om de foreslåede ændringer ville have medført  

 frakendelser af næringsbreve i de mange fødevareskandaler, der har været  

 fremme i 2005 og 2006, til familie- og forbrugerministeren, og ministerens  

 svar herpå 8 Spm. om kommentar til henvendelse af 30/10-06 fra Dansk  

 Handel & Service, til fødevareministeren, og ministerens svar herpå 9 Spm. om kommentar til henvendelse af 1/11-06 fra Peer  

 Risager, Sæby, til familie- og forbrugerministeren, og ministerens svar herpå 10 Spm. om kommentar til henvendelse af 1/11-06 fra Fagligt  

 Fælles Forbund, til familie- og forbrugerministeren, og ministerens svar  

 herpå 11 Spm. om styrkelse af virksomhedernes retsstilling m.v.,  

 til familie- og forbrugerministeren, og ministerens svar herpå 12 Spm. om teknisk bistand til udformning af et  

 ændringsforslag om indbringelse af en administrativ afgørelse af en  

 virksomheds ret til at drive virksomhed, til familie- og forbrugerministeren,  

 og ministerens svar samt 2 supplerende svar herpå 13 Spm. om kommentar til henvendelse af 7/11-06 fra Danske  

 Slagtermestres Landsforening, til familie- og forbrugerministeren, og  

 ministerens  

 svar herpå 14 Spm. om udmålingen af et administrativt bødeforlæg til  

 virksomheder med få medarbejdere og stor omsætning, til familie- og  

 forbrugerministeren,  

 og ministerens svar herpå 15 Spm. om styrkelse af små butikkers retssikkerhed, til  

 familie- og forbrugerministeren, og ministerens svar herpå 16 Spm. om, hvorvidt EUs regler om egenkontrol tilsiger, at  

 egenkontrol kun kan udføres ved en løbende egenkontrol, uanset om der  

 konstateres  

 fejl eller ej, til familie- og forbrugerministeren, og ministerens svar herpå 17 Spm. om, hvordan små virksomheder udførte egenkontrol før  

 den ny EU-hygiejneforordning trådte i kraft, til familie- og  

 forbrugerministeren,  

 og ministerens svar herpå 18 Spm. om, hvordan det sikres, at virksomheder med en  

 relativt stor omsætning ikke kun får en bøde på 20.000 kr. ved alvorlige  

 overtrædelser af fødevarelovgivningen, til familie- og forbrugerministeren,  

 og ministerens svar herpå 19 Spm. om kommentar til henvendelsen af 8/11-06 fra Ib  

 Holm, Ringsted, til familie- og forbrugerministeren, og ministerens svar  

 herpå 20 Spm. om eksempler på konsekvenserne af forskellige  

 overtrædelser af fødevarelovgivningen, alt efter om bøden gives efter  

 omsætningens størrelse eller efter antallet af medarbejdere, til familie- og  

 forbrugerministeren, og ministerens svar herpå 21 Spm. om konkretisering af lovforslagets bagatelgrænse,  

 til familie- og forbrugerministeren, og ministerens svar herpå 22 Spm. om fødevaremyndighedernes mulighed for at rådgive og  

 vejlede om fødevarelovgivningen, til familie- og forbrugerministeren, og  

 ministerens  

 svar herpå 23 Spm., om bestemmelsen i lovforslagets § 3, nr. 1,  

 indebærer, at næringsdrivende kan miste rettigheden til at drive virksomhed  

 for mindre forseelser, til familie- og forbrugerministeren, og ministerens  

 svar herpå 24 Spm., om der er retssikkerhedsmæssige problemer i  

 lovforslaget m.v., til familie- og forbrugerministeren, og ministerens svar  

 herpå 25 Spm. om, hvor kort vil det være realistisk muligt at  

 sætte en frist for at få en administrativ afgørelse indbragt for en domstol,  

 til familie- og forbrugerministeren, og ministerens svar herpå 26 Spm. om, hvorvidt en fødevarevirksomhed kan vælge mellem  

 at betale en bøde eller bruge bødens størrelse på rådgivning i forbindelse  

 med overtrædelser af fødevareloven eller andet, til familie- og  

 forbrugerministeren,  

 og ministerens svar herpå 27 Spm. om en lignende ordning på arbejdsmarkedsområdet, til  

 familie- og forbrugerministeren, og ministerens svar herpå 28 Spm. om oversendelse af det talepapir, der lå til grund  

 for ministerens besvarelse af L 28  samrådsspm.
A om konsekvenserne af  

 lovforslaget den 22/11-06, til familie- og forbrugerministeren, og  

 ministerens  

 svar herpå 29 Spm. om, hvorfor de mange indberettede sager ikke har  

 ført til sager ved domstolene med henblik på lukning af virksomhederne, til  

 familie- og forbrugerministeren, og ministerens svar herpå 30 Spm., om de administrative myndigheder er bundet af  

 retssikkerhedsloven, til familie- og forbrugerministeren, og ministerens svar  

 herpå 31 Spm., om myndighederne ved lukning af en virksomhed skal  

 iagttage forvaltningslovens bestemmelser, herunder reglerne om partshøring,  

 til familie- og forbrugerministeren, og ministerens svar herpå 32 Spm. om, hvilke retsgarantier ministeren mener de  

 administrative myndigheder kan slippe for, hvis ikke der er domstolsprøvelse,  

 og hvilke retsgarantier myndighederne må iagttage, hvis sagerne indbringes  

 for domstolene, til familie- og forbrugerministeren, og ministerens svar  

 herpå 33 Spm., om ministeren er enig i, at efterfølgende  

 domstolsprøvelse ikke er noget problem for administrative myndigheder, der  

 følger de forskrifter, der er udarbejdet for de pågældende myndigheder, til  

 familie- og forbrugerministeren, og ministerens svar herpå 34 Spm. om anvendelsen af glosen smidig skal forstås på den  

 måde, at domstolsprøvelse er usmidig for de administrative myndigheder, til  

 familie- og forbrugerministeren, og ministerens svar herpå 35 Spm. om, hvilke beviser der skal foreligge, og hvilken  

 bevisafvejning myndigheden skal foretage, for at myndigheden kan fastslå, om  

 der »foreligger en overhængende risiko for fødevaresikkerheden«, til familie-  

 og forbrugerministeren, og ministerens svar herpå 36 Spm., om proportionalitetsprincippet skal iagttages før  

 en virksomhed lukkes, til familie- og forbrugerministeren 37 Spm. om, hvorvidt lukning af en virksomhed kan være en  

 langt mere indgribende foranstaltning end en anholdelse, til familie- og  

 forbrugerministeren, og ministerens svar herpå 38 Spm. om teknisk bistand til udarbejdelse af et  

 ændringsforslag, der sikrer et automatisk krav om rettens stillingtagen til  

 administrativ lukning af en virksomhed inden 72 timer, til familie- og  

 forbrugerministeren, og ministerens svar herpå 39 Spm. om, hvordan en virksomhedsindehaver kan rense sig  

 for myndighedens eventuelle urigtige beskyldninger, til familie- og  

 forbrugerministeren,  

 og ministerens svar herpå 40 Spm. om, hvorvidt nultolerance ikke i sig selv indebærer,  

 at der skal slækkes på retssikkerheden, men alene indebærer en skærpet  

 rets-håndhævelse  

 under iagttagelse af en retssikkerhed, der lever op til regeringens  

 målsætning om forbedret retssikkerhed, til familie- og forbrugerministeren,  

 og ministerens svar herpå 41 Spm. om, i hvilke situationer en administrativ  

 inddragelse af næringsbrevet kan komme på tale, til familie- og  

 forbrugerministeren  

, og ministerens svar herpå 42 Spm., om  

 administrativ fastsat bødestraf for overtrædelse af fødevarelovgivningen  

 udmåles efter antallet af ansatte, hvorimod en bøde fastsat af domstolene  

 udmåles efter virksomhedens størrelse, til familie- og forbrugerministeren,  

 og ministerens svar herpå 43 Spm. om, at virksomheder  

 med få ansatte og stor omsætning får en administrativt fastsat bøde for  

 overtrædelse af fødevarelovgivningen udmålt efter antallet af ansatte uden  

 hensyntagen til virksomhedens omsætning, til familie- og forbrugerministeren,  

 og ministerens svar herpå 44 Spm., om en  

 virksomhed som f.eks.
Bilka i Århus ikke blot kan opdele virksomheden i  

 afdelinger (bagerjomfruer og slagtersvende) og derved komme under f.eks. 25  

 ansatte, så de derved kan slippe med en mindre bøde, til familie- og  

 forbrugerministeren, og ministerens svar herpå 45 Spm. om  

 sanktioner i forbindelse med indskærpelser, til familie- og  

 forbrugerministeren, og ministerens svar herpå 46 Spm. om bøde for  

 overtrædelse af fødevarelovgivningen, til familie- og forbrugerministeren, og  

 ministerens svar herpå 47 Spm. om kommentar til artiklen »Juraprofessor revser ny  

 fødevarelov« bragt i Altinget den 5. december 2006, til familie- og  

 forbrugerministeren,  

 og ministerens svar herpå 48 Spm. om teknisk bistand til udarbejdelse af et  

 ændringsforslag, hvorefter administrativt fastsatte bøder og bøder fastsat af  

 domstolene for overtrædelser af fødevarelovgivningen beregnes ud fra den  

 samme metode, til familie- og forbrugerministeren, og ministerens svar herpå 49 Spm., om ministeren kan anvise en måde, hvorpå en  

 virksomhed kan få prøvet en bøde for domstolen uden politianmeldelse, til  

 familie- og forbrugerministeren, og ministerens svar herpå 50 Spm. om teknisk bistand til udformning af et  

 ændringsforslag, hvorefter en virksomhed kan få prøvet en bøde for  

 overtrædelse af fødevarelovgivningen uden at skulle politianmeldes, til  

 familie- og forbrugerministeren, og ministerens svar herpå 51 Spm., om det er et generelt retsprincip, at såfremt en  

 borger eller en virksomhed ønsker en administrativt fastsat bøde prøvet ved  

 domstolen, så sker det ved ikke at betale bøden, hvorefter en  

 politianmeldelse og prøvelse af bøden ved domstolene følger, til familie- og  

 forbrugerministeren, og ministerens svar herpå 52 Spm. om, hvor hurtigt en myndighed vil kunne indbringe en  

 sag for domstolene, hvis en erhvervsdrivende anmoder om, at en midlertidig  

 inddragelse af et næringsbrev indbringes for domstolene, til familie- og  

 forbrugerministeren, og ministerens svar samt supplerende svar herpå 53 Spm. om ministerens holdning til, at administrative  

 beslutninger om midlertidig inddragelse af næringsbrevet kun kan træffes af  

 direktøren for Fødevarestyrelsen, til familie- og forbrugerministeren, og  

 ministerens svar herpå 54 Spm. om teknisk bistand til udarbejdelse af et  

 ændringsforslag, hvorefter administrative beslutninger om midlertidig  

 inddragelse af næringsbrevet kun kan træffes af direktøren for  

 Fødevarestyrelsen, til familie- og forbrugerministeren, og ministerens svar  

 herpå 55 Spm. om, hvordan det sikres, at det ikke gentager sig,  

 hvis en forretning ikke betaler en bøde, som forretningerne er blevet pålagt,  

 til familie- og forbrugerministeren 56 Spm., om en bøde for overtrædelse af fødevarelovgivningen  

 bliver udstedt til ejeren eller forretningen, til familie- og  

 forbrugerministeren 57 Spm., om en fødevarevirksomhed efter lovforslagets  

 vedtagelse fortsat kan få en indskærpelse uden at få et bødeforlæg, til  

 familie- og forbrugerministeren 58 Spm. om, hvordan ministeren vil sikre, at direktøren for  

 Fødevarestyrelsen bliver inddraget i en beslutning om en midlertidig  

 inddragelse af et næringsbrev, til familie- og forbrugerministeren 59 Spm. om mindstebøder, til familie- og forbrugerministeren Oversigt over samrådsspørgsmål vedrørende L 28 Samråds-spm.nr.
Titel A Spm. om redegørelse for konsekvenserne af lovforslaget,  

 til familie- og forbrugerministeren Bilag 2 Udvalgets spørgsmål til familie- og  

 forbrugerministeren og dennes svar herpå Spørgsmålene og familie- og forbrugerministerens svar herpå er  

 optrykt efter ønske fra DF.
 Spørgsmål 1:
Ministeren bedes kommentere henvendelsen af 9. oktober 2006 fra  

 Nærbutikkernes Landsforening, jf.
L 28  bilag 2.
 Svar:
 Jeg har forelagt spørgsmålet for Fødevarestyrelsen, som oplyser  

 følgende, hvortil jeg henholder mig:
 »Fødevarestyrelsen har følgende kommentarer til de enkelte  

 punkter i henvendelsen fra Nærbutikkernes Landsforening (NBL):
 Ad. punkt 1: NBL stiller spørgsmål vedrørende baggrunden for,  

 hvorfor det ikke længere er tilladt for de mindre butikker, kun at  

 dokumentere  

 egenkontrol ved kun at notere ved fejl og mangler.
 Fødevarestyrelsen har indtil 1. januar 2006 accepteret, at visse  

 detailvirksomheder uden behandling udelukkende dokumenterede registrering af  

 fejl og korrektion af disse fejl i egenkontrolprogrammet.
Den 1. januar 2006 trådte en ny EU-hygiejneforordning i kraft.
I  

 overensstemmelse med forordningerne skal alle fødevarevirksomheder indføre,  

 iværksætte og følge faste procedurer (et egenkontrolprogram), der er baseret  

 på principperne om risikoanalyse og kritiske kontrolpunkter  

 (HACCP-principper).  

 Metoden muliggør den nødvendige grad af fleksibilitet således, at den kan  

 anvendes i alle situationer - også i små detailvirksomheder - og den enkelte  

 fødevarevirksomhed skal selv tilrettelægge egenkontrolprogrammet udfra  

 ovenstående principper.
 Hygiejneforordningen stiller krav om, at virksomhederne  

 udfærdiger, dokumenter og fører registre, der kan dokumentere, at den krævede  

 HACCP-baserede egenkontrol bliver ført på tilfredsstillende vis.  

 Dokumentationen skal tilpasses virksomhedens art og størrelse, og der vil i  

 nærbutikkernes tilfælde ofte være tale om begrænset dokumentation f.eks.  

 registrering af temperatur i køle- og fryseskabe.
Fødevarestyrelsen vurderer på denne baggrund, at  

 fejlregistrering ikke længere er tilstrækkelig dokumentation for, om  

 egenkontrollen fungerer effektivt.
Alle virksomheder skal nu kunne  

 dokumentere  

 den løbende egenkontrol  uanset om der konstateres fejl eller ej.
 Fødevarestyrelsen har allerede gjort opmærksom på dette ved  

 flere lejligheder, herunder ved godkendelse af branchekoder i de seneste par  

 år og senest ved udsendelse af et brev af 6. juli 2006 til  

 brancheorganisationerne.  

 Det fremgår bl.a. af brevet, at Fødevarestyrelsen forventer, at alle brancher  

 sikrer, at dokumentationskravet fremgår af deres branchekoder senest d. 1.  

 november 2006.
Det fremgår endvidere af brevet, at Fødevarestyrelsen ved  

 kontrolbesøg i registrerede virksomheder med utilstrækkelig dokumentation af  

 egenkontrollen i første omgang vil vejlede virksomhederne om  

 dokumentationskravet.
Virksomheden vil desuden blive vejledt om at  

 egenkontrolprogrammet skal revideres, så det er i overensstemmelse med  

 reglerne.
 Ad. punkt 2: NBL stiller spørgsmål om, hvorfor en aftale med  

 Fødevarestyrelsen om frekvenser for temperaturregistrering ikke er gældende i  

 hele landet.
 Fødevarestyrelsen går ud fra, at spørgsmålet er rejst på  

 baggrund af et møde i Fødevarestyrelsen med deltagelse af  

 brancheorganisationerne den 10. maj 2006 om evaluering af egenkontrol i  

 detailleddet.  

 Ifølge notat fra NBL til medlemmerne i »Udvalget for Fødevarer, Landbrug og  

 Fiskeri« den 9. oktober 2006 blev der ved mødet lavet en aftale om, at  

 dokumentation for de mindre butikker for så vidt angår temperaturkontrol  

 kunne  

 have en frekvens på én gang pr. uge.
Fødevarestyrelsen oplyste på mødet den 10. maj 2006, at det er  

 Fødevarestyrelsen generelle holdning, at mindre butikker, der ikke forhandler  

 letfordærvelige fødevarer, ofte kan nøjes med at dokumentere temperaturen  

 periodisk f.eks. én gang ugentligt.
Dette er naturligvis gældende i hele  

 landet.  

 Det blev imidlertid samtidig understreget, at kravet skal vurderes separat  

 for  

 den enkelte virksomhed ud fra elementer som bl.a. butiksstørrelse og  

 sortiment.
Det er virksomhedernes ansvar at udarbejde et egenkontrolprogram  

 og udføre egenkontrol.
Det er virksomhederne selv, der i første omgang  

 fastlægger omfang og frekvenser.
Ved kontrolbesøg fra fødevareregionerne  

 vurderes  

 egenkontrolprogrammet løbende, herunder om egenkontrolprogrammet er  

 tilstrækkeligt for at holde et højt niveau af fødevaresikkerhed.
Frekvensen  

 for  

 temperatur kontrol kan derfor konkret fastsættes til én gang dagligt.
 Ad. punkt 3: NBL ønsker svar på, hvordan det sikres, at alle  

 kontrolmedarbejdere udfører tilsyn under ens forudsætninger.
Det er vigtigt i størst muligt omfang at skabe ensartethed i  

 forvaltningen, således at ens forhold behandles ens i de forskellige  

 fødevareregioner og blandt de forskellige tilsynsførende.
Det er et særligt  

 indsatsområde for Fødevarestyrelsen, som kontinuerligt og på flere  

 forskellige  

 plan arbejder med at sikre ensartethed i fødevareregionernes sagsbehandling,  

 bl.a. gennem kurser for tilsynsførende, erfa-møder, vejledninger osv.
Det er imidlertid også sådan, at der i hvert enkelt tilfælde  

 skal foretages en konkret vurdering af, hvilken sanktion der er den korrekte  

 i  

 den enkelte virksomhed.
Der skal anvendes den sanktion, som er nødvendig for  

 at  

 sikre, at virksomheden overholder lovgivningen.
På den anden side må  

 sanktionen  

 ikke være mere indgribende end nødvendigt.
Hvilken sanktion, der skal anvendes, vurderes ud fra samtlige  

 sagens omstændigheder, herunder om det er en virksomhed, som normalt  

 overholder  

 reglerne eller ej.
To tilfælde, som umiddelbart ser ens ud, kan på den  

 baggrund  

 godt skulle behandles forskelligt ud fra en konkret vurdering.
 Ad. punkt 4: NBL ønsker svar på, hvordan det sikres, at  

 udtrykket »bagatelgrænse« opfattes ens i alle regioner og af alle  

 kontrolmedarbejdere.  

 I den forbindelse foreslår NBL, at der sættes en direkte grænse på begrebet  

 »bagatelgrænse«,  

 f.eks. i forhold til vægt (antal kilo) eller en økonomisk grænse.
Fødevarestyrelsen forudsætter, at der henvises til nul-tolerance  

 planens punkt om mere konsekvent bødesanktionering på udvalgte områder,  

 således at alle overtrædelser, der ikke er rene bagateller, skal straffes med  

 bøde.
Punktet er udmøntet i »Instruks om mere konsekvent bødesanktionering på  

 udvalgte områder«, som trådte i kraft den 1. juli 2006.
Instruksen medfører, at udgangspunktet ved overtrædelse af klare  

 regler er en administrativ bøde.
Klare regler foreligger, hvis der ikke  

 almindeligvis er tvivl om fortolkningen af dem, og det af det faktiske  

 forhold  

 klart fremgår, at der er tale om en overtrædelse.
Der er nødvendigvis en bagatelgrænse forbundet hermed, således  

 at bagatelagtige overtrædelser ikke nødvendigvis skal medføre en  

 administrativ  

 bøde i sådanne situationer.
Som eksempel kan nævnes, at der findes en enkelt  

 eller meget få varer med overskreden holdbarhed ud af et større  

 varesortiment.  

 Hvilken sanktion, der konkret skal anvendes, afhænger således også i disse  

 situationer af en samlet og individuel vurdering af alle sagens aspekter, og  

 der kan således ikke opstilles en fast grænse for, hvornår en overtrædelse er  

 bagatelagtig.
Der er en løbende drøftelse blandt de tilsynsførende af  

 bagatelgrænser på erfa-møder, kurser og lignende, som medvirker til at sikre  

 en  

 fælles forståelse.
Ad. punkt 5: NBL ønsker besvaret, hvordan det sikres at  

 ubetydelige uregelmæssigheder, der findes ved to kontrolbesøg i træk hos en  

 virksomhed, ikke opfattes som gentagne overtrædelser.
I »nul-toleranceplanen«  

 står beskrevet, at man vil sikre hurtigere og skrappe sanktioner overfor de  

 virksomheder,  

 der gentagne gange bryder fødevarelovens regler.
 Hvis fødevarekontrollen konstaterer uregelmæssigheder på en  

 virksomhed, skal de i hvert enkelt tilfælde ind og foretage en konkret  

 vurdering af, om der forelægger en overtrædelse af reglerne og i givet fald  

 hvilken  

 sanktion, der skal anvendes, jf. også ovenfor under punkt 3 og 4.
Hvis fødevareregionen tidligere har givet en sanktion for en  

 overtrædelse, f.eks. en indskærpelse, og der efterfølgende konstateres en  

 lignende overtrædelse hos virksomheden, skal regionen anvende en skrappere  

 sanktion, f.eks. et påbud eller en bøde.
I denne situation har virksomheden  

 tidligere fået besked om, at der foreligger en overtrædelse, men den givne  

 sanktion har ikke været tilstrækkelig til at få virksomheden til at rette op  

 på  

 forholdet.
Ad. punkt 6 og 7: NBL ønsker besvaret, hvorfor en lille købmand  

 eller kiosk skal sættes i samme bås som en »kontorvirksomhed«, når det er i  

 sidstnævnte at problemet reelt findes og er størst.
NBL ønsker desuden  

 besvaret, hvordan bødetaksterne fordeles mere lige, således at det »gør lige  

 ondt« på virksomhederne.
 Fødevarestyrelsen understreger, at de skærpelser af  

 bødestørrelserne, som foreslås i lovforslaget, gælder for alle virksomheder  

 uanset type, størrelse, omsætning og antal ansatte.
De foreslåede bødestørrelser skal danne udgangspunktet for  

 bødestørrelsen ved udstedelse af administrative bødeforlæg efter lovens  

 ikrafttræden.
Der skal herudover i hvert enkelt tilfælde foretages en konkret  

 vurdering af, om der er skærpende eller formildende omstændigheder, som gør,  

 at  

 udgangspunktet skal forhøjes eller nedsættes.
Skærpende omstændigheder kan  

 f.eks. være gentagne eller grovere forhold, mens formildende omstændigheder  

 f.eks. kan være overtrædelser af bagatelagtig karakter eller omfang.
Én af de faktorer, som skal med i vurderingen af skærpende  

 omstændigheder, er virksomhedens størrelse.
Styrelsen vil i den forbindelse  

 gerne præcisere, at hjemlen i fødevarelovens § 60, stk. 5, til at  

 differentiere  

 bødestørrelse efter virksomhedens omsætning trådte i kraft den 1. januar 2006  

 og således intet har med det nuværende lovforslag at gøre.
 Hjemlen til differentiering efter virksomhedens størrelse er  

 udmøntet således, at der i forbindelse med domstolsprøvelse tages hensyn til  

 virksomhedens omsætning, mens der ved udstedelse af administrative bødeforlæg  

 af praktiske årsager tages udgangspunkt i antallet af ansatte i virksomheden.
I forbindelse med fødevareregionens skøn over antal ansatte i en  

 virksomhed skal eventuelt deltidsansatte omregnes til heltidsansatte.
Såfremt  

 virksomheden er uenig i antallet af ansatte, vil skønnet efter anmodning fra  

 virksomheden blive revurderet i fødevareregionen.
Antallet af ansatte giver i de fleste tilfælde et realistisk  

 billede af virksomhedens omsætning og indtjening.
Såfremt antallet af ansatte  

 ikke i det konkrete tilfælde giver et retvisende billede, fordi virksomhedens  

 omsætning  

 vurderes til at være meget stor i forhold til antal ansatte, skal forholdet  

 politianmeldes med påstand om en højere bøde.
Såfremt anvendelse af antal  

 ansatte ikke giver et retvisende billede, fordi en virksomhed med et større  

 antal ansatte har en usædvanlig lav omsætning, kan dette ud fra en konkret  

 vurdering lægges til grund som en formildende omstændighed ved udstedelse af  

 en  

 administrativ bøde.
 Ad. punkt 8: NBL ønsker besvaret, hvordan det sikres, at en  

 butik ikke straffes pga. en beklagelig fejl eller forglemmelse.
Det er en grundlæggende betingelse, at en virksomhed skal have  

 handlet forsætligt eller uagtsomt for at kunne ifalde straf.
Der skal med  

 andre  

 ord være noget at laste virksomheden, førend fødevareregionen kan udstede et  

 administrativt bødeforlæg.
For så vidt angår eksemplet om tilbagetrækning af  

 fødevarer, skal virksomheden således have haft eller burde have haft viden om  

 de omstændigheder, der gør, at varen skal trækkes tilbage  i modsat  

 fald har  

 virksomheden ikke handlet uagtsomt eller forsætligt og skal derfor ikke  

 straffes for den manglende tilbagetrækning.
Har eller burde virksomheden  

 derimod have sådan viden, er det virksomhedens ansvar at sørge for, at varen  

 bliver tilbagetrukket i henhold til de gældende regler på området.
 Såfremt virksomheden ikke er enig i grundlaget for bøden eller  

 bødens størrelse kan den undlade at betale bødeforlægget, hvorefter såvel  

 skylds-  

 som sanktionsspørgsmålet vil blive prøvet ved domstolene.
 Ad. punkt 9: NBL er af den opfattelse, at opstramningerne  

 omkring egenkontrollen vil svække handelsmønsteret i Danmark og betyde  

 lukning  

 af mange nærbutikker.
Den 1. januar 2006 trådte en ny EU-hygiejneforordning i kraft.
I  

 overensstemmelse med forordningerne skal alle fødevarevirksomheder indføre,  

 iværksætte og følge faste procedurer (et egenkontrolprogram), der er baseret  

 på principperne om risikoanalyse og kritiske kontrolpunkter  

 (HACCP-principper).  

 Metoden muliggør den nødvendige grad af fleksibilitet således, at den kan  

 anvendes i alle situationer - også i små detailvirksomheder  og den  

 enkelte  

 fødevarevirksomheden skal selv tilrettelægge egenkontrolprogrammet udfra  

 ovenstående principper.
 Ad. punkt 10: NBL ønsker at blive oplyst om, hvordan det sikres,  

 at butikker, der benytter skabeloner, der ikke indeholder procedurer om  

 tilbagetrækning, ikke bliver straffet.
 I forbindelse med en ny plan for implementering af egenkontrol i  

 detailleddet i 2001 blev der lavet to egenkontrolskabeloner - én til små  

 fødevarevirksomheder uden fødevaretilvirkning og én til mindre virksomheder  

 med  

 begrænset fødevaretilvirkning og begrænset varesortiment.
Skabelonerne er udelukkende udarbejdet som inspiration og hjælp  

 til små fødevarevirksomheder, der skal udarbejde deres eget skræddersyede  

 egenkontrolprogram, som passer til deres virksomhed.
Det er altså ikke et  

 færdigt egenkontrolprogram, som umiddelbart kan tages i brug.
Skabelonerne  

 har  

 været til stor hjælp for visse små virksomheder, som ikke er med i en  

 egentlig  

 brancheorganisation.
Skabelonerne er nu udelukkende tilgængelige på  

 Fødevarestyrelsens hjemmeside.
Fødevarestyrelsens tilsynsførende omdeler  

 således ikke skabelonerne længere, men henviser til, at de findes på  

 styrelsen  

 hjemmeside.
Skabelonerne har sidst været opdateret i forbindelse med den nye  

 EU  

 fødevarelovgivning pr. 1. januar 2006, hvor der blandt andet er sket  

 opstramning af kravet om, at egenkontrollen skal kunne dokumenteres.
Tilbagetrækning er uløseligt knyttet til sporbarhed, hvilket  

 indebærer, at virksomhederne skal kunne spore fødevarer frem og tilbage i  

 produktions-, forarbejdnings- og distributionsleddene.
Sporbarhed er  

 nødvendigt  

 for at kunne gennemføre målrettet og effektiv tilbagetrækning af  

 sundhedsskadelige  

 eller risikobehæftede fødevarer og til at informere forbrugere og  

 myndigheder.
Siden starten af 2005 har Fødevarestyrelsen orienteret  

 offentligheden og brancher om sporbarhed og tilbagetrækning.
F.eks. har der  

 været indbudt til møder i Fødevarestyrelsen.
I slutningen af samme år  

 etablerede Fødevarestyrelsen et særligt site på sin hjemmeside om  

 tilbagetrækning blandt andet med eksempler på brevskabeloner til aftagere og  

 leverandører.
I begyndelsen af juli måned i år har Fødevarestyrelsen udsendt  

 et brev om nye EU-regler og deres konsekvens for branchekoder og egenkontrol.  

 Her var der et særligt afsnit, der handlede om, at tilbagetrækning af  

 fødevarer skal stå i egenkontrolprogrammet.
Herudover er det noget  

 virksomhederne  

 bliver orienteret om ved Fødevarestyrelsens kontrolbesøg.
Det er klart, at  

 hvis  

 virksomhederne ikke efter flere kontrolbesøg har rettet deres  

 egenkontrolprogram til, vil der blive sanktioneret herfor.
Det er til enhver tid fødevarevirksomhedernes ansvar at ajourføre  

 sig med den gældende lovgivning på området.« Det skal tilføjes, at jeg generelt har bedt Fødevarestyrelsen  

 være opmærksom på at undgå restriktioner m.v., der i forhold til mindre  

 virksomheder er unødvendige eller ude af proportioner.
 Spørgsmål 2:
Hvor meget hæves bødestørrelsen til engrosvirksomheder med under  

 9 ansatte? Svar:
 Jeg har forelagt spørgsmålet for Fødevarestyrelsen, der har  

 oplyst følgende, hvortil jeg kan henholde mig:
 »L 28 tilsigter en væsentlig, generel skærpelse af bødeniveauet  

 på de fleste områder indenfor fødevarelovgivningen.
 Hjemlen hertil er en ændring af fødevarelovens § 60, stk. 5,  

 således at der ved udmåling af bødestørrelse udover de almindelige regler i  

 straffeloven - og udover hensynet til virksomhedens omsætning  skal  

 tages  

 hensyn til, om overtrædelsen har fremkaldt fare for fødevaresikkerheden, er  

 begået som led i en systematisk overtrædelse af fødevarelovgivningen samt til  

 den tilsigtede berigelse ved overtrædelsen.
 Det højere bødeniveau skal gælde for alle fødevarevirksomheder,  

 uanset type, størrelse, omsætning og antal ansatte  således også for  

 engrosvirksomheder med under 9 ansatte.
 Hvor meget bøden foreslås forhøjet på de forskellige områder  

 fremgår af de enkelte kategorier af strafbare forhold, som er opregnet i  

 lovforslaget.  

 Generelt foreslås den mest anvendte bødestørrelse forhøjet fra 5.000 kr. i  

 dag  

 til 10.000 kr. i lovforslaget, men det varierer fra område til områder.  

 F.eks.  

 forhøjes udgangspunktet for en bøde for manglende indberetninger, udlevering  

 af  

 oplysninger m.v. fra 3.000 kr. i dag til 5.000 kr. efter lovforslaget, mens  

 udgangspunktet for en bøde for manglende udtagelse af prøver m.v. forhøjes  

 fra  

 2.000 kr. i dag til 10.000 kr. efter lovforslaget.
Ved fastsættelse af de vejledende bødestørrelser i lovforslaget  

 er der bl.a. taget hensyn til overtrædelsens grovhed og farlighed, således at  

 de overtrædelser, som udgør en konkret eller potentiel fare for  

 fødevaresikkerheden,  

 bør medføre de højeste bøder.« Spørgsmål 3:
Hvor mange af den seneste periodes fødevareskandaler er sket i  

 engrosvirksomheder med mindre end 9 ansatte? Svar:
 Jeg har forelagt spørgsmålet for Fødevarestyrelsen, som har  

 oplyst følgende, hvortil jeg henholder mig:
»Fødevarestyrelsen har afgrænset spørgsmålet til sager, hvor der  

 er givet påbud, forbud eller bøde i engrosvirksomheder, idet sådanne sager må  

 anses som værende af mere alvorlig karakter.
Der er tale om det samlede antal  

 påbud, forbud og bøder i engrosvirksomheder uafhængig af overtrædelsernes  

 nærmere karakter.
 Perioden er afgrænset fra den 1. marts 2006 til sidste halvdel  

 af oktober måned 2006 og opgørelsen over antal ansatte er fastsat på baggrund  

 af oplysninger fra virksomheden, CVR registret eller baseret på et  

 kvalificeret  

 skøn fra fødevareregionerne.
Således afgrænset er der givet 136 påbud, forbud eller bøder i  

 engrosvirksomheder med mindre end 9 ansatte og 232 påbud, forbud eller bøder  

 i  

 engrosvirksomheder med mere end 9 ansatte.« Spørgsmål 4:
Hvilke bøder er der i forbindelse med de sidste 2 års  

 fødevareskandaler givet til virksomheder, og hvilke bøder ville være blevet  

 givet, såfremt lovforslagets regler, havde været gældende? Svar:
 Jeg har forelagt spørgsmålet for Fødevarestyrelsen, der har  

 oplyst følgende, hvortil jeg henholder mig:
 »Da der ikke er tale om en konkret sag eller en række nærmere  

 definerede områder, har styrelsen ikke mulighed for at finde frem til  

 bødestørrelserne for de konkrete sager.
Hvilke bødestørrelser, der gives i enkelte sager, afhænger af en  

 konkret vurdering af samtlige sagens omstændigheder.
Hvis der foreligger  

 domspraksis på området, tages der ved udstedelse af administrative bødeforlæg  

 udgangspunkt i denne praksis.
Der foretages samtidig en vurdering af, om der  

 foreligger eventuelle formildende eller skærpende omstændigheder, som  

 bevirker,  

 at bødestørrelsen skal nedsættes eller forhøjes.
 Hvis der ikke foreligger domspraksis på området, vil  

 fødevareregionen anmelde forholdet til politiet, hvorefter domstolene vil få  

 lejlighed til at tage stilling til både skyldsspørgsmålet og bødens  

 størrelse.  

 Det samme gør sig gældende, hvis overtrædelsen ikke er tilstrækkelig klar til  

 at kunne afgøres med et administrativt bødeforlæg eller hvis forholdet  

 vurderes  

 at være så groft, omfattende eller lignende, at den normale bøde på området  

   

 eventuelt efter forhøjelse på grund af skærpende omstændigheder  ikke  

 udgør en  

 tilstrækkelig sanktion.
De vejledende bødestørrelser i lovforslaget er udtryk for en  

 generel skærpelse af bødeniveauet på de fleste områder indenfor for  

 fødevarelovgivningen.
Bødestørrelserne afspejler bl.a. overtrædelsens grovhed  

 og omfang, således at de overtrædelser, der udgør en konkret eller potentiel  

 fare for fødevaresikkerheden, medfører de højeste bøder.
Som eksempler kan  

 nævnes, at det tidligere udgangspunkt med en bøde på 3.000-5.000 kr. for  

 overtrædelse af reglerne om rengøring forslås forhøjet til 10.000 kr., og det  

 tidligere udgangspunkt med en bøde på 5.000 kr. i detailvirksomheder og  

 10.000  

 kr. i engrosvirksomheder for overtrædelse af reglerne om holdbarhedsmærkning  

 m.v. foreslås forhøjet til 10.000 kr. i detailvirksomheder og 20.000 kr. i  

 engrosvirksomheder.
Princippet om, at der i forbindelse med udstedelse af bøder skal  

 foretages en konkret vurdering af samtlige sagens omstændigheder, gælder  

 naturligvis på samme måde for de sager, som skal vurderes efter  

 retningslinjerne  

 i lovforslaget.« Spørgsmål 5:
Ministeren bedes kommentere henvendelsen af 27. oktober 2006 fra  

 Danske Slagtermestres Landsforening, jf.
L 28  bilag 4.
 Svar:
 Jeg har forelagt spørgsmålet for Fødevarestyrelsen, der har  

 oplyst følgende, hvortil jeg kan henholde mig:
»Den seneste tids sager på fødevareområdet har vist, at de  

 nuværende bødestørrelser ikke i alle tilfælde har den tilstrækkelige  

 præventive  

 effekt.
Med lovforslaget tilsigtes derfor en væsentlig, generel skærpelse af  

 bødestørrelserne på flere områder indenfor fødevarelovgivningen.
Det er  

 hensigten, at de bødestørrelser, som er opregnet i lovforslaget, skal danne  

 udgangspunkt ved overtrædelser, som begås efter lovforslagets ikrafttræden.  

 Dette er tilfældet uanset om bøden fastsættes af domstolene eller om  

 fødevaremyndighederne udsteder et administrativt bødeforlæg.
 Der er to forskellige metoder til at forhøje bødeniveauet på  

 området:
Den første metode er at indbringe sagerne for retten med påstand  

 om højere bøder for på den måde at opnå en ny retspraksis, som efterfølgende  

 også kan anvendes som grundlag for udstedelse af administrative bøder.
Der er  

 dog flere ulemper forbundet med denne metode.
For det første vil der ofte  

 være  

 tale om en langvarig proces.
For det andet vil mange af dommene omfatte flere  

 forskellige strafbare forhold, og dermed ikke specifikt tage stilling til  

 bødestørrelsen for den enkelte overtrædelse.
For det tredje vil en del sager  

 blive afgjort med den skyldiges vedtagelse af et bødeforlæg udstedt af  

 politiet.
Sådanne bøder kan ikke danne grundlag for fremtidig udstedelse af  

 administrative bødeforlæg.
Der er ikke tilsvarende ulemper forbundet med den anden metode,  

 hvor der fastsættes vejledende bødestørrelser i lovbemærkningerne.
De  

 foreslåede  

 bødestørrelser er alene et udgangspunkt ved bødefastsættelsen, og der skal  

 altid i hvert enkelt tilfælde foretages en konkret vurdering af sagens  

 omstændigheder.
Det skal herunder vurderes, om der er særlige formildende  

 eller  

 skærpende omstændigheder, som gør, at udgangspunktet skal fraviges i  

 nedadgående eller opadgående retning.
Vejledende bødestørrelser fastsat i  

 lovbemærkningerne kan endvidere danne grundlag for en mere ensartet vurdering  

 af en bestemt type overtrædelser ligegyldigt hvor i landet, overtrædelsen  

 konstateres.
Fastsættelse af vejledende bødestørrelser i lovbemærkninger er  

 tidligere anvendt flere gange på forskellige lovgivningsområder, f.eks. på  

 området for medicin til dyr, jf.
L 90, som vedtaget ved lov nr. 105 af 20.  

 februar  

 2006.
Såfremt virksomheden ikke er enig i et administrativt bødeforlæg  

 udstedt af fødevaremyndighederne, kan den blot undlade at betale bøden,  

 hvorefter spørgsmålet om strafansvar og strafudmåling vil blive prøvet ved  

 domstolene.
Denne adgang til domstolsprøvelse tilgodeser hensynet til  

 virksomhedernes  

 retssikkerhed.
Udover at den seneste tids fødevaresager har vist, at de  

 nuværende bødestørrelser ikke i alle tilfælde har den tilstrækkelige  

 præventive  

 effekt, har sagerne også vist et behov for hurtigere og mere effektive  

 sanktioner overfor de erhvervsdrivende, der ikke har den fornødne respekt for  

 fødevarelovgivningen.
En sådan manglende respekt kan være til fare for  

 fødevaresikkerheden, ligesom det kan føre til mistillid hos forbrugerne.
Efter den gældende fødevarelovgivning er der på engrosområdet  

 kun mulighed for at anvende sanktioner rettet mod virksomheden som juridisk  

 person.
På detailområdet er der flere muligheder, da der efter  

 næringsbrevslovene kan anvendes sanktioner overfor enkeltpersoner.
Lov om  

 næringsbrev til fødevarebutikker og lov om restaurations- og hotelvirksomhed  

 giver således mulighed for at frakende enkeltpersoner retten til at drive  

 denne  

 type virksomhed.
Engrosområdet er på nuværende tidspunkt alene omfattet at  

 fødevarelovens regler og krav om autorisation eller registrering af  

 virksomheden.
Fødevareloven giver ikke mulighed for at gribe ind overfor  

 enkeltpersoner, som har drevet en fødevarevirksomhed på en helt uansvarlig  

 måde.
Man har derfor ikke kunne forhindre, at vedkommende efter en fratagelse  

 af autorisation eller registrering starter en ny virksomhed kort efter.
Det  

 er  

 navnlig det behov, der har vist sig klarest ved den seneste tids sager.
Det er derfor foreslået, at domstolene ved systematiske eller  

 grove overtrædelser af reglerne i catering- og fødevareengrosvirksomheder kan  

 frakende personer eller selskaber, der overtræder de omhandlede lovgivninger,  

 retten til at drive erhvervet.
Derudover foreslås det, at et næringsbrev i  

 ganske særlige situationer inddrages administrativt af Fødevarestyrelsen.  

 Dette  

 sker, hvis det vil indebære overhængende risiko for fødevaresikkerheden at  

 lade  

 næringsbrevindehaveren fortsætte sin virksomhed, eller i tilfælde af at  

 næringsbrevindehaveren  

 groft eller gentagne gange væsentligt har overtrådt fødevarelovgivningen, og  

 der er en overhængende risiko for, at virksomheden fortsat ikke vil blive  

 drevet i overensstemmelse med fødevarelovgivningen.« Jeg er enig i, at administrativ inddragelse af næringsbrevet er  

 et ganske omfattende indgreb.
Jeg vil derfor løbende følge anvendelsen af  

 denne  

 bestemmelse, så det sikres, at den administreres på en forsvarlig måde.
Der  

 er  

 i bestemmelsen indsat en mulighed for, at virksomheden kan begære en  

 administrativ  

 inddragelse prøvet ved domstolene.
Fordi bestemmelsens hovedformål er hurtig  

 og  

 effektiv indgriben, vil en sådan begæring som udgangspunkt ikke få opsættende  

 virkning.
Jeg skal samtidig understrege, at bestemmelsen som nævnt kun finder  

 anvendelse i ganske særlige tilfælde.
 For så vidt angår forvaltningsloven og lov om retssikkerhed ved  

 forvaltningens anvendelse af tvangsindgreb og oplysningspligter skal det  

 bemærkes, at da der ikke er foretaget undtagelse herfra i nærværende  

 lovforslag,  

 finder lovene anvendelse i sædvanligt omfang.
 Spørgsmål 6:
Vil ministeren oplyse i hvilket omfang næringsbrev er blevet  

 frakendt i medfør af § 11 i lov om næringsbrev til fødevarebutikker, samt  

 oplyse hvad lovforslaget vil indebære vedr. frakendelser udover, at loven  

 også  

 omfatter engrosvirksomheder? Svar:
 Jeg har forelagt spørgsmålet for Fødevarestyrelsen, der har  

 oplyst følgende, hvortil jeg kan henholde mig:
»Det kan oplyses, at der endnu ikke er sket frakendelse af  

 næringsbrevet til en fødevarebutik.
Næringsbasens overtrædelsesregister har  

 været i drift i godt et år, og der er til dato foretaget 560 indberetninger,  

 heraf 449 overtrædelser på fødevareområdet.
De indgrebs- og sanktionsmuligheder, som allerede kendes fra lov  

 om næringsbrev til fødevarebutikker, udvides ved lovforslaget til også at  

 omfatte engrosområdet og catering.
Myndighederne har således fortsat pligt  

 til  

 at indberette væsentlige overtrædelser inden for deres område til  

 Næringsbasens  

 overtrædelsesregister.
Domstolene kan ved systematiske eller grove  

 overtrædelser af reglerne fortsat frakende personer eller selskaber retten  

 til  

 at drive fødevarebutik eller restauration, og efter lovforslaget vil også  

 fødevareengros- og cateringvirksomhed fremover kunne frakendes retten til at  

 drive virksomhed.
For at afværge situationer med overhængende risiko for  

 fødevaresikkerheden eller i øvrigt skride ind overfor personer bag  

 usædvanligt  

 grove overtrædelser, inden retssagen om frakendelsesspørgsmålet påbegyndes,  

 foreslås det, at næringsbrevet kan inddrages administrativt af  

 Fødevarestyrelsen.
Bestemmelsen anvendes, hvis det vil indebære overhængende  

 risiko for fødevaresikkerheden at lade næringsbrevsindehaveren fortsætte sin  

 virksomhed.
Bestemmelsen finder også anvendelse i tilfælde af, at  

 næringsbrevsindehaveren groft eller gentagne gange væsentligt har overtrådt  

 fødevarelovgivningen, og der er en overhængende risiko for, at virksomheden  

 vil  

 fortsætte med at blive drevet på en måde, der ikke er i overensstemmelse med  

 fødevarelovgivningen.
Bestemmelsen kan således både anvendes i  

 førstegangstilfælde og overfor den person eller virksomhed, som flere gange  

 har  

 overtrådt fødevarelovgivningen, og hvor der er overhængende risiko for, at  

 denne adfærd vil blive fortsat.
 I lighed med den nugældende frakendelsesbestemmelse i § 11 vil  

 det i de ovennævnte tilfælde tillige være muligt at udelukke en person  

 midlertidigt fra at være stifter af eller direktør for eller medlem af en  

 bestyrelse i et selskab med begrænset ansvar, et selskab, en forening, som  

 kræver særlig offentlig godkendelse, eller en fond, der driver virksomhed  

 efter  

 loven.
Da der er tale om et ganske omfattende indgreb, vil det være  

 muligt at begære en administrativ inddragelse prøvet ved domstolene.
Fordi  

 bestemmelsens hovedformål er hurtig og effektiv indgriben, vil en sådan  

 begæring  

 dog som udgangspunkt ikke få opsættende virkning.« Jeg vil løbende følge udviklingen på området med henblik på at  

 sikre, at bestemmelsen anvendes på en retssikkerhedsmæssig forsvarlig måde.
 Spørgsmål 7:
Vil ministeren vurdere, i hvilket omfang lovforslagets ændringer  

 om frakendelse af retten til at drive fødevarevirksomhed, ville have medført  

 frakendelser af næringsbreve i de mange fødevareskandaler, der har været  

 fremme  

 i 2005 og 2006? Svar:
 Jeg har forelagt spørgsmålet for Fødevarestyrelsen, der har  

 oplyst følgende, hvortil jeg kan henholde mig:
»Der kan på nuværende tidspunkt ske frakendelse af næringsbrevet  

 efter § 11 i den nugældende lov om næringsbrev til fødevarebutikker og §  

 7 a  

 i den nugældende lov om  

 restaurations- og hotelvirksomhed.
Dette skal ske ved en domstolsafgørelse.  

 Efter nærværende lovforslag vil der i ganske særlige tilfælde tillige kunne  

 ske  

 midlertidig inddragelse af næringsbrevet ved administrativ beslutning, indtil  

 der foreligger en domstolsafgørelse herom.
Det beror altid på en konkret vurdering, om der skal ske  

 frakendelse eller inddragelse af næringsbrevet.
Der kan ske frakendelse, hvis  

 den tiltalte gentagne gange eller under i øvrigt skærpende omstændigheder  

 væsentligt  

 har overtrådt lovgivningen vedrørende skat og afgifter, pant på emballage,  

 fødevarer, arbejdsmiljøforhold eller brandsikkerhed.
Efter lovforslaget  

 inddrages næringsbrevet administrativt, hvis det vil indebære overhængende  

 risiko for fødevaresikkerheden at lade næringsbrevsindehaveren fortsætte sin  

 virksomhed, eller i tilfælde af at næringsbrevsindehaveren groft eller  

 gentagne  

 gange væsentligt har overtrådt fødevarelovgivningen, og der er en  

 overhængende  

 risiko for, at virksomheden fortsat ikke vil blive drevet i overensstemmelse  

 med fødevarelovgivningen.
Der indgår således mange elementer i vurderingen af, om der skal  

 rejses en frakendelsessag, herunder oplysninger som kan være kommet frem  

 under  

 behandlingen af sagen.
Det er navnlig engrosvirksomheder, der har været årsag  

 til den seneste tids sager, men da denne virksomhedstype ikke er omfattet af  

 de  

 nugældende regler, har spørgsmålet om frakendelse for engrosvirksomhed ikke  

 været forelagt domstolene.
Domstolene har derfor ikke haft anledning til at  

 foretage en konkret vurdering af, om betingelserne for en frakendelse var  

 opfyldt.
Af samme årsag er det ikke muligt at vurdere, hvordan sagerne ville  

 være faldet ud, hvis engrosvirksomheder havde været omfattet af  

 frakendelsesbestemmelsen  

 på det pågældende tidspunkt.« Herudover ville det være retssikkerhedsmæssigt betænkeligt, hvis  

 jeg som minister bekendtgjorde, at virksomheder eller personer, som mange  

 kender eller har hørt om i pressen, ville have fået deres næringsbrev  

 frakendt  

 eller inddraget, hvis loven havde været gældende på det tidspunkt.
De  

 pågældende  

 ville i så fald ikke have haft mulighed for at tage til genmæle, eller blive  

 renset ad rettens vej.
 Spørgsmål 8:
Ministeren bedes kommentere henvendelsen af 30. oktober 2006 fra  

 Dansk Handel & Service, jf.
L 28  bilag 5.
 Svar:
 Jeg har forelagt spørgsmålet for Fødevarestyrelsen, der har  

 oplyst følgende, hvortil jeg henholder mig:
 »Fødevarestyrelsen har følgende kommentarer til kritikpunkterne  

 og løsningsforslagene fra Dansk Handel & Service:
Ad. punkt 1: Bødens størrelse skal afhænge af  

 risikoen for fødevaresikkerheden  ikke antal ansatte Lovforslaget fastsætter en række vejledende bødestørrelser for  

 forskellige kategorier af strafbare forhold indenfor fødevarelovgivningens  

 område.
De vejledende bødestørrelser er udtryk for en væsentlig, generel  

 skærpelse af bødeniveauet på området.
Bødestørrelserne afspejler bl.a.  

 karakteren  

 af overtrædelsen, beskyttelseshensynet bag de overtrådte bestemmelser, den  

 eventuelle økonomiske gevinst eller besparelse, der er opnået som følge af  

 overtrædelsen og ikke mindst hensynet til fødevaresikkerheden generelt, så de  

 overtrædelser, som udgør en konkret eller potentiel fare for  

 fødevaresikkerheden, medfører de højeste bøder.
 De forhøjede bødestørrelser skal efter lovforslagets  

 ikrafttræden anvendes som udgangspunkt ved udstedelse af administrative  

 bøder.  

 Der skal derudover fortsat i hvert enkelt tilfælde foretages en konkret  

 vurdering af, om der er eventuelle formildende eller skærpende  

 omstændigheder,  

 som medfører, at udgangspunktet i lovforslaget skal nedsættes eller skærpes.
Et af de punkter, som skal med i vurderingen af skærpende omstændigheder,  

 er virksomhedens omsætning.
Hjemlen i fødevarelovens § 60, stk. 5, til at  

 differentiere bødestørrelse efter virksomhedens omsætning trådte i kraft den  

 1. januar 2006, og har således intet med lovforslaget at gøre.
Men  

 lovforslaget  

 betyder, at såfremt der efter lovforslagets ikrafttræden er grundlag for at  

 skærpe normalbødestørrelsen efter virksomhedens omsætning, så sker skærpelsen  

 med udgangspunkt i de foreslåede højere normalbøder.
Til illustration kan nævnes, at manglende egenkontrolprogram inden  

 lovændringen som udgangspunkt straffes med en bøde på 5.000 kr.
Efter  

 lovændringen vil dette udgangspunkt være 15.000 kr., som gælder for alle  

 virksomheder uanset type, størrelse, omsætning og antal ansatte.
Såfremt der  

 er  

 tale om en mellemstor eller stor virksomhed, skal en administrativ bøde  

 forhøjes med hhv. 50 pct. eller 100 pct. - dette gælder såvel for  

 bødestørrelsen i dag som for bødestørrelsen efter lovens ikrafttræden.
 Hjemlen til differentiering efter virksomhedens størrelse er  

 udmøntet således, at der i forbindelse med domstolsprøvelse tages hensyn til  

 virksomhedens omsætning, mens der ved udstedelse af administrative bødeforlæg  

 af praktiske årsager tages udgangspunkt i antallet af ansatte i virksomheden.
I forbindelse med fødevareregionens skøn over antal ansatte i en  

 virksomhed skal eventuelt deltidsansatte omregnes til heltidsansatte.  

 Bestemmelsen administreres i praksis således, at bøden for overtrædelser på  

 et  

 givet område afhænger af antal ansatte indenfor den enhed, som udgør ét  

 tilsynssted.  

 F.eks. vil bøden for en overtrædelse i et supermarkeds slagterafdeling eller  

 et  

 hotels restaurant beregnes ud fra antal ansatte i slagterafdelingen eller  

 restauranten og ikke det samlede antal ansatte i hele supermarkedet eller  

 hotellet.
Som eksempel kan endvidere nævnes, at et slagteri typisk udgør ét  

 tilsynssted og en bøde for overtrædelse af reglerne i en afdeling vil derfor  

 afhænge af antal ansatte i hele virksomheden.
 Såfremt virksomheden er uenig i antallet af ansatte, vil skønnet  

 efter anmodning fra virksomheden blive revurderet i fødevareregionen.
Antallet af ansatte giver i de fleste tilfælde et realistisk  

 billede af virksomhedens omsætning og indtjening.
Såfremt antallet af ansatte  

 ikke i det konkrete tilfælde giver et retvisende billede, fordi virksomhedens  

 omsætning  

 vurderes til at være meget stor i forhold til antal ansatte, skal forholdet  

 politianmeldes med påstand om en højere bøde.
Såfremt anvendelse af antal  

 ansatte ikke giver et retvisende billede, fordi en virksomhed med et større  

 antal ansatte har en usædvanlig lav omsætning, kan dette ud fra en konkret  

 vurdering lægges til grund som en formildende omstændighed ved udstedelse af  

 en  

 administrativ bøde.
 Hvis virksomheden ikke er enig i grundlaget for bøden eller  

 bødens størrelse, kan den undlade at betale bøden, hvorefter domstolene vil  

 tage stilling til såvel skylds- som sanktionsspørgsmålet.
Ad. punkt 2: Små fejl skal ikke udløse bøde  

 første gang, hvis fødevaresikkerheden ikke er i fare Dansk Handel & Service henviser til »Instruks om mere  

 konsekvent bødesanktionering på udvalgte områder«, som trådte i kraft den 1.  

 juli 2006.
Instruksen er et led i udmøntningen af nul-tolerance planen for  

 fødevareområdet.
Instruksen medfører, at udgangspunktet ved overtrædelse af  

 klare regler er en administrativ bøde.
Klare regler foreligger, hvis der ikke  

 almindeligvis er tvivl om fortolkningen af dem, og det af det faktiske  

 forhold  

 klart fremgår, at der er tale om en overtrædelse.
Der er en bagatelgrænse forbundet med dette udgangspunkt, således  

 at bagatelagtige overtrædelser ikke nødvendigvis skal medføre en  

 administrativ  

 bøde.
Som eksempel kan nævnes, at der findes en enkelt eller meget få varer  

 med  

 overskreden holdbarhed ud af et større varesortiment.
Hvilken sanktion, der  

 konkret skal anvendes, afhænger af en samlet og individuel vurdering af alle  

 sagens aspekter, herunder om der er tale om en virksomhed, som normalt  

 overholder reglerne på området.
Der kan således ikke opstilles en fast grænse  

 for, hvornår en overtrædelse er bagatelagtig, men der er en løbende drøftelse  

 blandt de tilsynsførende af bagatelgrænser på erfa-møder, kurser og lignende,  

 som medvirker til at sikre en fælles forståelse.
Ad. punkt 3: Virksomhederne skal vide, hvad der  

 gælder I lovforslaget findes en beskrivelse af forskellige kategorier  

 af strafbare forhold indenfor fødevarelovgivningen.
Hvis en overtrædelse  

 begået efter lovforslagets ikrafttræden falder indenfor en af disse  

 kategorier,  

 er det hensigten, at der ved sanktionsfastsættelsen skal tages udgangspunkt i  

 den  

 vejledende bødestørrelse i lovforslaget.
Dette gælder, hvad enten spørgsmålet  

 om bødens størrelse afgøres ved domstolene eller ved et administrativt  

 bødeforlæg.
Beskrivelsen af de strafbare forhold i lovforslaget er ikke  

 udtømmende.
Dette betyder, at ikke alle typer og kategorier af strafbare  

 forhold er beskrevet i lovforslaget.
Derudover skal der ved en given  

 overtrædelse foretages en fortolkning af, om overtrædelsen er omfattet af de  

 nævnte kategorier af strafbare forhold.
Ved fastsættelse af bødestørrelser  

 for  

 de overtrædelser, der ikke er omfattet af kategorierne af strafbare forhold,  

 bør den pågældende overtrædelse vurderes i forhold til de i lovforslaget  

 beskrevne og i øvrigt på grundlag af de i lovforslaget opstillede principper.
For så vidt angår de eksempler, som Dansk Handel & Service  

 nævner, skal det særligt bemærkes, at der utvivlsomt er tale om en  

 overtrædelse  

 af reglerne om holdbarhedsmærkning både når det drejer sig om en gammel glemt  

 kage i et supermarked og flere tons gammelt kød på et engroslager.
Derimod  

 skal  

 det vurderes konkret og individuelt, om den pågældende overtrædelse skal  

 medføre en bøde, og i bekræftende fald hvilken størrelse bøden skal have.
I  

 de  

 nævnte eksempler vil fundet af en gammel kage ofte falde ind under  

 bagatelgrænsen,  

 mens der ved fund af flere tons gammelt kød ofte vil være grundlag for at  

 anvende skærpende omstændigheder og eventuelt politianmelde forholdet med  

 påstand om en højere bøde end den, der kan gives administrativt.
I øvrigt vil  

 sidstnævnte tilfælde ofte skulle politianmeldes alene af den grund, at det  

 kræver en nærmere politimæssig efterforskning at få fastlagt overtrædelsernes  

 nærmere omfang.
For så vidt angår kategorien »Manglende samarbejde med  

 tilsynsmyndighederne m.v.« er der i lovforslaget nævnt forskellige eksempler  

 på områder, som er omfattet af kategorien, samt beskrevet hvad hensynet med  

 disse regler er.
Der kan ikke i lovforslaget laves en udtømmende opregning af  

 de enkeltsituationer, som er omfattet af kategorien.
Hvis  

 fødevaremyndighederne  

 i et konkret tilfælde er i tvivl om, hvorvidt en given overtrædelse er  

 omfattet  

 af kategorien, skal forholdet politianmeldes, således at domstolene kan få  

 lejlighed til at tage stilling til spørgsmålet.
Det er i øvrigt i forbindelse med dette punkt væsentligt at  

 bemærke, at virksomheden, såfremt den er uenig i et administrativt  

 bødeforlæg,  

 blot ved at undlade at betale bøden i alle tilfælde kan få grundlaget for  

 bøden og bødens størrelse prøvet ved domstolene.
Det er således domstolene,  

 der  

 har den endelige afgørelse med hensyn til strafansvar og strafudmåling.
Ad. punkt 4: Virksomheder skal ikke uden dommer  

 kunne fratages retten til at drive virksomhed Der har som følge af det forløbne års meget omtalte sager på  

 fødevareområdet været et stærkt politisk ønske om, at der kan gribes ind  

 umiddelbart overfor personer og virksomheder, der gentagne gange har  

 overtrådt  

 lovgivningen eller har bragt fødevaresikkerheden i fare.
Udvidelse af  

 anvendelsesområdet  

 for lov om næringsbrev til fødevarebutikker til også at omfatte engros- og  

 cateringsvirksomheder bidrager til at skabe mere effektive og ensartede  

 sanktionsmuligheder.
De ovennævnte sager har dog også vist, at der i nogle  

 tilfælde kan være et behov for at kunne gribe ind tidligere, end det hidtil  

 har  

 været muligt.
Derfor er der med nærværende lovforslag introduceret en adgang  

 til administrativt at inddrage næringsbrevet, inden retssagen om frakendelse  

 heraf påbegyndes.
Det er vigtigt at holde sig for øje, at der kun vil ske  

 administrativ inddragelse af næringsbrevet i ganske særlige tilfælde.  

 Bestemmelsen finder således anvendelse, hvis det vil indebære overhængende  

 risiko for fødevaresikkerheden at lade næringsbrevsindehaveren fortsætte sin  

 virksomhed.
Bestemmelsen finder også anvendelse i tilfælde af, at  

 næringsbrevsindehaveren  

 groft eller gentagne gange væsentligt har overtrådt fødevarelovgivningen, og  

 der er en overhængende risiko for, at virksomheden fortsat ikke vil blive  

 drevet i overensstemmelse med fødevarelovgivningen.
Administrativ inddragelse af næringsbrevet er et ganske  

 omfattende indgreb.
Derfor er der indsat en bestemmelse i lovforslaget om, at  

 man kan begære en administrativ inddragelse prøvet ved domstolene.
Fordi  

 bestemmelsens hovedformål er hurtig og effektiv indgriben, vil en sådan  

 begæring dog ikke få opsættende virkning, medmindre retten eller myndigheden  

 bestemmer det.
Ad. punkt 5: Der skal stilles krav til  

 kvaliteten af kontrollen Dansk Handel & Service anfører, at fødevareregionerne ved  

 deres administration af reglerne på området har beføjelser til både at udføre  

 kontrollen, fortolke reglerne, uddele bøder samt fratage virksomhederne  

 retten  

 til at drive fødevarevirksomhed.
 Det skal imidlertid i den sammenhæng understreges, dels at flere  

 betingelser skal være opfyldt for at kunne udstede administrative bøder,  

 herunder at der skal være noget at bebrejde virksomheden, og dels at såvel en  

 administrativ bøde som en fratagelse af autorisation eller en administrativ  

 inddragelse  

 af næringsbrev vil blive forelagt domstolene, såfremt virksomheden begærer  

 noget sådant.
 For så vidt angår Dansk Handel & Services krav om ensartet  

 forvaltning af reglerne og krav til kvaliteten af de afgørelser, som træffes  

 af  

 kontrolmyndighederne, er sådanne principper allerede et implicit krav i al  

 dansk forvaltning og ikke noget, der skal stilles specifikke krav om i  

 lovforslaget.
Ad. punkt 6: Hjælp til råd og vejledning  og  

 hurtigere svar på tvivlsspørgsmål Indledningsvist skal det understeges, at en grundbetingelse for  

 at ifalde strafansvar er, at virksomheden har handlet forsætligt eller  

 uagtsomt; der skal altså være noget at bebrejde virksomheden.
Fødevaremyndighederne vejleder allerede i dag virksomhederne om  

 reglerne på området.
Men det er væsentligt at holde fast i, at det er  

 virksomhederne, som har ansvaret for, at reglerne overholdes.  

 Fødevaremyndighederne  

 kan og skal ikke fortælle den enkelte virksomhed, hvad den konkret skal gøre  

 for at overholde reglerne, men derimod hvordan reglerne generelt skal  

 fortolkes.
Virksomheden skal herefter foretage en vurdering af, hvilke krav  

 der  

 skal opfyldes i netop deres virksomhed, for at efterkomme reglerne på  

 området.« Spørgsmål 9:
Ministeren bedes kommentere henvendelsen af 1. november 2006 fra  

 Peer Risager, Sæby, jf.
L 28  bilag 6.
 Svar:
 Jeg har forelagt spørgsmålet for Fødevarestyrelsen, der har  

 oplyst følgende, hvortil jeg henholder mig:
 »Fødevarestyrelsen har følgende kommentarer til henvendelsen fra  

 Peer Risager:
Ad. punkt 1: Ensartethed Det er vigtigt i størst muligt omfang at skabe ensartethed i  

 forvaltningen, således at ens forhold behandles ens i de forskellige  

 fødevareregioner og blandt de forskellige tilsynsførende.
Det er et særligt  

 indsatsområde for Fødevarestyrelsen, som kontinuerligt og på flere  

 forskellige  

 plan arbejder med at sikre ensartethed i fødevareregionernes sagsbehandling  

 bl.a. gennem kurser for tilsynsførende, erfa-møder, vejledninger osv.
Det er imidlertid også sådan, at der i hvert enkelt tilfælde  

 skal foretages en konkret vurdering af, hvilken sanktion der er den korrekte  

 i  

 den enkelte virksomhed.
Der skal anvendes den sanktion, som er nødvendig for  

 at  

 sikre, at virksomheden overholder lovgivningen.
På den anden side må  

 sanktionen  

 ikke være mere indgribende end nødvendigt.
Hvilken sanktion, der skal anvendes, vurderes ud fra samtlige  

 sagens omstændigheder, herunder om der er tale om en virksomhed, som normalt  

 overholder reglerne.
To tilfælde, som umiddelbart ser ens ud, kan på den  

 baggrund godt skulle behandles forskelligt ud fra en konkret vurdering.
 Men vurderingen foretages naturligvis på et sagligt grundlag og  

 ikke ud fra den enkelte tilsynsførendes individuelle opfattelse.
Ad. punkt 2: Bagatelgrænse Der henvises til nul-tolerance planens punkt om mere konsekvent  

 bødesanktionering på udvalgte områder, således at alle overtrædelser, der  

 ikke  

 er rene bagateller, skal straffes med bøde.
Punktet er udmøntet i »Instruks  

 om  

 mere konsekvent bødesanktionering på udvalgte områder«, som trådte i kraft  

 den  

 1. juli 2006.
Instruksen medfører, at udgangspunktet ved overtrædelse af klare  

 regler er en administrativ bøde.
Klare regler foreligger, hvis der ikke  

 almindeligvis er tvivl om fortolkningen af dem, og det af det faktiske  

 forhold  

 klart fremgår, at der er tale om en overtrædelse.
Det fremgår imidlertid også af instruksen, at der er en  

 bagatelgrænse, således at bagatelagtige overtrædelser ikke nødvendigvis skal  

 medføre en administrativ bøde ved overtrædelse af klare regler.
Som eksempel  

 kan nævnes, at der findes en enkelt eller meget få varer med overskreden  

 holdbarhed  

 ud af et større varesortiment.
Hvilken sanktion, der konkret skal anvendes,  

 afhænger således også i disse situationer af en samlet og individuel  

 vurdering  

 af alle sagens aspekter, herunder om der er tale om en virksomhed, som  

 normalt  

 overholder reglerne.
Der kan ikke opstilles en fast grænse for, hvornår en  

 overtrædelse er bagatelagtig, men der er en løbende drøftelse blandt de  

 tilsynsførende af bagatelgrænser på erfa-møder, kurser og lignende, som  

 medvirker til at sikre, at de foretager vurderingen på samme grundlag.
Ad. punkt 3: Bødestørrelser For så vidt angår betragtningerne om bøder for manglende  

 dokumentation for udført egenkontrol skal Fødevarestyrelsen bemærke, at der  

 også i sådanne situationer skal foretages en konkret vurdering, hvor  

 overtrædelsens  

 karakter og omfang afvejes i forhold til de øvrige oplysninger i sagen.
I tilfælde af, at der ikke er fuldt ud dokumentation for udført  

 egenkontrol, skal det vurderes, hvilken sanktion, der er den rette.
Såfremt  

 der  

 er tale om en virksomhed, som i øvrigt har styr på sin egenkontrol og normalt  

 overholder lovgivningen på området, kan en indskærpelse eller eventuelt  

 vejledning være den rette reaktion.
For så vidt angår betragtningerne vedrørende diskrimination af  

 de små butikker i forhold til bødestørrelse skal det bemærkes, at det med  

 virkning fra 1. januar 2006 netop blev muligt at differentiere bødestørrelsen  

 efter virksomheden omsætning.
Muligheden for differentiering efter størrelse  

 har således intet med lovforslaget at gøre.
Hjemlen i fødevarelovens § 60,  

 stk.  

 5, har netop til hensigt at forhøje bødeniveauet for større virksomheder,  

 således at den præventive effekt forholdsmæssigt bliver bedre sammenlignelig  

 uanset virksomhedernes omsætning og størrelse.
 Hjemlen til differentiering efter virksomhedens størrelse er  

 udmøntet således, at der i forbindelse med domstolsprøvelse tages hensyn til  

 virksomhedens omsætning, mens der ved udstedelse af administrative bødeforlæg  

 af praktiske årsager tages udgangspunkt i antallet af ansatte i virksomheden.
Såfremt det vurderes, at anvendelse af kriteriet antal ansatte  

 ved udstedelse af et administrativt bødeforlæg ikke i det konkrete tilfælde  

 giver et retvisende billede, fordi virksomhedens omsætning vurderes til at  

 være meget stor i forhold til antal ansatte, skal forholdet politianmeldes  

 med  

 påstand om en højere bøde.
Såfremt anvendelse af kriteriet antal ansatte ikke  

 giver et retvisende billede, fordi en virksomhed med et større antal ansatte  

 har en usædvanlig lav omsætning, kan dette ud fra en konkret vurdering  

 lægges til grund som en formildende omstændighed ved udstedelse af en  

 administrativ  

 bøde.
Ad. punkt 4: Dokumentation i egenkontrol Fødevarestyrelsen afholdt den 10. maj 2006 et møde med  

 deltagelse af brancheorganisationerne om evaluering af egenkontrol i  

 detailleddet.
Fødevarestyrelsen oplyste ved den lejlighed, at det er  

 styrelsens  

 generelle holdning, at mindre butikker, der ikke forhandler letfordærvelige  

 fødevarer, ofte kan nøjes med at dokumentere temperaturer periodisk f.eks. én  

 gang ugentligt.
Det blev imidlertid samtidig understreget, at frekvensen for  

 dokumentation af temperaturmålinger og egenkontrollen generelt skal vurderes  

 separat for den enkelte virksomhed ud fra elementer som bl.a. butiksstørrelse  

 og sortiment.
Det er virksomhedernes ansvar at udarbejde et egenkontrolprogram  

 og udføre egenkontrol.
Det er virksomhederne selv, der i første omgang  

 fastlægger omfang og frekvenser.
Ved kontrolbesøg fra fødevareregionerne  

 vurderes egenkontrolprogrammet løbende, herunder om egenkontrolprogrammet er  

 tilstrækkeligt for at holde et højt niveau af fødevaresikkerhed.
 Da der således er tale om en individuel vurdering i den enkelte  

 virksomhed, kan fødevaremyndighederne ikke indgå aftaler med brancher eller  

 enkelte fødevarevirksomheder om frekvensen for dokumentation af  

 egenkontrollen.  

 Der blev hverken på det pågældende møde eller senere indgået aftaler om  

 frekvenser for dokumentation af egenkontrollen for specifikke brancher eller  

 virksomheder, herunder »mand og kone«-virksomheder.
Ad. punkt 5: Tilbagekaldelse af fødevarer Hurtig og effektiv tilbagetrækning af sundhedsskadelige  

 fødevarer, fødevarer uegnet til menneskeføde eller fødevarer, som i øvrigt  

 ikke  

 opfylder kravene i fødevarelovgivningen, er afgørende for at sikre, at  

 forbrugerne ikke udsættes for disse fødevarer, som i værste fald kan have  

 alvorlige fødevaresikkerhedsmæssige konsekvenser.
 Der er fastsat nærmere procedurer for tilbagetrækning af bl.a.  

 sundhedsskadelige fødevarer, som skal sikre, at tilbagetrækningen sker  

 hurtigt  

 og effektivt. Ét af leddene i denne procedure er, at virksomheden skal kunne  

 dokumentere, at der er sket tilbagetrækning.
I lovforslaget er udgangspunktet for overtrædelse af disse  

 procedurer en bøde på 40.000 kr.
Ved fastsættelse af bødens størrelse er der  

 særligt taget hensyn til de meget alvorlige konsekvenser manglende eller  

 utilstrækkelig tilbagetrækning kan få for fødevaresikkerheden.
Men også i disse situationer skal der foretages en konkret  

 vurdering af samtlige omstændigheder i sagen, herunder om der er formildende  

 eller skærpende omstændigheder.
Som det også fremgår eksplicit af  

 lovforslaget,  

 kan der ved mindre fejl, som vurderes ikke at have haft en konkret betydning  

 for en effektiv tilbagetrækning eller for fødevaresikkerheden, særligt  

 overvejes, om der er grundlag for anvendelse af eventuelle formildende  

 omstændigheder.« Spørgsmål 10:
Ministeren bedes kommentere henvendelsen af 1. november 2006 fra  

 Fagligt Fælles Forbund, jf.
L 28  bilag 7.
 Svar:
Jeg er glad for at konstatere, at Fagligt Fælles Forbund støtter  

 de foreslåede stramninger i lovforslaget.
Den seneste tids sager på området  

 har  

 vist, at stramninger er nødvendige for at sikre en bedre overholdelse af  

 reglerne på området.
 Lovforslaget er et led i udmøntningen af den nul-tolerance plan  

 på fødevareområdet, som regeringen og Dansk Folkeparti indgik aftale om i  

 april  

 måned 2006.
Lovforslaget indebærer bl.a. en generel forhøjelse af  

 bødeniveauet på området, udvidelse af kravet om næringsbrev til også at gælde  

 for engrosvirksomheder, en mulighed for administrativ inddragelse af  

 næringsbrevet  

 i særligt alvorlige tilfælde, samt en mulighed for samkøring af registre med  

 andre  

 myndigheder, bl.a.
SKAT, så indsatsen mod brodne kar i branchen dermed kan  

 effektiviseres.
I forbindelse med nul-tolerance planen blev det endvidere  

 besluttet at iværksætte en gennemgribende undersøgelse af fødevarekontrollen.  

 I  

 øjeblikket er både Rigsrevisionen og en uafhængig ekspertgruppe i færd med at  

 undersøge området.
Deres arbejde forventes færdiggjort inden årets udgang.  

 Når  

 undersøgelserne er tilendebragt, vil regeringen se på, om der er behov for at  

 tilføre flere ressourcer til fødevarekontrollen.
Fagligt Fælles Forbund kommer i sin henvendelse med et konkret  

 forslag vedrørende hygiejneuddannelser.
Jeg har forlagt dette spørgsmål for  

 Fødevarestyrelsen, som har oplyst følgende, hvortil jeg henholder mig:
 »Fagligt Fælles Forbund har i et brev til Folketingets  

 Fødevareudvalg af 1. november 2006 anført, at de ønsker en ændring i  

 hygiejneuddannelseskravet, således at personalet skal være uddannet, allerede  

 inden de starter i fødevarevirksomheden.
I henhold til § 3 i bekendtgørelse om uddannelse i  

 fødevarehygiejne(1), skal personer, der behandler fødevarer i en  

 autoriseret virksomhed, gennemføre en uddannelse i fødevarehygiejne.
Denne  

 uddannelse  

 skal være påbegyndt senest 3 måneder efter ansættelses- eller  

 etableringsstart.
 Der kan ikke være tvivl om, at det mest optimale ville være et  

 krav om, at alle ansatte i en fødevarevirksomhed har gennemført et  

 hygiejnekursus, inden de starter i virksomheden, men af forskellige årsager  

 er  

 der givet en 3-måneders frist.
 Fristen på 3 måneder er fastsat på baggrund af flere hensyn.  

 Dels for at sikre en bedre mobilitet på arbejdsmarkedet, dels for at tage  

 hensyn til, at der kan være ventetid med hensyn til kursusstart hos de  

 forskellige  

 udbydere af hygiejneuddannelsen.
 På baggrund af disse hensyn har Fødevarestyrelsen ikke til  

 hensigt at ændre på 3-måneders-fristen.
Det skal afslutningsvist bemærkes, at det altid vil være  

 virksomhedslederens ansvar at instruere sin ansatte i at behandle fødevarerne  

 på en hygiejnisk forsvarlig måde, så de produceres i henhold til reglerne.
Så  

 selvom en ansat endnu ikke har deltaget i et hygiejnekursus, skal  

 virksomhedslederen instruere sine ansatte, så det står i rimeligt forhold til  

 det arbejde, de udfører.« (1) Bekendtgørelse nr. 1185 af 5. december 2005 Spørgsmål 11:
Er ministeren indstillet på at styrke virksomhedernes  

 retsstilling ved at gøre det muligt at indbringe en administrativ afgørelse  

 om  

 suspension af en virksomheds ret til at drive virksomhed for en domstol med  

 henblik  

 på, at der træffes afgørelse indenfor 3 arbejdsdage? Svar:
På baggrund af den seneste tids alvorlige sager på  

 fødevareområdet har der været et bredt politisk ønske om at skabe mulighed  

 for  

 både hurtigere og mere effektive sanktioner overfor de personer og  

 virksomheder, der ikke respekterer fødevarelovgivningen.
Derfor er det blandt  

 andet foreslået, at Fødevarestyrelsen i ganske særlige tilfælde inddrager  

 næringsbrevet administrativt.
Bestemmelsen finder anvendelse, hvis det vil  

 indebære overhængende risiko for fødevaresikkerheden at lade  

 næringsbrevindehaveren  

 fortsætte sin virksomhed, eller i tilfælde af at næringsbrevindehaveren groft  

 eller gentagne gange væsentligt har overtrådt fødevarelovgivningen, og der er  

 en overhængende risiko for, at virksomheden fortsat ikke vil blive drevet i  

 overensstemmelse med fødevarelovgivningen.
Spørgsmålet om den administrative  

 inddragelse af næringsbrevet kan imidlertid indbringes for domstolene inden  

 for  

 en frist på 4 uger, dog uden at dette får opsættende virkning.
Ved udformning af en bestemmelse som den foreslåede skal der  

 foretages en afvejning mellem forbrugernes krav på fødevaresikkerhed og  

 virksomhedernes retsstilling.
Når bestemmelsen er udformet som nævnt ovenfor,  

 er det et udtryk for den efter min opfattelse mest hensigtsmæssige afvejning  

 i  

 de tilfælde, hvor betingelserne for at bringe bestemmelsen i anvendelse er  

 til  

 stede.
Hvis der fastsættes en frist for, hvornår der skal træffes  

 afgørelse om spørgsmålet om administrativ inddragelse af næringsbrevet, vil  

 dette indebære en regulering af domstolenes forhold.
Uanset længden af denne  

 frist, bør en sådan regulering kun finde sted i retsplejeloven og ikke   

 som  

 her  i særlovgivningen.
Herudover er jeg ikke overbevist om, at det vil  

 bidrage  

 til at opfylde bestemmelsens formål, hvis der indsættes andre frister for  

 behandlingen af spørgsmålet om inddragelse af næringsbrevet.
Bestemmelsens hovedformål er at give myndighederne mulighed for  

 hurtigt at kunne gribe ind overfor personer og virksomheder, som udøver deres  

 erhverv på en helt uansvarlig måde.
Det er min opfattelse, at dette formål  

 bedst opnås med den foreslåede udformning.
Derfor er jeg ikke på det  

 foreliggende grundlag indstillet på at ændre bestemmelsen, som  og det  

 er  

 vigtigt at bemærke  kun finder anvendelse i ganske særlige tilfælde.
 Jeg vil derimod foreslå, at der indsættes en revisionsklausul i  

 forslaget, der indebærer, at der senest to år efter lovens ikrafttræden  

 foretages en vurdering af bestemmelsens anvendelse i praksis.
 Spørgsmål 12:
Vil ministeren yde teknisk bistand til udformning af et  

 ændringsforslag, hvorefter det er muligt at indbringe en administrativ  

 afgørelse om suspension af en virksomheds ret til at drive virksomhed for en  

 domstol med henblik på, at der træffes afgørelse indenfor 3 arbejdsdage? Svar:
 Som nævnt i mit svar til udvalgets spørgsmål 11, er jeg på det  

 foreliggende grundlag ikke indstillet på at ændre bestemmelsen i  

 lovforslagets  

 § 2, nr. 15, om midlertidig, administrativ inddragelse af næringsbrevet.
 Jeg har bedt mit system om at yde teknisk bistand med henblik på  

 at udarbejde det ønskede ændringsforslag.
 Supplerende svar på spørgsmål 12:
Det er i mit svar af 22. november 2006 til udvalgets spørgsmål  

 11 anført, at en bestemmelse som den skitserede indebærer en regulering af  

 domstolenes forhold, og at en sådan regulering kun bør finde sted i  

 retsplejeloven.  

 Denne lov hører under Justitsministerens ressort, hvorfor jeg ikke finder, at  

 jeg som minister for familie- og forbrugeranliggender bør udarbejde et sådan  

 forslag.
Udarbejdelse af et ændringsforslag med en frist for domstolsprøvelse  

 af midlertidig inddragelse af næringsbrevet kan dog indenfor rammerne af mit  

 ressort eksempelvis ske ved at fastsætte en frist for, hvornår  

 Fødevarestyrelsen skal indbringe en afgørelse om midlertidig inddragelse for  

 domstolene.
Idet det understreges, at jeg på det foreliggende grundlag ikke  

 er  

 indstillet på at ændre de nævnte bestemmelser, kan et ændringsforslag, som  

 det  

 jeg har skitseret, have følgende udformning:
§ 2 18. Nr. 15  

 affattes således:
»15. I §  

 11 a, stk. 3, indsættes efter »former«: »senest 3  

 dage efter at anmodning om domstolsprøvelse er fremsat«.« § 3 3. Nr. 1 affattes således:
»1. I § 7 b, stk. 3, indsættes efter »former«: »senest  

 3 dage efter at anmodning om domstolsprøvelse er fremsat«.« Til § 2, nr. 18 Den foreslåede ændring fastsætter en frist for, hvornår  

 Fødevarestyrelsen skal indbringe spørgsmålet om administrativ inddragelse af  

 næringsbrevet til fødevarevirksomhed for retten.
Fristen regnes fra  

 anmodningens fremsættelse, således når den er modtaget af Fødevarestyrelsen.  

 Med 3 dage menes 3 hverdage, og der medregnes således ikke  

 lørdage, søndage  

 eller helligdage i opgørelsen af den nævnte frist.
Til § 3, nr. 3 Der kan i det hele  

 henvises til bemærkningerne til § 2, nr. 18.
 Andet supplerende svar på spørgsmål 12:
Jeg  

 skal til spørgsmålet i øvrigt bemærke, at jeg har haft en drøftelse med  

 Justitsministeriet vedr. spørgsmålet om opsættende virkning.
Jeg skal derfor  

 henvise til min supplerende besvarelse af spørgsmål L 28 spørgsmål 52.
 Spørgsmål 13:
Ministeren bedes kommentere henvendelsen af 7. november 2006 fra  

 Danske Slagtermestres Landsforening, jf.
L 28 - bilag 9.
 Svar:
Ad.  

 Retten til at drive virksomhed Danske Slagtermestres Landsforening har foreslået, at der sikres  

 virksomhederne ret til en meget hurtig og betryggende prøvelse af en  

 administrativ inddragelse af næringsbrevet.
Jeg skal hertil bemærke, at der på baggrund af den seneste tids  

 alvorlige sager på fødevareområdet har været et bredt politisk ønske om at  

 skabe mulighed for hurtigere og mere effektive sanktioner overfor personer og  

 virksomheder, der ikke respekterer fødevarelovgivningen.
Derfor er det blandt  

 andet foreslået, at Fødevarestyrelsen i ganske særlige tilfælde inddrager  

 næringsbrevet administrativt.
Bestemmelsen finder anvendelse, hvis det vil  

 indebære overhængende risiko for fødevaresikkerheden at lade  

 næringsbrevindehaveren fortsætte sin virksomhed, eller i tilfælde af at  

 næringsbrevindehaveren  

 groft eller gentagne gange væsentligt har overtrådt fødevarelovgivningen, og  

 der er en overhængende risiko for, at virksomheden fortsat ikke vil blive  

 drevet i overensstemmelse med fødevarelovgivningen.
Udformningen af en bestemmelse som den nævnte indebærer en  

 afvejning af forskellige interesser.
Jeg er i den forbindelse enig i, at der  

 af  

 hensyn til virksomhedernes retssikkerhed skal være adgang til at begære  

 domstolsprøvelse af en administrativ inddragelse af næringsbrevet, og der er  

 derfor  

 indsat en bestemmelse herom i lovforslaget.
Fordi bestemmelsens hovedformål  

 er  

 hurtig og effektiv indgriben, vil en sådan begæring dog ikke få opsættende  

 virkning, medmindre retten eller myndigheden bestemmer dette.
 Jeg vil løbende følge administrationen af denne bestemmelse, så  

 det sikres, at den foregår på en forsvarlig måde.
Bestemmelsen om administrativ inddragelse af næringsbrevet var  

 ikke gældende, da sagen mod Skare Meat verserede.
Jeg ser derfor ikke noget  

 formål med at forsøge at forudsige, hvordan sagen ville være forløbet, hvis  

 bestemmelsen havde været gældende på det tidspunkt, men kan alene henvise til  

 de ovennævnte betingelser for at bringe bestemmelsen i anvendelse.
I denne  

 forbindelse skal det igen understreges, at bestemmelsen kun vil finde  

 anvendelse  

 i ganske særlige tilfælde.
Ad.  

 Dialog og rådgivning Danske Slagtermestres Landsforening finder, at stramningerne i  

 lovforslaget øger behovet for dialog mellem virksomhederne og  

 fødevaremyndighederne.
Fødevaremyndighederne skal vejlede virksomhederne om reglerne på  

 området, og hvorledes reglerne generelt skal fortolkes.
Sådan vejledning yder  

 fødevaremyndighederne allerede i dag.
Det er imidlertid væsentligt at holde  

 fast i, at det er virksomhederne, som har ansvaret for at overholde reglerne  

 på  

 området og fødevaremyndighederne, som skal kontrollere, at reglerne faktisk  

 bliver overholdt.
Fødevaremyndighederne kan  og skal  således  

 ikke fortælle  

 den enkelte virksomhed, hvad den konkret skal gøre for at overholde reglerne.  

 Denne vurdering skal virksomheden selv foretage løbende.
Ad.  

 Bødestørrelser Danske Slagtermestres Landsforening opfordrer til, at der ved  

 differentiering af bødestørrelse efter virksomhedens størrelse anvendes  

 kriteriet omsætning og ikke antal ansatte.
 Lovforslaget indebærer en væsentlig, generel skærpelse af  

 bødeniveauet for overtrædelser af fødevarelovgivningen.
 Hjemlen hertil er en ændring af fødevarelovens § 60, stk. 5,  

 således at der ved udmåling af bødestørrelse udover de almindelige regler i  

 straffeloven - og udover hensynet til virksomhedens omsætning  skal  

 tages  

 hensyn til, om overtrædelsen har fremkaldt fare for fødevaresikkerheden, er  

 begået som led i en systematisk overtrædelse af fødevarelovgivningen samt til  

 den tilsigtede berigelse ved overtrædelsen.
 De foreslåede bødestørrelser skal gælde for alle  

 fødevarevirksomheder, uanset type, størrelse, omsætning og antal ansatte, og  

 skal efter lovforslagets ikrafttræden bruges som udgangspunkt ved udstedelse  

 af  

 administrative bødeforlæg.
 I forbindelse med udstedelse af administrative bøder skal der  

 altid tages stilling til, om bødestørrelsen på området skal forhøjes eller  

 nedsættes på grund af skærpende eller formildende omstændigheder.
 Én af de omstændigheder, som har betydning for, om  

 normalbødestørrelsen skal skærpes, er virksomhedens omsætning  i  

 praksis  

 anvendes ved administrative bøder antal ansatte som kriterium, jf. nedenfor,  

 mens der ved bøder fastsat af domstolene anvendes virksomhedens omsætning som  

 kriterium.
 Hjemlen i fødevarelovens § 60, stk. 5, til at differentiere  

 bødestørrelse efter virksomhedernes omsætning trådte i kraft den 1. januar  

 2006, og har således intet med lovforslaget at gøre.
Ved vurderingen af, om de foreslåede bøder skal skærpes på grund  

 af virksomhedens omsætning, anvendes ved udstedelse af administrative  

 bødeforlæg i praksis antallet af ansatte i virksomheden som parameter, da det  

 er nemmere og hurtigere at estimere, end hvis man opererede med omsætning som  

 parameter.
Anvendelse af omsætning som kriterium ved administrative  

 bødeforlæg  

 ville i væsentlig grad vanskeliggøre og forlænge sagsbehandlingen, og ville  

 desuden indebære risikoen for fejlkilder, f.eks. i form af forældede eller  

 forkerte oplysninger.
Antallet af ansatte giver i de fleste tilfælde et realistisk  

 billede af virksomhedens omsætning og indtjening.
Såfremt antallet af ansatte  

 ikke giver et retvisende billede, fordi virksomhedens omsætning vurderes til  

 at  

 være meget stor i forhold til antal ansatte, skal forholdet politianmeldes  

 med  

 påstand om en højere bøde.
Såfremt antallet af ansatte ikke giver et  

 retvisende  

 billede, fordi en virksomhed med et større antal ansatte vurderes at have en  

 usædvanlig lav omsætning, kan dette ud fra en konkret vurdering lægges til  

 grund som en formildende omstændighed ved udstedelse af en administrativ  

 bøde.
 Danske Slagtermestres Landsforening finder det endvidere  

 retssikkerhedsmæssigt betænkeligt, at der foreslås vejledende bødestørrelser  

 i  

 lovbemærkningerne, idet fastlæggelse af bødeniveau burde være overladt til  

 domstolene.
 For så vidt angår baggrunden for at foreslå vejledende  

 bødestørrelser i lovbemærkningerne henviser jeg til min besvarelse af  

 Fødevareudvalgets spørgsmål 5 (ad L 28).
Et administrativt bødeforlæg er et tilbud til virksomheden om en  

 nem og hurtig afgørelse af sagen.
Såfremt virksomheden kan erkende sig  

 skyldig  

 i overtrædelsen, hvilket er tilfældet i de fleste sager, undgår den ved  

 vedtagelse af bødeforlægget en længerevarende sagsbehandling,  

 politianmeldelse  

 og retssag.
Hvis virksomheden derimod ikke kan erkende sig skyldig, enten fordi  

 den er uenig i grundlaget for bøden eller bødens størrelse, kan den blot  

 undlade at betale.
Fødevarevaremyndighederne vil herefter indgive  

 politianmeldelse  

 og domstolene vil få lejlighed til at afgøre spørgsmålet om såvel strafansvar  

 som sanktion.
Dette tilgodeser hensynet til virksomhedernes retssikkerhed.
Ad.  

 Analyselaboratoriernes oplysningspligt Det er vigtigt at være opmærksom på, at laboratorierne kun har  

 pligt til at udlevere oplysninger, når der er et udbrud eller der er mistanke  

 om et udbrud.
Fødevaremyndighederne kan ikke med hjemmel i denne bestemmelse  

 kræve oplysninger udleveret i andre situationer.
Man skal også være opmærksom på, at det kun er de nødvendige  

 oplysninger om analyseresultater, der kan kræves udleveret.  

 Fødevaremyndighederne kan derfor ikke få andre oplysninger end dem, der er  

 nødvendige og relevante i forbindelse med opsporingen af det konkrete udbrud  

 eller mistanke om udbrud.
Der er altså ikke tale om, at myndighederne kan få  

 udleveret alle oplysninger.
 Spørgsmål 14:
Vil ministeren oplyse, hvordan det undgås udmålingen af et  

 administrativt bødeforlæg til virksomheder med relativt få medarbejdere og  

 med  

 relativ stor omsætning kun sker i forhold til antallet af medarbejdere og  

 ikke  

 også i forhold til omsætningens størrelse? Svar:
 Jeg har forelagt spørgsmålet for Fødevarestyrelsen, der har  

 oplyst følgende, hvortil jeg henholder mig:
 »Det fremgår af § 60, stk. 5, i fødevareloven, at der ved  

 udmåling af bødestraf for overtrædelse af fødevarelovgivningen  ud over  

 de  

 almindelige regler i straffeloven  skal tages hensyn til  

 virksomhedernes omsætning.  

 Hjemlen til differentiering efter virksomhedernes omsætning trådte i kraft  

 den  

 1. januar 2006, og har således intet med lovforslag L 28 at gøre.
Hensigten med bestemmelsen var en forhøjelse af bødeniveauet for  

 større virksomheder, således at den præventive effekt forholdsmæssigt blev  

 bedre sammenlignelig for virksomhederne uanset deres størrelse.
Eksempelvis  

 vil  

 en bøde på 5.000 kr. forholdsmæssigt være mere byrdefuldt - og dermed have  

 større  

 præventiv effekt - for en lille kiosk end et stort slagteri.
 Hjemlen til differentiering efter virksomhedens størrelse er  

 udmøntet således, at der i forbindelse med domstolsprøvelse tages hensyn til  

 virksomhedens omsætning, mens der ved udstedelse af administrative bødeforlæg  

 af praktiske årsager tages udgangspunkt i antallet af ansatte i virksomheden.  

 I  

 forbindelse med fødevareregionens skøn over antal ansatte i en virksomhed  

 skal  

 eventuelt deltidsansatte omregnes til heltidsansatte.
Bestemmelsen administreres således, at bøden for overtrædelser  

 på et givet område afhænger af antal ansatte indenfor den enhed, som udgør ét  

 tilsynssted.
F.eks. vil bøden for en overtrædelse i et supermarkeds  

 slagterafdeling eller et hotels restaurant beregnes ud fra antal ansatte i  

 slagterafdelingen eller restauranten og ikke det samlede antal ansatte i hele  

 supermarkedet eller hotellet.
Som eksempel kan endvidere nævnes, at et  

 slagteri  

 typisk udgør ét tilsynssted og en bøde for overtrædelse af reglerne i en  

 afdeling vil derfor afhænge af antal ansatte i hele virksomheden.
Antallet af ansatte giver i de fleste tilfælde et realistisk  

 billede af virksomhedens omsætning og indtjening.
Fødevaremyndighederne får  

 gennem regelmæssige tilsyn et nærmere kendskab til og viden om virksomheden,  

 og  

 kan på baggrund af denne viden lave et kvalificeret skøn over virksomhedens  

 omsætning i forhold til antal ansatte.
Fødevaremyndighederne skal lave en konkret vurdering i hver  

 enkelt sag, men udgangspunktet for vurderingen kan være forskellig alt efter  

 hvilken branche og type virksomhed, der er tale om.
F.eks. vil en  

 bagerforretning typisk have forholdsvis mange ansatte i forhold til  

 omsætning,  

 mens en kontorvirksomhed, som alene videresælger fødevarer, kan have et  

 mindre  

 antal ansatte men en forholdsvis stor omsætning.
Som hovedregel skelnes der  

 dog  

 mellem engrosvirksomheder med og uden behandling og detailvirksomheder.  

 Indenfor hver branche differentieres bødens størrelse afhængigt af antallet  

 af  

 ansatte, hvor virksomheder med mellem 1 og 9 ansatte som regel kun får en  

 normalbøde.
Det må dog fastslås, at det kendskab fødevaremyndighederne har  

 til virksomheden naturligvis spiller ind på vurderingen af, hvilken sanktion  

 der er den rigtige.
Hvis fødevaremyndighederne vurderer, at antal ansatte  

 ikke  

 giver et retvisende billede, fordi virksomhedens omsætning vurderes til at  

 være  

 meget stor i forhold til antal ansatte, skal der foretages politianmeldelse  

 med  

 påstand om en højere bøde.
På den måde vil domstolene komme til at tage  

 stilling til spørgsmålet om bødens størrelse, hvori hensynet til  

 virksomhedens  

 omsætning vil indgå.« Spørgsmål 15 Hvordan styrkes små butikkers retssikkerhed, således at små  

 butikker ikke risikerer at blive idømt relativt store bøder? Svar:
 Jeg har forelagt  

 spørgsmålet for Fødevarestyrelsen, der har oplyst følgende, hvortil jeg  

 henholder mig:
»Det skal understege, at en virksomhed uanset størrelse kun  

 risikerer en bøde, hvis virksomheden forsætligt eller uagtsomt overtræder  

 reglerne; der skal altså være noget at bebrejde virksomheden.
Denne  

 forudsætning  

 er væsentlig at holde sig for øje i relation til dette spørgsmål.
Der er i lovforslaget indeholdt en række vejledende  

 bødestørrelser for forskellige kategorier af strafbare forhold.  

 Bødestørrelserne er udtryk for en væsentlig, generel skærpelse af  

 bødeniveauet  

 på området.
Baggrunden for den skærpede kurs er bl.a., at den seneste tids  

 sager har vist, at det nuværende bødeniveau ikke har en tilstrækkelig  

 præventiv  

 effekt.
Bødestørrelserne er fastsat, så de bl.a. afspejler overtrædelsens  

 grovhed og farlighed, således at de overtrædelser, som udgør en konkret eller  

 potentiel fare for fødevaresikkerheden, medfører de højeste bøder.
De foreslåede bødestørrelse er udgangspunktet for alle typer og  

 størrelser af virksomheder.
I de fleste tilfælde gælder bødestørrelsen for  

 både  

 detail- og engrosvirksomheder, mens der for enkelte kategoriers vedkommende  

 er  

 skelnet mellem detail- og engrosvirksomheder.
Som eksempel kan nævnes  

 overtrædelse af reglerne om holdbarhedsmærkning m.v., hvor udgangspunktet for  

 bødestørrelsen er fastsat til 10.000 kr. i detailvirksomheder og 20.000 kr. i  

 engrosvirksomheder. Årsagen hertil er, at der har vist sig store problemer  

 med  

 netop dette forhold i engrosvirksomheder.
 For overtrædelser, der begås efter lovforslagets ikrafttræden,  

 er de foreslåede bødestørrelser således udgangspunktet også for små butikker.
Det er imidlertid væsentligt at være opmærksom på, at  

 fødevareregionen i hvert enkelt tilfælde, hvor der konstateres overtrædelser  

 i  

 en virksomhed, skal foretage en konkret vurdering af, hvilken sanktion der er  

 den rette.
Der skal anvendes den sanktion, som skønnes nødvendig for at  

 virksomheden  

 overholder reglerne, men sanktionen må på den anden side ikke være mere  

 indgribende end nødvendigt.
Hvis der er tale om en virksomhed, som ikke tidligere har  

 overtrådt de pågældende regler og som i øvrigt normalt overholder reglerne på  

 området, kan den rette reaktion være vejledning, hvis der er tale om  

 bagatelagtige forhold, eller en indskærpelse, hvis der er tale om mindre  

 alvorlige overtrædelser.
I en del tilfælde vil den korrekte sanktion være et  

 påbud eller et forbud.
Der skal således altid foretages en konkret vurdering;  

 dog er et administrativt bødeforlæg udgangspunktet ved overtrædelse af klare  

 regler, jf. instruks om mere konsekvent bødesanktionering på udvalgte  

 områder,  

 som trådte i kraft den 1. juli 2006.
 Hvis fødevareregionen efter sådanne overvejelser skønner, at den  

 rette sanktion er en bøde, skal de udstede et administrativt bødeforlæg, hvis  

 betingelserne herfor er tilstede, og i modsat fald skal de politianmelde  

 forholdet.
I forbindelse med fastsættelse af den administrative bøde skal  

 fødevareregionen tage udgangspunkt i de bødestørrelser, som er fastsat i  

 lovforslaget, men de skal også her foretage en konkret vurdering i forhold  

 til  

 den endelige bødes størrelse.
Det skal med i overvejelserne, om der  

 foreligger  

 eventuelle skærpende eller formildende omstændigheder, som gør, at den  

 vejledende bødestørrelse skal forhøjes eller nedsættes.
Af formildende  

 omstændigheder  

 kan f.eks. nævnes overtrædelser af ubetydeligt omfang.
 Spørgsmålet om den konkrete bødestørrelse vil således i hvert  

 enkelt tilfælde blive vurderet individuelt, og der er mulighed for at justere  

 den vejledende bødestørrelse som beskrevet ovenfor.
Hvis virksomheden ikke er enig i den vurdering, som  

 fødevaremyndighederne har foretaget ved udstedelse af et administrativt  

 bødeforlæg, kan virksomheden få sagen prøvet ved retten alene ved at undlade  

 at  

 betale bøden.
Domstolene vil herefter tages stilling til såvel strafansvaret  

 som bødestørrelsen.« Spørgsmål 16:
Vil ministeren oplyse, om EU´s regler om egenkontrol tilsiger,  

 at egenkontrol kun kan udføres ved en løbende egenkontrol, uanset om der  

 konstateres fejl eller ej, og hvordan har andre EU-lande implementeret  

 reglerne  

 om egenkontrol? Svar:
 Jeg har forelagt spørgsmålet for Fødevarestyrelsen, som har  

 oplyst følgende, hvortil jeg henholder mig:
»I henhold til EU reglerne skal fødevarevirksomhederne indføre,  

 iværksætte og følge faste procedurer vedrørende risikoanalyse og kritiske  

 kontrolpunkter.
Virksomhederne skal regelmæssigt kontrollere, at  

 foranstaltningerne  

 fungerer effektivt, dvs. uanset om der konstateres fejl eller ej.
Egenkontrol er ikke et nyt fænomen, men blev implementeret  

 allerede i begyndelsen af 1990erne som følge af EU direktiver.
I en  

 lang  

 årrække har EU kommissionen udført såkaldte FVO missioner i medlemslandene  

 for  

 at kontrollere at fælles EU-regler blev gennemført i medlemslandene.
Af  

 rapporter  

 herfra fremgår det, at også de øvrige EU-lande har gennemført egenkontrollen  

 som en del af en effektiv kontrol med fødevaresikkerheden.« Spørgsmål 17:
Hvordan udførte små virksomheder egenkontrol før den ny  

 EU-hygiejneforordning trådte i kraft, og har ministeren et forslag til,  

 hvordan  

 det sikres, at egenkontrol i små virksomheder ikke blot bliver et spørgsmål  

 om  

 at sætte krydser i et skema, men i stedet bliver en reel egenkontrol? Svar:
 Jeg har forelagt spørgsmålet for Fødevarestyrelsen, der har  

 oplyst følgende, hvortil jeg henholder mig:
»Egenkontrol blev gennemført allerede i begyndelsen af 1990erne  

 som følge af EU direktiver.
Alle virksomheder har således allerede før  

 EU-hygiejneforordningen trådte i kraft været omfattet af krav om egenkontrol.
Egenkontrollen skal tilpasses virksomhedens art og størrelse.  

 Der bør altid tilstræbes en så simpel og gennemskuelig egenkontrol som  

 muligt.  

 Dokumentation bør holdes på et minimumsniveau dog således, at virksomhederne  

 kan vise at de har styr på fødevaresikkerheden Spørgsmålet om en fornuftigt tilpasset egenkontrol i især de små  

 fødevarevirksomheder har været et fokuspunkt i Fødevarestyrelsen i længere  

 tid.  

 Fødevarestyrelsen foretog i foråret en evaluering af egenkontrol i  

 detailleddet.
Evalueringsrapporten opstiller en række forslag til  

 initiativer,  

 som Fødevarestyrelsen vil arbejde videre med i den kommende tid.
Der er ingen  

 tvivl om, at egenkontrollen er et effektivt og godt ledelsesværktøj til  

 sikring  

 af fødevaresikkerheden.
Men det skal naturligvis tilpasses den enkelte  

 virksomhed i forhold til størrelse, produktion, varesortiment m.v.  

 Fødevarestyrelsen  

 arbejder videre på at finde løsninger særligt for små virksomheder, der  

 sikrer  

 at egenkontrollen fortsat indarbejdes på en effektiv måde, samt styrker de  

 små  

 virksomheders motivation til at udføre den nødvendige egenkontrol.« Spørgsmål 18:
Hvordan sikres det, at virksomheder med en relativ stor  

 omsætning ikke kun får en bøde på 20.000 kr. ved alvorlige overtrædelser af  

 fødevarelovgivningen? Svar:
 Jeg har forelagt spørgsmålet for Fødevarestyrelsen, der har  

 oplyst følgende, hvortil jeg kan henholde mig:
»I lovforslaget er der fastsat vejledende bødestørrelser for  

 forskellige kategorier af strafbare forhold.
Bødestørrelserne er fastsat, så  

 de  

 afspejler bl.a. karakteren af overtrædelsen, beskyttelseshensynet bag de  

 overtrådte bestemmelser, den eventuelle økonomiske gevinst eller besparelse,  

 der er opnået som følge af overtrædelsen og ikke mindst hensynet til  

 fødevaresikkerheden generelt, så de overtrædelser, som udgør en konkret eller  

 potentiel fare for fødevaresikkerheden, medfører de højeste bøder.
 Bødestørrelserne spænder fra 1.500 kr. til 40.000 kr.; f.eks. er  

 udgangspunktet ved salg eller manglende tilbagetrækning af sundhedsskadelige  

 fødevarer en bøde på 40.000 kr., og udgangspunktet for overtrædelse af  

 reglerne  

 om holdbarhedsmærkning er en bøde på 20.000 kr. i engrosvirksomheder.
Det er hensigten, at de foreslåede bødestørrelser skal danne  

 udgangspunkt ved udstedelse af bøder for overtrædelser, som begås efter  

 lovforslagets ikrafttræden.
Der skal imidlertid i hvert enkelt tilfælde  

 foretages en konkret vurdering af, om udgangspunktet skal forhøjes eller  

 nedsættes på grund af skærpende eller formildende omstændigheder.
En af de omstændigheder, som skal med i denne vurdering, er  

 virksomhedens omsætning.
Det følger af fødevarelovens § 60, stk. 5, at der  

 ved  

 fastsættelse af bødens størrelse  udover de almindelige regler i  

 straffeloven   

 skal tages hensyn til virksomhedernes omsætning.
Bestemmelsen trådte i kraft  

 den 1. januar 2006, og har således intet med lovforslag L 28 at gøre.
Som der er redegjort for bl.a. i besvarelse af Udvalgets  

 spørgsmål 14 (ad L 28), hvortil der kan henvises, er hjemlen til  

 differentiering efter virksomhedens størrelse udmøntet således, at der i  

 forbindelse  

 med domstolsprøvelse tages hensyn til virksomhedens omsætning, mens der ved  

 udstedelse af administrative bødeforlæg af praktiske årsager tages  

 udgangspunkt i antallet af ansatte i virksomheden.« Det fremgår videre af besvarelsen af spørgsmål 14, at hvis  

 fødevaremyndighederne vurderer, at antal ansatte ikke giver et retvisende  

 billede, fordi virksomhedens omsætning vurderes til at være meget stor i  

 forhold til antal ansatte, skal der foretages politianmeldelse med påstand om  

 en højere bøde.
På den måde vil domstolene komme til at tage stilling til  

 spørgsmålet om bødens størrelse, hvori hensynet til virksomhedens omsætning  

 vil  

 indgå.
Man kan således ikke på forhånd lægge sig fast på, hvilke  

 bødestørrelser der konkret skal gives i forskellige typer af sager.
Der skal  

 i  

 hver enkelt sag foretages en individuel vurdering af, hvilken bødestørrelser  

 der er den rette.
Det er i den forbindelse væsentlig at understrege, at  

 spørgsmålet om, hvilken straf, der skal fastsættes i det enkelte tilfælde,  

 naturligvis fortsat i sidste ende beror på domstolenes konkrete vurdering af  

 samtlige sagens omstændigheder.
 Der skal dog ikke herske tvivl om, at hensigten med lovforslaget  

 er at skærpe bødeniveauet  ikke mindst for alvorlige overtrædelser -  

 væsentligt, og det følger altså direkte af den allerede gældende lovtekst, at  

 der ved fastsættelse af bødestraffen skal tages hensyn til virksomhedens  

 omsætning.
 Spørgsmål 19:
Ministeren bedes kommentere henvendelse af 8. november 2006 fra  

 Ib Holm, Ringsted, jf.
L 28  bilag 10.
 Svar:
 Jeg har forelagt spørgsmålet for Fødevarestyrelsen, som har  

 oplyst følgende, hvortil jeg henholder mig:
 »Ib Holm har fremsat et forslag om, at virksomhederne skal  

 opsætte et mærkat med CVR-nummer, som fødevarekontrollen skal scanne, når de  

 kommer på tilsyn.
Fødevarestyrelsen skal dertil bemærke, at styrelsen altid er  

 åben for forslag til forbedring og effektivisering af fødevarekontrollens  

 arbejde og hilser sådanne forslag velkomne.
Der vurderes imidlertid ikke  

 umiddelbart at være et behov for eller væsentlige fordele forbundet med Ib  

 Holms forslag.
Fødevarestyrelsen finder således ikke, at forslaget giver  

 anledning til ændringer i lovforslag L 28. Det skal i øvrigt bemærkes, at der  

 i  

 givet fald skulle foretages en nærmere præcisering og vurdering af forslaget,  

 herunder om forslaget kræver en lovændring eller om en sådan ordning kan  

 gennemføres administrativt.« Spørgsmål 20:
Vil ministeren give eksempler på konsekvenserne af forskellige  

 overtrædelser af fødevarelovgivningen alt efter om bøden gives efter  

 omsætningens størrelse eller efter antallet af medarbejdere? Svar:
Som beskrevet nedenfor, anvendes antal ansatte i forbindelse med  

 administrative bøder som indikator for virksomhedernes omsætning.
Der er  

 således ikke med fastsættelsen af bødestørrelse i forhold til antal ansatte  

 tilsigtet  

 nogen afvigelse i forhold til bødestørrelse direkte fastsat i forhold til  

 omsætning.
I henhold til fødevarelovens § 60, stk. 5, skal der ved  

 fastsættelsen af størrelsen af bøder tages hensyn til virksomhedernes  

 omsætning.
Bestemmelsen blev indsat i fødevareloven fra 2005 som en  

 nyskabelse  

 i forhold til den tidligere gældende fødevarelov.
 Som det fremgår af bemærkningerne til lovforslaget fra 2005 er  

 formålet med denne bestemmelse en forhøjelse af bødeniveauet for større  

 virksomheder, så den præventive effekt forholdsmæssigt bliver bedre  

 sammenlignelig for virksomhederne uanset størrelse.
 Som nævnt er omsætningen kriteriet for virksomhedernes størrelse  

 ved fastsættelsen af bødestørrelsen.
Som forberedelse til den nye fødevarelovs ikrafttræden 1. januar  

 2006 vurderede Fødevarestyrelsen, at det ved administrative bødeforelæg ville  

 være særdeles vanskeligt og ressourcekrævende for fødevareregionerne at  

 skulle  

 anvende omsætningstal, som regionerne ikke i forvejen har registreret eller  

 har  

 adgang til.
Styrelsen overvejede derfor, om der var andre, mere let  

 tilgængelige oplysninger, som kunne anvendes som indikator for omsætningen i  

 den enkelte virksomhed.
I overensstemmelse med den generelle praksis for administrative  

 bøder lagde Fødevarestyrelsen til grund, at forhøjelsen i forhold til  

 normalbøden ikke kan overstige 100 pct.
Hvis der i konkrete sager vurderes at  

 være grundlag for mere end en fordobling i forhold til normalbøden, skal  

 sagen  

 politianmeldes.
Der var således alene behov for en indikator, som kunne  

 opdele  

 virksomhederne i 3 grupper: små virksomheder (normalbøden), mellemstore  

 virksomheder (+50 pct.) og store virksomheder (+100 pct.).
Efter drøftelse med fødevareregionerne vurderede  

 Fødevarestyrelsen, at antal ansatte i langt de fleste tilfælde vil være en  

 rimelig pålidelig indikator for virksomhedens størrelse.
Det kan i den  

 forbindelse  

 bemærkes, at antal ansatte allerede indgår som et kriterium for fastsættelsen  

 af antal tilsyn for den enkelte engrosvirksomhed med tilvirkning.
Med antal ansatte (omregnet til antal heltidsstillinger)  

 fastsatte Fødevarestyrelsen retningslinier for opdelingen af i små,  

 mellemstore  

 og store virksomheder: For engrosvirksomheder med behandling er mindre  

 virksomheder defineret som havende indtil 9 ansatte, mellemstore virksomheder  

 som havende mellem 10 og 49 ansatte og store virksomheder som havende 50  

 ansatte eller derover.
For engrosvirksomheder uden behandling og for  

 detailvirksomheder er mindre virksomheder defineret som havende indtil 9  

 ansatte, mellemstore virksomheder som havende mellem 10 og 24 ansatte og  

 store  

 virksomheder som havende 25 ansatte eller derover.
 Spørgsmål 21:
Vil ministeren konkretisere lovforslagets bagatelgrænse, og hvis  

 det ikke lader sig gøre, vil ministeren så oplyse, hvorfor det ikke kan lade  

 sig gøre? Svar:
 Jeg har forelagt spørgsmålet for Fødevarestyrelsen, som har  

 oplyst følgende, hvortil jeg henholder mig:
 »Der er ikke fastsat en bagatelgrænse i lovforslaget, og  

 Fødevarestyrelsen forudsætter derfor i besvarelsen, at der henvises til  

 bagatelgrænsen  

 for, hvornår der skal anvendes mere konsekvent bødesanktionering, jf.  

 instruks  

 om mere konsekvent bødesanktionering på udvalgte områder.
Instruksen, som trådte i kraft den 1. juli 2006, er et led i  

 udmøntningen af nul-tolerance planen på fødevareområdet.
Instruksen medfører,  

 at udgangspunktet ved overtrædelse af klare regler er en administrativ bøde.  

 Klare regler foreligger, hvis der ikke almindeligvis er tvivl om  

 fortolkningen  

 af dem, og det af det faktiske forhold klart fremgår, at der er tale om en  

 overtrædelse.
Udgangspunktet om anvendelse af administrative bødeforlæg ved  

 overtrædelse af klare regler kan imidlertid fraviges, hvis der er tale om  

 bagatelagtige forhold.
Uden en sådan bagatelgrænse ville man i nogle tilfælde  

 kunne komme i konflikt med bl.a. forvaltningsrettens  

 proportionalitetsgrundsætning.  

 Herefter skal det således afvejes konkret i hver enkelt sag, om overtrædelsen  

 er så bagatelagtig, at valget af administrativ bøde ville stå i rimeligt  

 forhold til overtrædelsens omfang.
Det ville være meget vanskeligt og uhensigtsmæssigt at fastsætte  

 en fast bagatelgrænse, som skulle gælde i alle tilfælde uanset de nærmere  

 omstændigheder i sagen.
Dette skyldes udover hensynet til  

 proportionalitetsgrundsætningen og det generelle forbud mod administrativt at  

 regelfastsætte skønsudøvelsen, at der er tale om meget forskellige typer af  

 virksomheder og overtrædelser.
Anvendelse af en fast bagatelgrænse kan dels  

 medføre risiko for uforholdsmæssige sanktioner overfor virksomhederne, og  

 dels  

 medføre store vanskeligheder i administrationen af bagatelgrænsen.
Som eksempel kan nævnes et forslag, som tidligere har været  

 fremme, om at der ved fund af fødevarer med overskreden holdbarhed skulle  

 laves  

 en bagatelgrænse på f.eks. 1.000 kr. eller alternativt en vis procentdel af  

 virksomhedens omsætning.
En fast grænse på 1.000 kr. ville imidlertid betyde,  

 at en lille kiosk ville blive behandlet væsentligt anderledes end et  

 supermarked med et stort sortiment, og anvendelse af en procentdel af  

 omsætningen ville bl.a. medføre væsentlige praktiske problemer med  

 administrationen af reglen.
Fødevarestyrelsen finder derfor ikke, at faste bagatelgrænser på  

 dette område  heller ikke efter en afvejning mod hensynet til  

 ensartethed i  

 forvaltningen  samlet set ville være til fordel for virksomhederne.« Spørgsmål 22:
Vil ministeren oplyse, om fødevaremyndighedernes mulighed for at  

 rådgive og vejlede om fødevarelovgivningen? Svar:
De overordnede rammer for fødevaremyndighedernes mulighed for at  

 rådgive og vejlede er beskrevet i bemærkninger til forslag  L 145 04/05  

 (2.  

 samling)  til den nugældende fødevarelov.
Af bemærkninger til kapitel 8  

 fremgår: »Fødevaremyndighederne vil således kunne rådgive en virksomhed under  

 forudsætning af, at dette ikke indebærer indskrænkninger i virksomhedens  

 ansvar  

 for at overholde fødevarelovgivningen, og at rådgivningens omfang eller  

 karakter ikke medfører begrænsninger i myndighedens muligheder for at påse  

 overholdelsen af fødevarelovgivningen, herunder mulighederne for at  

 sanktionere  

 overtrædelser.« Ved høringen over lovforslaget i efteråret 2004 var der fra en  

 række erhvervsorganisationer bemærkninger til virksomhedernes muligheder for  

 at  

 få rådgivning og vejledning fra fødevareregionerne og Fødevarestyrelsen.  

 Foranlediget af disse bemærkninger udarbejde Fødevarestyrelsen en guideline  

 for  

 vejledning under tilsyn med virksomheder og besætningsejere.
Organisationerne  

 har været inddraget i arbejdet for at sikre, at der er taget højde for de  

 situationer, som især har givet anledning til usikkerhed hos virksomheder og  

 tilsynsførende.
Guidelinen, som jeg vedlægger, er en præcisering af de  

 tilsynsførendes vejledningsforpligtelser samt retningslinier for hvorledes  

 vejledning om reglerne i praksis udføres under tilsyn.
Guidelinen præciserer  

 samtidig, at vejledningsforpligtelsen er generel og at vejledning om reglerne  

 også skal gives, når virksomheder og besætningsejere henvender sig direkte  

 til  

 regionskontoret.
Guideline for Fødevarestyrelsens  

 vejledning ved kontrol af besætningsejere og virksomheder 14.4.2005 J.nr.:  

 2005-20-21-00498  

 /  

 FVST/DEP Formål Formålet med denne guideline er at fastslå principperne for  

 vejledning under tilsyn, med henblik på at sikre en ensartet praksis for  

 vejledning og under hensyn til producenternes ansvar, at give virksomhederne  

 den  

 bedst mulige service og dermed medvirke til at forebygge problemer.
Principper for  

 vejledning De regler og retningslinier, som danner rammerne for  

 Fødevarestyrelsens muligheder for vejledning til virksomheder og  

 besætningsejere kan sammenfattes til følgende principper:
 Vejledning skal medvirke til, at kontrollen har en  

 forebyggende effekt.
 Vejledning gives typisk ved tilsyn, formidling af  

 analyseresultater og behandling af ansøgninger.
 Vejledning af virksomheder og besætningsejere kan også  

 ske på informationsmøder med brancher, om muligt lokalt.
Det er virksomhedernes ansvar at sagen er  

 tilstrækkeligt belyst til, at vejledning kan ske meningsfyldt, men  

 Fødevareregionen skal medvirke hertil.
Vejledning sker altid på det  

 foreliggende  

 grundlag og indgår i den almindelige prioritering.
 Når virksomheder eller besætningsejere efterspørger  

 konkret vejledning, skal fødevareregionen vurdere, i hvilket omfang og  

 indenfor  

 hvilken tidsramme vejledning er mulig.
 Vejledning ændrer ikke ved ansvarsfordeling mellem  

 virksomhed og myndighed og må ikke kompromittere den tilsynsførendes mulighed  

 for kontrol og opfølgning.
 Vejledning indgår som et af kontrollens virkemidler,  

 men kan ikke træde i stedet for opfølgning eller sanktioner overfor  

 virksomhederne.
 Vejledning gives i dialog med virksomheden eller  

 besætningsejeren på basis af kontrollens viden og sagkundskab, men kan ikke  

 have karakter af en afgørelse eller et bindende tilsagn.
 Fødevareregionerne er også forpligtede til at vejlede  

 virksomheder og besætningsejere om reglerne, når disse henvender sig  

 mundtligt  

 eller skriftligt til regionskontoret, herunder at oplyse om særlige  

 fortolkninger eller fast administrativ praksis, hvis noget sådant er dannet  

 på  

 bestemte områder.
 Når  

 der ydes vejledning, dokumenteres dette i kontrolrapporten eller i form af et  

 telefonnotat, hvis vejledningen ydes mundtlig pr. telefon.
Eksempler på vejledning til virksomheder Eksempler på vejledning til virksomhederne er inddelt i fire  

 hovedområder:
Godkendelse/autorisation af virksomheder, egenkontrol, formidling af analyseresultater og mærkning/markedsføring.
 Det skønnes at være de fire områder, hvor vejledningsrollen er  

 mest relevant.
Godkendelse/autorisationer Hvis en virksomhed eller besætningsejer henvender sig forud for  

 indsendelse af en ansøgning, skal fødevareregionen oplyse om  

 sagsbehandlingsprocedurens normale forløb og vejlede virksomheden eller  

 besætningsejeren om, hvordan vedkommende oplyser sagen bedst muligt.
Ved  

 skriftlige henvendelser skal virksomhederne have et skriftligt svar.  

 Vejledningen  

 vil afhænge af, hvor underbygget ansøgningen er.
Fødevareregionen skal sørge  

 for at sagen oplyses tilstrækkeligt.
Derfor kan første svar til virksomheden  

 i  

 mange situationer bestå i at oplyse om ansøgningens mangler.
Ved henvendelse til fødevareregionen om at besigtige lokaler,  

 som en virksomhed gerne vil have godkendt tager fødevareregionen på  

 tilsynsbesøg.
Lokaler, indretning m.v. der ikke vurderes at være i  

 overensstemmelse med lovgivningen noteres på en tillægsside til  

 kontrolrapporten  

 og udleveres til virksomheden.
F.eks. gulve skal være forsynet med afløb, der  

 skal være lagerfaciliteter både til opbevaring af kølevarer og andre varer og  

 der skal være en håndvask i produktionslokalet.
Vejledningen kan altså bestå i, at det oplyses hvilke rammer  

 lovgivningen sætter for de aktiviteter, der skal foregå i lokalet.
Det er så  

 op  

 til virksomheden at placere gulvafløbene, hvor der er brug for dem, at  

 kølerummet har den rette kapacitet i forhold til aktiviteterne og at  

 håndvaskene  

 bliver brugt.
Når myndigheden har godkendt en virksomhed kan der ikke i  

 relation til godkendelsen stilles nye krav til virksomheden indenfor den  

 første  

 5 års periode med mindre virksomheden selv ændrer produktionsforholdene eller  

 ikke overholder reglerne.
Ved overtrædelser skal der naturligvis gribes ind.
Analyseresultater Ved uacceptable analyseresultater kan fødevareregionen vejlede  

 om typiske årsager til problemet og hjælpe virksomheden på vej ved at spørge  

 ind til virksomhedens håndtering af fødevarer, f.eks. ved at fortælle  

 virksomheden, at den må gå de enkelte skridt i produktionen igennem: Hvordan  

 sikrer  

 du opbevaring af råvarerne; hvordan sikrer du tilstrækkelig opvarmning,  

 hvordan  

 sikrer du, at varer køles hurtigt nok ned; hvordan sikrer du at færdigretten  

 opbevares  

 tilstrækkelig koldt og ikke for længe, hvor ofte gøres produktionsudstyret  

 rent  

 og desinficeres osv.
Vejledningen træder ikke i stedet for en nødvendig  

 sanktion, men kan hjælpe virksomheden til ikke at havne i samme situation  

 igen.
Egenkontrol I forbindelse med nygodkendelse af virksomheder, herunder  

 væsentlig ændring af vareudvalg eller ved ejerskifte vejledes virksomhederne  

 om  

 fødevarelovens krav til virksomhederne om godkendelse af et  

 egenkontrolprogram.
Virksomheden vejledes i at egenkontrolprogrammet skal være  

 udarbejdet i hht bekendtgørelsens krav, og tilhørende vejledning som er  

 rettet  

 til såvel virksomheder som myndighed og at de kan søge bistand hertil hos  

 brancheforening (fødevareregionerne henviser blandt andet til eksisterende  

 branchekoder) eller private konsulenter.
Virksomheden har  

 initiativ-forpligtelsen.
 Hvis virksomheden herefter henvender sig med konkrete spørgsmål  

 i forbindelse med udarbejdelse af egenkontrolprogrammet, giver  

 fødevareregionen  

 gerne en yderligere vejledning om de enkelte §§ eller afsnit i vejledningen,  

 hvis virksomheden har behov herfor.
Når programmet er indsendt til godkendelse (engrosvirksomheder  

 med tilvirkning og godkendte detailvirksomheder), vurderer fødevareregionen  

 om  

 programmet kan godkendes.
Ofte skal der foretages tilføjelser eller  

 ændringer,  

 hvilket typisk meddeles virksomhederne mundtligt.
I godkendelsesfasen kan  

 fødevareregionen også vejlede om opbygningen af egenkontrolprogrammet  

 (fordelen  

 ved at programmet er opbygget i afsnit der let kan revideres, at der anvendes  

 dokumentstyring, at kontrolskemaer entydigt nummereres m.m.). Dette gøres på  

 baggrund  

 af fødevareregionens erfaringer med revidering af egenkontrolprogrammer samt  

 ønsket om at myndigheden nemt kan gennemskue, hvilke mindre ændringer der er  

 foretaget i programmet siden sidste tilsyn.
Ved godkendelse af egenkontrolprogrammer på tilsyn vejledes  

 også, om end af mindre karakter.
Dels er tiden ved tilsynet begrænset og dels  

 er der ofte tale om mindre komplicerede virksomheder eller egenkontroller  

 udarbejdet på baggrund af branchekoder, skabeloner o.lign.
Der er store forskelle i virksomhedernes behov for vejledning og  

 rådgivning.
Nogle virksomheder har veluddannet personale, og har derfor ikke  

 brug for vejledning om egenkontrol, mens andre er ufaglærte og ikke har  

 baggrund for at omsætte egenkontrolbekendtgørelsen til praksis.  

 Fødevareregionens  

 vejledning tager afsæt i virksomhedens kendskab til regler, HACCP m.m., men  

 omfanget af vejledningen tilpasses den tid regionerne har til rådighed, idet  

 det er virksomhedernes ansvar at kende og følge reglerne.
Mærkning Mange virksomheder vil gerne have en vurdering af mærkning på  

 etiketter og lign. før trykning iværksættes.
Fødevareregionen kan ikke  

 godkende  

 mærkningen eller på anden måde udtale sig, så udtalelserne får en bindende  

 karakter.
Regionen kan vejlede virksomheden i retningen af  du skal  

 huske, at  

 der er krav om nettovægt, holdbarhedsdato og at ingredienserne skal listes i  

 faldende orden.
Du skal f.eks. derfor regne din recept igennem, for at du er  

 sikker på at ingredienserne står i den rigtige rækkefølge.
Regionen kan også  

 oplyse, at virksomheden skal huske på hvad der ikke er tilladt, når der skal  

 laves markedsføringsmateriale (anprisning og vildledning).
 Vejledning vil altid ske på det foreliggende grundlag, hvilket  

 skal være klart for virksomheden, så man undgår misforståelser i forbindelse  

 med vejledningen.
Det vil være vanskeligt for de tilsynsførende at udtale sig om  

 en vare og dens markedsføring er egnet til at vildlede, hvis den pågældende  

 vare og dens markedsføringsmateriale ikke præsenteres i den konkrete  

 kontrolsituation.
Hvis den tilsynsførende vurderer det hensigtsmæssigt og  

 muligheden i øvrigt foreligger, kan den tilsynsførende anskueliggøre  

 forskellige problemstillinger over for virksomheden ved at henvise til  

 relevante eksempler på markedsføring, som tidligere er vurderet som  

 vildledende, dog uden at noget sådant af virksomheden kan opfattes som en  

 stillingtagen til den konkrete sag.
De tilsynsførende kontrollerer ikke mærkning ved alle tilsyn.
Vejledningen  

 vil derfor i særdeleshed kunne finde sted ved de tilsyn, hvor den  

 tilsynsførende har planlagt, at mærkning, vildledning, særlige  

 mærkningsordninger, varestandarder og handelsnormer kontrolleres.
Generel vejledning Fødevarestyrelsens vejledningsaktiviteter omfatter endvidere  

 informationsmøder for erhvervs- og forbrugerorganisationerne, f.eks. ved  

 indførelse af nye regler.
Der udarbejdes foldere (fakta om regler), som  

 udleveres ved tilsyn.
Revision I takt med fastlæggelse af fortolkninger i EU-forordningerne om  

 kontrol og hygiejne vil guidelinen skulle vurderes og om nødvendigt  

 revideres.
Regler og retningslinier Virksomheder og besætningsejere har ansvaret for at overholde de  

 regler, der gælder for deres aktiviteter, både EU-regler, nationale regler og  

   

 hvis aktuelt   

 krav fra 3. lande.  

 Fødevarestyrelsen har som myndighed ansvar for at kontrollere, at  

 virksomheder  

 og besætningsejere overholder reglerne.
Denne ansvarsfordeling følger af  

 fødevareforordningen1.
Fødevarestyrelsen vejleder besætningsejere og virksomheder som  

 et led i kontroludøvelsen.
Det følger af Forvaltningsloven, Fødevareloven,  

 styrelsens kontrolprincipper og værdier.
 Det fremgår af Forvaltningsloven2, at en  

 forvaltningsmyndighed i fornødent omfang skal yde vejledning og bistand til  

 personer, der retter henvendelse om spørgsmål indenfor myndighedernes  

 sagsområde.
 Af Fødevarelovens3  

 bemærkninger fremgår, at erhverv  

 og forbrugere skal sikres en relevant information og rådgivning om fødevarer,  

 kost og ernæring.
Det fremgår af kontrolprincipperne på både veterinær- og  

 fødevareområdet, at kontrollen skal være forebyggende.
Et vigtigt led i  

 kontrollen er derfor at oplyse og vejlede virksomheder og besætningsejere om  

 reglerne og baggrunden for reglerne, idet man er mere motiveret for at følge  

 regler, man forstår.
Af Fødevarestyrelsens egenkontrolprincipper fremgår et  

 vigtigt princip om, at virksomhederne selv formulerer egenkontrolprogrammet,  

 men at det på mindre virksomheder kan være nødvendigt, at myndigheden  

 vejleder  

 undervejs.
Som et element i kvalitetsstrategien har Fødevarestyrelsen  

 formuleret 11 kontrolværdier, som fødevarekontrollen og veterinærkontrollen  

 arbejder efter.
En vigtig kontrolværdi er »Når vi vejleder om reglerne, så  

 husker vi at problemerne er virksomhedens eller besætningsejerens«.
 Den skitserede fordeling af ansvar og opgaver mellem  

 virksomheder/besætningsejere og myndigheder fremgår også af en række  

 bestemmelser i kontrolforordningen og forordningerne vedr. hygiejne.  

 Ansvarsfordelingen har betydning for omfanget af den konkrete vejledning, som  

 fødevaremyndighederne kan yde, idet vejledningen ikke må indebære  

 indskrænkninger i virksomhedens ansvar for at overholde lovgivningen, ligesom  

 den konkrete vejlednings omfang eller karakter ikke må medføre begrænsninger  

 i  

 myndighedernes muligheder for at kontrollere virksomhedernes overholdelse af  

 reglerne, herunder mulighederne for at sanktionere overtrædelser.
EU-Fødevareforordning nr. 178/2002 om generelle  

 principper og krav i fødevarelovgivningen, om oprettelse af Den Europæiske  

 Fødevaresikkerhedsautoritet og om procedurer vedrørende fødevaresikkerhed,  

 artikel 17 Lov nr. 571 af 19. december 1985, § 7, stk. 1.
 Lov nr. 471 af 1. juli 1998 om fødevarer m.v.
 Spørgsmål 23:
Vil ministeren oplyse, om bestemmelsen i lovforslagets § 3, nr.  

 1, indebærer, at næringsdrivende kan miste rettigheden til at drive  

 virksomhed  

 for mindre forseelser, og vil ministeren uddybe lovforslagets bemærkninger  

 herom? Svar:
Lovforslagets § 3, nr. 1, indebærer en ændring af lov om  

 restaurations- og hotelvirksomhed, hvorefter der i ganske særlige tilfælde  

 kan  

 ske inddragelse af næringsbrevet til at drive denne type virksomhed.  

 Beslutning  

 om inddragelsen træffes af Fødevarestyrelsen, og kan af den eller de berørte  

 forlanges indbragt for domstolene.
Det er bestemmelsens hovedformål at give  

 myndighederne mulighed for hurtigt at kunne gribe ind overfor personer og  

 virksomheder, som udøver deres erhverv på en helt uansvarlig måde.
Bestemmelsen i lovforslagets § 3, nr. 1, er indholdsmæssigt  

 stort set identiske med lovforslagets § 2, nr. 15, idet den eneste forskel  

 er,  

 at § 2, nr. 15, vedrører næringsbrev til at drive fødevare- eller  

 cateringvirksomhed, mens lovforslagets § 3, nr. 1, vedrører næringsbrev til  

 at  

 drive restaurations- og hotelvirksomhed.
Der kan derfor i det hele kan  

 henvises  

 til lovbemærkningerne om lovforslagets § 2, nr. 15.
Betingelserne for at bringe de to bestemmelser i anvendelse er  

 de samme og udspringer af de samme hensyn.
Begge bestemmelser finder  

 anvendelse, hvis det vil indebære overhængende risiko for fødevaresikkerheden  

 at lade næringsbrevindehaveren fortsætte sin virksomhed, eller i tilfælde af  

 at  

 næringsbrevindehaveren groft eller gentagne gange væsentligt har overtrådt  

 fødevarelovgivningen, og der er en overhængende risiko for, at virksomheden  

 fortsat ikke vil blive drevet i overensstemmelse med fødevarelovgivningen.  

 Bestemmelsen i lovforslagets § 3, nr. 1, finder således ikke anvendelse på  

 mindre forseelser.
 Spørgsmål 24:
Vil ministeren oplyse, om der er  

 retssikkerhedsmæssige problemer i lovforslaget, eller om ministeren kan  

 indestå  

 for, at der ikke er retssikkerhedsmæssige problemer hermed? Svar:
Spørgsmål om  

 retssikkerhed har altid relevans i forbindelse med myndighedernes brug af  

 sanktioner.
For så vidt angår det nærværende lovforslag vil  

 retssikkerhedsmæssige  

 overvejelser derfor navnlig være relevante i forbindelse med fastsættelse af  

 vejledende normalbødestørrelser i lovbemærkningerne, som kan anvendes som  

 grundlag for udstedelse af administrative bødeforlæg, og administrativ  

 inddragelse af næringsbrev.
 For så vidt angår  

 spørgsmålet om fastsættelse af vejledende bødestørrelser i lovbemærkningerne  

 skal jeg henvise til min besvarelse af Udvalgets spørgsmål 5, hvori der  

 redegøres for fordelene ved at søge bødeniveauet hævet på denne måde.
Som det ligeledes  

 fremgår af besvarelsen, er fastsættelse af vejledende bødestørrelser i  

 lovbemærkningerne  

 tidligere anvendt flere gange på forskellige lovgivningsområder, f.eks. på  

 området for medicin til dyr, jf.
L 90, som vedtaget ved lov nr. 105 af 20.  

 februar  

 2006.
Hensynet til  

 virksomhedernes retssikkerhed er tilgodeset ved, at domstolene i alle  

 tilfælde  

 har den endelige afgørelse for så vidt angår spørgsmålet om strafansvar og  

 strafudmåling.
Dette gælder uanset om straffesagen umiddelbart anlægges ved  

 domstolene  

 eller om sagen i første omgang er søgt afsluttet med et administrativt  

 bødeforlæg.
Såfremt virksomheden ikke kan erkende det administrative  

 bødeforlæg, vil fødevaremyndighederne politianmelde forholdet, hvorefter  

 spørgsmålet indbringes for domstolene, medmindre anklagemyndigheden ikke  

 indbringer sagen, fordi de ikke mener, at sagen kan føre til domfældelse,  

 eller  

 vælger at afgøre sagen med et politibødeforlæg.
Hvis virksomheden ikke kan  

 erkende politibødeforlægget, vil spørgsmålet om strafansvar og bødestørrelse  

 også her blive indbragt for domstolen.
Efter lovforslaget  

 lovforslagets § 2, nr. 15, og § 3, nr. 1, kan der i ganske særlige tilfælde  

 træffes beslutning om midlertidigt at inddrage næringsbrevet.
Den berørte  

 persons eller virksomheds retssikkerhed er i denne forbindelse tilgodeset  

 ved,  

 at der i begge bestemmelser er indsat mulighed for at begære en sådan  

 beslutning indbragt for domstolene.
Begæringen fremsættes overfor  

 Fødevarestyrelsen,  

 der herefter skal anlægge sagen ved domstolene i den borgerlige retsplejes  

 former.
 Jeg vil endvidere  

 foreslå at indsætte en revisionsklausul, der indebærer, at der senest to år  

 efter forslagets ikrafttræden foretages en vurdering af bestemmelsens  

 anvendelse.
 Spørgsmål 25:
Hvis virksomhederne ved et ændringsforslag får mulighed for at  

 indbringe en administrativ afgørelse om suspension af en virksomheds ret til  

 at  

 drive virksomhed for en domstol indenfor en kortere frist, hvor kort vil det  

 være realistisk muligt at sætte en sådan frist? Svar:
Efter det nærværende  

 lovforslag åbnes der mulighed for, at Fødevarestyrelsen i ganske særlige  

 tilfælde  

 inddrager næringsbrevet til at drive visse fødevarevirksomheder midlertidigt.  

 Tilsvarende gælder for restaurations- og hotelvirksomhed.
Det er dermed  

 hovedformålet at give fødevaremyndighederne mulighed for hurtigt at kunne  

 gribe  

 ind overfor personer og virksomheder, som udøver deres erhverv på en helt  

 uansvarlig måde, indtil der foreligger en domstolsafgørelse.
Da der er tale om et  

 ganske omfattende indgreb, kan den berørte næringsbrevsindehaver begære den  

 midlertidige inddragelse af næringsbrevet prøvet ved domstolene.
Sagen skal i  

 så fald indbringes for domstolen af Fødevarestyrelsen.
Domstolen tager  

 derefter  

 stilling til spørgsmålet om midlertidig inddragelse inden den endelige  

 afgørelse om frakendelsesspørgsmålet.
Der er i princippet ikke  

 nogen grænse for, hvor kort en frist man kan sætte for indbringelse for  

 domstolene.
Det må dog bemærkes, at jo kortere frist myndigheden har til at  

 indbringe en begæring om domstolsprøvelse, desto flere forberedelser vil det  

 være nødvendigt at have gennemført med henblik på en mulig domstolsprøvelse  

 af  

 inddragelsen, inden myndigheden kan træffe beslutning om midlertidig  

 inddragelse af næringsbrevet.
Man risikerer derved, at bestemmelsen bliver  

 meget usmidig, hvilket kan føre til, at formålet med bestemmelsen forspildes.  

 Det er derfor min opfattelse, at bestemmelsens formål bedst opnås med den  

 nuværende udformning.
 Jeg vil endvidere  

 foreslå at indsætte en revisionsklausul, der indebærer, at der senest to år  

 efter forslagets ikrafttræden foretages en vurdering af bestemmelsens  

 anvendelse.
 Spørgsmål 26:
Er ministeren indstillet på, at det skal være muligt for en  

 fødevarevirksomhed, der er blevet pålagt en bøde som følge af overtrædelser  

 af  

 fødevareloven, relevante bekendtgørelser, EU-forordninger eller direktiver på  

 fødevareområdet, at vælge mellem at betale bøden eller bruge et beløb  

 tilsvarende  

 bødens størrelse på rådgivning i overholdelse af lovgivningen med henblik på  

 at  

 rette op på de kritikpunkter, hvormed bøden er pålagt? Svar:
Nærværende lovforslag om ændring af fødevareloven, lov om  

 næringsbrev til fødevarebutikker og lov om restaurations- og hotelvirksomhed  

 er  

 en udmøntning af nogle af punkterne fra den politiske aftale om nul-tolerance  

 på fødevareområdet, der i foråret blev indgået mellem regeringen og Dansk  

 Folkeparti.
Aftalen blev blandt andet indgået på baggrund af det seneste års  

 alvorlige sager på fødevareområdet.
Hovedformålet med lovforslaget er at indføre skærpede sanktioner  

 og mere effektive sanktionsmuligheder.
Det er min opfattelse, at en ordning  

 som  

 den beskrevne ville harmonere meget dårligt med dette formål.
Som ordningen  

 er  

 skitseret, ville den indebære, at jo større bøder en virksomhed blev pålagt,  

 desto mere rådgivning kunne man opnå i stedet for.
 Selvom myndighederne gør en stor indsats for at rådgive og  

 vejlede om love og regler på fødevareområdet, og selvom jeg er tilhænger af,  

 at  

 virksomhederne gennem informationssøgning forbedrer deres vidensgrundlag, er  

 det vigtigt at holde fast i, at det er virksomhedernes eget ansvar at  

 overholde  

 lovgivningen, og herunder at gøre sig bekendt med de relevante love og  

 regler.  

 Hvis en virksomhed for eksempel er i tvivl om lovligheden af en konkret  

 aktivitet, er det også virksomhedens eget ansvar at sørge for at få dette  

 spørgsmål opklaret  eventuelt ved at søge vejledning hos  

 fødevaremyndighederne  

 eller andre eksperter på området  og i den forbindelse afvente med at  

 iværksætte aktiviteten, indtil spørgsmålet om dens lovlighed er afklaret.
 På det grundlag kan jeg meddele, at jeg ikke er indstillet på at  

 indføre en ordning som den skitserede.
 Spørgsmål 27:
Kan ministeren i fortsættelse af spørgsmål 26 bekræfte, at der  

 findes en lignende ordning på arbejdsmarkedsområdet, og vil ministeren  

 redegøre  

 nærmere for denne evt. på baggrund af en indhentet udtalelse fra  

 beskæftigelsesministeren? Svar:
Fødevarestyrelsen har ved en uformel henvendelse til  

 Beskæftigelsesministeriet fået oplyst, at der ikke på arbejdsmarkedsområdet  

 findes en ordning som den skitserede.
Beskæftigelsesministeriet henviste i  

 denne forbindelse til Arbejdstilsynet, der oplyste, at der på  

 arbejdsmiljøområdet kan gives påbud om, at en virksomhed skal søge  

 rådgivning.  

 Der er dog ikke mulighed for at konvertere pålagte bøder til rådgivning,  

 sådan  

 som det anføres i udvalgets spørgsmål 26. Regulering af den nævnte ordning  

 sker  

 i arbejdsmiljøloven.
Såfremt udvalget ønsker yderligere oplysninger om  

 ordningen, skal jeg opfordre til, at spørgsmål herom rettes til  

 beskæftigelsesministeren.
Spørgsmål 28 Vil ministeren i forlængelse af besvarelse af L 28  samrådsspm.  

 A om konsekvenserne af lovforslaget den 22. november 2006, oversende det  

 talepapir, der lå til grund for ministerens besvarelse af spørgsmålet? Svar:
 Hermed fremsendes til udvalgets orientering talepapiret til  

 samrådet i udvalget den 22. november 2006 til spørgsmål A.
Det talte ord gælder Tale til samråd d. 22. november 2006 i Folketingets  

 udvalg for Fødevarer, Landbrug og Fiskeri om spørgsmål A om L 28 Forslag til  

 ændring af fødevareloven, lov om næringsbrev til fødevarebutikker og lov om  

 restaurations- og hotelvirksomhed m.v.
Vil ministeren redegøre for konsekvenserne af  

 lovforslaget, herunder særligt bødestørrelser, bagatelgrænse for bøder og  

 ensartethed i bedømmelsen af forhold, der kan give anledning til sanktioner? Indledning Jeg har allerede redegjort for lovforslaget i forbindelse med  

 fremsættelsen i Folketinget og svaret fødevareudvalget på en række skriftlige  

 spørgsmål, hvortil jeg kan henvise.
 Jeg vil på denne baggrund redegøre forholdsvis kort for  

 konsekvenserne af lovforslaget, idet jeg i særligt grad vil koncentrere mig  

 om  

 lovforslagets forhold vedrørende bøder og sanktioner.
Baggrunden for lovforslaget Lovforslaget er blevet fremsat som led i Regeringens og Dansk  

 Folkepartis aftale fra 8. april 2006 om nul-toleranceplanen.
Baggrunden for  

 nul-toleranceplanen var bl.a. sagerne om gammelt kød, og nul-toleranceplanen  

 skulle sikre hurtige og skrappe sanktioner overfor de virksomheder, der  

 gentagne  

 gange bryder fødevarelovgivningen.
Lovforslagets områder Lovforslaget indeholder bestemmelser indenfor 5 områder.
Det er: Regler om tilbagetrækning og markedsføring af materialer  

 og genstande bestemt til kontakt med fødevarer ·  

  

 Laboratoriers  

 oplysningspligt ·  

  

 Bestemmelse om  

 udveksling af oplysninger ·  

  

 Skærpelse af  

 bødeniveauet ·  

  

 Udvidelse af  

 ordningen om næringsbrev til også at omfatte engrosvirksomheder Jeg vil kort redegøre for konsekvenserne af disse bestemmelser.  

 Under punktet om skærpelse af bødeniveauet vil jeg medtage spørgsmålene om  

 bagatelgrænse for bøder og ensartetheden i bedømmelsen af forhold, der kan  

 give  

 anledning til sanktioner.
 Materialer og genstande - tilbagetrækning m.v.
Det foreslås, at ikke kun materialer og genstande, der  

  

 er  

 i kontakt med fødevarer, men også materialer og genstande, der  

  

 er bestemt  

 til  

 at komme i kontakt med fødevarer, skal omfattes af fødevarelovgivningens  

 regler om tilbagetrækning og markedsføring.
Lovforslaget sikrer en ensartet  

 administration af området.
Laboratoriers oplysningspligt Forslaget om laboratoriers oplysningspligt skal give  

 Fødevarestyrelsen mulighed for at få oplysninger direkte fra laboratorier om  

 analyseresultater og virksomheder i forbindelse med fødevarebårne sygdomme  

 eller mistanke herom.
Laboratorierne skal kun give oplysninger, der er  

 relevante i den sammenhæng.
I øjeblikket skal laboratoriet indhente accept  

 fra  

 virksomheden, inden det kan udlevere oplysningerne.
Bestemmelsen vil sikre en  

 hurtigere opklaring af, hvad der forårsager de enkelte sygdomsudbrud og  

 dermed  

 medvirke til at få stoppet kilden og forhindre, at flere personer bliver  

 syge.
Udveksling af oplysninger og Registersamkøring Forslaget om at Fødevarestyrelsen skal kunne hente oplysninger  

 hos andre myndigheder, fx SKAT, skal bl.a. give fødevaremyndighederne  

 mulighed  

 for at opspore fødevarevirksomheder, der ikke er registreret eller  

 autoriseret,  

 som de skal være ifølge fødevarelovgivningen.
 Konsekvensen skulle gerne være, at det bliver sværere for  

 fødevarevirksomheder at undgå registrering eller autorisation og dermed  

 sværere  

 at undgå fødevare-myndighedernes kontrol.
Skærpelse af bødeniveauet Med hensyn til bøder er der i lovforslaget foreslået vejledende  

 bødestørrelser på mellem 1.500 og 40.000 kr. og den mest anvendte  

 bødestørrelse  

 er i lovforslaget sat til 10.000 kr.
Det betyder i mange tilfælde en  

 fordobling  

 af bødestørrelsen.
 De foreslåede bødestørrelser stiger i takt med en stigende  

 risiko for fødevaresikkerheden, og gælder for alle virksomheder uanset type  

 og  

 størrelse.
Det er hensigten, at de foreslåede bødestørrelser også skal  

 anvendes som grundlag ved Fødevarestyrelsens fastsættelse af bødestørrelser i  

 administrative bødeforlæg.
Hvis en virksomhed ikke vil betale den  

 administrative bøde, bliver sagen politianmeldt og efterfølgende indbragt for  

 domstolene, så det altid i sidste ende er domstolene, der har kompetence til  

 at  

 fastsætte bødestørrelsen ud fra en konkret vurdering af alle omstændigheder i  

 sagen.
 De vejledende bødestørrelser i lovforslaget kan forhøjes, hvis  

 der er skærpende omstændigheder eller nedsættes, hvis der er formildende  

 omstændigheder.
 De foreslåede bøder skal som følge af de allerede gældende  

 regler i fødevareloven forhøjes yderligere overfor større virksomheder, for  

 at  

 sikre, at bøderne også har en præventiv overfor disse virksomheder.
 I øjeblikket overvejes det, om der er behov for en præcisering  

 af lovforslaget, så grundlaget for differentiering af bødestørrelsen efter  

 virksomhedens  

 størrelse fremgår mere tydeligt.
 Konsekvensen af de højere bøder forventes at være en større  

 præventiv effekt, så færre virksomheder vil overtræde reglerne på området.
Bagatelgrænse Der spørges særligt til en bagatelgrænse for bøder.
Der er ikke  

 nævnt en sådan bagatelgrænse i lovforslaget, men jeg går ud fra, at der  

 tænkes  

 på Fødevarestyrelsens instruks vedrørende mere konsekvent bødesanktionering  

 på  

 udvalgte områder.
Instruksen har virkning fra 1. juli og blev også udstedt  

 som  

 led i nul-toleranceplanen.
 Instruksen medfører, at der ved overtrædelse af klare regler som  

 udgangspunkt skal gives en administrativ bøde.
Det fremgår dog også af instruksen, at der er en bagatelgrænse,  

 sådan at bagatelagtige overtrædelser ikke nødvendigvis skal medføre en  

 administrativ  

 bøde ved overtrædelse af klare regler.
Som eksempel kan nævnes, at der findes  

 en enkelt eller meget få varer med overskreden holdbarhed ud af et større  

 varesortiment.
Det er ikke hensigtsmæssigt at opstille en fast grænse for,  

 hvornår en overtrædelse er bagatelagtig.
Det vil afhænge af et konkret skøn.  

 Der er en løbende drøftelse blandt de tilsynsførende i fødevareregionerne af  

 bagatelgrænser på blandt andet erfagruppe-møder og kurser.
Dette medvirker  

 til,  

 at de tilsynsførende får ensrettet deres vurdering af, hvor bagatelgrænsen  

 går.
Ensartethed i bedømmelserne Det bringer mig videre til punktet om ensartethed i bedømmelsen  

 af forhold, der kan give anledning til sanktioner.
Fødevarestyrelsen arbejder hele tiden på at skabe ensartethed i  

 forvaltningen, således at ens forhold behandles ens i de forskellige  

 fødevareregioner og blandt de forskellige tilsynsførende.
Midlerne til at  

 give  

 større ensartethed er bl.a. kurser, erfa-gruppe-møder, vejledninger,  

 kvalitetssikring af fødevareregionernes arbejde m.v.
Herudover er det en vigtig del af Fødevarestyrelsens strategi,  

 at der skal anvendes den sanktion, som er nødvendig for at sikre, at  

 virksomheden  

 overholder lovgivningen.
Samtidig må sanktionen ikke være mere indgribende  

 end  

 højst nødvendigt.
Der skal derfor foretages en konkret vurdering af sagens  

 omstændigheder.
Det betyder, at to virksomheder, der overtræder den samme  

 bestemmelse, kan få to forskellige sanktioner.
Den ene virksomhed kan fx være  

 en, der normalt overholder reglerne på området og derfor får en mildere  

 sanktion,  

 mens den anden virksomhed generelt ikke kan finde ud af at overholde  

 spillereglerne, og derfor er en skrappere sanktion - fordi det er nødvendigt.
Udvidelse af næringsbrevs-Ordningen Endelig stilles der forslag om, at ordningen om næringsbrev til  

 fødevarebutikker udvides til også at omfatte fødevareengrosvirksomheder.
Engrosvirksomheder har ofte været involveret i det seneste års  

 sager på fødevareområdet.
Ved at inkludere dem og cateringvirksomheder i  

 næringsbrevsordningen  

 sikrer vi, at der er mere ensartede regler for alle fødevarevirksomheder.
Det  

 sikres også, at der er personer med viden om bl.a. fødevarer, skatter og  

 afgifter og arbejdsmiljøforhold i disse virksomheder.
Ved udvidelsen af lovens anvendelsesområde bliver engros- og  

 cateringvirksomheder også omfattet af de gældende sanktionsmuligheder.
Det  

 bliver derved muligt ved dom at frakende en person eller en virksomhed i  

 disse  

 brancher retten til at drive erhverv efter loven.
Endelig foreslås det som  

 noget nyt, at Fødevarestyrelsen i ganske særlige tilfælde inddrager  

 næringsbrevet, indtil retssagen om frakendelsesspørgsmålet er afgjort.
Dette  

 skridt vil bl.a. blive taget, når der er overhængende risiko for  

 fødevaresikkerheden.
Da der er tale om et meget omfattende indgreb, skal det  

 være muligt at begære en administrativ inddragelse prøvet ved domstolene.
Konklusion Hvis jeg kort skal opsummere vedrørende det skærpede bødeniveau,  

 så er der tale om en væsentlig, generel skærpelse af bødestørrelserne.
Det  

 højere niveau danner udgangspunktet for alle virksomheder uanset type og  

 størrelse.
Der skal i hvert enkelt tilfælde laves en konkret vurdering af  

 alle  

 omstændigheder i sagen, for at finde den rette bødestørrelse.
Det er i sidste  

 ende domstolene, der træffer den endelige afgørelse om bødens størrelse.
Blandt andet i lyset af de bemærkninger og synspunkter, der er  

 blevet fremsat under lovforslagets behandling agter jeg i øvrigt at foreslå  

 en  

 revisionsklausul i loven, så der senest efter 2 år foretages en vurdering af,  

 hvordan de nye regler har virket Sammenfattende mener jeg, at lovforslaget vil give  

 fødevaremyndighederne de rigtige værktøjer til en mere kontant indsats  

 overfor  

 de virksomheder, der ikke overholder fødevarelovgivningen samtidig med de  

 skærpede sanktionsmuligheder sandsynligvis vil have den konsekvens, at færre  

 virksomheder vil overtræde fødevarelovgivningen.
Herved kan forbrugernes  

 tillid  

 til fødevarerne styrkes.
 Spørgsmål 30:
Kan ministeren bekræfte, at de administrative myndigheder er  

 bundet af retssikkerhedsloven, og er ministeren enig i justitsministerens  

 svar  

 i retsudvalget på spm. 51? Svar:
 Der er ikke med nærværende lovforslag tilsigtet nogen  

 indskrænkning af lov nr. 442 af 9. juni 2004 om retssikkerhed ved  

 forvaltningens anvendelse af tvangsindgreb og oplysningspligter  

 (retssikkerhedsloven),  

 der således finder anvendelse i fuldt omfang.
 Herudover kan jeg tilslutte mig Justitsministerens svar til  

 Retsudvalgets spørgsmål 51.
 Spørgsmål 31:
Er ministeren enig i, at myndighederne ved lukning af en  

 virksomhed skal iagttage forvaltningslovens bestemmelser herunder reglerne om  

 partshøring? Svar:
Der er ikke med nærværende lovforslag tilsigtet nogen  

 indskrænkning af forvaltningsloven (lov nr. 571 af 19. december 1985 med  

 senere  

 ændringer), herunder lovens regler om partshøring.
Loven finder således  

 anvendelse i fuldt omfang.
 Spørgsmål 32:
I svaret på L 28  spm. 15 gør ministeren gældende, at det vil  

 kræve flere forberedelser, såfremt der indføres regler om hurtig  

 efterfølgende  

 domstolsprøvelse.
Ministeren bedes i den forbindelse nærmere redegøre for  

 hvilke retsgarantier, som ministeren mener, de administrative myndigheder kan  

 slippe for, hvis ikke der er domstolsprøvelse, og hvilke retsgarantier  

 myndighederne må iagttage, hvis sagerne indbringes for domstolene? Svar:
 Jeg tillader mig at gå ud fra, at udvalget mener spørgsmål 25,  

 der  ligesom mit svar hertil  vedrører en eventuel frist for  

 domstolsprøvelse  

 af en midlertidig inddragelse af næringsbrevet.
Det synes i spørgsmålet at blive lagt til grund, at der ikke i  

 alle tilfælde vil ske en domstolsprøvelse af spørgsmålet om midlertidig  

 inddragelse eller frakendelse.
Efter lovforslagets § 2, nr. 15, og § 3, nr.  

 1,  

 kan næringsbrevet i ganske særlige tilfælde inddrages midlertidigt, og efter  

 samme bestemmelser kan den berørte person eller selskab begære en sådan  

 afgørelse prøvet ved domstolene.
Det bemærkes endvidere, at en midlertidig inddragelse af  

 næringsbrevet altid efterfølges af en frakendelsessag efter § 11 i lov om  

 næringsbrev til fødevarebutikker eller §  

 7  

 a  

 i lov om restaurations- og hotelvirksomhed.
Den  

 berørte vil således altid kunne imødese en domstolsprøvelse af spørgsmålet om  

 frakendelse, eventuelt med en forudgående prøvelse af den midlertidige  

 inddragelse,  

 hvis dette begæres af den pågældende.
For så vidt angår de retssikkerhedsgarantier, som myndighederne  

 må iagttage, skal jeg henvise til, at det i de i 2. afsnit nævnte  

 bestemmelser  

 anføres, at Fødevarestyrelsen ved en begæring om domstolsprøvelse af den  

 midlertidige inddragelse af næringsbrevet anlægger sagen i den borgerlige  

 retsplejes  

 former.
Jeg kan derfor i det hele henvise til reglerne herom.
 Spørgsmål 33:
Vil ministeren i forlængelse af svaret på L 28 spm. 25 oplyse,  

 om ministeren er enig i, at efterfølgende domstolsprøvelse ikke er noget  

 problem for administrative myndigheder, der følger de forskrifter, der er  

 udarbejdet for de pågældende myndigheder? Svar:
Der sker domstolsprøvelse af en midlertidig inddragelse af  

 næringsbrevet, hvis den berørte person eller selskab begærer dette.
En  

 midlertidig inddragelse af næringsbrevet efterfølges desuden altid af en  

 frakendelsessag efter § 11 i lov om næringsbrev til fødevarebutikker eller §  

 7 a  

 i lov om restaurations- og  

 hotelvirksomhed.
Efterfølgende domstolsprøvelse er således en integreret del  

 af  

 lovforslagets bestemmelser om sanktionsmuligheder i relation til næringsbrev  

 til fødevarevirksomhed  og dermed ikke noget problem for de  

 administrerende  

 myndigheder.
 Spørgsmål 34:
I forlængelse af svaret på L 28  spm. 25 bedes ministeren  

 oplyse, om anvendelsen af glosen »smidig« skal forstås på den måde, at  

 domstolsprøvelse er usmidig for de administrative myndigheder? Svar:
 I mit svar til udvalgets spørgsmål 25 henviser udtrykket »usmidig«  

 til de mulige konsekvenser af at indsætte en frist for indbringelse af en  

 midlertidig inddragelse af næringsbrevet for domstolene  og således  

 ikke til  

 selve domstolsprøvelsen.
 Spørgsmål 35:
Vil ministeren nærmere redegøre for, hvilke beviser, der skal  

 foreligge og hvilken bevisafvejning myndigheden skal foretage, for at  

 myndigheden kan fastslå, at der foreligger en overhængende risiko for  

 fødevaresikkerheden? Svar:
 Efter lovforslagets § 2, nr. 15, og § 3, nr. 1, kan  

 næringsbrevet inddrages midlertidigt, hvis det skønnes at indebære en  

 overhængende risiko for fødevaresikkerheden at lade næringsbrevsindehaveren  

 fortsætte sin virksomhed.
 Som nævnt i lovforslagets særlige bemærkninger tænkes  

 bestemmelsen navnlig anvendt i tilfælde af markedsføring eller omsætning af  

 sundhedsskadelige fødevarer, fødevarer uegnet til menneskeføde, forurenede  

 fødevarer m.v.
 Der er ikke i fødevarelovgivningen fastlagt en definition af  

 fødevaresikkerhed, men begrebet dækker samlet set over, at de fødevarer, der  

 produceres og markedsføres, er sikre, og at forbrugerne kan være trygge ved  

 de  

 fødevarer, som de indtager.
Fødevaresikkerheden kan kompromitteres på mange måder.
Som  

 eksempler på forhold, der kan udgøre en risiko for fødevaresikkerheden, kan  

 nævnes meget mangelfuld rengøring, skadedyr (eksempelvis rotter), alvorlige  

 overskridelser af kemiske grænseværdier, forekomst af sygdomsfremkaldende  

 bakterier, fejlagtige brugsanvisninger, fremmedlegemer, forkert tilberedning  

 m.m.
Det vil altid bero en konkret vurdering, om det vil indebære en  

 sådan overhængende risiko for fødevaresikkerheden, at lade en  

 næringsbrevsindehaver fortsætte sin virksomhed.
Konstateringen af et eller  

 flere af de ovennævnte forhold vil ikke nødvendigvis føre til, at  

 myndighederne  

 inddrager næringsbrevet midlertidigt, da det i den konkrete situation altid  

 må  

 overvejes, om mindre indgribende foranstaltninger vil være tilstrækkelige.
 Spørgsmål 36:
Vil ministeren bedes redegøre for om proportionalitetsprincippet  

 skal iagttages før en virksomhed lukkes? Svar:
 Proportionalitetsprincippet gælder for afgørelser truffet af  

 forvaltningsmyndigheder, og således også vedrørende midlertidig inddragelse  

 af  

 næringsbrevet, jf. lovforslagets § 2, nr. 15, og § 3, nr. 1. Jeg skal i den  

 forbindelse  

 henvise til lovforslagets bemærkninger, pkt. 3.1.3, hvor det anføres, at det  

 nøje skal overvejes, om andre mindre indgribende foranstaltninger i den  

 konkrete situation vil være tilstrækkelige.
 Spørgsmål 37:
Kan ministeren bekræfte, at lukning af en virksomhed kan være en  

 langt mere indgribende foranstaltning end en anholdelse? Svar:
Der er efter lovforslagets § 2, nr. 15, og § 3, nr. 1, mulighed  

 for i ganske særlige tilfælde at inddrage næringsbrevet midlertidigt ved en  

 administrativ beslutning.
Dette kan ske overfor en person eller et selskab  

 (juridisk person). Da midlertidig inddragelse af næringsbrevet og en  

 anholdelse  

 ikke er sammenlignelige sanktioner, finder jeg ikke at kunne udtale mig om,  

 hvorvidt  

 den ene sanktion er mere indgribende end den anden.
 Spørgsmål 38:
Vil ministeren yde teknisk bistand til udarbejdelse af et  

 ændringsforslag, der sikrer et automatisk krav om rettens stillingtagen til  

 en  

 administrativ lukning af en virksomhed inden 72 timer? Svar:
 Jeg kan i det hele henvise til mit supplerende svar til  

 udvalgets spørgsmål 12.
 Spørgsmål 39:
Vil ministeren oplyse, hvordan en virksomhedsindehaver kan rense  

 sig for myndighedens eventuelle urigtige beskyldninger? Svar:
Hvis der foretages en midlertidig inddragelse af næringsbrevet  

 overfor en person eller et selskab, vil afgørelsen blive efterfulgt af en  

 frakendelsessag, som nævnt i § 11 i lov om næringsbrev til fødevarebutikker  

 og  

 §  

 7 a  

 i lov om  

 restaurations- og hotelvirksomhed.
Hvis det begæres af den pågældende,  

 foretages der forinden en domstolsprøvelse af den midlertidige inddragelse af  

 næringsbrevet.
 Det er myndigheden, der overfor retten skal godtgøre, at  

 betingelserne for midlertidig inddragelse og frakendelse af næringsbrevet er  

 opfyldt,  

 og den pågældende person eller virksomhed har under retssagen adgang til at  

 fremlægge beviser, indkalde vidner og sagkyndige m.m. i sædvanligt omfang.  

 Finder retten herefter ikke, at betingelserne for inddragelse eller  

 frakendelse  

 er opfyldt, vil den pågældende igen kunne drive virksomhed efter loven.
 Spørgsmål 40:
Kan ministeren bekræfte, at nultolerance ikke i sig selv  

 indebærer, at der skal slækkes på retssikkerheden, men alene indebærer en  

 skærpet retshåndhævelse under iagttagelse af en retssikkerhed, der lever op  

 til  

 regeringens målsætning om forbedret retssikkerhed, som det har manifesteret  

 sig  

 i regeringens erklæringer i forbindelse med fremsættelse af forslag til lov  

 om  

 retssikkerhed ved forvaltningens anvendelse af tvangsindgreb og  

 oplysningspligt? Svar:
Nærværende lovforslag er en udmøntning af flere punkter fra den  

 politiske aftale mellem regeringen og Dansk Folkeparti om nul-tolerance på  

 fødevareområdet.
Formålet med lovforslaget er at indføre skærpede straffe og  

 sanktionsmuligheder, og herunder mulighed for at gribe ind hurtigt og  

 effektivt  

 overfor personer og virksomheder, der udøver deres erhverv på en helt  

 uansvarlig måde.
Der er i lovforslaget indsat bestemmelser, der giver adgang  

 til domstolsprøvelse af myndighedernes afgørelser, og som derved sikrer de  

 berørte personer og virksomheders retssikkerhed.
 Spørgsmål 41:
Vil ministeren oplyse i hvilke situationer en administrativ  

 inddragelse af næringsbrevet kan komme på tale? Svar:
Efter lovforslagets § 2, nr. 15, kan næringsbrev til fødevarevirksomhed  

 i ganske særlige tilfælde inddrages midlertidigt.
Ligeledes kan næringsbrev  

 til  

 restaurations- og hotelvirksomhed inddrages midlertidigt efter lovforslagets  

 §  

 3, nr. 1. Afgørelse herom træffes af Fødevarestyrelsen.
Jeg har redegjort for, hvornår bestemmelserne bringes i  

 anvendelse i mine svar til udvalgets spørgsmål (ad L 28) 5, 6, 7, 8, 11, 13  

 og  

 23, og jeg skal gerne redegøre for dette igen.
Bestemmelserne finder således  

 anvendelse, hvis det vil indebære overhængende risiko for fødevaresikkerheden  

 at lade næringsbrevsindehaveren fortsætte sin virksomhed.
Bestemmelserne  

 finder også anvendelse i tilfælde af, at næringsbrevsindehaveren groft eller  

 gentagne gange væsentligt har overtrådt fødevarelovgivningen, og der er en  

 overhængende risiko for, at virksomheden vil fortsætte med at blive drevet på  

 en måde, der ikke er i overensstemmelse med fødevarelovgivningen.  

 Bestemmelserne kan således både anvendes i førstegangstilfælde og overfor den  

 person eller virksomhed, som flere gange har overtrådt fødevarelovgivningen,  

 og  

 hvor der er overhængende risiko for, at denne adfærd vil blive fortsat.
 Spørgsmål 42:
Kan ministeren bekræfte, at lovforslaget indebærer, at en  

 administrativ fastsat bødestraf for overtrædelse af fødevarelovgivningen  

 udmåles efter antal ansatte, hvorimod en bøde fastsat af domstolene udmåles  

 efter virksomhedens størrelse? Svar:
 Jeg har forelagt spørgsmålet for Fødevarestyrelsen, der har  

 oplyst følgende, hvortil jeg henholder mig:
 »Det fremgår af fødevarelovens § 60, stk. 5, at der ved udmåling  

 af bødestraf for overtrædelse af fødevarelovgivningen  udover de  

 almindelige  

 regler i straffeloven  skal tages hensyn til virksomhedernes omsætning.  

 Bestemmelsen trådte i kraft den 1. januar 2006, og fastsættelse af  

 bødestørrelser  

 efter virksomhedens størrelse og omsætning har således intet med lovforslag L  

 28 at gøre.
Det fremgår af lovbemærkningerne til bestemmelsen, at formålet  

 var en forhøjelse af bødeniveauet for  

  

 større  

  

 virksomheder, så den  

 præventive effekt forholdsmæssigt blev bedre sammenlignelig for  

 virksomhederne  

 uanset størrelse.
Til eksempel vil en bøde på 10.000 kr. have større  

 præventiv  

 effekt på en kiosk end et stort supermarked, og de større virksomheder kan i  

 højere grad indregne bøder som en driftsomkostning.
 Differentiering efter størrelse blev fastsat således, at der ved  

 udmåling af bødestørrelsen skulle tages hensyn til virksomhedens omsætning.
 Ved den efterfølgende udmøntning af bestemmelsen i relation til  

 udstedelse af administrative bødeforlæg viste det sig, at fødevareregionerne  

 ikke uden videre kan skaffe de nødvendige omsætningstal for virksomhederne.  

 Virksomhederne har således ikke pligt til at udlevere deres omsætningstal til  

 fødevaremyndighederne alene med henblik på fastsættelse af bødens størrelse.
På den baggrund valgte Fødevarestyrelsen  efter drøftelser med  

 fødevareregionerne  antal ansatte som  

  

 indikator  

  

 for virksomhedens  

 omsætning.
Antal ansatte giver i de fleste tilfælde en god indikation af  

 virksomhedens omsætning og størrelse.
I de øvrige tilfælde, hvor fødevaremyndighederne vurderer, at de  

 ikke har tilstrækkelige indikatorer for at kunne fastslå virksomhedens  

 omsætning, fordi der fx vurderes at være en stor omsætning i forhold til  

 antal  

 ansatte, skal virksomheden politianmeldes med påstand om, at bøden fastsættes  

 i  

 forhold til virksomhedens omsætning.
Dette kan bl.a. være tilfældet ved  

 kontorvirksomheder, som ikke selv producerer fødevarer, men alene køber og  

 videresælger varerne, og som ikke nødvendigvis på noget tidspunkt er i fysisk  

 besiddelse af varerne.
 Omvendt vil bødestørrelsen i de tilfælde, hvor  

 fødevaremyndighederne vurderer, at antal ansatte i virksomheden ikke er en  

 pålidelig indikator for virksomhedens omsætning, fordi der vurderes at være  

 en  

 meget lille omsætning i forhold til antal ansatte, kunne nedsættes konkret.
Såvel bøder idømt af domstolene som administrative bøder skal  

 således fastsættes ud fra virksomhedens størrelse.
Domstolene anvender  

 direkte  

 omsætning som grundlag for fastsættelse af bødestørrelsen, mens  

 fødevaremyndighederne anvender antal ansatte i virksomheden som indikator for  

 omsætningen.« Spørgsmål 43:
Kan ministeren bekræfte, at hvis en virksomhed med få ansatte og  

 stor omsætning får en administrativ fastsat bøde for overtrædelse af  

 fødevarelovgivningen, så udmåles den efter antallet af ansatte uden  

 hensyntagen  

 til virksomhedens omsætning? Svar:
 Jeg henviser til besvarelsen af Udvalgets spørgsmål 42.
 Spørgsmål 44:
Kan ministeren bekræfte, at en virksomhed som f.eks.
Bilka i  

 Århus ikke blot kan opdele virksomheden i afdelinger (bagerjomfruer og  

 slagtersvende)  og derved komme under f.eks. 25 ansatte, så de derved  

 kan  

 slippe med en mindre bøde? Svar:
 Jeg har forelagt spørgsmålet for Fødevarestyrelsen, der har  

 oplyst følgende, hvortil jeg henholder mig:
 »Fødevarestyrelsen skal indledningsvist understrege, at det er  

 fødevaremyndighederne, som ud fra nærmere fastsatte kriterier beslutter,  

 hvordan kontrollen med den enkelte fødevarevirksomhed tilrettelægges,  

 herunder  

 om kontrollen med f.eks. et supermarked opdeles på flere tilsynsenheder.
 Virksomheden kan således ikke selv bestemme, om kontrollen  

 foretages ud fra en opdeling i forskellige afdelinger, eller ud fra et samlet  

 hele.
Efter statsliggørelsen af fødevarekontrollen i 2000 kunne  

 fødevaremyndighederne konstatere, at der var forskelle i den måde, hvorpå  

 kontrollen med detailvirksomheder blev tilrettelagt.
Nogle steder blev  

 eksempelvis større supermarkeder med flere afdelinger kontrolleret under ét,  

 og  

 man udarbejdede én samlet kontrolrapport.
Andre steder blev hver afdeling i  

 et  

 supermarked kontrolleret separat, således at hver afdeling modtog en  

 kontrolrapport.
For at skabe en mere ensartet praksis, blev der fastsat nærmere  

 retningslinjer for kontrollen med sådanne detailvirksomheder.
Af hensyn til  

 offentliggørelsesordningen fandtes det mest hensigtsmæssigt at opdele de  

 pågældende detailvirksomheder i flere separate tilsynssteder, så f.eks. en  

 bagerafdeling  

 i supermarkedet kan sammenlignes med andre selvstændige bagerforretninger i  

 samme by.
På den måde får forbrugeren et reelt grundlag for at træffe et  

 kvalificeret valg.
Når fødevaremyndighederne opdeler detailvirksomhederne i  

 afdelinger, foretages en vurdering af, om de forskellige afdelinger kan  

 betragtes som separate enheder i virksomheden.
F.eks. vil en bager-, slagter-  

 og fiskeafdeling samt bistro og personalekantine i et supermarked blive  

 betragtet som selvstændige tilsynsenheder, og det samme er tilfældet for  

 restauranter, kiosker og afdelingskøkkener på et hospital.
En forretning, der  

 ikke har tilvirkningsafdelinger vil normalt ikke blive opdelt i flere  

 tilsynsenheder.  

 Man opdeler således ikke i f.eks. vinafdeling, kolonial samt frugt og grønt.
Den ovenfor skitserede inddeling af detailvirksomheder medfører,  

 at bøder, efter bestemmelsen i fødevarelovens § 60, stk. 5, skal  

 differentieres  

 i forhold til omsætningen i den afdeling, som udgør en selvstændig  

 tilsynsenhed  

  f.eks. bagerafdelingen i et supermarked.
Hermed sikres det også, at  

 bødens  

 størrelse sættes i forhold til netop den afdeling, som ikke overholder  

 reglerne  

  slagterafdelingen og fiskeafdelingen i samme supermarked kan drives  

 upåklageligt uafhængig af den bagerafdeling, som ikke overholder reglerne.
Ved fastsættelse af administrative bøder anvendes antal ansatte  

 som indikator for omsætningen, jf. besvarelsen af bl.a. udvalgets spørgsmål  

 42.  

 Fødevaremyndighederne skal således ved udstedelse af administrative  

 bødeforlæg  

 til de omhandlede detailvirksomheder tage udgangspunkt i antal ansatte i den  

 afdeling, som udgør en selvstændig tilsynsenhed.« Spørgsmål 45 Hvilken sanktion ville følgende overtrædelser have givet  

 anledning til, hvis lovforslaget havde været gældende på tidspunktet for  

 indskærpelserne, Indskærpelse til Fødevarestyrelsens kantine  

 9/3-2006, hvor kantinen skulle få orden i sin egenkontrol, Indskærpelse til Finansministeriets kantine i  

 10/2005 og i 8/2006 vedr. uorden i egenkontrollen, Indskærpelser til Socialministeriets kantine i  

 2/2005 og Forsvarsministeriets kantine samme dato, Indskærpelser til Videnskabsministeriets kantine  

 i 9/2006, Indskærpelse til Fødevareministeriets kantine i  

 9/2005, Indskærpelse til kantinen i Proviantgården for  

 kludder i egenkontrollen 8/2006, Indskærpelse til Snapstinget for ikke at leve op  

 til rengøringsplanen i 12/2005, Indskærpelse til Arbejdsdirektoratets kantine  

 for for høje temperaturer i deres køler i 6/2005, Indskærpelse til Miljøministeriet i 6/2005 for  

 ikke at gøre tilstrækkeligt rent i kantinen, Indskærpelse til Kulturministeriets kantine i  

 både 3/2005 og i 9/2005 vedrørende rengøringen og behandlingen af fødevarer, Indskærpelse til Familie- og  

 forbrugerministeriets kantinekøkken den 30/8 2006, da den var gal med  

 behandlingen af fødevarer, og hvordan er der fulgt op på disse overtrædelser? Svar:
 Jeg har forelagt spørgsmålet for Fødevarestyrelsen, der har oplyst  

 følgende, hvortil jeg henholder mig:
 »Lovforslag L 28, som er et led i udmøntningen af nul-tolerance  

 planen på fødevareområdet, indeholder vejledende bødestørrelser for  

 forskellige  

 kategorier af strafbare forhold indenfor fødevarelovgivningens område.  

 Forslaget regulerer imidlertid ikke i hvilke situationer  

 fødevaremyndighederne  

 skal sanktionere med bødestraf, eller hvornår der anvendes en anden sanktion.
Hvilken sanktion, fødevaremyndighederne konkret skal anvende,  

 afhænger af en individuel vurdering i den enkelte sag.
Der skal anvendes den  

 sanktion, som er nødvendig for at sikre, at reglerne overholdes.
På den anden  

 side må sanktionen ikke være mere indgribende end nødvendigt.
Det indgår  

 således også i vurderingen, om virksomheden i almindelighed overholder  

 reglerne  

 eller om der tidligere har været konstateret overtrædelser i virksomheden.
Ved overtrædelse af klare regler er udgangspunktet en  

 administrativ bøde, med mindre der er tale om bagatelagtige overtrædelser,  

 jf.  

 Fødevarestyrelsens instruks om mere konsekvent bødesanktionering.
Instruksen,  

 som også er et led i udmøntningen af nul-tolerance planen, trådte i kraft den  

 1. juli 2006, og det er således kun overtrædelser begået efter denne dato,  

 der  

 er omfattet af instruksen.
Som det fremgår ovenfor, ville lovforslaget ikke i sig selv have  

 haft betydning for valget af sanktion i de sager, som nævnes i spørgsmålet.  

 Det  

 er i øvrigt altid vanskeligt og forbundet med retssikkerhedsmæssige  

 betænkeligheder at udtale sig om, hvordan en sag ville være afgjort, såfremt  

 grundlaget havde været et andet, da afgørelsen blev truffet.
Virksomhederne  

 har  

 i givet fald ikke mulighed for at tage til genmæle eller få afgørelsen prøvet  

 administrativt eller ved domstolene.
 For så vidt angår opfølgningen på de indskærpelser, som er nævnt  

 i spørgsmålet, kan Fødevarestyrelsen på baggrund af oplysninger fra  

 Fødevareregion Øst oplyse følgende:
 Indskærpelsen til Fødevarestyrelsens kantine den  

 9. marts 2006 er fulgt op ved et tilsyn den 3. april 2006.
 Indskærpelsen til Finansministeriets kantine den  

 10. oktober 2005 er fulgt op ved tilsyn den 23. august 2006. Indskærpelsen  

 givet ved tilsyn den 23. august 2006 er planlagt fulgt op ved næste ordinære  

 tilsyn.
 Indskærpelsen til Socialministeriets kantine den  

 21. februar 2005 vedrørende egenkontrol er fulgt op ved et tilsyn den 21.  

 august 2006. Indskærpelsen den 21. februar 2005 vedrørende vedligeholdelse  

 kunne ikke kontrolleres ved tilsynet den 21. august 2006, da  

 vedligeholdelsesarbejdet  

 ikke var tilendebragt på datoen for kontrolbesøget.
 Indskærpelserne til Forsvarsministeriets kantine  

 den 21. februar 2005 er fulgt op ved et tilsyn den 21. august 2006.
 Indskærpelsen til Videnskabsministeriets kantine  

 den 14. september 2006 er planlagt fulgt op ved næste ordinære tilsyn.
 Indskærpelsen til Fødevareministeriets kantine  

 den 19. september 2005 er fulgt op ved et tilsyn den 5. april 2006.
 Indskærpelserne til kantinen i Proviantgården  

 den 23. august 2006 er planlagt fulgt op ved næste ordinære tilsyn.
 Indskærpelsen til Snapstinget den 6. december  

 2005 er fulgt op ved et tilsyn den 23. august 2006.
 Indskærpelsen til Arbejdsdirektoratets kantine  

 den 24. juni 2005 er fulgt op ved et tilsyn den 9. oktober 2006.
 Indskærpelsen til Miljøministeriets kantine den  

 21. juni 2005 er fulgt op ved et tilsyn den 28. oktober 2005.
 Indskærpelserne til Kulturministeriets kantine  

 hhv. den 2. marts 2005 og den 27. september 2005 er fulgt op ved et tilsyn  

 den  

 20. september 2006.
Indskærpelsen til Familie- og forbrugerministeriets  

 kantinekøkken den 30. august 2006 er fulgt op ved tilsyn den 1. september  

 2006.« Spørgsmål 46 Hvis en virksomhed med relativt mange ansatte får en  

 administrativ bøde for overtrædelse af fødevarelovgivningen, og virksomheden  

 vælger at anke afgørelsen, kan ministeren så bekræfte, at virksomheden kan få  

 bødens størrelse reduceret, når bødens størrelse nu vurderes ud fra  

 virksomhedens  

 omsætning? Svar:
Administrative bødeforlæg er et tilbud fra fødevareregionen om  

 en hurtig afgørelse af den konkrete sag.
Accepteres bødeforlægget ikke, har  

 det  

 som eneste konsekvens, at regionen politianmelder sagen, hvorefter sagen  

 kører  

 som normal straffesag.
Forvaltningsretligt er et administrativt bødeforlæg  

 således ikke en afgørelse og kan derfor ikke påklages.
 I Fødevarestyrelsens retningslinier for opdelingen i små,  

 mellemstore og store virksomheder anvendes antal ansatte (omregnet til antal  

 heltidsstillinger) som en i langt de fleste tilfælde pålidelig indikator for  

 virksomhedens omsætningsmæssige størrelse.
Da regionens vurdering af, om virksomheden omsætningsmæssigt kan  

 anses for lille, mellemstor eller stor beror på et skøn, er der givet  

 virksomhederne mulighed for at anmode regionen om at revurdere virksomhedens  

 størrelse.
En sådan anmodning vil kunne begrundes i, at virksomheden ikke er  

 enig i fødevareregionens skøn f. eks. fordi virksomheden mener at have en lav  

 omsætning i forhold til antallet af ansatte.
 Hvis regionen på den baggrund finder grundlag for at ændre  

 vurderingen af virksomhedens størrelse, korrigeres bødestørrelsen i  

 bødeforlægget i overensstemmelse med denne ændrede vurdering.
Hvis regionen ikke finder anledning til at ændre sin oprindelige  

 vurdering, har virksomheden fortsat mulighed for ikke at acceptere  

 bødeforlægget.
Det vil herefter være op til domstolene at vurdere  

 virksomhedens  

 indsigelser.
 Spørgsmål 47:
Vil ministeren kommentere artiklen »Juraprofessor revser ny  

 fødevarelov« bragt i Altinget den 5. december 2006? Svar:
 Jeg har forelagt spørgsmålet for Fødevarestyrelsen, der har  

 oplyst følgende, hvortil jeg henholder mig:
 »I artiklen fremstår det som om, at bødedifferentiering efter  

 virksomhedernes størrelse og omsætning er et nyt forslag, som er indeholdt i  

 lovforslag L 28. Denne opfattelse synes i øvrigt at være ret udbredt.
Det er imidlertid ikke korrekt.
Bødedifferentiering efter  

 virksomhedernes omsætning blev vedtaget ved seneste ændring af fødevareloven  

 i  

 2005, jf. fødevarelovens § 60, stk. 5, og trådte i kraft den 1. januar 2006.  

 Lovforslag L 28 har således intet med differentiering af bødestørrelser efter  

 virksomhedsstørrelse og -omsætning at gøre og ændrer ikke ved praksis på  

 området.
 I artiklen synes det endvidere forudsat, at anvendelse af  

 kriteriet antal ansatte ved fødevaremyndighedernes fastsættelse af  

 administrative bøder er helt uafhængig af virksomhedens omsætning, som er det  

 kriterium, som nævnes direkte i fødevarelovens § 60, stk. 5.
Dette er heller ikke tilfældet.
Som det også fremgår af bl.a.  

 besvarelsen af Udvalgets spørgsmål 42, hvortil der henvises, anvendes antal  

 ansatte netop som indikator for virksomhedens omsætning.
Fødevaremyndighederne kan ikke i alle tilfælde få de nødvendige  

 oplysninger om virksomhedernes omsætningstal.
Fødevarestyrelsen har på den  

 baggrund  efter drøftelser med fødevareregionerne  vurderet, at  

 antal ansatte  

 i virksomheden er en god indikator for virksomhedens omsætning.
I de fleste  

 tilfælde giver antal ansatte et realistisk billede af, om virksomheden  

 størrelsesmæssigt og omsætningsmæssigt kan betragtes som lille, mellemstor  

 eller stor.
Da Fødevarestyrelsen ifølge interne retningslinjer ikke forhøjer  

 normalbødestørrelsen med mere end enten 50 pct. eller 100 pct. på grund af  

 skærpende omstændigheder  og således heller ikke ville gøre det, selvom  

 de  

 konkrete omsætningstal var tilgængelige  finder styrelsen, at  

 forhøjelsen af  

 normalbødestørrelsen efter antal ansatte i virksomheden som regel tilsvarer  

 den  

 forhøjelse, som ville ske, hvis de konkrete omsætningstal var tilgængelige  

 for  

 fødevaremyndighederne.
Fødevarestyrelsen er af den opfattelse, at man derved  

 i  

 videst muligt omfang forsøger at ramme den bødestørrelse, som domstolene  

 ville  

 komme frem til.
Det er imidlertid vigtigt at bemærke, at antallet af  

 medarbejdere ikke substituerer begrebet »omsætning«.
Forvaltningen skal leve  

 op  

 til det såkaldte officialprincip i forvaltningsretten, hvilket indebærer, at  

 forvaltningen skal træffe sin afgørelse om rette bødestørrelse på et sagligt  

 og  

 tilstrækkeligt grundlag.
Såfremt fødevaremyndighederne når frem til, at der  

 er  

 andre indikatorer for så vidt angår virksomhedens størrelse, aktivitetsniveau  

 mv., der taler for, at omsætningen er højere eller lavere end antallet af  

 ansatte afspejler, er myndighederne forpligtet til at tage disse indikatorer  

 i  

 betragtning for at nå frem til en korrekt afgørelse.
Det er væsentligt at  

 understrege, at forhøjelse af bødestørrelsen i administrative bødeforlæg på  

 grund af virksomhedens omsætning, som vurderet på baggrund af antal ansatte,  

 fremgår specifikt af bødeforlægget.
Virksomheden har således mulighed for at  

 rette henvendelse til fødevareregionen, hvis den er uenig i grundlaget for  

 forhøjelsen, hvorefter regionen vil revurdere spørgsmålet.
Hvis regionen fastholder bødestørrelsen, har virksomheden  

 mulighed for at få spørgsmålet om bødestørrelse, herunder forhøjelse på grund  

 af omsætning, prøvet ved domstolene, jf. nærmere herom i besvarelsen af  

 Udvalgets spørgsmål 46.« Spørgsmål 48:
Vil ministeren yde teknisk bistand til udarbejdelse af et  

 ændringsforslag, hvorefter administrativt fastsatte bøder og bøder fastsat af  

 domstolene for overtrædelser af fødevarelovgivningen beregnes ud fra den  

 samme  

 metode? Svar:
 Indledningsvist skal jeg bemærke, at der efter min opfattelse  

 anvendes den samme metode til differentiering af bødestørrelser ved  

 fødevareregionernes udstedelse af administrative bødeforlæg som ved  

 domstolene.  

 I forbindelse med differentiering tages i begge tilfælde udgangspunkt i  

 virksomhedens omsætning  ved domstolene anvendes omsætning direkte,  

 mens der  

 ved administrative bøder anvendes antal ansatte som indikator for  

 omsætningen.  

 Jeg kan vedrørende den nærmere baggrund herfor henvise til min besvarelsen af  

 bl.a. udvalgets spørgsmål 42 og 47.
 Hvis Fødevarestyrelsen skal kunne beregne bøder ud fra samme  

 metode som domstolene vil det kræve, at Fødevarestyrelsen får adgang til det  

 konkrete årsregnskab for virksomheden, når den administrative bøde  

 fastsættes.
 En ændring kunne f.eks. foretages ved indsættelsen af et § 54,  

 2.pkt med følgende ordlyd:
»§ 1 7.
  

 § 54,  

 2. pkt.  

  

 affattes således:
»Ligeledes skal en fødevarevirksomhed efter anmodning fra  

 tilsynsmyndighederne fremlægge seneste årsregnskab til brug for udmåling af  

 bødestørrelse efter § 60, stk. 5.«« Jeg kan imidlertid ikke støtte dette ændringsforslag.
Der er visse komplikationer ved denne lovtekniske løsning.
I  

 henhold til Den Europæiske Menneskerettighedskonvention gælder der et forbud  

 mod selv-inkriminering.
Dette forbud kan eventuelt problematisere, at ejeren  

 af  

 en virksomhed forpligtes til at oplyse grundlaget for fastsættelsen af  

 sanktionen.
Menneskerettighedskonventionen hører som udgangspunkt under  

 Justitsministeriets ressort.
Familie- og Forbrugerministeriet har derfor  

 taget  

 kontakt til Justitsministeriet for at få retsstillingen nærmere belyst.  

 Spørgsmålet giver anledning til yderligere overvejelse og kræver nærmere  

 drøftelser med Justitsministeriet.
Disse drøftelser forventes at være  

 afsluttet  

 hurtigst muligt og inden 2. behandlingen af lovforslaget.
Endvidere har Familie- og Forbrugerministeriet fundet det  

 relevant at tage kontakt til Skatteministeriet for at få retsstillingen for  

 fremlæggelse af regnskaber til brug for Skat nærmere belyst.
Spørgsmålet  

 giver  

 anledning til yderligere overvejelse og kræver nærmere drøftelser med  

 Skatteministeriet,  

 som forhåbentlig kan blive gennemført hurtigst muligt.
 Spørgsmål 49:
Såfremt en virksomhed, har fået en administrativt fastsat bøde  

 for overtrædelse af fødevarelovgivningen, skal virksomheden lade være med at  

 betale bøden og acceptere at blive politianmeldt, såfremt virksomheden ønsker  

 bøden prøvet ved en domstol, hvilket kan være krænkende for en virksomhed.  

 Kan  

 ministeren anvise en måde, hvorpå en virksomhed kan få prøvet en bøde for  

 domstolen  

 uden politianmeldelse? Svar:
 Ministeriet er ikke bekendt med, at sager, hvor en virksomhed  

 eller borger ikke vedgår et administrativt bødeforlæg og hvor myndigheden  

 fastholder, at der er begået en lovovertrædelse, kan afgøres på anden måde  

 end  

 ved at politianmelde forholdet.
Spørgsmål om administrativt fastsatte bøder og prøvelsen af  

 disse ved domstolene hører imidlertid som udgangspunkt under  

 Justitsministeriets  

 ressort, eftersom bl.a. retsplejelovens regler gælder på området.
Familie- og  

 Forbrugerministeriet har derfor taget kontakt til Justitsministeriet for at  

 få  

 retsstillingen nærmere belyst.
Spørgsmålet giver anledning til yderligere  

 overvejelse og kræver nærmere drøftelser med Justitsministeriet.
Disse  

 drøftelser forventes at være afsluttet hurtigst muligt og inden 2.  

 behandlingen  

 af lovforslaget.
 Spørgsmål 50:
Vil ministeren yde teknisk bistand til udformning af et  

 ændringsforslag, hvorefter en virksomhed kan få prøvet en bøde for  

 overtrædelse  

 af fødevarelovgivningen uden at skulle politianmeldes? Svar:
Spørgsmål om administrativt fastsatte bøder og prøvelsen af  

 disse ved domstolene hører som udgangspunkt under Justitsministeriets  

 ressort,  

 eftersom bl.a. retsplejelovens regler gælder på området.
Familie- og  

 Forbrugerministeriet har derfor taget kontakt til Justitsministeriet for at  

 få  

 retsstillingen nærmere belyst.
Spørgsmålet giver anledning til yderligere  

 overvejelse og kræver nærmere drøftelser med Justitsministeriet.
Disse  

 drøftelser forventes at være afsluttet hurtigst muligt og inden 2.  

 behandlingen  

 af lovforslaget.
 Spørgsmål 51:
Kan ministeren oplyse, om det er et generelt retsprincip, at  

 såfremt en borger eller en virksomhed ønsker en administrativt fastsat bøde  

 prøvet ved domstolen, så sker det ved ikke at betale bøden, hvorefter en  

 politianmeldelse og prøvelse af bøden ved domstolene følger? Svar:
Spørgsmål om administrativt fastsatte bøder og prøvelsen af  

 disse ved domstolene hører som udgangspunkt under Justitsministeriets  

 ressort,  

 eftersom bl.a. retsplejelovens regler gælder på området.
Familie- og  

 Forbrugerministeriet har derfor taget kontakt til Justitsministeriet for at  

 få  

 retsstillingen nærmere belyst.
Spørgsmålet giver anledning til yderligere  

 overvejelse og kræver nærmere drøftelser med Justitsministeriet.
Disse  

 drøftelser forventes at være afsluttet hurtigst muligt og inden 2.  

 behandlingen  

 af lovforslaget.
 Spørgsmål  

 52:
Hvor hurtigt vil en myndighed kunne indbringe en sag for  

 domstolene, hvis en erhvervsdrivende anmoder om, at en midlertidig  

 inddragelse  

 af et næringsbrev indbringes for domstolene? Svar:
Jeg kan oplyse, at der vil blive fastlagt interne  

 retningslinjer, der skal gælde for Fødevarestyrelsen, når denne i henhold til  

 næringsbrevslovens §  

 11 a  

 og restaurationslovens § 7 b inddrager næringsbrevet midlertidigt.
Det vil  

 fremgå af disse retningslinjer, at Fødevarestyrelsen, såfremt den modtager  

 anmodning om sagsanlæg, skal bestræbe sig på at anlægge sag senest 3 hverdage  

 efter anmodningens fremsigelse.
Som bekendt har det formodningen for sig, at  

 en  

 midlertidig fratagelse af næringsbrevet kun vil ske i ekstraordinære  

 situationer.
 Supplerende svar på spørgsmål 52:
 Efter at have haft drøftelse med Justitsministeriet har jeg  

 følgende tilføjelse til min besvarelse af spørgsmålet:
 Hvis en sag indbringes for retten i medfør af §  

 11 a, stk. 3, og restaurationslovens § 7  

 b, stk. 3, og den erhvervsdrivende anmoder om, at retten skal bestemme, at  

 anmodning om sagsanlæg skal have opsættende virkning, så må man naturligvis  

 forvente, at domstolene i sådanne situationer vil behandle spørgsmålet om  

 opsættende virkning med den fornødne hurtighed.
 Spørgsmål 53:
Hvad er ministerens holdning til, at administrative beslutninger  

 om midlertidig inddragelse af næringsbrevet kun kan træffes af direktøren for  

 Fødevarestyrelsen? Svar:
I forbindelse med afgørelser i Fødevarestyrelsens regi er der  

 almindeligvis tale om to-instans afgørelser.
Således er der ved afgørelser  

 truffet af en fødevareregion normalt klageadgang til Fødevarestyrelsen, mens  

 der ved afgørelser truffet af Fødevarestyrelsen normalt er klageadgang til  

 Ministeriet for familie- og forbrugeranliggender.
I forbindelse med  

 midlertidig  

 inddragelse af næringsbrevet, jf. lovforslagets § 2, nr. 15, og § 3, nr. 1,  

 er  

 der ikke administrativ klageadgang, og prøvelse af spørgsmålet om den  

 midlertidige inddragelse indbringes således for domstolene.
Der er ikke nogen formel eller indholdsmæssig forskel på, om det  

 i lovteksten anføres, at beslutningen træffes af Fødevarestyrelsen eller af  

 Fødevarestyrelsens direktør, idet styrelsens direktør altid vil være øverste  

 ansvarlige for de afgørelser, der træffes af styrelsen.
Da afgørelser om  

 midlertidig  

 inddragelse af næringsbrevet vil være meget principielle og indgribende, vil  

 det under alle omstændigheder være naturligt, at Fødevarestyrelsens direktion  

 inddrages i beslutningen.
 Spørgsmål 54:
Vil ministeren yde teknisk bistand til udarbejdelse af et  

 ændringsforslag, hvorefter administrative beslutninger om midlertidig  

 inddragelse af næringsbrevet kun kan træffes af direktøren for  

 Fødevarestyrelsen? Svar:
 Idet jeg indledningsvist kan henvise til mit svar til udvalgets  

 spørgsmål 53, kan et ændringsforslag som det skitserede se ud som følger:
§ 2 18. Nr. 15 affattes således:
»  

  

 15. I §  

 11 a, stk. 1, indsættes efter »skal«:  

 »direktøren for«.« § 3 3. Nr. 1 affattes således:
»1. I § 7 b, stk. 1, indsættes efter »skal«: »direktøren  

 for«.« Bemærkninger til ændringsforslaget Til § 2, nr. 18 Den foreslåede ændring fastlægger, at beslutningen om  

 midlertidig inddragelse af næringsbrevet træffes af direktøren for  

 Fødevarestyrelsen.
Der er ikke nogen formel eller indholdsmæssig forskel på,  

 om  

 det i lovteksten anføres, at beslutningen træffes af Fødevarestyrelsen eller  

 af  

 Fødevarestyrelsens direktør, idet styrelsens direktør altid vil være øverste  

 ansvarlige for de afgørelser, der træffes af styrelsen.
Da afgørelser om  

 midlertidig  

 inddragelse af næringsbrevet vil være meget principielle og indgribende, vil  

 det under alle omstændigheder være naturligt, at Fødevarestyrelsens direktion  

 inddrages i beslutningen.
Til § 3, nr. 3 Der kan i det hele henvises til bemærkningerne til § 2, nr. 18.
