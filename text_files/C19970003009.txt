1. Indledning På baggrund af de tvivlsspørgsmål, der har været om retstilstanden  

 vedrørende forældelse af skatte- og afgiftskrav i tilfælde, hvor der er givet  

 ansøgt henstand i forbindelse med påklage af ansættelsen, skal Told- og  

 Skattestyrelsen hermed præcisere betingelserne for henstand.
Der er alene  

 tale om en præcisering i forhold til den eksisterende praksis, som er  

 beskrevet i Skatteministeriets cirkulære nr. 91 af 16. juni 1995 om  

 eftergivelse og henstand med told- og skattebeløb pkt. 4.4.1 og pkt. 4.4.3  

 samt bekendtgørelse nr. 516 af 16. juni 1994 om henstand med betaling af  

 afgift ved klager over afgørelser § 1, stk. 5, og § 2.
2. Forældelse Gives der ansøgt henstand i forbindelse med klage over ansættelsen, vil  

 der løbe en 5-årig forældelsesfrist fra henstandens ophør, jf.
Skat 1989 -  

 11.860 HD.
I den pågældende sag var der tale om, at skatteyderen inden  

 udløbet af 5-årsfristen i 1908-loven søgte og fik henstand med betaling af  

 skat, indtil klagesagens afgørelse forelå.
Under disse omstændigheder fandt  

 Højesteret, at skattekravet ikke kunne anses for forfaldent før udløbet af  

 den meddelte henstand, og kravet var derfor ikke forældet.
3. Renteberegning Renteberegning sker fra de i skatte- og afgiftslovgivningen fastsatte  

 forfaldstidspunkter.
3.1 Vilkår Der skal således med hjemmel i kildeskattelovens § 73 E for de skatter,  

 der er omfattet af bekendtgørelse nr. 768 af 19. september 1995 § 48, stk. 2,  

 og cirkulære nr. 91 af 16. juni 1995 pkt. 4.2 samt andre skatter og afgifter,  

 for hvilke reglerne i kildeskatteloven måtte finde anvendelse, indsættes som  

 et vilkår i henstandsbevillingen, at henstand er betinget af forrentning med  

 rentesatsen i den pågældende lov fra de i samme lov defi-nerede  

 forfaldstidspunkter.
3.2 Ny skattelovgivning Tilsvarende skal gælde for ny lovgivning, der senere bliver omfattet af  

 bekendtgørelse nr. 768 af 19. september 1995 § 48, stk.2, bortset fra de  

 tilfælde, hvor de detaljerede vilkår for henstand i forvejen måtte være  

 præciseret, eksempelvis ejendomsavancebeskatningslovens § 12, stk. 1.
3.3 Afgifter Der skal ligeledes med hjemmel i de afgiftslove, der er nævnt i  

 bekendtgørelse nr. 516 af 16. juni 1994 om henstand med betaling af afgift  

 ved klager over afgørelser § 1, indsættes som et vilkår i  

 henstandsbevillingen, at henstand er betinget af forrentning med rentesatsen  

 i den enkelte lov, fra de i samme lov definerede forfaldstidspunkter.
3.4 Ny afgiftslovgivning Tilsvarende skal gælde for ny lovgivning, der senere bliver omfattet af  

 bekendtgørelse nr. 516 af 16. juni 1994, § 1, bortset fra de tilfælde, hvor  

 de detaljerede vilkår for henstand i forvejen måtte være præciseret.
4. Modregningsforbehold Der skal endelig tages modregningsforbehold.
Modregningsforbeholdet skal  

 fremstå med fornøden klarhed og bestemthed.
 Afsnittet om renter og modregning i henstandsbevillingen kan for  

 personskatter eksempelvis se således ud:
 »Henstanden gælder, til klagen er afgjort ved skattemyndighederne,  

 dog længst til xxxxxx, og er som et vilkår betinget af en forrentning på 1%  

 pr. påbegyndt måned svarende til forrentningen i kildeskattelovens § 63, stk.  

 1, fra de i samme lovs § 61 definerede forfaldstidspunkter.
 Disse renter er ikke fradragsberettigede ved opgørelsen af den  

 skattepligtige indkomst.
