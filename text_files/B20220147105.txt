Bekendtgørelse om betaling for myndighedsbehandling efter lov om Forsyningstilsynet I medfør af § 11 i lov nr. 690 af 8. juni 2018 om Forsyningstilsynet, som ændret ved lov nr. 923 af 18. maj 2021 og lov nr. 898 af 21. juni 2022, fastsættes:
Anvendelsesområder og formål § 1. Denne bekendtgørelse finder anvendelse på Forsyningstilsynets opkrævning af gebyrer til dækning af omkostninger forbundet med Forsyningstilsynets drift og opgavevaretagelse efter lov om Forsyningstilsynet, herunder bekendtgørelse nr. 1281 af 2. december 2019 om Forsyningstilsynets overvågnings- og analyseopgaver, bekendtgørelse nr. 270 af 19. marts 2020 om Forsyningstilsynets arbejdsplan og bekendtgørelse nr. 192 af 28. februar 2019 om Forsyningstilsynets kontaktudvalg.
Betalingsforpligtelser for Energinet, netvirksomheder og elhandelsvirksomheder § 2. Energinet, netvirksomheder og elhandelsvirksomheder skal betale det i stk. 2-4 fastsatte gebyr til dækning af Forsyningstilsynets omkostninger til drift og opgavevaretagelse efter lov om Forsyningstilsynet, jf. § 1.
Stk. 2. For Energinets betaling efter stk. 1 fastsættes følgende takster pr.
GWh, der transporteres gennem eltransmissionsnettet til forbrug i Danmark: 94,13 kr. pr.
GWh.
Stk. 3. For netvirksomheders betaling efter stk. 1 fastsættes følgende takster pr.
GWh, der transporteres gennem netvirksomhedens net til forbrug i Danmark: 94,13 kr. pr.
GWh.
Stk. 4. For elhandelsvirksomheders betaling efter stk. 1 fastsættes følgende takster pr.
GWh, der leveres til forbrug i Danmark: 94,13 kr. pr.
GWh.
§ 3. Gebyrer efter § 2 beregnes på baggrund af opgørelser over målinger af elektricitet i det foregående kalenderår.
Energinet skal på Forsyningstilsynets anmodning indsende det nødvendige datagrundlag til beregning af gebyrerne.
Betalingsforpligtelser for transmissionsselskabet, lagerselskabet, gasdistributionsselskaber og gasleverandører § 4. Transmissionsselskabet, lagerselskabet, gasdistributionsselskaber og gasleverandører skal betale det i stk. 2-5 fastsatte gebyr til dækning af Forsyningstilsynets omkostninger til drift og opgavevaretagelse efter lov om Forsyningstilsynet, jf. § 1.
Stk. 2. For transmissionsselskabets betaling efter stk. 1 fastsættes følgende takster pr. million Nm3 gas med en nedre brændværdi på 39,6 MJ pr.
Nm3, der transporteres gennem gastransmissionsnettet til forbrug i Danmark: 0,00 kr. pr. million Nm3, jf. dog stk. 6.
Stk. 3. For lagerselskabets betaling efter stk. 1 fastsættes følgende takster pr. million Nm3 gas med en nedre brændværdi på 39,6 MJ pr.
Nm3, der transporteres gennem gastransmissionsnettet til forbrug i Danmark: 0,00 kr. pr. million Nm3, jf. dog stk. 6.
Stk. 4. For gasdistributionsselskabers betaling efter stk. 1 fastsættes følgende takster pr. million Nm3 gas med en nedre brændværdi på 39,6 MJ pr.
Nm3, der transporteres gennem gasdistributionsselskabets net til forbrug i Danmark: 0,00 kr. pr. million Nm3, jf. dog stk. 6.
Stk. 5. For gasleverandørers betaling efter stk. 1 fastsættes følgende takster pr. million Nm3 gas med en nedre brændværdi på 39,6 MJ pr.
Nm3, der sælges til forbrug i Danmark og som ikke er forsyningspligt-produkt: 0,00 kr. pr. million Nm3, jf. dog stk. 6.
Stk. 6. Hvis den nedre brændværdi for gassen er forskellig fra 39,6 MJ pr.
Nm3, ændres betalingen i henhold til stk. 2-5 forholdsmæssigt derefter.
§ 5. Gebyrer efter § 4 beregnes på baggrund af opgørelser over målinger af gasmængder i det foregående kalenderår.
Energinet skal på Forsyningstilsynets anmodning indsende det nødvendige datagrundlag til beregning af gebyrerne.
Varmeforsyningsvirksomhedernes betalingsforpligtelser § 6. Forsyningstilsynets omkostninger efter bekendtgørelsens § 1 skal dækkes af de selskaber, 1) der ejer anlæg til produktion af varme, 2) hvis hovedbeskæftigelse er energiproduktion eller affaldsforbrænding, 3) hvis samlede levering af varme ab værk i det foregående kalenderår mindst har udgjort 100 TJ, korrigeret for graddage, og 4) som Forsyningstilsynet fører tilsyn med.
Stk. 2. Betalingen erlægges af de selskaber, der er omfattet af stk. 1, pr.
TJ varme leveret ab værk, korrigeret for graddage.
Der anvendes følgende takst: 0,48 kr. pr.
TJ.
 Stk. 3. Den leverede varme opgøres på baggrund af selskabets årlige indberetning af energiforbrug og -produktion til Energistyrelsens energiproducenttælling.
Kommuners betalingsforpligtelser § 7. Kommuner skal betale det i stk. 2 fastsatte gebyr til dækning af Forsyningstilsynets omkostninger til drift og opgavevaretagelse efter lov om Forsyningstilsynet, jf. § 1.
 Stk. 2. For kommuners betaling efter stk. 1 fastsættes følgende takster pr. ton primært produceret husholdningsaffald og primært produceret forbrændings- og deponeringsegnet erhvervsaffald i kommunen: 0,03 kr. pr. ton.
Administrative bestemmelser § 8. De beløb, som skal betales til Forsyningstilsynet i medfør af § 2, § 4 og § 7, opkræves af Forsyningstilsynet halvårligt som acontobetalinger.
De beløb, som skal betales til Forsyningstilsynet i medfør af § 6, opkræves af Forsyningstilsynet årligt som acontobetalinger.
 Stk. 2. Beløb opkrævet efter stk. 1 indbetales senest 30 dage efter fakturaens udstedelse.
 Stk. 3. Betales det opkrævede beløb ikke rettidigt, skal der betales renter heraf i medfør af renteloven.
§ 9. Efter udløbet af et kalenderår udarbejder Forsyningstilsynet en opgørelse over de beløb, som de omfattede selskaber skal betale for det pågældende år.
Er der opkrævet for meget, modregnes dette i senere indbetalinger, hvis indtægterne forventes at overstige Forsyningstilsynets langsigtede gennemsnits-omkostninger, jf.
Statens Budgetvejledning.
Ikrafttrædelsesbestemmelser § 10. Bekendtgørelsen træder i kraft den 1. januar 2023.
 Stk. 2. Bekendtgørelse nr. 2250 af 1. december 2021 om betaling for myndighedsbehandling efter lov om Forsyningstilsynet ophæves.
