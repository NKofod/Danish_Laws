(Social- og sundhedsforvaltningen) Hermed fremsendes 12 eksemplarer af skema vedrørende tilskud i 1993 efter  

 bistandslovens § 136 stk.1. 1 skema skal i udfyldt stand returneres til  

 Socialministeriet inden den 10.januar 1993, den 10.april 1993, den 10.juli  

 1993 og den 10.oktober 1993. Kopi af skemaet skal som hidtil samtidig sendes  

 til amtskommunen.
Uanset om kommunen ikke har personer, der er omfattet af  

 bestemmelsen, bedes skemaet indsendt.
 De udsendte skemaer omfatter ikke den hidtidige bestemmelse i  

 bistandslovens § 136, stk 2, om plejehjemsbeboere, der får udbetalt pension.  

 Denne bestemmelse udløber pr.31.december 1992.
 Lovforslag om ordningens videreførelse forventes fremsat i Folketinget.  

 Ved vedtagelse af lovforslaget herom, vil der blive udsendt skemaer  

 vedrørende denne bestemmelse.
Om udfyldning af skemaet kan bemærkes, at anmodning om tilskud efter § 136  

 stk.1 skal indsendes af den anbringende kommune, og tilskudsbeløb vil blive  

 anvist direkte til denne kommune.
For pensionister med ophold på de i § 105  

 omhandlede forsorgshjem m.v. skal anmodning dog indsendes af den kommune, der  

 foretager beregning og udbetaling af lommepenge til pensionisten,uanset om  

 institutionen er amtskommunal eller privat (selvejende).
Såfremt andre myndigheder helt eller delvis bærer omkostningerne ved  

 pågældendes ophold, påhviler det den kommune, hvortil beløbet udbetales, at  

 anvise vedkommende myndighed en dertil svarende del af beløbet.
For  

 pensionister på de i § 105 omhandlede institutioner, anviser kommunen derfor  

 hele beløbet til vedkommende amtskommune, idet statens andel forlods er  

 fratrukket.
 Skemaet skal indeholde oplysninger om det forventede gennemsnitlige antal  

 pensionister, for hvem pensionen benyttes som betaling for opholdet, fordelt  

 på de omhandlede institutioner.Socialministeriet vil på grundlag af disse  

 oplysninger beregne kommunens refusion ud fra det grundbeløb for andre  

 pensionister, der er gældende i kvartalet.Anvisningen vil ske i hele 1.000  

 kr.For personer med ophold i de i § 105 omhandlede institutioner fratrækkes i  

 det beløb, der udbetales til kommunen, forlods statens tilskudsandel, 75 pct.
 Tilskuddet anvises således,at det kan være til kommunens rådighed den  

 sidste bankdag inden den 16.i kvartalets 2.måned.
 Det henstilles,at kommunens bogholderi/ regnskabskontor orienteres om,på  

 hvilket dato der forventes anvisning af tilskuddet,samt den omtrentlige  

 størrelse.
 Endelig restafregning finder sted efter bestemmelserne om restafregning  

 for de sociale pensioner.
 Opgørelsen vedrørende ydelserne foretages i forhold til den enkelte  

 pensionists opholdstid i institutionen og udbetales fra det tidspunkt, hvor  

 pensionen benyttes til betaling for opholdet.
For pensionister, der flytter ind fra eget hjem,udbetales beløbet således  

 først, når pensionen nedsættes, og lommepenge udbetales.
For pensionister,der  

 overflyttes fra sygehus, og pensionen derfor er bortfaldet, regnes med  

 overflytningsdagen til plejehjemmet.En pensionists flytning fra et plejehjem  

 til et andet betragtes som en videreførelse af det hidtidige institutionsophold.
Det forudsættes således, at der foretages opgørelse  

 for alle kommunens plejehjemsbeboere under eet.
Når institutionsophold  

 ophører på grund af pensionistens dødsfald,udbetales grundbeløbet for den  

 periode, pågældende har ret til lommepenge, d.v.s. til og med dødsmåneden,  

 mens udbetalingen af grundbeløbet bortfalder med virkning fra  

 udskrivningsdatoen, hvis pensionisten flytter til en andem boligform eller  

 overgår til at få udbetalt social pension.
 Beløbet svarer til det fulde grundbeløb, uanset de konkrete forhold for  

 den enkelte pensionist, herunder om pågældende efter den sociale  

 pensionslovgivning som udgangspunkt ikke ville være berettiget til fuldt  

 grundbeløb.
Kontaktperson vedrørende udfyldelsen af skemaet: Fuldmægtig Per  

 Bay-Schmith, telefonnummer 33924682 Med venlig hilsen Grethe Håkansson Anmodning om tilskud efter bistandslovens § 136, stk. 1 --------------------------------------------------------- ---------------------------------------------------------- Oplysninger til brug for Socialministeriets beregning af tilskud efter § 136. stk.1 -------------------------------------------------------------------- ------------------------------------------------------------------ ------------------- Telefonnummer Sendes i eet eksemplar til:
