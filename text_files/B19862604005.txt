 Uddrag af det internationale radioreglement  

  ...................................................................
Artikel 1 (definitioner) 3.34 Amatørtjeneste: En radiokommunikationstjeneste til brug for  

 selvoplæring, indbyrdes kommunikation og tekniske undersøgelser, som udføres  

 af amatører, d.v.s. behørigt autoriserede personer, som er interesseret i  

 radioteknik udelukkende med personligt sigte og uden økonomisk interesse.
 3.35 Amatør-satellittjeneste: En radiokommunikationstjeneste, som anvender  

 rumstationer på jordsatellitter med samme formål som for amatørtjenesten.  

 .................................................................
Uddrag af bekendtgørelse nr. 210 af 6. april 1976 af lov om  

 radiokommunikation § 1 Oprettelse og drift af anlæg af enhver art for radiokommunikation  

 (radioanlæg) må på dansk territorium kun ske med tilladelse fra ministeren  

 for offentlige arbejder.  

 ...................................................................
 Stk. 2.  Ved radiokommunikation forstås enhver  

 overføring, udsendelse eller modtagning af tegn, signaler, skrift, billeder,  

 lyd eller efterretninger af enhver art ved hjælp af radiobølger.  

 ...................................................................
§ 3 Ministeren for offentlige arbejder fastsætter nærmere bestemmelser om  

 vilkår for tilladelse samt om indretning og benyttelse af radioanlæg, hvortil  

 der kræves tilladelse efter § 1, herunder anlæg i skibe og luftfartøjer under  

 dansk flag.  

 ...................................................................
 Stk. 2.  Ministeren for offentlige arbejder kan  

 fastsætte afgifter for tilladelser efter § 1 samt for kontrol og  

 typegodkendelse af radioanlæg.  

 ...................................................................
§ 5 Når hensynet til statens sikkerhed gør det nødvendigt, kan ministeren for  

 offentlige arbejder forbyde anvendelsen af radioanlæg bortset fra  

 modtageanlæg, der alene er indrettet til modtagning af radiospredning.  

 Radioanlæg, der omfattes af et sådant forbud, kan forlanges afleveret til  

 offentlig myndighed til deponering.
§ 6 Ministeren for offentlige arbejder fastsætter nærmere bestemmelser om  

 tavshedspligt for brugere af radioanlæg, hvortil der kræves tilladelse efter  

 § 1.
§ 7 Den, der uden tilladelse opretter eller driver et radioanlæg, til hvis  

 oprettelse eller drift der kræves tilladelse efter § 1, straffes med bøde.  

 ...................................................................
 Stk. 2.  I forskrifter, der udfærdiges i medfør af  

 loven, kan der fastsættes straf af bøde for overtrædelse af bestemmelser i  

 forskrifterne.  

 ...................................................................
Uddrag af borgerlig straffelov nr. 126 af 15. april 1930 med senere  

 ændringer Medvirken § 23.  Den for en lovovertrædelse givne  

 straffebestemmelse omfatter alle, der ved tilskyndelse, råd eller dåd har  

 medvirket til gerningen.
Konfiskation § 75.  Stk. 2. Såfremt det må anses for påkrævet for  

 at forebygge yderligere lovovertrædelser, eller særlige omstændigheder i  

 øvrigt taler derfor, kan der ske konfiskation af Stk. 3.  I stedet for konfiskation af de i stk. 2 nævnte  

 genstande kan der konfiskeres et beløb svarende til deres værdi eller en del  

 heraf.
 Stk. 4.  I stedet for konfiskation efter stk. 2 kan der  

 træffes bestemmelse om foranstaltninger vedrørende genstande til forebyggelse  

 af yderligere lovovertrædelser.  

 ...................................................................
Forbrydelser mod den offentlige myndighed § 119.  Stk. 3. Lægger nogen ellers de nævnte personer  

 (* 1) hindringer i vejen for udførelsen af deres tjeneste eller hverv,  

 straffes han med hæfte eller bøde eller under skærpende omstændigheder med  

 fængsel indtil 6 måneder.
 § 126.  Stk. 1. Den, der fjerner eller ødelægger noget  

 ved offentlig foranstaltning anbragt segl eller mærke, straffes med bøde,  

 hæfte eller med fængsel indtil 6 måneder.
Uddrag af bekendtgørelse om indretning og benyttelse af  

 radiomodtagere § 1.  Der skal ikke indhentes særskilt tilladelse til  

 benyttelse af følgende kategorier af radiomodtagere:
§ 2.  For øvrige kategorier af radiomodtagere skal der  

 indhentes tilladelse fra generaldirektoratet for post- og telegrafvæsenet  

 efter særlig motiveret ansøgning.
Tilladelse gives evt. i forbindelse med  

 tilladelse for en tilhørende radiosender.
Bekendtgørelse om amatør-radiostationer I henhold til § 1, § 3, § 4, § 6 og § 7 i lov om radiokommunikation, jfr.  

 lovbekendtgørelse nr. 210 af 6. april 1976, fastsættes nedenstående  

 bestemmelser for oprettelse og benyttelse af amatør- radiostationer.
 For amatør-radiostationer i motorkøretøjer, der omfattes af færdselsloven,  

 gælder endvidere de bestemmelser vedr. radioanlægs installation og  

 benyttelse, som justitsministeren måtte fastsætte.
Tilladelse til oprettelse og benyttelse af  

 amatør-radiostationer § 1.  En amatør-radioSENDEstation må kun oprettes og  

 kun benyttes af personer med gyldig amatør-radiosendetilladelse (i det  

 følgende benævnt sendetilladelse) fra Post- og Telegrafvæsenet (P&T). For  

 så vidt angår udenlandske radioamatører henvises til bestemmelserne i § 11.
 Stk. 2.  En amatør-radioSENDEstation anses for oprettet,  

 såfremt den er driftsklar for sending og er tilsluttet eller forefindes med  

 umiddelbar adgang til strømforsyning og antenne.
§ 2.  I henhold til bekendtgørelse nr. 140 af 13.  

 marts 1974 om indretning og benyttelse af radiomodtagere, § 1, stk. 1, kræves  

 ikke tilladelse fra P&T for amatør-radioMODTAGEstationer.
De benyttede  

 radiomodtagere må kun være indrettet for:
 Bestemmelserne i § 7 og § 8 i denne bekendtgørelse gælder også for  

 amatør-radioMODTAGEstationer.
 § 3.  Ansøgning om sendetilladelse i Danmark eller på  

 Færøerne indgives på et særligt skema til P&T, Radioteknisk Tjeneste  

 (RTT), Islands Brygge 83.C, 2300 København S, (telefon (01) 54 47 96).
 Stk. 2.  Ansøgninger om sendetilladelse i Grønland  

 indsendes til Grønlands tekniske Organisation, Teleafdelingen, Hauser Plads  

 20, 1127 København K, (telefon (01) 38 30 55).
Stk. 3.  Forinden sendetilladelse kan udstedes, skal  

 ansøgeren bestå en teknisk prøve, der skal sikre, at ansøgeren har det  

 nødvendige kendskab til radioteknik, herunder til undgåelse og til  

 afhjælpning af forstyrrelser af andre radiotjenester.
For at opnå  

 sendetilladelse for frekvenser under 30 MHz skal ansøgeren endvidere bestå en  

 prøve i aftelegrafering og høremodtagning (morseprøve). For deltagelsen i  

 prøverne betales et gebyr.
 Stk. 4.  P&T fastsætter bestemmelserne vedrørende  

 prøverne og aldersgrænse for opnåelse af sendetilladelse.
 Stk. 5.  Udstedelse af sendetilladelse kan være betinget  

 af andre myndigheders samtykke og kan nægtes, hvis der er nærliggende fare  

 for forstyrrelser fra amatør-radiostationen.
§ 4.  Sendetilladelse udstedes, når P&T finder de  

 nødvendige krav opfyldt.
Der opkræves et gebyr for udstedelsen samt en  

 forholdsmæssig andel af et årligt gebyr frem til første fornyelse, som  

 normalt sker ved kalenderårets udgang.
 Stk. 2.  Inddragne sendetilladelser kan fås genudstedt  

 mod betaling af gebyr.
 Stk. 3.  For kortvarige sendetilladelser betales et  

 særligt gebyr.
 Stk. 4.  Såfremt en sendetilladelse eller kvitteringen  

 for betaling af det i stk. 1 nævnte gebyr beskadiges eller bortkommer, kan  

 genpart fås udstedt mod betaling af gebyr.
Indretning og benyttelse § 5.  Der må kun benyttes de af P&T til enhver tid  

 anviste frekvenser.
 Stk. 2.  Der må ikke benyttes højere effekt end den, der  

 af P&T er fastsat som maksimum for den pågældende sendetilladelse.
Stk. 3.  Amatør-radiosendestationers indretning skal  

 tage sigte på, at der kun må sendes inden for de frekvensbånd, som af P&T  

 er anvist for amatørradio.
Sendere for frekvensbånd under 30 MHz må ikke være  

 indrettet for sending i frekvensområdet 25-28 MHz.
Sendere for frekvensbånd  

 over 30 MHz skal være indrettet således, at der kun kan sendes inden for de  

 frekvensbånd, som af P&T er anvist for amatørradio.
 § 6.  Amatør-radiokorrespondance skal foregå i klart  

 sprog og skal begrænses til meddelelser af teknisk art, der vedrører amatør-  

 radioforsøg, og til bemærkninger af så ringe betydning, at det ikke ville  

 være naturligt at bruge de offentlige teletjenester.
 Stk. 2.  Opkald skal foregå på dansk, færøsk,  

 grønlandsk, norsk, svensk, engelsk, fransk, spansk eller tysk.
Stk. 3.  Ved opkald og ved afslutningen af hver  

 forbindelse, dog mindst hvert tiende minut, skal stationens kaldesignal  

 udsendes.
Der må ikke anvendes falske kaldesignaler.
 Stk. 4.  Udsendelse af musik, underholdnings-,  

 oplysnings-, reklame- og propagandastof og lignende samt udsendelse af falske  

 eller vildledende nødsignaler eller nødopkald er forbudt.
 Stk. 5.  Amatør-radiostationer må ikke benyttes til  

 befordring af meddelelser fra eller til trediemand.
 Stk. 6.  P&T kan fastsætte yderligere bestemmelser  

 om amatør- radiostationers indretning og benyttelse, herunder om brug i  

 skibe, lystfartøjer og fly.
Hemmeligholdelse § 7.  Amatør-radiostationer må kun modtage  

 korrespondance, der i henhold til § 6 må udveksles mellem  

 amatør-radiostationer, eller som er bestemt for offentlig udbredelse.
Stk. 2.  Indehaveren af en amatør-radiostation skal  

 iagttage tavshed med hensyn til anden korrespondance, der tilfældigt  

 modtages.
Sådan korrespondance må ikke gengives, meddeles til trediemand  

 eller benyttes til noget som helst formål; dens eksistens må end ikke røbes.
Forstyrrelser § 8.  Ved oprettelse og benyttelse af en  

 amatør-radiostation skal det i muligt omfang sikres, at andre radiotjenester,  

 herunder radiofoni og fjernsyn, ikke forstyrres.
 Stk. 2.  Ejeren og brugeren af en amatør-radiostation er  

 forpligtet til uopholdeligt at afhjælpe enhver fejl eller mangel ved  

 amatør-radiostationen, som kan medføre forstyrrelse af andre radiotjenester,  

 herunder radiofoni og fjernsyn, eller som medfører, at stationen ikke  

 opfylder de betingelser, der er fastsat af P&T.
Stk. 3.  Ejeren og brugeren af en amatør-radiostation er  

 endvidere forpligtet til uopholdeligt at træffe de efter P&T's skøn  

 nødvendige foranstaltninger til at afhjælpe forstyrrelser af andre  

 radiotjenester.
Udgifter hertil afholdes af radioamatøren, medmindre der af  

 P&T træffes anden bestemmelse.
 Stk. 4.  Bestemmelserne i stk. 1, 2 og 3 kan efter  

 P&T's skøn også gøres gældende i tilfælde af forstyrrelser i andre  

 elektriske anlæg, som f.eks. telefoner, båndoptagere, grammofoner,  

 stereoanlæg og højttaleranlæg.
Kontrol § 9.  P&T kan når som helst foretage kontrol af  

 amatør- radiostationer og sendetilladelser.
De til kontrollen bemyndigede  

 personer skal til enhver tid mod forevisning af særlig legitimation have  

 uhindret adgang til at undersøge og afprøve anlæggene på de steder, hvor  

 anlæggene er installeret, og/eller hvorfra de normalt benyttes.
Stk. 2.  De oplysninger, der forlanges af P&T's  

 kontrollanter om anlæggenes indretning og benyttelse, skal uopholdeligt  

 gives.
Kontrollanternes påbud med hensyn til forhold, der er reguleret i  

 denne bekendtgørelse eller i vilkårene for sendetilladelsen, skal  

 efterkommes.
Stk. 3.  Der skal på tilsvarende måde gives Politiet,  

 Statens Bilinspektion, Toldvæsenet og andre kompetente myndigheder adgang til  

 at kontrollere amatørradiostationer og sendetilladelser.
Konstaterede  

 overtrædelser kan af disse myndigheder indberettes til P&T til videre  

 foranstaltning.
 Stk. 4.  Såfremt der under amatør-radiostationens  

 benyttelse modtages opkald fra P&T's kontroltjeneste, skal opkaldet  

 besvares, og der skal uopholdeligt gives de af hensyn til kontrollen  

 forlangte oplysninger.
Gebyrer § 10.  Der fastsættes følgende gebyrer:
 Stk. 2.  Der skal ikke betales merværdiafgift af  

 ovennævnte gebyrer.
Amatør-radiostationer, der medbringes fra  

 udlandet til Danmark og § 11.  Udenlandsk licenserede radioamatører må oprette  

 og benytte en amatør-radiostation under midlertidigt ophold i Danmark, hvis  

 der er indhentet sendetilladelse fra P&T.
I henhold til aftaler, som kan  

 indgås mellem P&T og fremmede landes teleadministrationer, kan  

 udenlandske teleadministrationer udstede en særlig sendetilladelse (licence),  

 der gælder under kortvarigt ophold i Danmark.
Stk. 2.  Danske amatør-radiostationer, der medtages til  

 udlandet, er underkastet vedkommende lands bestemmelser.
Sendetilladelse må i  

 hvert enkelt tilfælde i forvejen indhentes hos vedkommende lands  

 teleadministration.
I henhold til aftaler, som kan indgås mellem P&T og  

 fremmede landes teleadministrationer, kan P&T udstede en særlig  

 sendetilladelse (licence), som gælder under kortvarigt ophold i vedkommende  

 land.
For sendetilladelsen opkræves et gebyr.
 Stk. 3.  Oplysning om de i stk. 1 og 2 nævnte aftaler  

 mellem P&T og udenlandske teleadministrationer kan fås hos P&T.
Særlige bestemmelser § 12.  P&T er bemyndiget til, når ganske særlige  

 forhold gør sig gældende, at dispensere fra bestemmelserne i denne  

 bekendtgørelse.
 § 13.  Klage over afgørelser, som er truffet af  

 P&T's Radioteknisk Tjeneste eller af teleregionerne, indsendes til  

 ministeriet for offentlige arbejder, generaldirektoratet for P&T.
Overtrædelser § 14.  Overtrædelse af § 1, stk. 1, § 5 - § 9 og § 11,  

 stk. 1 og 2, straffes med bøde.
 Stk. 2.  Den, som har foretaget installation af  

 radioanlæg, apparater eller dele dertil, der ikke opfylder de bestemmelser,  

 der er fastsat i radiokommunikationsloven eller i medfør heraf, herunder  

 vilkår for den pågældende sendetilladelse, eller som bringer allerede  

 eksisterende anlæg i strid med bestemmelserne, kan idømmes bøde.
 Stk. 3.  Den, der i øvrigt medvirker til overtrædelse,  

 kan idømmes bøde.
 Stk. 4.  Er en overtrædelse begået af et aktieselskab,  

 anpartsselskab, andelsselskab, en selvejende institution eller lignende, kan  

 der pålægges selskabet som sådant eller institutionen som sådan bødeansvar.
Stk. 5.  Ved overtrædelse af bestemmelser i denne  

 bekendtgørelse eller de af P&T givne forskrifter kan P&T inddrage  

 sendetilladelsen.
Den pågældende amatør-radiostation skal i så fald straks  

 sættes effektivt ud af drift, og P&T kan ved dertil bemyndigede personer  

 lade amatør-radiostationen plombere.
Ikrafttræden § 15.  Bekendtgørelsen træder i kraft den 1. januar  

 1986.
 Stk. 2.  Bekendtgørelse nr. 53 af 15. februar 1971 om  

 amatør- radiostationer med senere ændringer ophæves.
 Stk. 3.  Sendetilladelser, som er gældende ved  

 bekendtgørelsens ikrafttræden, omfattes herefter af bestemmelserne i denne  

 bekendtgørelse.
Ministeriet for offentlige arbejder, den  

 4. december 1985 POST- 0G TELEGRAFVÆSENET Særlige bestemmelser for amatør-radiosendetilladelse Med hjemmel i foranstående bekendtgørelse om  

 amatør-radiostationer, § 3, stk. 4, § 6, stk. 6, og § 9 har P&T  

 fastsat følgende A.
Betingelser for opnåelse af sendetilladelse.
I Grønland og på Færøerne udstedes der ikke tilladelser af kategori B og  

 C.
Adgangsbetingelserne for tilladelser af kategori A er som anført ovenfor  

 under kategori B, idet aldersgrænsen er nedsat til 15 år.
Tilladelser af  

 kategori E udstedes på grundlag af adgangsbetingelserne som anført ovenfor  

 under kategori D og efter tilladelse af kategori D i mindst 1 år.
 A.1. Tekniske prøver.
Tekniske prøver, jfr. nedenstående emneoversigter, afholdes normalt hvert  

 år i maj og november måned i København og enkelte provinsbyer.
Ved tilmelding  

 til teknisk prøve benyttes et særligt ansøgningsskema, som skal være RTT i  

 hænde senest 15. april for prøven i maj og senest 15. oktober for prøven i  

 november.
Ansøgningsskemaer modtaget efter 15. april hhv. 15 oktober  

 henlægges til næstfølgende prøve.
 De tekniske prøver er obligatoriske uanset ansøgerens eventuelle særlige  

 kvalifikationer.
For ansøgere med bopæl på Færøerne eller i Grønland vil der være mulighed  

 for aflæggelse af tekniske prøver på Færøerne hhv. i Grønland.
Henvendelse  

 herom rettes til telegrafbestyreren i Torshavn hhv. telestationerne i  

 Grønland eller til RTT.
 Almindelig teknisk prøve.
Prøven afholdes som en skriftlig prøve, hvor ansøgeren skal besvare 20  

 spørgsmål med fortrykte alternative svar (flervalgsopgave). For at bestå  

 prøven kræves 14 rigtige besvarelser.
Af hjælpemidler må alene benyttes  

 logaritmetabel, regnestok af enhver art og ikke- programmerbare lommeregnere.  

Egentlige formelsamlinger og lærebøger må ikke anvendes.
Ansøgeren  

 skal have elementære begreber om og kunne udføre enkle beregninger indenfor  

 nedenstående afsnit af radioteknikken:
 -1. Anvendelse af Ohms lov.
 -2. Måling af spænding og strøm.
 -3. Kapacitet og selvinduktion.
 -4. Afstemte kredse, højpas- og lavpasfiltre.
 -5. Måling af frekvens.
 -6. Transistorer.
 -7. Strømforsyning til sender og modtager.
 -8. Sikkerhedsforanstaltninger ved højspænding.
 -9. Modtagere.
 10. Oscillatorer.
 11. Krystaloscillatorer.
 12. Fordobler- og udgangstrin.
 13. VHF- og UHF-teknik.
 14. Nøgling af sender.
 15. Amplitudemodulation, herunder SSB.
 16. Frekvensmodulation.
 17. Modulationskontrol ved AM og FM.
 18. Radiobølgernes udbredelsesforhold.
 19. Halvbølgeantenner.
 20. Flerbåndsantenner, retningsantenner.
 21. Fødeledninger, antennekobling.
 22. Foranstaltninger på sendersiden til undgåelse af  

 forstyrrelser.
 23. Foranstaltninger på modtagersiden til afhjælpning  

 af forstyrrelser.
 24. Stationsbetjening.
 25. Licensbestemmelser.
 Litteratur: F.eks. »Vejen til sendetilladelsen« og »Vejen  

 til sendetilladelsen Opgavebog«, udgivet af Radioamatørernes Forlag ApS.
 Udvidet teknisk prøve.
Der kræves kendskab til de ved den almindelige tekniske prøve behandlede  

 emner, idet der specielt lægges vægt på nedenstående spørgsmål.
For at bestå  

 prøven, der er skriftlig, kræves, at 2/3 af de stillede spørgsmål besvares  

 tilfredsstillende.
Af hjælpemidler må alene benyttes logaritmetabel,  

 regnestok af enhver art og ikke-programmerbare lommeregnere.
Egentlige  

 formelsamlinger og lærebøger må ikke anvendes.
 1. Amplitudemodulation, herunder modulationsgrad,  

 frekvensspektrum og forskellige metoder til amplitudemodulation, herunder  

 SSB.
 2. Frekvensmodulation, herunder modulationsindeks,  

 frekvensspektrum og forskellige metoder til frekvensmodulation og  

 detektering.
3. Modulationskontrol ved AM og FM, herunder metoder  

 til bestemmelse af modulationsgrad og modulationsindeks.
Endvidere  

 anordninger til hindring af overmodulation og udsendelse af unødvendige  

 sidebånd.
 4. Effektforstærker med rør eller transistorer,  

 herunder sikkerhedsforanstaltninger ved høj effekt og høje spændinger.
 5. Foranstaltninger på sendersiden til undgåelse af  

 forstyrrelser, herunder antenner, antennekobling, netfilter og nøglefilter.
 6. Foranstaltninger på modtagersiden til afhjælpning  

 af forstyrrelser, herunder dimensionering af bølgefælder og HF-filtre.
 7. Licensbestemmelser.
 Litteratur: F. eks. »Vejen til sendetilladelsen« og »Vejen  

 til sendetilladelsen Opgavebog«, udgivet af Radioamatørernes Forlag Aps.
 A.2. Prøve i aftelegrafering og høremodtagning.
I forbindelse med de tekniske prøver vil der være mulighed for over for  

 P&T at aflægge prøve i aftelegrafering og høremodtagning.
Anmodning om  

 deltagelse anføres i ansøgningsskemaet.
Prøverne afholdes efter følgende  

 retningslinier:
Aftelegrafering: 5 minutters klart sprog med højst 5 fejl.
Morseskriften  

 skal være let læselig, og omprikninger er tilladt.
Høremodtagning: 5 minutters klart sprog med højst 15 fejl.
Der skal være  

 god overskuelighed i det nedskrevne.
 Hvert manglende, overkomplet eller forkert tegn regnes for 1 fejl.  

 Hastigheden må være mindst 60 hhv. 40 tegn pr. minut.
 Endvidere vil følgende attester, såfremt de indeholder oplysning om, at  

 prøve har været afholdt i overensstemmelse med ovenstående retningslinier,  

 som regel kunne godkendes:
 Indehavere af radiotelegrafistcertifikat udstedt i henhold til det  

 internationale radioreglement er fritaget for prøven i aftelegrafering og  

 høremodtagning, i ansøgningsskemaet gives oplysning om certifikatets nummer  

 og årstal.
 A.3. Midlertidig sendetilladelse til udenlandske statsborgere.
 Udenlandsk licenserede radioamatører kan oprette og benytte en  

 amatørradiostation under midlertidige ophold i Danmark, såfremt de er i  

 besiddelse af en særlig sendetilladelse, udstedt af vedkommende udenlandske  

 teleadministration på grundlag af aftaler truffet med P&T i henhold til §  

 11 i bekendtgørelse om amatør-radiostationer.
I andre tilfælde kan udenlandske statsborgere, der i deres hjemland har  

 gyldig amatør-radiosendetilladelse, normalt få udstedt midlertidig dansk  

 amatørradiosendetilladelse af P&T til brug under ophold her i landet for  

 en periode af maksimalt 3 måneder.
Disse tilladelser kan være betinget af, at  

 andre danske myndigheders samtykke opnås.
Sådanne tilladelser udstedes på  

 grundlag af et særligt ansøgningsskema, der skal være indsendt til P&T i  

 udfyldt stand senest 1 måned, før tilladelsen ønskes udstedt.
Til bekræftelse  

 af, at ansøgeren har gyldig amatør-radiosendetilladelse i hjemlandet, må  

 ansøgningsskemaet være påtegnet af vedkommende lands teleadministration eller  

 vedlægges en bekræftet kopi af ansøgerens tilladelse.
 Statsborgere i lande, med hvilke Danmark ikke har aftale om udstedelse af  

 særlig sendetilladelse i henhold til § 11 i bekendtgørelse om  

 amatør-radiostationer, eller ikke har særlig aftale i øvrigt om gensidig  

 udstedelse af amatør-radiosendetilladelse, må endvidere fremlægge  

 dokumentation af kravene ved de prøver, ansøgeren har bestået for at opnå  

 sendetilladelse, samt oplysning om de frekvensbånd, effekter og sendetyper,  

 tilladelsen i vedkommende land giver adgang til, f. eks. i form af et  

 eksemplar af vedkommende lands vilkår og bestemmelser for  

 amatør-radiostationer.
B.
Bestemmelser i forbindelse med sendetilladelse.
 B.1. Tilladte effekter:
 Ved brug af sendere, hvor der i udgangstrinet benyttes rør eller  

 transistorer af en sådan størrelse, at den tilladte grænse for sendereffekt  

 kan opnås eller overskrides ved optimale ydre omstændigheder, skal  

 radioamatøren kunne kontrollere, at effektgrænsen ifølge den i tabellen  

 angivne definition i praksis ikke overskrides.
SSB-sendere skal være således indrettet, at effektgrænsen ikke kan  

 overskrides ved en vilkårlig kraftig modulation med en vilkårlig tone  

 indenfor talebåndet.
Af hensyn til evt. overbelastning kan målingen gøres  

 ganske kortvarig.
 B.2. Tilladte frekvensbånd og sendetyper:
 Der gøres opmærksom på, at følgende frekvensbånd i henhold til  

 international aftale også benyttes af andre radiotjenster:
Der er af IARU (den Internationale Amatør Radio Union) udarbejdet  

 båndplaner for benyttelse af amatørbåndene.
Det anbefales, at disse følges.
 Båndplanerne rekvireres hos landsforeningen EDR.
 Udover de i omstående skema nævnte frekvensbånd kan frekvensbåndene i  

 nedenstående skema benyttes på de anførte betingelser:
 For disse frekvensbånd gælder, at radioamatørernes benyttelse er betinget  

 af, at der ikke forvoldes skadelige forstyrrelser af de lovlige  

 radiotjenester i de pågældende frekvensbånd (maritime tjenester hhv. faste  

 tjenester).
Der må i disse bånd i særlig grad tages forholdsregler til undgåelse af  

 forstyrrelser, bl.a. gennem aflytning før og under aktuel sending.
Der må  

 kun benyttes almindelig manuel morsetelegrafi, og det er ikke tilladt at  

 deltage i amatør-konkurrencer (contests) i disse bånd til forskel fra,  

 hvad der er tilfældet i de øvrige frekvensbånd.
 Det understreges, at der med disse frekvensbånd er indført en i forhold  

 til vedtagelserne ved WARC-79 speciel ordning, der har karakter af en  

 prøveordning, som P&T forbeholder sig at kunne bringe til ophør med  

 øjeblikkelig varsel, såvel generelt som overfor enkelte radioamatører,  

 såfremt der konstateres skadelige forstyrrelser, eller såfremt der  

 internationalt fremføres principielle indvendinger mod ordningen.
 Sendetyper.
 B.3. Andre tekniske specifikationer.
 Det benyttede radioudstyr skal være indrettet med tydeligt henblik på  

 amatør-radiovirksomhed.
 For amatør-radiosendere for frekvensbånd under 30 MHz skal indretningen  

 således tage klart sigte på, at sending alene skal ske inden for de på side  

 17 og 18 nævnte danske amatørbånd, og der må ikke være mulighed for sending i  

 frekvensbåndet 25 - 28 MHz.
 Amatør-radiosendere og -modtagere for VHF- og UHF-båndene skal være  

 således indrettet, at de alene kan sende eller modtage på frekvenser i  

 frekvensbånd, der af P&T er anvist for amatørradio.
 Ved modulerede udsendelser skal de ved modulationen frembragte  

 sidefrekvenser ligge inden for det tilladte bånd.
 Ved telegrafiudsendelser skal morsealfabetet eller - ved radiofjernskriver  

 - følgende alfabeter benyttes:
 1. Det internationale fjernskrivealfabet nr. 2 (1932).  

 Sendehastighed 45,5 eller 50 baud.
 2. Det internationale fjernskriveralfabet nr. 2 som  

 beskrevet i CCIR- anbefaling 476-2 (RTTY med særlig error correction).
 3. Det internationale fjernskriveralfabet nr. 5  

 (ASCII-koden). Sendehastighed højst 110 baud på frekvenser under 30 MHz og  

 højst 1200 baud på frekvenser over 30 MHz.
Ved fjernsynsudsendelser må billederne for den overvejende del af  

 sendetidens vedkommende være faststående med kaldesignal eller med  

 geometriske figurer til bedømmelse af udsendelsernes eller modtagningens  

 kvalitet.
Kun i kortere perioder under udsendelserne kan der sendes  

 kamerabilleder med andet indhold (ikke-faststående billeder). Udsendelserne  

 må kun være beregnet på modtagning hos en eller eventuelt flere  

 radioamatører, og udsendelserne må i øvrigt være af en art, som kan påregnes  

 at være uden nogen som helst interesse for fjernseere, bortset fra de nævnte  

 radioamatører.
 Forsøg i andre frekvensbånd end de i foranstående tabel anførte vil på  

 særlige betingelser efter ansøgning i hvert enkelt tilfælde kunne tillades på  

 enkelte frekvenser inden for følgende bånd, som i det internationale  

 radioreglement er tildelt amatørtjenesten foruden andre radiotjenester:
 Med ansøgningen må indsendes nærmere oplysninger om arten og omfanget af  

 de ønskede forsøg, herunder oplysning om ønsker om tilladelse til brug af  

 andre sendetyper end de ovenfor nævnte (f. eks. impulsmodulation).
C.
Forstyrrelser.
 Da tilladelsen til benyttelse af amatør-radiosendestation bl. a. er  

 betinget af, at udsendelserne ikke forstyrrer andre lovligt bestående  

 radiotjenester, herunder radiofoni og fjernsyn, må oversvingninger og andre  

 utilsigtede svingninger være dæmpet effektivt.
 Det skal særligt bemærkes, at alle udsendelser fra de danske  

 radiofoni- og fjernsynsstationer, det være sig programudsendelser eller  

 prøveudsendelser, må være beskyttet mod forstyrrelser fra radioamatørers  

 side, uanset hvorledes forstyrrelserne opstår.
Desuden skal forstyrrelser ved radiolytteres modtagning af udenlandske  

 radiofoni- og fjernsynsstationer i almindelighed afhjælpes, såfremt  

 forstyrrelserne skyldes oversvingninger eller andre utilsigtede svingninger  

 fra amatørsenderen.
Man forbeholder sig i særlige tilfælde også at kræve  

 sådanne forstyrrelser af udenlandske stationer afhjulpet, som skyldes  

 utilstrækkelig modtagerselektivitet, forudsat de pågældende  

 modtagerinstallationer efter P&T's vurdering er i overensstemmelse med  

 sædvanlig anvendt teknik.
 Såfremt amatørstationen forårsager forstyrrelser, der i henhold til  

 ovenstående skal afhjælpes, må der ikke - bortset fra prøvesending efter  

 aftale med klageren - foretages udsendelser i sendetiden for den pågældende  

 radiofoni- eller fjernsynsstation, før forstyrrelserne er afhjulpet; det  

 påhviler radioamatøren selv til enhver tid at undersøge, hvorvidt der sendes  

 fra den pågældende station, herunder at holde sig underrettet om eventuelle  

 ændringer i sendetiden.
 Såfremt det forstyrrede modtageanlæg efter P&T's vurdering er mere  

 følsomt over for forstyrrelser end sædvanligt for sådanne anlæg eller er  

 opstillet på særlig uhensigtsmæssig måde, kan P&T efter omstændighederne  

 kræve, at ejeren af modtageanlægget afhjælper disse forhold, forinden der  

 eventuelt stilles krav til ejeren af amatørstationen om yderligere  

 foranstaltninger.
I øvrigt må klageren, såfremt der skal kunne tages hensyn til den rejste  

 klage, være villig til at lade foretage sådanne rimelige foranstaltninger ved  

 sit modtageanlæg (f. eks. indsættelse af bølgefælde ved  

 antennetilslutningen), som er nødvendige for afhjælpning af forstyrrelserne.  

 Såfremt det er nødvendigt at foretage indgreb i modtageren, kan klageren  

 forlange dette udført af en fagmand.
Det er en betingelse, at  

 foranstaltningerne foretages uden væsentlige gener for klageren.
Udgifterne  

 til de her nævnte foranstaltninger afholdes af ejeren af den forstyrrende  

 amatør-radiosender.
De trufne foranstaltninger må ikke uden klagerens samtykke medføre  

 væsentlig forringelse af kvaliteten af modtagningen af danske og udenlandske  

 radiofoni- og fjernsynsudsendelser.
Tvivlstilfælde afgøres om fornødent af  

 P&T.
 Foranstående retningslinier for afhjælpning af forstyrrelser vil i  

 almindelighed også blive bragt i anvendelse ved forstyrrelser i andre  

 elektriske anlæg, som f. eks. båndoptagere, grammofonanlæg, telefoner,  

 stereoanlæg og højttaleranlæg.
 Forstyrrelser af en amatør-radiostation fra støjkilder i form af  

 elektriske apparater og anlæg, der ikke ejes eller bruges af radioamatøren,  

 behandles efter reglerne i radiostøjloven, jfr. ministeriet for offentlige  

 arbejders bekendtgørelse nr. 528 af 17. oktober 1978 af lov om  

 foranstaltninger mod forstyrrelser af radiomodtagning.
D.
Amatør-stationens oprettelse og benyttelse.
 Amatør-radiosendestationer må ikke oprettes, før P&T's sendetilladelse  

 er modtaget, og afgiften er betalt.
Amatør-radiostationer kan være fabriksfremstillede eller hjemmebyggede.
De  

 skal ikke typegodkendes af P&T, men skal opfylde de betingelser, der  

 fremgår af sendetilladelsen.
 Oprettelse anses at foreligge, såfremt senderen er driftsklar, d.v.s. f.  

 eks. forsynet med sendekrystaller og med umiddelbar adgang til strømforsyning  

 og antennetilslutning.
Et kombineret sende/modtageanlæg anses under tilsvarende forhold for en  

 oprettet sendestation, medmindre senderdelen er sat effektivt ud af funktion  

 ved foranstaltninger, der går væsentligt videre end simpel fjernelse af  

 sendekrystaller og mikrofon.
Dette gælder, uanset om anlægget er anskaffet  

 alene med henblik på modtagning.
Det vil f.eks. være acceptabelt, at  

 senderdelen er sat ud af drift ved fralodning af tilledningerne til  

 udgangstrinnet eller ved fralodning af strømforsyningen til hele senderdelen.
E.
Andre bestemmelser.
 E.1. Betjening af en amatør-radiostation.
Amatør-radiostationen må kun betjenes af licenserede radioamatører.  

 Kaldesignal, frekvensbånd, sendetyper og effekter (jfr. side 16-19) skal være  

 i overensstemmelse med sendetilladelsen for den, der betjener stationen.
Om  

 brug af kaldesignal, når en station benyttes fra en anden adresse end den,  

 der er oplyst til P&T, henvises til afsnit E.8., side 23.
 E.2. Udveksling af korrespondance.
 Der må ikke korresponderes med andre end amatør-radiostationer, bortset  

 fra tilfælde af nød samt ved opkald fra P&T's stationer.
Der må ikke korresponderes med amatør-radiostationer, der er ulicenserede,  

 såfremt dette er bekendt.
Tilsvarende må der ikke korresponderes med  

 amatørradiostationer i lande, hvis myndighed ikke tillader forbindelser med  

 udlandet.
 E.3. Det offentlige telenet.
 Amatør-radiostationen må ikke tilsluttes offentlige telenet.
 E.4. Retransmission og repeater-stationer.
Det er i almindelighed ikke tilladt at foretage retransmission af andre  

 stationers udsendelser.
Ved duplexforbindelse mellem amatør- radiostationer  

 må det således sikres, at de modtagne signaler ikke genudsendes over  

 senderen.
Til brug ved modulationskontrol er det dog tilladt at  

 retransmittere en amatør-radiostations udsendelse i højst 1 minut, såfremt  

 den pågældende radioamatør anmoder derom.
En sådan retransmission, hvad enten  

 den foretages direkte eller via båndoptager, må før og efter retransmissionen  

 klart identificeres som sådan, og endvidere skal angives kaldesignaler for  

 såvel den sendende som den retransmitterede station.
 Efter særskilt motiveret ansøgning til RTT vil der i enkelte tilfælde  

 kunne gives tilladelse på særlige betingelser til oprettelse og drift af  

 separate sende/modtage-stationer, der er specielt indrettet til  

 retransmission (repeaterstationer).
 E.5. Mobil og bærbar station.
Gældende sendetilladelse giver adgang til på dansk territorium at gøre  

 brug af mobil og bærbar amatør-radiostation.
Endvidere giver gældende  

 sendetilladelse adgang til at gøre brug af amatør- radiostation fra lystbåd  

 (mobil station), der befinder sig i dansk territorialfarvand eller i  

 internationalt farvand, samt fra privatfly i dansk luftrum (mobil station).
Mobile og bærbare amatør-radiostationer er i øvrigt underkastet de for  

 amatør-radiostationer i almindelighed gældende bestemmelser.
Det bemærkes, at  

 amatør-radiostationer i lystbåd (mobil station) ikke må benyttes til  

 udveksling af korrespondance af sådan art, som hører hjemme i den normale  

 maritime radiotjeneste.
 E.6. Anvendelse af amatør-radiostation i privatfly.
 For anvendelse af amatør-radiostationer ombord i privatfly gælder følgende  

 bestemmelser:
 - Faste installationer, der er nødvendige for eksperimentets  

 gennemførelse, såsom antenner og antennekabler m.v., skal udføres af dertil  

 godkendte værksteder.
 - Flyvningen er begrænset til privatflyvning under visuelle flyveforhold  

 (VFR).
 - Eksperimenterne er begrænset til sådanne mindre luftfartøjer, hvor der  

 er umiddelbar kontakt mellem føreren og de eksperimenterende.
 - Før flyvningen skal det bedst muligt sikres, at eksperimentaludstyret  

 ikke influerer væsentligt på det til VFR flyvning benyttede udstyr, som  

 eksempelvis VHF kommunikation og autopilot.
 E.7. Amatør-radiostation i skibe tilhørende handelsflåden.
 Efter særlig ansøgning i hvert enkelt tilfælde vil der kunne gives  

 tilladelse til brug af amatør-radiosendestation om bord i danske skibe.  

 Udstedelse af tilladelse er betinget af, at der sammen med ansøgningen  

 indsendes en af vedkommende rederi afgivet skriftlig erklæring om, at  

 rederiet er indforstået med, at den pågældende amatør-radiostation  

 installeres og benyttes i vedkommende skib.
 E.8. Kaldesignal.
 Efter bestået teknisk prøve tildeles ansøgeren et kaldesignal efter  

 nedennævnte principper med tal og bogstaver i stigende rækkefølge.  Der  

 vil ikke kunne tages hensyn til ansøgerens ønsker om tildeling af specielle  

 kaldesignaler, og de tildelte kaldesignaler vil normalt ikke kunne  

 ændres.
Kaldesignalerne består af bogstaverne OX, OY eller OZ efterfulgt af et tal  

 fra 1 til 9 samt et, to eller tre bogstaver.
De to første bogstaver angiver,  

 at tilladelsen er gældende i følgende områder:
Ved permanent flytning mellem nævnte områder må sendetilladelsen og  

 kaldesignalet ændres.
Dog kan der under kortvarigt ophold benyttes det  

 sædvanlige kaldesignal indledt med OX/, OY/ hhv.
OZ/ afhængig af, hvorfra  

 amatør-radiostationen benyttes.
 Amatør-radiostationer skal ved opkald og ved afslutningen af hver  

 forbindelse samt ved længere udsendelser mindst hvert tiende minut benytte de  

 kaldesignaler, der er tildelt dem.
 Ved fjernsyns- og faksimileudsendelser samt ved brug af radiofjernskriver  

 skal kaldesignalet sendes med telefoni eller telegrafi i morsealfabetet  

 (maksimal sendehastighed 125 tegn i minuttet) ved modulation eller tastning  

 af bærebølgen (ved fjernsynsudsendelser: billedbærebølgen).
 Ved midlertidig benyttelse fra alternativ adresse skal der til  

 kaldesignalet føjes /A, f. eks 0Z6XX/A.
Under brug af amatør-radiostation fra køretøj, privatfly eller lystbåd  

 (mobil station) skal der til kaldesignalet føjes /M, f. eks.
OZ6XX/M.
Under brug af amatør-radiostation i skibe tilhørende handelsflåden skal  

 der til kaldesignalet føjes /MM, f.eks.
OZ6XX/MM.
Under brug af bærbar amatør-radiostation skal der til kaldesignalet føjes  

 /P, f. eks.
OZ6XX/P.
 Udenlandske radioamatører, der i henhold til bekendtgørelsens kap. 7, §  

 11, anvender deres amatør-radiostation i Danmark, Grønland eller på Færøerne,  

 skal benytte deres eget kaldesignal i forbindelse med OZ, OX eller OY, f.eks.  

 OZ/DL4XX eller OX/I4ABZ/P.
 E.9. Sikkerhedsforskrifter.
 Opmærksomheden henledes på bestemmelserne i det af ministeriet for  

 offentlige arbejder udgivne stærkstrømsreglement.
 E.10. Øvrige bestemmelser.
 RTT må til enhver tid holdes underrettet om sendestationens beliggenhed,  

 ligesom ændring af indehaverens postadresse straks må meddeles RTT.  

 Meddelelse om brug af mobil eller bærbar amatør- radiostation samt  

 midlertidig brug af amatør-radiostationen fra alternativ adresse, jfr. afsnit  

 E.8., er dog ikke nødvendig.
 P&T's tilladelse skal opbevares ved amatør-radiostationen og skal på  

 begæring forevises kompetente myndigheder.
Under brug af mobil og bærbar amatør-radiostation samt ved benyttelse fra  

 alternativ adresse vil det være tilstrækkeligt at forevise kvitteringsdelen fra det af P&T udsendte giroindbetalingskort  

 forsynet med postkvittering for betaling af beløbet.
P&T udarbejder hvert år fortegnelsen, »Amatør-radiostationer i  

 Danmark«.
Fortegnelsen indeholder navn og adresse på radioamatører, der  

 har gældende amatør-radiosendetilladelse.
 Fortegnelsen vil normalt være til salg pr. 1. oktober og kan bestilles hos  

 Teletrafiktjenesten, Telegade 2, 2630 Tåstrup., tlf. (02) 52 91 11, lokal  

 2122.
 E.11. Fornyelse af sendetilladelsen.
Sendetilladelsen er kun gældende i forbindelse med gyldig kvittering for  

 betaling af den årlige afgift.
Ved sendetilladelsens udløb udsendes fra  

 P&T giroindbetalingskort for fornyelsen, medmindre der senest en uge  

 forinden er modtaget meddelelse om, at sendetilladelsen ikke ønskes  

 opretholdt.
 Ønskes en inddraget sendetilladelse udstedt påny, vil dette i  

 almindelighed kunne ske, uden at der skal aflægges fornyede prøver; for  

 genudstedelse af sendetilladelsen betales et gebyr.
 Genudstedelse af en sendetilladelse vil dog altid ske i henhold til de på  

 genudstedelsestidspunktet gældende bestemmelser.
 E.12. Inddragelse af sendetilladelsen.
 Som angivet i bekendtgørelsen om amatør-radiostationer, § 14, stk. 5, vil  

 sendetilladelsen kunne inddrages, såfremt der sker overtrædelse af de vilkår  

 (bestemmelser), der er fastsat for sendetilladelsen.
De pågældende vilkår (bestemmelser) er indeholdt i §§ 5-9 og § 11 i  

 bekendtgørelsen samt i afsnit A-E på side 16-24 i nærværende hæfte.
Endvidere  

 kan der i særlige tilfælde være fastsat særskilte vilkår i den enkelte  

 sendetilladelse med hjemmel i foregående bestemmelser.
 (* 1) Personer, som det påhviler at handle i medfør af offentlig tjeneste  

 eller hverv.
