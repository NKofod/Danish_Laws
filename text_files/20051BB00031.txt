Fremsat den 9. november 2005 af Rune Lund (EL),  

 Jørgen Arbo‑Bæhr (EL), Line Barfod (EL),  

 Per Clausen (EL) og Frank Aaen (EL) Forslag til folketingsbeslutning om  

 suspension af Euro-Middelhavsassocieringsaftalen med Israel Folketinget opfordrer regeringen til i EU at foreslå, at EU  

 suspenderer den indgåede Euro-Middelhavsassocieringsaftale mellem EU og  

 Israel,  

 indtil Israel overholder artikel 2 i aftalen.
Bemærkninger til forslaget Beslutningsforslaget er en genfremsættelse af beslutningsforslag  

 nr.
B 19 fra folketingsåret 2004-05, 1. samling (se Folketingstidende  

 2004-05,  

 1. samling, forhandlingerne side 1987 og tillæg A side 1116 og 1114), og  

 beslutningsforslag nr.
B 174 fra folketingsåret 2003-04 (se Folketingstidende  

 2003-04, forhandlingerne side 10628 og 11458, tillæg A side 7893 og tillæg B  

 side 2335).
Den 13. marts 1997 godkendte et stort flertal i Folketinget  

 Euro-Middelhavsassocieringsaftalen med Israel på grundlag af  

 beslutningsforslag  

 nr.
B 7, som blev fremsat af udenrigsministeren den 2. oktober 1996.
 Forslagsstillerne af nærværende forslag henviste dengang til  

 artikel 2 i associeringsaftalen, hvor det hedder:
»Forbindelserne mellem parterne samt alle bestemmelserne i denne  

 aftale bygger på respekten for menneskerettighederne og de demokratiske  

 principper,  

 som ligger til grund for deres interne og internationale politik, og som  

 udgør  

 et væsentligt element i aftalen.« Desuden skrev udenrigsministeren tilbage i 1996 i sine  

 bemærkninger til B 7:
»Respekten for de demokratiske principper og for menneskerettighederne  

 udgør et væsentligt element for partnerskabet.
I tilfælde af den ene parts  

 misligholdelse vil den anden part i medfør af aftalens bestemmelser kunne  

 træffe passende foranstaltninger.
Manglende overholdelse af aftalens  

 væsentligste elementer vil således kunne føre til suspension af aftalen.« Forslagsstillerne af nærværende forslag fremførte under  

 behandlingen af B 7, at en ratifikation af associeringsaftalen fra  

 Folketingets  

 side var det samme som at godkende den israelske politik.
Heroverfor mente  

 nogle fra det store flertal, som i sidste ende godkendte aftalen, at man  

 skulle  

 vedtage den og bruge den proces, som ville følge i sporet af aftalen, til at  

 presse Israel til at standse undertrykkelsen af den palæstinensiske  

 befolkning.
Forslagsstillerne er af den opfattelse, at udviklingen mildt  

 sagt ikke har vist det ønskede resultat.
Derfor bør Danmark i EU arbejde for  

 og  

 direkte foreslå, at EU suspenderer den indgåede aftale med henvisning til de  

 kontinuerlige israelske overtrædelser af artikel 2 i den indgåede aftale.
 Som begrundelse for at godkende associeringsaftalen skrev en del  

 af flertallet:
 »Partierne lægger stor vægt på aftalernes artikel 2, som  

 henviser til, at respekten for de demokratiske principper og  

 menneskerettighederne, som de er stadfæstet i verdenserklæringen om  

 menneskerettighederne,  

 ligger til grund for Fællesskabets og »de enkelte landes« interne og  

 internationale politik og udgør et væsentligt element i denne aftale.
 Partierne har noteret sig, at regeringen har lovet at give  

 Folketinget en regelmæssig orientering om menneskerettighederne i alle de  

 lande, som der er indgået Euro-Middelhavsassocieringsaftaler med.
Partierne har desuden noteret sig, at regeringen vil arbejde  

 for, at EU etablerer en overvågningsmekanisme, som skal stå for løbende  

 overvågning af aftalerne med henblik på overholdelse af aftalernes artikel  

 2.« I dag må det konstateres, at Israel ikke udviser respekt for  

 menneskerettighederne og de demokratiske principper, samt at dialogen med  

 Israel under aftalen ikke giver de nødvendige resultater.
Israel har siden  

 1967  

 holdt store palæstinensiske områder besat og har i den forbindelse begået  

 talløse overgreb på menneskerettighederne.
Israel er ansvarlig for mange  

 attentater på palæstinensere i de senere år, og for overgreb på  

 ytringsfriheden  

 m.m.
En suspension af aftalen er derfor nødvendig.
Skriftlig fremsættelse Rune  

 Lund  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om suspension af Euro-Middelhavsassocieringsaftalen med  

 Israel.
(Beslutningsforslag nr.
B 31).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
