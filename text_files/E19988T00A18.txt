A.18.1 Bevilling til forarbejdning under toldkontrol A.18.2 Toldskyld for indførselsvarerne A.18.3 Toldpræference A.18.4 Forenklet bevillingsudstedelse, forenklet  

 procedure A.18.5 Afslutning af proceduren A.18.6 Oplysninger om meddelte bevillinger Formål Forarbejdning under toldkontrol giver mulighed for at lade ikke-EU-varer  

 underkaste behandlinger på EU's toldområde, uden at de forud er overgået til  

 fri omsætning.
 Når varerne efter behandlingen overgår til fri omsætning, pålægges de den  

 told og afgift, der gælder for de fremkomne forarbejdningsprodukter.
 De specifikke handelspolitiske foranstaltninger, der måtte gælde for de  

 uforarbejdede varer, anvendes ikke, hvis disse foranstaltninger ikke gælder  

 for forarbejdningsprodukterne.
 Baggrunden for denne ordning er at modvirke negativ toldbeskyttelse - dvs.  

 at det toldbeløb, der hviler på råvarer eller halvfabrikata, overstiger  

 tolden på den vare, der forarbejdes af råvarer eller halvfabrikata.
 Som eksempel herpå er indførsel af varer, der denatureres til et bestemt  

 formål eller nedbrydes til skrot.
 Formålet med ordningen er at trække aktiviteter til EU uden at  

 tilsidesætte den beskyttelse af EU-producenterne, som den fælles toldtarif  

 yder.
GB bilag 87 Ordningen gælder kun for de varer, der er anført i kolonne 1 på listen i  

 bilag 87 i gennemførelsesbestemmelserne, og som skal underkastes den  

 forarbejdning, der er anført i samme listes kolonne 2.
Det legale grundlag Reglerne om forarbejdning under toldkontrol findes i toldkodeksens artikel  

 84-90 og 130-136 samt gennemførelsesbestemmelsernes artikel 496-502 og  

 650-669.
A.18.1 Bevilling til forarbejdning under toldkontrol TK art. 132 Toldcentret kan udstede bevilling til den person, der udfører  

 forarbejdningen, eller som lader den udføre.
Betingelser En bevilling kan kun udstedes:
TK art. 133 1. til personer, der er etableret i EU, 2. hvis det er muligt at identificere indførselsvarerne i  

 forarbejdningsprodukterne, 3. hvis forarbejdningsprodukterne ikke med økonomisk fordel kan føres  

 tilbage til den beskaffenhed, de havde, da de blev henført under ordningen.
Eksempelvis må denatureringsmidlet ikke kunne fjernes fra denatureret  

 ethanol, således at ethanolen kan anvendes til fremstilling af drikkevarer, 4. hvis anvendelse af ordningen ikke kan medføre fordrejning af  

 virkningerne af reglerne om oprindelse og af de kvantitative restriktioner  

 for indførte varer, 5. hvis ordningen kan bidrage til oprettelse eller opretholdelse af  

 forarbejdningsvirksomheder i EU uden at berøre væsentlige interesser hos  

 EU-producenter af lignende varer.
A.18.2 Toldskyld for indførselsvarerne TK art. 135 Opstår der toldskyld for varerne, før de er undergået den behandling, som  

 er omhandlet i bevillingen, fastsættes denne toldskyld på grundlag af de  

 beskatningselementer, der gjaldt for indførselsvarerne på det tidspunkt, de  

 blev henført under ordningen.
A.18.3 Toldpræference TK art. 136 I visse tilfælde kan fortoldningen af forarbejdningsprodukterne ske efter  

 en lavere sats med henvisning til, at der for indførselsvarerne kunne  

 indrømmes præferencetoldbehandling.
Det er dog en forudsætning, at der også  

 findes en præferenceordning for forarbejdningsprodukterne.
A.18.4 Forenklet bevillingsudstedelse, forenklet procedure GB art. 656-659 Der er mulighed for at anvende ordningerne om forenklet  

 bevillingsudstedelse og forenklet procedure i forbindelse med forarbejdning  

 under toldkontrol.
A.18.5 Afslutning af proceduren GB art. 664 og 665 Bevillingshaver skal senest 30 dage efter afslutningsfristens udløb  

 forelægge toldcentret en afslutningsopgørelse.
GB art. 666 Når forarbejdningsprodukterne overgår til fri omsætning, kan toldværdien  

 vælges fastsat efter forskellige principper.
Det oftest anvendte princip er  

 anvendelse af toldværdien af indførselsvarerne med tillæg af  

 forarbejdningsomkostningerne.
GB art. 667 I visse tilfælde kan de handelspolitiske foranstaltninger såsom  

 fremlæggelse af eventuel importlicens, indførselscertifikat,  

 indførselsbevilling eller oprindelsescertifikat finde anvendelse på de  

 forarbejdningsprodukter, der overgår til fri omsætning.
A.18.6 Oplysninger om meddelte bevillinger GB art. 668-669 Hver måned sender medlemsstaterne oplysninger om udstedte bevillinger til  

 forarbejdning under toldkontrol.
Interesserede brancheforeninger kan anmode  

 om kopi af disse oplysninger.
 Såfremt det kan godtgøres, at et bevillingsforhold berører en producents  

 interesser, kan der via toldcentret indsendes en indsigelse til Kommissionen  

 imod bevillingsudstedelsen.
