Nr BTL 98 Betænkning over Forslag til lov om ændring af forskellige love  

 (Brugerbetaling for visse forvaltningsafgørelser inden for  

 Justitsministeriets område)   

 Nr L 98 1989-90, 1. samling Afgivet af Retsudvalget Afgivet: 19891210 Udvalget har behandlet lovforslaget i en række møder og har herunder stillet spørgsmål til justitsministeren, som denne har besvaret dels skriftligt, dels mundtligt.
Et af spørgsmålene og svaret herpå, hvormed ministeren har fremsendt en udtalelse indhentet fra Dansk Politiforbund, er optrykt som bilag til betænkningen.
Med hensyn til lotterier har justitsministeren oplyst, at  

 Justitsministeriet er opmærksom på de problemer, som de nye betalingsregler  

 rejser for de mindre lotterier.
For at afhjælpe disse problemer er  

 Justitsministeriet indstillet på at udvide fritagelsen i  

 bortlodningscirkulærets § 8, stk. 2, således at offentlig bortlodning til  

 almennyttigt formål uden tilladelse kan foretages op til 2 gange årligt med  

 en salgssum på op til 20.000 kr.
Justitsministeren har endvidere under et samråd i udvalget oplyst, at han  

 administrativt vil gennemføre en opstramning af reglerne om framelding fra  

 køreprøve, således at framelding ikke kan ske gebyrfrit senere end ugedagen  

 før prøven, medmindre der fremlægges lægeerklæring.
Udvalget kan tilslutte  

 sig dette.
 Der er af justitsministeren og af et mindretal stillet ændringsforslag,  

 hvorom henvises til de ledsagende bemærkninger.
 Et mindretal (Det Konservative Folkepartis, Venstres,  

 Fremskridtspartiets, Det Radikale Venstres og Kristeligt Folkepartis  

 medlemmer af udvalget) indstiller lovforslaget til vedtagelse med det  

 af ministeren stillede ændringsforslag, idet mindretallet kan tilslutte sig,  

 at der indføres brugerbetaling på de områder, der er nævnt i lovforslaget.  

 Mindretallet lægger vægt på, at ordningen med brugerbetaling udformes på den  

 måde, der giver anledning til mindst administration, og kan derfor tilslutte  

 sig, at gebyret skal betales ved ansøgningens indgivelse og som en betingelse  

 for at tage ansøgningen under behandling.
Et andet mindretal (Socialdemokratiets og Socialistisk Folkepartis  

 medlemmer af udvalget) afviser lovforslaget og indstiller dette til  

forkastelse ved 3. behandling.
Selv om enkelte dele af lovforslaget  

 kunne overvejes med henblik på adfærdsændringer eller for at tilsigte  

 begrænsninger i antallet af tilladelser, findes lovforslaget dog i sin helhed  

 uantageligt.
Efter mindretallets opfattelse vil lovforslaget bibringe borgerne den  

 opfattelse, at den service, der stilles til rådighed af offentlige  

 myndigheder, knyttes til betalingsevnen hos dem, der efterspørger disse  

 ydelser.
Derved virker lovforslaget som et rent skatteforslag.
Dette  

 understreges af, at gebyrpålægget alene er knyttet til indgivelse af visse  

 ansøgninger, således at også banale og lidet ressourcekrævende afslag uden  

 egentlig sagsbehandling belægges med et gebyr.
Visse dele af lovforslaget  

 synes nærmest at have chikanøs karakter, når det forventede provenu tages i  

 betragtning.
Dette gælder således lovforslagets §§ 1, 2 og 3, hvorfor  

 mindretallet har stillet ændringsforslag om, at disse bestemmelser udgår.
 Mindretallet finder endelig, idet der henvises til de som bilag optrykte  

 udtalelser fra Dansk Politiforbund, at en regelsanering og  

 afbureaukratisering i det tilladelsessystem, der er opbygget i henhold til  

 politilovene, ville frigøre flere ressourcer og skabe en bedre offentlig  

 service på området.
 Et tredje mindretal (Centrum-Demokraternes medlem af udvalget) vil  

 redegøre for sin stilling til lovforslaget ved 2. behandling.
Ændringsforslag Af et mindretal (S og SF):
Til § 1 1) Paragraffen udgår.
Til § 2 2) Paragraffen udgår.
Til § 3 3) Paragraffen udgår.
 Af justitsministeren, tiltrådt af udvalget:
Ny paragraf 4) Efter § 7 indsættes som ny paragraf:
» § 01 Loven gælder ikke for Færøerne og Grønland.« Bemærkninger Til nr. 1-3 Der henvises til mindretallets betænkningsbidrag.
Til nr. 4 Det foreslås, at loven ikke skal gælde for Færøerne og Grønland.
 Ninn-Hansen (KF) Sterup (KF) Helge Adam Møller (KF) Bjørn Elmquist (V)  

 Traberg Smidt (V) Hugo Holm (FP) Kirsten Lee (RV) Sonja Albrink (CD) Inger  

 Stilling Pedersen (KRF) Erling Christensen (S) Ole Espersen (S) Søren Hansen  

 (S) Torben Lund (S) Lissa Mathiasen (S) Carsten Andersen (SF) Leif Hermann  

 (SF) Ebba Strange (SF) nfmd.
Bilag Et af udvalgets spørgsmål til justitsministeren og dennes besvarelse heraf Spørgsmål:
Vil ministeren indhente en udtalelse over lovforslaget fra Dansk  

 Politiforbund? Svar:
 Som følge af den korte tid, der har været til rådighed for besvarelsen,  

 har Justitsministeriet telefonisk indhentet en udtalelse fra Dansk  

 Politiforbund.
 For så vidt angår §§ 1 og 3 (gebyr for visse ansøgninger om tilladelse  

 efter politivedtægterne) har politiforbundet udtalt, at man ikke finder, at  

 der er tale om et område, der er velegnet til at belægge med gebyrer.  

 Forbundet har herved henvist til disse tilladelsers uensartede karakter og  

 til, at provenuet af gebyrerne må antages at blive relativt beskedent.
 Forbundet har oplyst, at man i givet fald vil kunne finde andre og bedre  

 egnede områder for gebyrer, f.eks. øgede gebyrer for prøvenummerplader og  

 gebyrer i forbindelse med ejerskifte af motorkøretøjer.
 Dansk Politiforbund kan tilslutte sig forslagene om gebyrer for  

 tilladelser efter våbenloven, færdselsloven og lov om hotel- og  

 restaurationsvirksomhed.
Tilføjelse til betænkning Efter at 2. behandling af lovforslaget blev afbrudt og det henvistes til fornyet udvalgsbehandling, har udvalget afholdt yderligere nogle møder.
Udvalget har herunder stillet spørgsmål til justitsministeren, som denne har besvaret dels skriftligt, dels mundtligt.
 Udvalget har herunder modtaget mundtlig og/eller skriftlig henvendelse  

 fra:
Danmarks Tivoli Forening, Dansk Automobil Sports Union, Dansk Cykel Union, Dansk Idræts-Forbund, Handicappedes Idrætsforening for Horsens og Omegn, De, Jagtorganisationernes Fællesudvalg og Sammenslutningen af By- og Markedsfester i Danmark.
 Ændringsforslag nr. 1 og 3 i betænkningen ønskes taget tilbage af  

 forslagsstillerne. Ændringsforslag nr. 5-7 i tilføjelsen til betænkningen er  

 alle nye og stillet af justitsministeren.
 Herefter indstiller et mindretal (Det Konservative Folkepartis,  

 Venstres, Fremskridtspartiets, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse med de af  

 justitsministeren som nr. 4 i betænkningen og nr. 5-7 i tilføjelsen til  

 betænkningen stillede ændringsforslag.
 Mindretallet fremhæver i den forbindelse, at gebyrerne, således som  

 lovforslaget nu er udformet, vil vedrøre områder, hvor der er en  

 administrativ belastning i forbindelse med tilladelsesordningerne.
 Mindretallet har noteret, at justitsministeren har givet tilsagn om, at  

 den nærmere gennemførelse af gebyrordningen vil ske på en måde, der er klar  

 for borgerne, men som alligevel giver mulighed for en fleksibel  

 administration, hvor dette er nødvendigt.
 Således vil der med hensyn til transporttilladelserne i forbindelse med  

 den foreslåede lovs ikrafttræden blive åbnet mulighed for 1-årige  

 dispensationer efter færdselslovens §§ 84-86. I den forbindelse har  

 ministeren givet tilsagn om, at omrejsende tivolier vil kunne nøjes med een  

 årlig tilladelse, der ikke kun er begrænset til een politikreds.
 Mindretallet henviser i denne forbindelse til, at lovforslaget især skal  

 ses som en udmøntning af forliget vedrørende finansloven for 1990.
 Et andet mindretal (Socialdemokratiets og Socialistisk Folkepartis  

 medlemmer af udvalget) kan stemme for det af mindretallet i betænkningen som  

 nr. 2 stillede ændringsforslag og de af justitsministeren som nr. 4 i  

 betænkningen og nr. 5 og 6 i tilføjelsen til betænkningen stillede  

 ændringsforslag, men bemærker, at mindretallets medlemmer af udvalget efter  

 afbrydelsen af 2. behandling af lovforslaget på ny har forsøgt at få klarhed  

 over lovforslagets konsekvenser, især med hensyn til den  

 færdselssikkerhedsmæssige side.
Mindretallet må imidlertid med beklagelse konstatere, at hverken samråd  

 eller skriftlige besvarelser udgør et blot nogenlunde rimeligt grundlag for  

 en sådan vurdering.
Hertil kommer en meget stor uklarhed om den fremtidige  

 administration af den foreslåede lovgivning.
Ministeren har imidlertid  

 afslået at fremlægge udkast eller give en nærmere orientering om indholdet af  

 den påtænkte administrative regulering.
 Mindretallet vil mellem 2. og 3. behandling af lovforslaget på ny søge  

 disse spørgsmål yderligere belyst og vurdere forslag fremsat af deputationer.
 Et tredje mindretal (Centrum-Demokraternes medlem af udvalget) kan  

 stemme for de af justitsministeren som nr. 4 i betænkningen og nr. 5 og 6 i  

 tilføjelsen til betænkningen stillede ændringsforslag, men vil i øvrigt  

 redegøre for sin stilling til lovforslaget og de stillede ændringsforslag ved  

 den fortsatte 2. behandling.
Ændringsforslag Af justitsministeren, tiltrådt af udvalget:
Til § 1 5) Paragraffen udgår.
Til § 3 6) Paragraffen udgår.
 Af justitsministeren, tiltrådt af et mindretal (KF, V, FP,  

 RV og KRF):
Til § 4 7) I det foreslåede § 6 b, stk. 1, ændres »750 kr.« til:  

 »840 kr.«.
Bemærkninger Til nr. 5-7 Det foreslås, at bestemmelserne om gebyr for indgivelse af ansøgning om  

 tilladelse efter politivedtægten udgår, og at afgiften for våbentilladelser  

 fastsættes til 840 kr.
Grethe Fenger Møller (KF) fmd.
Sterup (KF) Helge Adam Møller (KF) Bjørn  

 Elmquist (V) Traberg Smidt (V) Hugo Holm (FP) Kirsten Lee (RV) Søren Bastholm  

 (CD) Inger Stilling Pedersen (KRF) Erling Christensen (S) Ole Espersen (S)  

 Søren Hansen (S) Torben Lund (S) Lissa Mathiasen (S) Carsten Andersen (SF)  

 Leif Hermann (SF) Ebba Strange (SF) nfmd.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet spørgsmål til justitsministeren, som denne har besvaret skriftligt.
 Udvalget har endvidere modtaget skriftlig henvendelse fra Dansk  

 Bøssemager- og Vaabenhandlerforening og Jagtorganisationernes Fællesudvalg.
 Herefter indstiller et flertal (Socialdemokratiets, Socialistisk  

 Folkepartis og Centrum-Demokraternes medlemmer af udvalget) lovforslaget til  

forkastelse.
 Et flertal inden for flertallet (Socialdemokratiets og Socialistisk  

 Folkepartis medlemmer af udvalget) fastholder sit hidtidige standpunkt, at  

 lovforslagets virkninger er helt utilstrækkeligt belyst, og finder afgivelse  

 af tillægsbetænkning på indeværende tidspunkt ganske uforsvarlig.
 På tidspunktet for afgivelsen af tillægsbetænkningen er der stadig  

 ubesvarede spørgsmål, og der er anmeldte deputationer, der ikke har haft  

 mulighed for at møde op i Retsudvalget, selv om de kunne have bidraget til  

 belysning af lovforslagets konsekvenser.
 S' og SF's medlemmer af udvalget finder det på denne baggrund kritisabelt,  

 at udvalgets flertal majoriserer en betænkningsafgivelse igennem.
 Et mindretal (Det Konservative Folkepartis, Venstres, Fremskridtspartiets,  

 Det Radikale Venstres og Kristeligt Folkepartis medlemmer af udvalget)  

 indstiller lovforslaget til vedtagelse i den affattelse, hvori det  

 foreligger efter 2. behandling.
Grethe Fenger Møller (KF) fmd.
Sterup (KF) Helge Adam Møller (KF) Bjørn  

 Elmquist (V) Traberg Smidt (V) Knud Lind (FP) Kirsten Lee (RV) Søren Bastholm  

 (CD) Inger Stilling Pedersen (KRF) Erling Christensen (S) Ole Espersen (S)  

 Søren Hansen (S) Torben Lund (S) Lissa Mathiasen (S) Carsten Andersen (SF)  

 Leif Hermann (SF) Ebba Strange (SF) nfmd.
