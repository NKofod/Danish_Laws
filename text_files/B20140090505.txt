 Bekendtgørelse om ændring af bekendtgørelse om betaling for kontrol af fødevarer, foder og levende dyr m.v.
§ 1 I bekendtgørelse nr. 1649 af 27. december 2013 om betaling for kontrol af fødevarer, foder og levende dyr m.v., som ændret ved bekendtgørelse nr. 112 af 29. januar 2014 og bekendtgørelse nr. 290 af 26. marts 2014, foretages følgende ændringer:
 1. Indledningen affattes således:
»I medfør af § 28, stk. 1, § 44, § 45, stk. 1-4, 6 og 10, og § 49, stk. 1, i lov om fødevarer, jf. lovbekendtgørelse nr. 467 af 15. maj 2014, § 30, stk. 4, i lov om dyrlæger, jf. lovbekendtgørelse nr. 464 af 15. maj 2014, § 31, § 53 og § 57 i lov om hold af dyr, jf. lovbekendtgørelse nr. 466 af 15. maj 2014, § 114 a i lov om fiskeri og fiskeopdræt (fiskeriloven), jf. lovbekendtgørelse nr. 568 af 21. maj 2014, § 1, stk. 3, nr. 9 og nr. 11, og § 1 a, stk. 1, i lov om foderstoffer, jf. lovbekendtgørelse nr. 477 af 15. maj 2014, § 31 a i dyreværnsloven, jf. lovbekendtgørelse nr. 473 af 15. maj 2014, og tekstanmærkning nr. 158 ad § 24 på finansloven for 2014, fastsættes:« 2. I § 8, stk. 1, ændres »227 kr.« til: »162 kr.« 3. § 29, stk. 8, affattes således:
»Stk. 8. De i stk. 1 og 6 anførte takster anvendes således, at der for hver sending opkræves et grundgebyr, og herudover opkræves der kvartersats for det samlede tidsrum, myndigheden anvender på den direkte kontrol (identitetskontrol og fysisk kontrol) ved et rekvireret kontrolforløb.
For animalske produkter og levende dyr opkræves grundgebyret for hvert veterinærdokument (CVED).« 4. I § 34, nr. 1, ændres »17,72 kr.« til: »15,66 kr.« 5. I § 34, nr. 2, ændres »28,37 kr.« til: »25,08 kr.« 6. I § 34, nr. 3, ændres »0,22 kr.« til: »0,19 kr.« 7. I § 34, nr. 4, ændres »12,80 kr.« til: »11,31 kr.« § 2 Stk. 1. Bekendtgørelsen træder i kraft den 1. august 2014, jf. dog stk. 2.
 Stk. 2. § 1, nr. 2, træder i kraft den 1. oktober 2014.
 Stk. 3. For takster omfattet af nr. 4-7, der opkræves på grundlag af kvartalsvise eller årlige indberetninger, beregnes afgiften forholdsmæssigt i det kvartal eller år, hvori ændringen træder i kraft.
