Landsskatteretskendelse A klager over, at skatteankenævnet har nægtet fradrag for  

 rejseudgifter for 1998.
 Det fremgår af sagens oplysninger, at klageren i 1998 har  

 klageren været midlertidigt beskæftiget hos B A/S i perioden 23. juni til 22.  

 august og på X sygehus i flere perioder opgjort til 3 dage i januar, 4 dage i  

 april og 19 dage i juli.
 Det er oplyst, at der har været tale om feriejobs, og at  

 klageren i forbindelse med arbejdet har opholdt sig hos sine forældre i X.
 Klageren har oplyst, at han har haft sin sædvanlige bopæl i Y,  

 at der har været tale om en lejebolig, som han har lejet sammen med en  

 studiekammerat, og at han også i de perioder, hvor han har haft feriearbejde,  

 har betalt huslejen til boligen i Y.
 Klageren har anmodet om fradrag i henhold til reglerne i  

 ligningslovens § 9, stk. 5, idet han på grund af afstanden mellem bopæl og  

 det  

 midlertidige arbejdssted ikke har haft mulighed for at overnatte på sin  

 sædvanlige  

 bopæl i Y.
Klageren har i sin opgørelse af fradraget set bort fra de 19  

 dage i juli 1998, idet han samtidig med dette dagarbejde har haft natarbejde  

 hos B.
Klageren har desuden nedsat satsen med 1/3 for dage ud over 28.
 Skatteankenævnet har ved den påklagede afgørelse nægtet klageren  

 fradrag for rejseudgifter.
Nævnet har begrundet afgørelsen med, at der ikke er fremkommet  

 oplysninger, der kan medføre en ændret ansættelse, idet klageren ikke har  

 afholdt merudgifter i forbindelse med det midlertidige arbejde.
Til støtte  

 herfor har nævnet anført, at det fremgår af ligningslovens § 9, stk. 5, samt  

 afsnit 3 i TS cirkulærerne 1996-26, 1996-31, 1997-20 og 1997-33, at der skal  

 være tale om merudgifter ved rejse.
 Nævnet har ikke fundet, at klageren har afholdt merudgifter, da  

 han har opholdt sig hos sine forældre i forbindelse med det midlertidige  

 arbejde.
 Klageren har over for Landsskatteretten nedlagt påstand om  

 godkendelse af fradrag på 14.912 kr. i indkomståret 1998.
Til støtte for påstanden har klageren gjort gældende, at han er  

 berettiget til fradrag for rejseudgifter i forbindelse med sit midlertidige  

 arbejde.
Klageren har hertil anført, at hvis betingelserne for skattefri  

 rejsegodtgørelse er opfyldt, kan der uden dokumentation foretages fradrag i  

 den  

 skattepligtige indkomst med standardsatserne.
Klageren har henvist til pkt. 6  

 i  

 diverse SD-cirkulærer.
 Landsskatteretten skal  

 udtale:
Det følger af ligningslovens § 9, stk. 1, jf. statsskattelovens  

 § 6, litra a, at lønmodtagere ved opgørelsen af den skattepligtige indkomst  

 kan  

 fradrage udgifter i forbindelse med udførelsen af det indtægtsgivende arbejde  

 i  

 det omfang, de samlede fradragsberettigede udgifter overstiger et reguleret  

 grundbeløb på 3.000 kr.
Beløbet udgjorde 4.000 kr. i indkomståret 1998.
 I overensstemmelse med ligningslovens § 9, stk. 5, kan  

 arbejdsgiveren udbetale skattefri godtgørelse til dækning af merudgifter, der  

 påføres lønmodtageren, fordi lønmodtageren på grund af afstanden mellem bopæl  

 og et midlertidigt arbejdssted ikke har mulighed for at overnatte på sin  

 sædvanlige bopæl.
 Ligningsrådet har i TS-cirkulære 1997-33, gældende fra 1. januar  

 1998, om skattefri godtgørelse til dækning af merudgifter ved rejse og  

 befordring samt fradrag for arbejde i udlandet, fastsat, at i det omfang der  

 ikke er udbetalt skattefri godtgørelse til dækning af de i cirkulæret  

 omhandlede udgifter, og betingelserne for skattefri rejsegodtgørelse i  

 cirkulærets pkt. 3 er opfyldt, kan der uden dokumentation foretages fradrag i  

 den skattepligtige indkomst for differencen, jf. pkt. 6.1.1.
 Udgifter, der kan fradrages uden dokumentation for størrelsen,  

 kan indgå i opgørelsen af de samlede udgifter efter ligningslovens § 9, stk.  

 1,  

 med de af Ligningsrådet fastsatte satser, jf. ligningslovens § 9, stk. 4.
Retten finder, at klageren har dokumenteret berettigelsen til  

 fradraget.
Retten henser herved til, at klageren har haft sin sædvanlige  

 bopæl  

 i Y, og at han også i de perioder, hvor han har haft feriearbejde, har betalt  

 huslejen til boligen i Y.
 Retten finder herefter, at klageren er berettiget til fradrag i  

 den skattepligtige indkomst i indkomståret 1998 efter satserne i TS-cirkulære  

 1997-33 i forbindelse med midlertidigt arbejde, hvilket er tiltrådt af Told-  

 og  

 Skattestyrelsen.
