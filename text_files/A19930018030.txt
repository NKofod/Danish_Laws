 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 467 af 24. juni 1992 om forældreorlovsydelse foretages følgende  

 ændringer:
 1. § 1 affattes således:
» § 1.  Loven har til formål at skabe økonomisk  

 grundlag for, at beskæftigede lønmodtagere, ledige og selvstændige  

 erhvervsdrivende med børn i alderen 0-8 år kan opnå orlov til at passe egne  

 børn i en længere periode.
Loven har tillige til formål at sikre jobrotation  

 gennem besættelse af stillinger, der bliver ledige i orlovsperioden.« 2. Efter § 1 indsættes som overskrift:
 »Orlov til beskæftigede lønmodtagere«.
 3. I § 3, stk. 2, ændres »36 uger« til: »52  

 uger«.
 4. I § 4, stk. 1, affattes 2. pkt. således:
»Orlovsydelsen udbetales til personen på orlov.« 5. I § 4 indsættes efter stk. 1, som nye stykker:
 »Stk. 2.  Orlovsydelsen udbetales til  

 arbejdsgiveren i de tilfælde, hvor arbejdsgiveren udbetaler en løn, der  

 overstiger orlovsydelsen.
Stk. 3.  Der sker fradrag i orlovsydelsen, hvis  

 orlovspersonen har supplerende indtægt, jf. lov om arbejdsformidling og  

 arbejdsløshedsforsikring m.v.
Arbejdsgiveren har dog adgang til at supplere  

 orlovsydelsen efter stk. 1 med et mellem parterne aftalt beløb uden fradrag i  

 orlovsydelsen.« Stk. 2  bliver herefter stk. 4.
 6. I § 5 indsættes efter stk. 1 som nye stykker:
 » Stk. 2.  Den person, der ansættes i  

 orlovsstillingen, skal være en dagpengeberettiget ledig på  

 ansættelsestidspunktet, dog kan en midlertidig ansat hos arbejdsgiveren  

 overføres til orlovsstillingen uden mellemliggende ledighedsperiode.
Stk. 3.  Den person, der ansættes i en orlovsstilling,  

 kan forud for orlovsperioden ansættes i en oplæringsperiode på op til 2 uger,  

 såfremt orlovsperioden er på mindst 13 uger.
Til aflønningen af  

 erstatningspersonen i denne periode kan der ydes en refusion til  

 arbejdsgiveren svarende til dagpengene for vedkommende.« Stk. 2  og 3 bliver herefter stk. 4 og 5.
 7. I § 5, stk. 3, der bliver stk. 5, indsættes efter  

 »lov om social bistand § 43, stk. 8«: », eller lignende  

 tilskudsordninger«.
 8. I § 5 indsættes som stk. 6:
»Stk. 6.  Arbejdsministeren kan fastsætte regler om  

 maksimum for udbetaling af refusion efter stk. 3 samt beslutte, at der ikke  

 kan ydes refusion inden for nærmere af arbejdsministeren afgrænsede  

 erhvervsområder.« 9. § 7, stk. 2, affattes således:
» Stk. 2.  For deltidsbeskæftigede gælder  

 yderligere, at arbejdsgiveren forpligter sig til at ansætte en ledig med  

 mindst samme arbejdstid.« 10. Efter § 7 indsættes:
»Orlov til ledige § 7 a.  Ledige, der er medlemmer af en anerkendt  

 arbejdsløshedskasse, og som er berettiget til dagpenge, har ret til orlov til  

 at passe egne børn i en sammenhængende periode på mindst 13 uger og højst 52  

 uger.
Det er en forudsætning, at personen er berettiget til dagpenge i hele  

 perioden.
Stk. 2.  Er det barn, der giver orlovsmulighed, i  

 alderen 0-2 år, kan der i orlovsperioden for dette barn ikke benyttes  

 offentligt dagtilbud.
Er det barn, der giver orlovsmulighed, i alderen 3-8  

 år, kan der i orlovsperioden for dette barn højst benyttes halvdagsplads i  

 offentligt dagtilbud.
 § 7 b.  Der ydes af arbejdsløshedskassen en  

 forældreorlovsydelse på 80 pct. af arbejdsløshedsdagpengenes højeste beløb,  

 jf. lov om arbejdsformidling og arbejdsløshedsforsikring m.v.
 Stk. 2.  Modtages der orlovsydelse, kan der ikke  

 samtidig modtages uddannelsesydelse, statens uddannelsesstøtte, godtgørelse  

 for arbejdsmarkedsuddannelse, anden lignende offentlig ydelse, orlovsydelse  

 til uddannelse eller ydelse efter lov om dagpenge ved sygdom eller fødsel.
Orlov til selvstændige erhvervsdrivende § 7 c.  Selvstændige erhvervsdrivende, der er  

 medlemmer af en anerkendt arbejdsløshedskasse, og som vil være berettiget til  

 dagpenge ved ophør, jf. lov om arbejdsformidling og arbejdsløshedsforsikring  

 m.v., har ret til orlov i en sammenhængende periode på mindst 13 uger og  

 højst 52 uger.
Stk. 2.  Er det barn, der giver orlovsmulighed, i  

 alderen 0-2 år, kan der i orlovsperioden for dette barn ikke benyttes  

 offentligt dagtilbud.
Er det barn, der giver orlovsmulighed, i alderen 3-8  

 år, kan der i orlovsperioden for dette barn højst benyttes halvdagsplads i  

 offentligt dagtilbud.
 Stk. 3.  Der ydes af arbejdsløshedskassen en  

 forældreorlovsydelse på 80 pct. af arbejdsløshedsdagpengenes højeste beløb,  

 jf. lov om arbejdsformidling og arbejdsløshedsforsikring m.v.
 Stk. 4.  Det er en forudsætning for, at der kan  

 udbetales orlovsydelse, at der foreligger dokumentation for ophør med arbejde  

 i virksomheden i orlovsperioden.
 Stk. 5.  Ophøret skal som hovedregel dokumenteres i form  

 af ansættelse af en fuldtidsforsikret dagpengeberettiget ledig.
 Stk. 6.  Modtages der orlovsydelse, kan der ikke  

 samtidig modtages uddannelsesydelse, statens uddannelsesstøtte, godtgørelse  

 for arbejdsmarkedsuddannelse, anden lignende offentlig ydelse, orlovsydelse  

 til uddannelse, løn under sygdom eller fødsel eller ydelse efter lov om  

 dagpenge ved sygdom eller fødsel.
Administration m.v.« 11. I § 8, stk. 2, ændres »§§ 1-7« til: »§§  

 1-10«.
§ 2 Stk. 1.  Loven træder i kraft dagen efter  

 bekendtgørelsen i Lovtidende og har virkning indtil den 31. december 1994.  

 Aftaler om orlov og orlovsperiode efter denne lov skal være godkendt af  

 Arbejdsformidlingen inden den 31. december 1993.
Stk. 2.  For aftaler, som er indgået og godkendt af  

 Arbejdsformidlingen før lovens ikrafttræden, og som vedrører orlovsperioder,  

 der gennemføres efter lovens ikrafttræden, finder de regler, som var gældende  

 på tidspunktet for orlovsaftalens indgåelse, anvendelse.
Dog kan  

 orlovsperioden efter aftale, jf. lovens § 3, forlænges i op til 52 uger.
Givet på Amalienborg, den 14. april 1993 Under Vor Kongelige Hånd og Segl MARGRETHE R.
