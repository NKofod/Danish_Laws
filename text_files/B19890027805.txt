 I medfør af § 3 i lov om udførsel og indførsel af levende dyr m.v., jf.  

 lovbekendtgørelse nr. 61 af 2. februar 1988, samt efter bemyndigelse i  

 henhold til § 1 i Landbrugsministeriets bekendtgørelse nr. 418 af 12. juli  

 1988 om indførsel og transit af hunde og tamkatte, fastsættes:
 § 1.  Ved den § 2, stk. 1, nr. 1 i  

 Landbrugsministeriets bekendtgørelse nr. 418 af 12. juli 1988 nævnte  

 »godkendt formular«, forstår Veterinærdirektoratet en dansk-,  

 tysk-, engelsk- eller fransksproget vaccinationsformular, indeholdende  

 følgende oplysninger:
 § 2.  Den 4-sprogede attestformular, La 23, 0-435 a.,  

 der udleveres af Veterinærdirektoratet, kan anvendes som hidtil.
 § 3.  Uanset bestemmelsen om, at hunde og tamkatte  

 skal være vaccineret mod rabies mindst 1 måned og højst 12 måneder forud for  

 indførslen, jf. § 2, stk. 1 i førnævnte bekendtgørelse, er en revaccination  

 mod rabies gyldig straks, såfremt denne er foretaget inden udløbet af  

 ovennævnte 12 måneders periode.
 Stk. 2.  Såfremt en revaccination danner grundlag for  

 indførsel skal der på indførselstidspunktet foreligge attestation på såvel  

 revaccination som den senest forudgående vaccination.
 § 4.  Bekendtgørelsen træder i kraft den 15. maj 1989.
 Stk. 2.  Veterinærdirektoratets cirkulære af 9. april  

 1981 om attestation af rabiesvaccination ved indførsel af hunde og tamkatte  

 ophæves.
