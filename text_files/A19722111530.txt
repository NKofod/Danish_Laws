(Tiltrædelsesloven) (Tiltrædelsesakten) Protokol nr. 2 om Færøerne Artikel 1 Indtil den danske regering har afgivet de i artiklerne 25 - 27 i  

 Tiltrædelsesakten omhandlede erklæringer, dog senest indtil 31. december  

 1975, kræves der ikke nogen ændring af den toldordning, der på  

 tiltrædelsestidspunktet anvendes for import til de øvrige dele af Danmark af  

 produkter med oprindelse i og hidrørende fra Færøerne.
 Produkter, der importeres fra Færøerne til de øvrige dele af Danmark under  

 ovennævnte ordning, kan ikke, når de reeksporteres til en anden medlemsstat,  

 betragtes som frit omsættelige i Danmark efter definitionen i EØF-traktatens  

 artikel 10.
Artikel 2 Dersom den danske regering afgiver de i artikel 1 omhandlede erklæringer,  

 anvendes Tiltrædelsesaktens bestemmelser på Færøerne under hensyntagen til  

 følgende bestemmelser:
- import til Færøerne pålægges sådan told, som ville være blevet anvendt,  

 såfremt Traktaten og afgørelsen vedrørende tiltrædelsen var blevet anvendt  

 fra 1. januar 1973; - Fællesskabets institutioner vil inden for rammerne af den fælles  

 markedsordning for fiskeriprodukter søge egnede løsninger på Færøernes  

 særlige problemer; - de færøske myndigheder kan under fællesskabskontrol opretholde passende  

 foranstaltninger med henblik på at sikre den færøske befolkning  

 mælkeforsyning til rimelige priser.
Artikel 3 Såfremt den danske regering i den i artikel 1 nævnte periode på grundlag  

 af det færøske hjemmestyres beslutning meddeler Rådet, at den ikke er i stand  

 til at afgive de i artikel 1 omhandlede erklæringer, undersøger Rådet på den  

 danske regerings anmodning den således opståede situation.
Rådet træffer på  

 forslag af Kommissionen afgørelse om det arrangement, der må forudses til  

 løsning af de problemer, som denne situation måtte rejse for Fællesskabet og  

 navnlig for Danmark og Færøerne.
Artikel 4 Danske statsborgere, der er bosiddende på Færøerne, vil først blive  

 betragtet som statsborgere i en medlemsstat efter definitionen i de  

 oprindelige Traktater fra den dato, på hvilken disse Traktater anvendes for  

 øerne.
Artikel 5 De i artikel 1 nævnte erklæringer skal afgives samtidigt og kan kun have  

 en samtidig anvendelse af de oprindelige Traktater for Færøerne til følge.
