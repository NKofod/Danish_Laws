Der blev klaget over, at tandlæge B trods samtykke fra kvinden ikke  

 ville imødekomme rekvisitionen af 22. december 1998 fra tandlæge  

 A, samt at han ikke imødekom aktindsigtsbegæringen fra kvinden  

 af 11. januar 1999 ved fremsendelse af en kopi af journalen til  

 tandlæge A.
Der blev endvidere klaget over, at tandlæge B ville  

 afkræve hende et gebyr på 450 - 500 kr.
Klage over afslag på aktindsigt Patientklagenævnet fandt, at tandlæge B burde  

 have overdraget sin journal til tandlæge A ved tandlægens brev af  

 22. december 1998, idet kvinden havde givet samtykke dertil.
Nævnet oplyste, at det af § 5, stk. 2, i  

 bekendtgørelse nr. 404 af 25. juli 1977 fremgår, at den  

 10-årige opbevaringspligt for journaloptegnelser ikke er til hinder  

 for, at journalen overdrages til en anden tandlæge, der har taget  

 vedkommende patient i behandling, til fortsat opbevaring.
Nævnet kunne  

 videre oplyse, at det af de vejledende retningslinier for tandlægers  

 journalføring af 25. juli 1977 som en kommentar til den omhandlende  

 opbevaringspligt i § 5 fremgår, at overdragelse bør finde sted,  

 såfremt den ny tandlæge anmoder herom, idet det i forbindelse med  

 en patients overgang til behandling hos en anden tandlæge ofte vil  

 være hensigtsmæssigt blandt andet ud fra strålehygi-ejniske  

 hensyn.
På baggrund af ovennævnte fandt nævnet  

 således, at tandlæge B til brug for behandlingen af kvinden burde  

 have overdraget journal og røntgenbilleder til tandlæge A uden  

 beregning.
Det skulle dertil bemærkes, at en overdragelse af original  

 journal og røntgenbilleder vil være omkostnings-neutralt for  

 tandlæge B.
 Patientklagenævnet fandt endvidere, at kvinden havde  

 krav på aktindsigt i sin journal hos tandlæge B i henhold til sin  

 anmodning om aktindsigt af 11. januar 1999, idet det forhold, at journalen og  

 de fire ønskede røntgenbilleder skulle sendes til  

 tandlæge A, samt det forhold, at tandlæge A skulle have forfattet  

 brevet for kvinden, ikke ændrede ved, at anmodningen måtte  

 betragtes som en aktindsigtsanmodning fra kvindens side.
 Nævnet kunne oplyse, at den, om hvis forhold, der er  

 udarbejdet patientjournaler, har ret til aktindsigt heri, medmindre retten  

 til aktindsigt kan begrænses i henhold til lov om patienters  

 retsstilling § 20.
Nævnet oplyste i øvrigt tandlæge B om,  

 at en patient, der er i stand til at handle fornuftsmæssigt, har ret  

 til ved fuldmagt at lade sig repræsentere af andre i forbindelse med  

 anmodning om aktindsigt i sin journal.
Hvis tandlæge A på vegne  

 af kvinden havde anmodet om aktindsigt, kunne tandlæge B således  

 ikke havde afslået anmodningen om aktindsigt med den begrundelse, at  

 der var tale om et forsøg på omgåelse af  

 Sundhedsstyrelsens bekendtgørelse om journalføring.
Vedrørende spørgsmålet om betaling for  

 afskrifter, edb-udskrifter og fotokopier, der udleveres efter lov om  

 patienters retsstilling, oplyste nævnet, at der som betaling for kopi  

 af røntgenbilleder alene kan kræves de faktiske omkostninger ved  

 fremstilling af kopien.
I den forbindelse kunne nævnet oplyse, at  

 Københavns Tandlægehøjskoles Røntgenafdeling  

 udfører kopieringsopgaver som indtægtsdækket virksomhed.  

 Prislisten  derfra viste, at prisen for kopiering af ét  

 røntgenbillede er 20 kr. for den første kopi og 10 kr. for den  

 næste.
Af ovenstående afgørelse kan udledes, at der  

 skal gives aktindsigt i tandlægejournaler, med mindre særlige  

 forhold gør sig gældende, såsom dokumenternes antal,  

 karakter eller form.
Et økonomisk mellemværende mellem en  

 patient og en tandlæge er ikke at betragte som et særligt  

 forhold, der fritager fra at give aktindsigt.
Endvidere skal der også  

 gives aktindsigt, hvis anmodningen kommer fra en tredje person, såfremt  

 patienten ved en fuldmagt har givet samtykke til anmodningen.
Dette  

 gælder også ved overdragelser af journaler mellem  

 tandlæger.
Med hensyn til omkostningerne ved aktindsigt i og  

 overdragelse af journaler, så må tandlægen kun tage  

 betaling for de dokumenterede omkostninger.
Ved overdragelse af journalen til  

 anden tandlæge kan dette gøres omkostningsfrit, idet den  

 originale journal kan overdrages.
Den 10-årige opbevaringspligt  

 forhindrer ikke dette, idet opbevaringspligten overtages af den  

 tandlæge, der har anmodet om journalen.
