 I forbindelse med den forestående gennemførelse af en ny køreuddannelse  

 har Rådet for Trafiksikkerhedsforskning anmodet justitsministeriet om at få  

 udleveret forskellige oplysninger om de personer, der i månederne april,  

 september og december 1985 og i marts 1986 har erhvervet kørekort til  

 personbil (kategori B) eller motorcykel (kategori A).
Rådet for Trafiksikkerhedsforskning vil blandt de personer, der har  

 bestået køreprøven i den nævnte måneder, udtage ialt 4.000, som vil få  

 tilsendt diverse spørgeskemaer.
Det er tanken at gennemføre en lignende  

 undersøgelse i de tilsvarende måneder i 1987 efter indførelsen af den nye  

 køreuddannelse.
I den anledning skal justitsministeriet anmode om, at der i hver  

 politikreds udarbejdes lister over de personer, der i månederne april,  

 september og december 1985 og i marts 1986 har bestået køreprøve til  

 personbil og motorcykel.
Listerne skal indeholde følgende oplysninger:
 1. Navn, adresse samt fødselsdato og -år for hver  

 enkelt person.
2. Oplysning om, hvilken af kategorierne den  

 pågældende har opnået kørekort til.
Er der opnået kørekort til både kategori  

 A og B, anføres dette.
 3. Oplysning om, hvor mange gange den pågældende er  

 gået op til henholdsvis den teoretiske og den praktiske prøve.
 Listerne bedes udformet som vedlagte bilag.
Listerne indsendes til Rådet for Trafiksikkerhedsforskning, Ermelundsvej  

 101, 2820 Gentofte.
Man skal anmode om, at listerne vedrørende april 1985  

 udarbejdes og indsendes snarest belejligt, mens listerne vedrørende de øvrige  

 måneder bedes indsendt efter månedens afslutning.
 P.M.V.
 E.B.
B.
O.
Jespersen Til politiet.
