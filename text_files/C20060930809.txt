Cirkulære  

 om retningslinier for Forsvarsministeriets Interne  

  

 Revisions samarbejde med Forsvarsministeriets departement  

  

 og de myndigheder/institutioner, den reviderer I henhold til punkt 16 i aftale af 1. januar 2006 (bilag)  

 mellem forsvarsministeren og rigsrevisor om intern revision på  

 Forsvarsministeriets område bestemmes følgende:
Kapitel 1 Organisation og administration § 1.  

  

 Forsvarsministeriets Interne Revision er en selvstændig myndighed under  

 Forsvarsministeriets departement.
Forsvarsministeriets Interne Revision  

 kommunikerer direkte med cheferne for de reviderede institutioner samt  

 Forsvarsministeriets departement og køber ydelser i form af lokaler, edb mv.  

 jf. gældende Service Level Agreements (SLA).
Stk. 2.  

  

 Forsvarsministeriets Interne Revision udarbejder bidrag til budget i  

 overensstemmelse med gældende Økonomi Administrativ Vejledning.
Budgettet  

 godkendes af Forsvarsministeriets departement og optages som en selvstændig  

 hovedkonto på Forsvarsministeriets område.
Bogføring, regnskabsaflæggelse mv.  

 købes  

 fremover af Forsvarets Regnskabstjeneste jf. gældende SLA.
Stk. 3.  

  

 Personale i  

 Forsvarsministeriets Interne Revision udvælges efter samråd med  

 Forsvarsministeriets  

 departement.
Forsvarsministeriets departement udpeger eventuelle fuldmægtige,  

 som skal gøre tjeneste i Forsvarsministeriets Interne Revision og er omfattet  

 af turnusordningen efter samråd med Forsvarsministeriets Interne Revision.
De  

 praktiske forhold i forbindelse med ansættelser samt alle forhandlinger vedr.  

 klassificering af stillinger, afsked samt lønudbetaling varetages af  

 Forsvarskommandoen/Forsvarets  

 Personeltjeneste mod betaling jf. gældende SLA.
 Stk. 4.  

  

 I  

 forbindelse med årsberetningen orienteres Forsvarsministeriets departement om  

 personalets sammensætning og uddannelsesmæssige baggrund og om de  

 uddannelsesmæssige foranstaltninger, der iværksættes, såvel internt som i  

 samarbejde med andre offentlige revisioner.
Stk. 5.  

  

 Chefen for  

 Forsvarsministeriets Interne Revision indgår hvert år en resultatkontrakt og  

 en  

 direktørkontrakt med Forsvarsministeriets departement.
Kontrakten omhandler  

 revisionens fokusområder samt eksternt og internt rettede mål.
Kapitel 2 Rapportering § 2.  

  

 I  

 forbindelse med udførelsen af revisionsopgaven rapporteres direkte til den  

 pågældende myndighed/institution, Forsvarsministeriets departement og  

 Rigsrevisionen i form af en skrivelse, der redegør for den udførte revision,  

 og  

 hvilke bemærkninger revisionen/eftersynet eventuelt har givet anledning til.  

 Det skal endvidere oplyses, om den interne revision under sin revision har  

 modtaget  

 alle de oplysninger, der er anmodet om.
 Stk. 2.  

  

 Myndigheden/institutionen gives en frist på op til 6 uger fra modtagelsen af  

 skrivelsen til at svare på, hvilke forholdsregler der er/vil blive taget for  

 at  

 ændre på de forhold, der har givet anledning til bemærkninger.
 Stk. 3.  

  

 Er der tale  

 om graverende forhold, sendes kopi af skrivelsen til henholdsvis  

 forsvarschefen,  

 hjemmeværnsledelsen og farvandsdirektøren samt Forsvarsministeriets  

 departement  

 og Rigsrevisionen samtidig med fremsendelsen til myndigheden/institutionen.
 § 3.  

  

 Senest den 1. juni afgiver Forsvarsministeriets Interne Revision en  

 årsberetning, der sendes til forsvarschefen, hjemmeværnsledelsen og  

 farvandsdirektøren samt til Forsvarsministeriets departement og  

 Rigsrevisionen.  

 Årsberetningen skal indeholde en rapportering om resultaterne af den udførte  

 revision samt oplysninger om revisionens omfang, væsentlige fejl og mangler  

 samt principielle spørgsmål, som ledelsen bør tage stilling til.
 Stk. 2.  

  

 Beretningen  

 vedlægges en fortegnelse over foretagne eftersyn og revisioner, således at de  

 pågældende institutionschefer og departementet får mulighed for at rekvirere  

 revisionsrapporternes konklusioner om specifikke eftersyn/revisioner.
 Stk. 3.  

  

 Beretningen  

 skal tillige indeholde oplysninger om omfanget af den interne revisions  

 deltagelse  

 i rådgivningsvirksomhed m.v. (jf. § 9‑aftalens punkt 15).
 Stk. 4.  

  

 Efter at de  

 pågældende institutionschefer har modtaget årsberetningen, underrettes  

 Forsvarsministeriets  

 Interne Revision inden 8 uger om, i hvilket omfang de påpegede problemer  

 giver  

 anledning til foranstaltninger.
 Stk. 5.  

  

 Årsberetningen, samt opfølgende tiltag, drøftes derefter mellem chefen for  

 Forsvarsministeriets Interne Revision og Forsvarsministeriets departement.
Kapitel 3 Planlægning § 4.  

  

 De  

 i § 9‑aftalens punkt 18 nævnte planer sendes til  

 Forsvarsministeriets departement og Rigsrevisionen.
Såfremt  

 myndighedscheferne  

 har særlige områder, som de ønsker revideret i det kommende år, kan de inden  

 1.  

 november fremsætte sådanne ønsker for Forsvarsministeriets Interne Revision.  

 De  

 endelige revisionsplaner fremsendes til myndighedscheferne.
Kapitel 4 Årsberetning § 5.  

  

 Forsvarsministeriets departement udarbejder hvert år til koncernledelsen en  

 beretning om Forsvarsministeriets Interne Revisions virksomhed baseret på  

 modtagne rapporteringer om udførte revisioner og de foranstaltninger, der er  

 iværksat på baggrund af udførte revisioner.
 § 6.  

  

 Cirkulæret træder i kraft 1. april 2006. Samtidig ophæves Kundgørelse for  

 Forsvaret  

 B.5-39 af 18/7 2000.
AFTALE I HENHOLD TIL RIGSREVISORLOVENS § 9  

 OM DEN INTERNE REVISION PÅ FORSVARSMINISTERIETS OMRÅDE Kapitel 1 Indledning 1.  

 I  

 henhold til § 9, stk. 1, i lov om revisionen af statens regnskaber  

 mv. (rigsrevisorloven), jf. lovbekendtgørelse nr. 3 af 7. januar 1997 om  

 revision af statens regnskaber m.m., er der mellem rigsrevisor og  

 forsvarsministeren indgået aftale om rammerne for den interne revision under  

 Forsvarsministeriet, benævnt Forsvarsministeriets Interne Revision, og dennes  

 samarbejde med Rigsrevisionen.
Kapitel 2 Formål 2.  

 Den  

 interne revision er et led i Forsvarsministeriets overordnede styring og  

 varetager de i kap. 4 anførte opgaver.
Kapitel 3 Organisation og kompetence 3.  

 Den  

 interne revision placeres som en selvstændig enhed under Forsvarsministeriets  

 departement.
 4.  

 Den  

 interne revision rapporterer til cheferne for de reviderede myndigheder,  

 Forsvarsministeriets departement og Rigsrevisionen om den udførte revision.  

 Den  

 interne revision har over for cheferne for de reviderede myndigheder og  

 Forsvarsministeriets departement ansvaret for den samlede interne  

 revisionsindsats i myndighederne.
 5.  

 Den  

 interne revisions bemærkninger vedrørende revisionen skal besvares snarest  

 muligt og senest 6 uger efter modtagelsen med mindre den interne revision  

 fastsætter en anden frist.
 6.  

 Forsvarsministeriets  

 departement sikrer, at den interne revision har en sådan kapacitet og  

 kompetence, at den til enhver tid kan løse opgaven på tilfredsstillende måde.
 7.  

 Medarbejdere  

 i den interne revision må ikke udføre arbejde, der er uforeneligt med  

 varetagelsen af revisionsmæssige opgaver.
 8.  

 Den  

 interne revision har adgang til alle oplysninger, dokumenter, registreringer,  

 beholdninger, IT-systemer mv., som efter den interne revisions skøn er af  

 betydning for løsning af dens opgaver.
 9.  

 Den  

 interne revision skal holdes underrettet om alle bestemmelser vedrørende  

 regnskabsforhold og andre forhold, der har betydning for revisionens  

 gennemførelse, herunder lovovertrædelser eller tilsidesættelse af væsentlige  

 forskrifter i forbindelse med forvaltningen.
 Den interne revision skal på det tidligst mulige tidspunkt  

 informeres om planlægning og ændringer af regnskabssystemer samt ved  

 tilrettelæggelse af forretningsgange, der har betydning for  

 revisionsarbejdet.  

 I forbindelse hermed påser den interne revision, at kontrol- og  

 revisionsmæssige hensyn tilgodeses.
Kapitel 4 Opgaver 10.  

 Den  

 interne revision skal udføre sin virksomhed under iagttagelse af principperne  

 for god offentlig revisionsskik, jf. rigsrevisorlovens § 3. Revisionen  

 skal planlægges, udføres og rapporteres efter principper svarende til  

 retningslinjerne i RigsrevisionensRevisionsStandarder.
11.  

 Den  

 interne revision udfører revisionen af de i Bilag 1 nævnte myndigheders  

 regnskab og forvaltning.
Den interne revision udfører alle løbende  

 revisionsopgaver med undtagelse af nedenstående opgaver:
·  


  

 Rigsrevisionen varetager  

 revisionen af lønninger.
Ved revisionen efterprøves forretningsgange og  

 interne  

 kontroller på lønområdet, og der foretages gennemgang af personsager.
Det  

 undersøges om lovgivning, overenskomster og aftaler er efterlevet, så  

 medarbejderne  

 får udbetalt korrekt løn.
 Den interne  

 revision varetager revisionen af de opgaver på lønområdet, som skal sikre  

 korrekt optagelse i regnskabet (udkontering til driftskonti) og herunder  

 sikre,  

 at administrationen jævnligt foretager afstemning af statuskonti på området.  

 Den interne revision er ligeledes ansvarlig for revision af andre anviste  

 ydelser på standardkonto 11 bogført uden for lønsystemet samt for revision af  

 ydelser uden for standardkonto 11 (fx omkostningsdækkende ydelser), selv om  

 disse  

 anvises over lønsystemet.
 ·  


  

 Rigsrevisionen varetager  

 bevillingskontrollen.
 12.  

 Den  

 interne revision planlægger revisionen ud fra væsentlighed og risiko.
13.  

 Den  

 interne revision skal påse, at forretningsgange vedrørende sikring af aktiver  

 og andre midler i myndighedernes varetægt er betryggende.
Den interne  

 revision  

 skal endvidere foretage uanmeldte beholdningseftersyn af likvider,  

 værdipapirer  

 samt øvrige beholdninger mv.
 14.  

 Den  

 interne revision skal ved revisionen danne sig en begrundet overbevisning om  

 regnskaberne er rigtige, det vil sige uden væsentlige fejl og mangler, om de  

 dispositioner, der er omfattet af regnskabsaflæggelsen, er i overensstemmelse  

 med meddelte bevillinger, love og andre forskrifter samt med indgåede aftaler  

 og sædvanlig praksis, om der foreligger hensigtsmæssige forretningsgange  

 (instrukser), der efterleves, og om den interne kontrol fungerer  

 tilfredsstillende.
15.  

 Forsvarsministeriet  

 og ledelsen i de reviderede myndigheder kan anmode den interne revision om at  

 udføre særlige opgaver, herunder rådgivning.
Rigsrevisionen underrettes om  

 sådanne anmodninger, såfremt der er tale om opgaver af større omfang.  

 Anmodningerne må dog ikke antage et sådant omfang, at den interne revision  

 ikke  

 kan udføre de opgaver, der er omfattet af nærværende aftale.
 16.  

 Den  

 interne revision supplerer denne aftale med nødvendige instrukser for og  

 beskrivelser af revisionsarbejdets udførelse.
Kapitel 5 Samarbejde med og  

 rapportering til Rigsrevisionen 17.  

 Samarbejdet  

 mellem Rigsrevisionen og den interne revision tilrettelægges ved periodiske  

 møder.
Rigsrevisionens og den interne revision samlede revisionsindsats  

 koordineres, så resultatet af den interne revisions arbejde kan indgå ved  

 Rigsrevisionens afgivelse af erklæring i den årlige beretning om revisionen  

 af  

 statsregnskabet.
 18.  

 Den  

 interne revision forelægger sine revisionsplaner for Rigsrevisionen samt  

 holder  

 Rigsrevisionen underrettet om ændringer heri.
 19.  

 Når  

 de i Bilag 1 nævnte myndigheder forelægger for eller underretter  

 Rigsrevisionen  

 efter rigsrevisorlovens § 10, fx om påtænkte væsentlige ændringer af  

 regnskabssystemer eller forretningsgange, der har betydning for revisionen,  

 fremsendes samtidig den interne revisions vurdering af ændringerne, jf.  

 herved  

 pkt. 9.
 20.  

 Det  

 påhviler den interne revision straks at underrette Rigsrevisionen om  

 væsentlige  

 bemærkninger vedrørende regnskabs- og revisionsmæssige forhold.
 21.  

 Den  

 interne revision skal holde Rigsrevisionen underrettet om den udførte  

 revision.  

 Den interne revisions rapporter, bemærkninger o.l. med de dertil hørende  

 besvarelser og afgørelser samt rapporter om beholdningseftersyn indsendes til  

 Rigsrevisionen.
 22.  

 Efter  

 afslutningen af revisionen af hvert regnskabsår afgiver den interne revision  

 senest den 1. juni en erklæring og en beretning om den udførte revision.  

 Erklæringen og beretningen afgives til myndighedens ledelse og fremsendes  

 tillige til departementet og Rigsrevisionen.
 Erklæringen skal oplyse om revisionen er foretaget i  

 overensstemmelse med god offentlig revisionsskik og omfatte den interne  

 revisions vurdering af regnskabsaflæggelsen.
 Beretningen skal indeholde en afbalanceret redegørelse for  

 indholdet af den udførte revision og resultaterne heraf, herunder oplysninger  

 om revisionens omfang og gennemførelse, væsentlige fejl og mangler,  

 gennemførte  

 forbedringer af regnskabsvæsenet samt principielle spørgsmål i øvrigt, som  

 ledelsen har taget eller skal tage stilling til.
Kapitel 6 Ikrafttrædelse og revision  

 af aftalen 23. Aftalen træder i kraft pr. den 1. januar 2006.
Aftalen kan af parterne tages op til revision i aftaleperioden,  

 såfremt grundlaget for aftalen ændres.
Aftalen tages senest op til revision i  

 2009 med henblik på fornyelse pr. 1. januar 2010.
 Sign.
 Sign.
Forsvarsminister Rigsrevisor Søren Gade Henrik Otbo Bilag 1 Oversigt over DEN Interne Revisions  

 arbejdsområde MYNDIGHED HOVEDKONTO PÅ  

 FINANSLOVEN Forsvarskommandoen 12.21.01. Forsvarskommandoen.
 12.21.02. Materielinvesteringer.
 12.21.09. Isafgifter fra skibe og havne.
 12.21.13. Nationalt finansierede bygge- og  

 anlægsarbejder.
 12.22.13. Internationalt finansieret  

 NATO-investeringsprogram.
 12.22.15. Nationalt finansieret NATO-investeringsprogram.
Hjemmeværnet 12.21.03. Hjemmeværnet (drift).
 12.21.04. Hjemmeværnet (anlæg).
Farvandsvæsenet 12.31.01. Farvandsvæsenet (drift).
 12.31.03. Farvandsvæsenet (anlæg).
 12.31.11. Lodsreguleringsfonden.
