 I henhold til ligningslovens § 32 D, stk. 2, 1. pkt., og stk. 3, 1. pkt.,  

 samt kildeskattelovens § 48, stk. 3 og 4, § 50, stk. 2, § 51, § 52, stk. 2,  

 3. og 4. pkt., § 53, stk. 1, 3. pkt., og stk. 4, § 54, § 61, stk. 3, og § 114  

 bestemmes herved følgende:
Mandtal og forskudsregistrering § 1.  Det i henhold til finansministeriets  

 bekendtgørelse af 10. juni 1969 oprettede centrale skatteyderregister (CSR)  

 udgør grundlaget for udskrivning af materiale vedrørende  

 forskudsregistreringen for 1987. Registret suppleres løbende med oplysninger  

 om skattepligtige, som ikke er optaget heri.
Det påhviler  

 statsskattedirektoratet at drage omsorg for vedligeholdelsen af CSR.
 § 2.  Ved forskudsregistrering i løbet af september  

 måned 1986 fastsættes grundlaget for den foreløbige skattesvarelse for året  

 1987. Kan grundlaget først fastsættes senere, sker dette ved supplerende  

 forskudsregistrering.
§ 3.  Til brug ved forskudsregistreringen for 1987  

 udfærdiges pr. 1. august 1986 for hver kommune en hovedmandtalsliste over  

 personer, der er optaget i CSR, og som må påregnes at skulle  

 forskudsregistreres i den pågældende kommune.
De skattepligtige opføres i  

 mandtalslisten i personnummerorden.
Gifte kvinder, som ifølge CSR er  

 samlevende med deres ægtefælle, opføres dog umiddelbart efter ægtefællen i  

 hovedmandtalslisten.
Hovedmandtalslisterne suppleres ugentlig med  

 tillægsmandtalslister over tilgang af personer.
Mandtalslisterne tilsendes  

 kommunerne.
Statsskattedirektoratet drager omsorg for udfærdigelsen og  

 udsendelsen af mandtalslister.
Forskudsregistreringskommunen § 4.  Hvor den skattepligtige ifølge den pr. 1. august  

 1986 foreliggende registrering er optaget i CSR, foretages  

 forskudsregistreringen i den kommune, der er bestemt i §§ 5-7.
 § 5.  Såfremt ikke andet følger af de efterstående  

 bestemmelser, foretages forskudsregistreringen i den kommune, der i CSR er  

 registreret som skatteyderens slutligningskommune for 1985, jfr. ministeriet  

 for skatter og afgifters bekendtgørelse nr. 458 af 23. oktober 1985. Er en  

 slutligningskommune ikke registreret, foretages forskudsregistreringen i den  

 kommune, hvori den skattepligtige senest er forskudsregistreret eller i  

 mangel heraf i den kommune, der har foranlediget ham optaget i CSR.
 § 6.  Ægtefæller, som levede sammen ved  

 forskudsregistreringen, eller som ifølge CSR's udvisende pr. 1. august 1986  

 var samlevende på dette tidspunkt, forskudsregistreres i samme kommune.
§ 7.  Børn, som ikke den 1. januar 1987 vil være fyldt  

 15 år, forskudsregistreres kun, hvis de forventes i indkomståret 1987 at få  

 skattepligtig indkomst eller ved indkomstårets udgang at eje skattepligtig  

 formue.
Forskudsregistreringen foretages i så fald i den kommune, der er  

 bestemt i § 5, og ellers i den kommune, hvor barnet har bopæl ved  

 forskudsregistreringen.
 § 8.  Hvor den skattepligtige ikke ifølge den pr.  

 1.august 1986 foreliggende registrering er optaget i CSR, foretages  

 forskudsregistreringen i den kommune, som er bestemt i §§ 9-13, jfr. dog  

 tillige § 6 og § 7, 2. pkt.
 § 9.  En person, der i forbindelse med tilflytning her  

 til landet er tilmeldt folkeregistret, forskudsregistreres i  

 tilflytningskommunen ifølge CSR.
 § 10.  Personer, der er skattepligtige efter  

 kildeskattelovens § 1, nr. 1, på grund af bevaret bopælsmæssig tilknytning  

 her til landet under ophold i udlandet, forskudsregistreres i den kommune,  

 hvortil de har bevaret bopælsmæssig tilknytning.
 § 11.  De i kildeskattelovens § 1, nr. 4, omhandlede  

 personer forskudsregistreres i den kommune, hvori det pågældende skib har  

 hjemsted.
 § 12.  De i kildeskattelovens § 2, stk. 1, litra a) og  

 b), omhandlede personer forskudsregistreres i den kommune, i hvilken den  

 indeholdelsespligtiges virksomhed er beliggende, jfr. dog § 9.
§ 13.  De i kildeskattelovens § 2, stk. 1, litra d) og  

 e), omhandlede personer forskudsregistreres i den kommune, hvori det faste  

 driftssted eller den faste ejendom er beliggende, eller hvori fideikommisset  

 har sit hjemsted.
Hvis den pågældende driver erhverv med fast driftssted  

 eller ejer fast ejendom i flere kommuner, træffer statsskattedirektoratet  

 bestemmelse om, i hvilken kommune forskudsregistreringen skal ske.
§ 14.  Hvor der efter forskudsregistreringen skal ske  

 ændring af denne, foretages ændringen af den kommune, i hvilken den  

 pågældende person har bopæl på ændringstidspunktet.
Har den pågældende ikke  

 bopæl her i landet, foretages ændringen af den kommune, som har foretaget  

 forskudsregistreringen.
Afvigende bestemmelser herom kan fastsættes af  

 statsskattedirektoratet.
 § 15.  Er det efter foranstående bestemmelser  

 tvivlsomt, i hvilken kommune en person skal forskudsregistreres, eller i  

 hvilken kommune ændring af forskudsregistrering skal foretages, træffer  

 statsskattedirektoratet bestemmelse herom.
§ 16.  Såfremt en kommunalbestyrelse efter  

 ligningslovens § 32 D, stk. 1, 2. pkt., bemyndiger et medlem af den kommunale  

 ligningsmyndighed eller en i kommunen eller i en anden kommune ansat person  

 til at udøve forskudsregistreringsfunktionerne, skal dette af  

 kommunalbestyrelsen bekendtgøres på den i kommunen sædvanlige måde.
Forlanger  

 en skattepligtig efter § 32 D, stk. 1, 3. pkt., en beslutning truffet af den  

 bemyndigede forelagt den kommunale ligningsmyndighed til afgørelse, skal  

 begæring herom være indgivet inden den 1. januar 1987. Ved supplerende  

 forskudsregistrering og ved ændring af forskudsregistreringen gælder dog  

 altid en frist på 14 dage fra det tidspunkt, hvor den pågældende har modtaget  

 underretning om afgørelsen.
Den i 1. pkt. nævnte bekendtgørelse skal  

 indeholde oplysning om klageadgangen og om fristen herfor.
Forhøjelse af indkomstgrundlaget § 17.  Hvor forskudsregistreringen for 1987 efter  

 kildeskattelovens § 52, stk. 1, foretages på grundlag af slutligningen for  

 indkomståret 1985, forhøjes de beløb, der som A-indkomst (ekskl. trækfri  

 rejse- og befordringsgodtgørelse), B-indkomst (inkl. overskud af fast  

 ejendom, overskud af virksomhed, renteindtægt), aktieudbytte, udenlandsk  

 indkomst og sømandsindkomst indgår i slutligningen, med 6 pct.
 Stk. 2.  For skattepligtige, der senest den 31. december  

 1987 er fyldt 67 år, sker der dog ingen forhøjelse af renteindtægt,  

 aktieudbytte og overskud af fast ejendom (en- og tofamilieshuse, sommerhuse,  

 ejerlejligheder, grunde og lignende).
Skema til brug ved forskudsregistrering § 18.  Til brug ved forskudsregistreringen for 1987  

 udfærdiger statsskattedirektoratet et skema til skattepligtige, der driver  

 selvstændig erhvervsvirksomhed, og et skema til andre skattepligtige.
I  

 skemaerne kan de skattepligtige meddele oplysninger om de forventede  

 indkomst- og formueforhold.
Skattepligtige, som driver selvstændig  

 erhvervsvirksomhed, kan desuden tilkendegive, at de ønsker at blive  

 forskudsregistreret i overensstemmelse med reglerne i virksomhedsskatteloven.  

 Skemaerne fremlægges inden udgangen af august 1986 hos kommunerne og andre af  

 statsskattedirektoratet udpegede institutioner, hvor de kan afhentes af de  

 skattepligtige, der måtte ønske det.
Desuden udsendes et skema til de  

 skattepligtige, der på grundlag af registrerede oplysninger skønnes at kunne  

 anvende virksomhedskatteloven.
For at oplysningerne kan blive taget i  

 betragtning ved den ordinære forskudsregistrering, må skemaet i udfyldt stand  

 være indgivet til forskudsregistreringsmyndigheden senest den 10. september  

 1986. For skattepligtige, der driver selvstændig erhvervsvirksomhed, er  

 fristen dog den 25. september 1986. Indgivelse af skema er en forudsætning  

 for at kunne blive forskudsregistreret i overensstemmelse med reglerne i  

 virksomhedsskatteloven.
Stk. 2.  Indgivelse af skema er kun pligtmæssig, hvor  

 der ikke tidligere er foretaget ligning eller forskudsregistrering af den  

 pågældende, eller hvor det er forlangt af forskudsregistreringsmyndigheden,  

 jfr. kildeskattelovens § 52, stk. 2, og § 53, stk. 4. I disse tilfælde  

 udsender den kommunale ligningsmyndighed skema til den skattepligtige.
For  

 tilbagesendelse af udsendte skemaer, herunder skemaer udsendt i anledning af  

 supplerende forskudsregistrering eller ændring af forskudsregistrering,  

 gælder altid en frist på mindst 14 dage.
Indgives skema i tilfælde, hvor  

 indgivelsen er pligtmæssig, ikke rettidigt, kan indgivelsen søges fremtvunget  

 ved pålæg af daglige bøder, der fastsættes af vedkommende  

 amtsskatteinspektør, i Københavns og Frederiksberg kommuner af  

 skattedirektøren.
Stk. 3.  Statsskattedirektoratet drager omsorg for, at  

 der inden den 1. september 1986 ved annoncering i dagbladene meddeles  

 vejledning om, hvorledes forskudsregistreringen i almindelighed vil blive  

 foretaget.
I vejledningen gives oplysning om adgangen til at afhente og  

 indsende de i stk. 1 nævnte skemaer og om, at skemaerne vil blive udsendt til  

 de skattepligtige, der på grundlag af registrerede oplysninger skønnes at  

 kunne anvende virksomhedsskatteloven.
Skattekort og skattebilletter § 19.  Statsskattedirektoratet drager omsorg for  

 udfærdigelsen og udsendelsen af de i kildeskattelovens afsnit V nævnte  

 skattekort m.v. og skattebilletter.
Der tilsendes de skattepligtige en  

 forskudsopgørelse med oplysning om grundlaget for beregning af foreløbig  

 skat.
§ 20.  Indeholdelsesprocenten beregnes som  

 bruttoindkomstskatten (dvs. skatten før nedsættelse for personfradrag) ganget  

 med 100 og delt med den skattepligtige indkomst med tillæg af 3 pct.s  

 fradraget efter ligningslovens § 8 F.
Dette gælder dog ikke, hvis den  

 beregningsmæssige personlige indkomst er større end den skattepligtige  

 indkomst med tillæg af 3 pct.s fradraget efter ligningslovens § 8 F, og der  

 beregnes 12 pct.s skat efter personskattelovens § 7 eller 6 pct.s skat efter  

 personskattelovens § 8. I disse tilfælde beregnes indholdelsesprocenten som  

 bruttoindkomstskatten ganget med 100 og delt med den beregningsmæssige  

 personlige indkomst.
Procenten beregnes med 2 decimaler og forhøjes til  

 nærmeste hele procent.
 Stk. 2.  Ved beregningen af indeholdelsesprocenten efter  

 stk. 1 bortses fra virksomhedsskatten, jfr. virksomhedsskattelovens § 10,  

 stk. 2.
Stk. 3.  Er den efter stk. 1 beregnede  

 indeholdelsesprocent lavere end skattekommunens laveste skatteprocent med  

 fradrag af 11/2 pct., ansættes indeholdelsesprocenten til skattekommunens  

 laveste skatteprocent med fradrag af 11/2 pct.
Procenten forhøjes til  

 nærmeste hele procent.
 Stk. 4.  Er den efter stk. 1 beregnede  

 indeholdelsesprocent større end 68 pct. med tillæg af kirkeskatteprocenten,  

 ansættes indeholdelsesprocenten til 68 med tillæg af kirkeskatteprocenten.  

 Procenten forhøjes til nærmeste hele procent.
 § 21.  Det samlede fradrag på skattekortet beregnes  

 som forskellen mellem på den ene side A-indkomsten og på den anden side den  

 udregnede foreløbige skat ganget med 100 og delt med indeholdelsesprocenten,  

 således som denne er beregnet forinden den i § 20, stk. 1, 3 og 4, nævnte  

 forhøjelse.
 § 22.  Må det forventes, at den skattepligtige skal  

 svare foreløbig skat såvel af A-indkomst som af B-indkomst, opsparet overskud  

 efter virksomhedsskatteloven, aktieudbytte eller indtægt, der beskattes i  

 udlandet, og at skatten af de sidstnævnte indtægter, bortset fra  

 udbytteskatten, helt eller delvis kan indeholdes ved nedsættelse af  

 skattekortfradraget, udfærdiges skattekortet med et nedsat fradragsbeløb  

 beregnet på samme måde som anført i § 21. I det omfang skatten ikke således  

 kan indeholdes ved nedsættelse af skattekortfradraget, udfærdiges der  

 skattebillet på beløbet.
 § 23.  Statsskattedirektoratet kan, når praktiske  

 hensyn tilsiger det, bestemme, at der ved supplerende forskudsregistrering og  

 ved ændring af forskudsregistreringen skal gælde visse afvigelser fra  

 reglerne i § 22.
 § 24.  Der kan efter statsskattedirektoratets nærmere  

 bestemmelse udfærdiges skattekort uden anførelse af fradragsbeløb i tilfælde,  

 hvor den skattepligtige som følge af svingende indkomst, indkomst fra flere  

 indeholdelsespligtige eller af andre grunde ikke fuldt ud ville kunne udnytte  

 et på skattekortet anført fradrag.
§ 25.  Den foreløbige skat af formue opkræves i videst  

 muligt omfang ved nedsættelse af fradragsbeløbet på skattekortet.  

 Nedsættelsen af fradragsbeløbet beregnes som den foreløbige skat af formuen  

 ganget med 100 og delt med indeholdelsesprocenten, således som denne er  

 beregnet forinden den i § 20, stk. 1, 3 og 4, nævnte forhøjelse.
I det omfang  

 skatten ikke således kan indeholdes ved nedsættelse af skattekortfradraget,  

 opkræves den som B-skat.
Stk. 2.  Hvis der efter § 24 udstedes et skattekort uden  

 fradrag, medregnes den del af skatten af formuen, der ved anvendelse af den i  

 stk. 1 nævnte fremgangsmåde kunne være opkrævet ved nedsættelse af  

 skattekortfradraget, ved fastsættelsen af indeholdelsesprocenten.
Den øvrige  

 del af skatten af formuen opkræves som B-skat.
 § 26.  For de af sømandsskatteordningen omfattede,  

 fuldt skattepligtige personer, der har indtægt i land, fastsætter  

 statsskattedirektoratet de nærmere regler om, hvorledes den foreløbige skat  

 af indtægten i land skal opkræves.
Opkrævning af restskat m.v. for indkomståret 1985 § 27.  Hvis restskatten for indkomståret 1985 med  

 tillæg af eventuelle renter efter kildeskattelovens § 63, stk. 1, ved en  

 årsopgørelse med udskrivningsdato senest den 1. oktober 1986 er fastsat til  

 et beløb mindre end 5.000 kr., opkræves beløbet med tillæg efter  

 kildeskattelovens § 61, stk. 2, som A- eller B-skat i 1987 for skatteydere,  

 der er skattepligtige ved begyndelsen af dette år.
Beløb under 1 kr. opkræves  

 ikke.
§ 28.  Såfremt der ved forskudsregistreringen for  

 1987, forinden der tages hensyn til opkrævning af restskat m.v., skal  

 udstedes et skattekort med fradragsbeløb, opkræves restskatten m.v. i videst  

 muligt omfang ved en nedsættelse af fradragsbeløbet.
Indeholdelsesprocenten  

 ændres ikke.
Nedsættelsen af fradragsbeløbet beregnes som restskatten m.v.  

 ganget med 100 og delt med indeholdelsesprocenten, således som denne er  

 beregnet forinden den i § 20, stk. 1, 3 og 4, nævnte forhøjelse.
I det omfang  

 restskatten m.v. ikke således kan opkræves ved nedsættelse af  

 fradragsbeløbet, opkræves den som B- skat.
§ 29.  Hvis der efter § 24 udstedes et skattekort uden  

 fradrag, medregnes den del af restskatten m.v., der ved anvendelse af den i §  

 28 nævnte fremgangsmåde kunne være opkrævet ved nedsættelse af  

 skattekortfradraget, ved fastsættelsen af indeholdelsesprocenten.
Den øvrige  

 del af restskatten m.v. opkræves som B-skat.
§ 30.  I andre tilfælde, herunder tilfælde, hvor der  

 ikke ved forskudsregistreringen er fastsat foreløbige skattebeløb, opkræves  

 restskatten m.v. som B-skat.
For de i kildeskattelovens § 48, stk. 6, 1.  

 pkt., nævnte skattepligtige, der uden opkrævning af restskat m.v. ville få  

 udstedt et frikort, kan statsskattedirektoratet dog, når praktiske hensyn  

 tilsiger det, bestemme, at restskatten m.v. opkræves ved, at der i stedet for  

 et frikort udstedes et skattekort med fradrag.
 § 31.  For de af sømandsskatteordningen omfattede,  

 fuldt skattepligtige personer fastsætter statsskattedirektoratet de nærmere  

 regler om opkrævningen af restskat m.v. efter § 27.
 § 32.  Ved supplerende forskudsregistrering og ved  

 ændring af forskudsregistreringen tages restskat m.v., der skal opkræves  

 efter § 27, i betragtning i overensstemmelse med reglerne i §§ 28-30.  

 Statsskattedirektoratet kan dog, når praktiske hensyn tilsiger det, bestemme,  

 at der i sådanne tilfælde skal gælde visse afvigelser fra reglerne i §§  

 28-30.
