 Resumé  


  

 Ved en kendelse fandt Landsskatteretten, at A's regnskabsmateriale var  

 uegnet til at danne grundlag for en nøjagtig opgørelse af hans skattepligtige  

 indkomst, og at ansættelsen med rette var foretaget skønsmæssigt.
Ombudsmanden udtalte, at det ikke gav ham anledning til  

 bemærkninger, at Landsskatteretten og de underliggende skattemyndigheder  

 havde  

 ansat A's indkomst skønsmæssigt.
Ombudsmanden kritiserede imidlertid  

 myndighedernes begrundelse for den skønsmæssige ansættelse.
Ombudsmanden udtalte endvidere, at en skønsmæssig ansættelse skal  

 foretages så virkelighedsnært som muligt og således efter en konkret  

 vurdering  

 af skatteyderens og dennes families forbrug.
En sådan konkret vurdering  

 fremgik  

 ikke af skatterådets begrundelse, hvilken Landsskatteretten ikke sås at have  

 taget stilling til ved sin kendelse.
 Ombudsmanden henstillede til Landsskatteretten at genoptage sagen  

 med henblik på at meddele A en fornyet afgørelse med en fyldestgørende  

 begrundelse, herunder en stillingtagen til den af skatterådet afgivne  

 begrundelse. (J. nr. 1990-317-223).
 Begrundelse for skønsmæssig indkomstansættelse (forhøjelse af  

 privatforbrug).
 A klagede  

 over Landsskatterettens kendelse vedrørende ansættelsen af den skattepligtige  

 indkomst for indkomståret 1984.
Det fremgik af sagen, at det  

 i skatteforvaltningens sagsfremstilling var anført, at skatteforvaltningen i  

 Hinnerup Kommune i oktober og november måned 1987 anmodede A om at indsende  

 fuldstændigt regnskabsmateriale for hans bagermestervirksomhed.
Under et møde  

 i skatteforvaltningen fremkom en del af det manglende materiale.
A oplyste på  

 mødet, at hans og hans ægtefælles beskedne levevis, samt det forhold, at  

 børnene ikke boede hjemme, var årsagen til et lavt kontant privatforbrug.
A  

 accepterede, at regnskabsmaterialet ikke kunne danne grundlag for en korrekt  

 skatteansættelse.
 Skatteforvaltningen meddelte  

 senere A, at administrationen agtede at indstille til ligningskommissionen,  

 at  

 den selvangivne indkomst for indkomståret 1984 blev forhøjet fra kr. 95.103  

 til  

 kr. 198.988. I denne ansættelse indgik bl.a. en skønsmæssig forhøjelse på kr.  

 50.000. For så vidt angik den skønsmæssige forhøjelse anførte  

 skatteforvaltningen:
"Deres  

 regnskabsmateriale er ikke fundet egnet som grundlag for en nøjagtig  

 indkomstopgørelse, idet der ikke er foretaget registrering af salget  

 (revisionsruller fra kasseapparater) samt betryggende kasseafstemning.
Der  

 henvises til bekendtgørelse nr. 461 af 8. september 1976. Endvidere ses den  

 selvangivne indkomst sammenholdt med formuebevægelserne kun at give plads til  

 et kontant privat forbrug kr. 24.789, hvilket efter Deres forhold ikke anses  

 som et antageligt privatforbrug.
På dette grundlag og ifølge  

 skattekontrollovens  

 § 3, stk. 3, forhøjes den selvangivne indkomst skønsmæssigt med (kr.)  

 50.000." Skatteforvaltningen meddelte  

 i en senere skrivelse A, at indkomsten for indkomståret 1984 var blevet ansat  

 i  

 overensstemmelse med agterskrivelsen til kr. 198.988. For den skønsmæssige  

 forhøjelse på kr. 50.000 anførte ligningskommissionen en begrundelse  

 ligelydende med den, som skatteforvaltningen havde anført.
 A klagede over  

 indkomstansættelsen for indkomståret 1984 til ligningskommissionen med  

 påstand  

 om nedsættelse af den skattepligtige indkomst til kr. 126.463, subsidiært kr.  

 132.216. For så vidt angik den skønsmæssige forhøjelse anførte A bl.a., at et  

 mangelfuldt regnskabsmæssigt grundlag for en selvangivelse ikke i sig selv  

 kan  

 begrunde en skønsmæssig ansættelse eller skønsmæssig forhøjelse af den  

 selvangivne indkomst.
 A fandt, at det private  

 forbrug, som den selvangivne indkomst levnede plads til, af  

 skattemyndighederne  

 yderligere skulle skønnes at være for lavt.
 I forbindelse med klagen  

 anmodede A om mundtlig forhandling samt om kopi af skatteforvaltningens oplæg  

 til mødet i ligningskommissionen.
 Under et møde i  

 ligningskommissionen blev det erkendt, at der ikke forelå revisionsruller fra  

 kasseapparatet.
 Ligningskommissionen ansatte  

 herefter A's indkomst for indkomståret 1984 til kr. 173.955; heraf udgjorde  

 en  

 skønsmæssig forhøjelse kr. 30.000. Den tidligere afgivne begrundelse (citeret  

 ovenfor) blev gengivet fuldt ud.
 Ligningskommissionens  

 ansættelse indbragte A for skatterådet.
Under en forhandling med  

 skatterådet gjorde A gældende, at ligningskommissionens afgørelse måtte anses  

 for ugyldig, da A ikke var gjort bekendt med forvaltningens indstilling til  

 ligningskommissionen.
A oplyste, at der aldrig blev hævet kontant i kassen.
A  

 oplyste endvidere, at han var enig i, at der var grundlag for skønsmæssig  

 forhøjelse, men at det selvangivne privatforbrug var rigeligt stort, hvorfor  

 den foretagne forhøjelse var ubegrundet.
 Skatterådet meddelte A, at  

 rådet havde ansat den skattepligtige indkomst for indkomståret 1984 til kr.  

 150.570. Skatterådet havde herved bl.a. nedsat den skønsmæssige forhøjelse på  

 kr. 30.000 med kr. 15.000, således at forhøjelsen herefter udgjorde kr.  

 15.000.  

 Skatterådet anførte i den forbindelse vedrørende den skønsmæssige forhøjelse  

 følgende:
 "Ligningskommissionen  

 har skønsmæssigt forhøjet indkomst og privatforbrug med 30.000 kr., da der  

 ikke er en betryggende kasseafstemning i bageriet, og da  

 kontantprivatforbruget kan opgøres til 24.789 kr.
 Skatterådet er enig i, at  

 regnskabsgrundlaget kan tilsidesættes, da der ingen kontrol er på, om De fra  

 kassen hæver beløb i dagens løb til betaling af udgifter (herunder private).
 Da De opgør dagens salg som  

 forskellen mellem kassebeholdning morgen og aften, har en kontant hævning  

 direkte indflydelse på omsætningens størrelse.
 Med hensyn til opgørelsen af  

 privatforbruget, så anses kontantforbruget for 1984 at skulle opgøres  

 således:
Selvangivet bruttoprivatforbrug 121.275 heri  

 indeholdt:
egne varer 36.600 Biludgifter 13.418 telefon (1.128+378) 1.506 lejeværdi -  

 standardfradrag 10.515 el 16.397 leje af sommerhusgrun 6.017 84.453 Restbeløb på 36.822 som  

 indeholder udgiften for een person (Dem selv) til charterferie til Mallorca.
 Denne rejseudgift er årligt  

 tilbagevendende.
 Når restbeløbet (-  

 rejseudgift = kontant privatforbrug) skal vurderes, om det er acceptabel,  

 skal  

 det nødvendigvis sammenholdes med eget vareforbrug, hvor der er tale om  

 kostpriser.
 Skatterådet finder herefter  

 ikke, at kontantprivatforbruget + eget vareforbrug er kritisabelt lavt, men  

 på  

 grund af den mangelfulde kontrol med kasseafstemningen, og dermed  

 omsætningens  

 størrelse, anses der at være grundlag for et skønsmæssigt tillæg på 15.000  

 kr.  

 til det selvangivne.
Indkomst og privatforbrug  

 nedsættes derfor." Skatterådets afgørelse  

 indbragte A for Landsskatteretten for så vidt angik den skønsmæssige  

 forhøjelse  

 på kr. 15.000.
 Landsskatteretten stadfæstede  

 ved sin kendelse ansættelsen af den skattepligtige indkomst for indkomståret  

 1984 til kr. 150.570. Landsskatteretten anførte i den forbindelse bl.a.  

 følgende:
 "Landsskatteretten  

 kan...ikke tiltræde (A's) påstand om forhøjelsens ugyldighed, idet den i  

 skattestyrelsesloven foreskrevne begrundelsespligt efter rettens opfattelse  

 må  

 anses for opfyldt.
Med hensyn til  

 regnskabsføringen er det oplyst, at de daglige salgsindtægter er blevet  

 opgjort  

 ad indirekte vej som differenceposter med udgangspunkt i kassebeholdningerne  

 morgen og aften, og regnskabsføringen kan derfor ikke have været forbundet  

 med  

 daglige effektive kasseafstemninger, som forudsætter, at salgsindtægterne  

 opgøres på grundlag af kasseapparatets tællestrimler eller anden form for  

 direkte salgsopgørelse.
Klagerens regnskabsmateriale kan herefter ikke anses  

 for egnet til at danne grundlag for en nøjagtig opgørelse af den  

 skattepligtige  

 indkomst, og ansættelsen er derfor med rette foretaget skønsmæssigt.  

 Landsskatteretten har endvidere ikke i de i øvrigt af (A) meddelte  

 oplysninger  

 fundet grundlag for at tilsidesætte det ved den påklagede ansættelse udøvede  

 skøn, og det må derfor i medfør af bestemmelsen i skattestyrelseslovens § 24,  

 stk.  

 2, have sit forblivende ved dette skøn, således at ansættelsen  

 stadfæstes." I klagen til mig redegjorde A  

 nærmere for sin opfattelse af sagen.
A anførte bl.a. i den forbindelse, at  

 den  

 begrundelse, som ligningskommissionen havde meddelt ham for kommissionens  

 afgørelse, ikke opfyldte kravene hertil i skattestyrelseslovens § 3, stk. 1  

 og  

 2, samt forvaltningslovens § 24, stk.  

 1.  

 A  

 anførte endvidere, at ligningskommissionen havde  

 anført en ufuldstændig hjemmel for afgørelsen.
Efter A's opfattelse burde  

 afgørelsen derfor være ugyldig.
I en udtalelse oplyste  

 Hinnerup Kommunes Skatteforvaltning, at den afsagte kendelse var vedlagt en  

 specificeret opgørelse af privatforbruget for bl.a. indkomståret 1984 som  

 grundlag  

 for den skønsmæssige forhøjelse.
Skatteforvaltningen anførte endvidere, at  

 sammensætningen af privatforbruget havde været drøftet på møder med A med  

 udgangspunkt i udkast til opgørelsen.
Vedrørende A's anmodning om  

 fremsendelse af kopi af skatteforvaltningens oplæg til ligningskommissionen  

 anførte forvaltningen, at A telefonisk havde modtaget meddelelse om, at  

 oplægget til ligningskommissionen var en fastholdelse af forhøjelsen med de  

 samme begrundelser.
A havde i øvrigt ikke begæret aktindsigt.
 Skatterådet oplyste i en  

 udtalelse, at A ikke havde kunnet dokumentere sin indtægt ved et korrekt ført  

 kasseregnskab, ligesom indtægtsbilagene (kassestrimlerne) ikke havde været  

 gemt.
 I en udtalelse henviste  

 Landsskatteretten til rettens afgørelse samt til skatteforvaltningens og  

 skatterådets udtalelser.
 I en supplerende udtalelse  

 meddelte Landsskatteretten følgende:
"...at rettens kendelse  

 af 19. januar 1990 i særlig grad forholder sig til ligningskommissionens  

 ansættelse, idet det var mangler deri, der gjordes gældende ved klagen til  

 Landsskatteretten.
Retten finder, at det grundlag for ansættelsens  

 foretagelse  

 vedrørende regnskabsføringens mangler og forbrugets beskedenhed, som  

 ligningsmyndighederne  

 har anført, har været fyldestgørende begrundelse.
Med hensyn til skatterådets  

 begrundelse, som klagerens repræsentant altså ikke specielt havde  

 argumenteret  

 imod, bemærkes, at det anførte om regnskabsføringens mangler anses  

 tilstrækkelig begrundelse for, at ansættelsen foretages skønsmæssigt.
At  

 skatterådet ikke fandt det selvangivne privatforbrug uantageligt lavt,  

 medførte, at skatterådet lempede skønnet.
At forbruget ikke var uantageligt  

 lavt, udelukker ikke berettigelsen af at fastholde en vis skønsmæssig  

 forhøjelse.
For så vidt et forbrug var uantageligt lavt, ville det kunne  

 berettige en skønsmæssig forhøjelse, uanset at regnskabsføringen ikke kunne  

 kritiseres.
Retten finder, at retten berettiget har ladet sin kendelse alene  

 forholde sig til de klagetemaer, der var fremhævet af klageren, og finder, at  

 afgørelsen har fået en tilstrækkelig begrundelse, og at det samme har været  

 tilfældet for de bagved liggende lokale afgørelser." Jeg udtalte følgende i en  

 skrivelse til A:
 "Bestemmelsen i lov nr.  

 571 af 19. december 1985 (forvaltningsloven) § 24, stk. 1 og 2, har følgende  

 ordlyd:
"En begrundelse for en  

 afgørelse skal indeholde en henvisning til de retsregler, i henhold til  

 hvilke  

 afgørelsen er truffet.
I det omfang, afgørelsen efter disse regler beror på  

 et  

 administrativt skøn, skal begrundelsen tillige angive de hovedhensyn, der har  

 været bestemmende for skønsudøvelsen.
Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen." 1.  

  

 Sagen angår spørgsmålet om, hvorvidt (A's) regnskabsmateriale  

 for indkomståret 1984 er af en sådan karakter, at det kan kræves lagt til  

 grund  

 ved indkomstopgørelsen for det pågældende indkomstår, og i benægtende fald om  

 hans privatforbrug kan antages at have den størrelse, som hans selvangivne  

 indkomst giver plads til.
 2.a.  

  

 Bestemmelserne i § 13 i bekendtgørelse nr. 461 af 8. september  

 1976 om mindstekrav til årsregnskaber, der vedlægges selvangivelsen, og om  

 krav  

 til det regnskabsmæssige grundlag har følgende ordlyd:
 "Alle posteringer skal  

 kunne følges gennem bogføringen til årsregnskabet, hvis tal skal kunne  

 opløses  

 i de posteringer, hvoraf de er sammensat.
Stk. 2.  

  

 Der skal føres et kasseregnskab, hvori så vidt muligt  

 dagligt optages samtlige ind- og udbetalinger særskilt for hver post.
Såfremt  

 der udenfor kasseregnskabet føres specifikationer over grupper af ind- og  

 udbetalinger, kan disse optages med samlede summer.
De nævnte specifikationer  

 kan være kassestrimler, salgsnotaer, lister eller lignende, der indeholder  

 oplysninger om de enkelte beløb.
Stk. 3.  

  

 Der skal foretages daglige eller efter virksomhedens art og  

 omfang jævnlige optællinger af kassebeholdningen og afstemninger af denne med  

 kasseregnskabet.
Kassedifferencer skal bogføres som differencer i  

 kasseregnskabet, når de konstateres.
 Stk. 4....
Stk. 5...." Bestemmelserne i § 2, stk. 2,  

 og § 3, stk. 3 og 4, i dagældende lovbekendtgørelse nr. 401 af 6. juli 1984  

 med  

 seneste ændring ved lov nr. 308 af 25. maj 1987 (skattekontrolloven) havde  

 følgende ordlyd:
 § 2, stk. 2:
"Såfremt behørig selvangivelse  

 af indkomsten, jf. stk. 1, ikke foreligger, inden ansættelse foretages,  

 ansættes den skattepligtige indkomst til et skønsmæssigt beløb." § 3, stk. 3 og 4:
 "Efter indstilling af  

 ligningsrådet kan ministeren for skatter og afgifter fastsætte regler om det  

 regnskabsmæssige grundlag for og udarbejdelsen af de årsregnskaber, der efter  

 stk. 1-2, eller § 22, stk. 4, i lov nr. 149 af 10. april 1922 om indkomst- og  

 formueskat til staten skal indsendes til ligningsmyndighederne.
Stk. 4.  

  

 Er et årsregnskab ikke indsendt rettidigt eller udarbejdet  

 i overensstemmelse med de regler, der er fastsat i henhold til stk. 1 og 3,  

 finder reglerne i § 2, stk. 2-4, tilsvarende anvendelse." Efter det oplyste om (A's)  

 regnskabsføring, således som det fremgår af sagens akter, kan det ikke give  

 mig  

 anledning til bemærkninger, at Landsskatteretten og de underliggende  

 skattemyndigheder  

 har fundet, at regnskabsmaterialet ikke kan danne grundlag for en nøjagtig  

 opgørelse af (A's) skattepligtige indkomst, hvorefter ansættelsen af denne må  

 bero på et skøn.
 b.  

  

 Efter forvaltningslovens § 24 skal en begrundelse for en afgørelse  

 indeholde en henvisning til de retsregler, i henhold til hvilke afgørelsen er  

 truffet.
Landsskatteretten ses ved sin  

 afgørelse ikke at have anført egen retlig henvisning eller at have henvist  

 til  

 de underliggende myndigheders retlige henvisning, hvilket jeg finder  

 beklageligt.
Den af de underliggende skattemyndigheder anførte retlige  

 henvisning finder jeg endvidere utilstrækkelig, idet der derved ikke er  

 foretaget  

 en præcis og fuldstændig henvisning til de bestemmelser, i såvel  

 mindstekravsbekendtgørelsen som skattekontrolloven, der medfører, at  

 ansættelsen af (A's) skattepligtige indkomst må bero på et skøn.
3.a.  

  

 Spørgsmålet om en skønsmæssig ansættelse med udgangspunkt i et  

 skøn over en skatteyders privatforbrug har tidligere været indbragt for  

 ombudsmanden, jf.
Folketingets Ombudsmands Beretning for 1975, s. 126 ff.  

 Ombudsmanden gav i den omtalte sag udtryk for den opfattelse, at skønsmæssige  

 indkomstansættelser skal foretages således, at de bliver så virkelighedsnære  

 som muligt.
Efter den dagældende bestemmelse i statsskattelovens § 23, stk.  

 4,  

 skulle privatforbruget fastsættes efter en konkret vurdering af skatteyderens  

 og dennes families forbrug.
I sagen var der spørgsmål om, hvorvidt der uanset  

 manglerne ved den pågældendes regnskab havde været tilstrækkeligt grundlag  

 for, at skatterådet havde forhøjet den pågældende klagers selvangivne  

 indkomst.  

 Spørgsmålet blev besvaret benægtende.
 Den dagældende bestemmelse i  

 statsskattelovens § 23, stk. 4, er ophævet ved lov nr. 281 af 8. juni 1977 om  

 skattemyndighedernes organisation og om klageadgang m.m.  

 (skattestyrelsesloven). En skønsmæssig ansættelse efter skattekontrollovens §  

 2, stk. 2, skal på tilsvarende måde foretages så virkelighedsnært som muligt  

 og  

 således efter en konkret vurdering af skatteyderens og dennes families  

 forbrug.
b.  

  

 I udtalelsen... fra Hinnerup Kommunes Skatteforvaltning er det  

 anført, at der med afgørelsen var vedlagt en specificeret opgørelse af  

 privatforbruget for indkomstårene 1984, 1985 og 1986 som grundlag for den  

 skønsmæssige forhøjelse vedrørende (A's) forhold.
Det anføres endvidere, at  

 sammensætningen af privatforbruget med udgangspunkt i udkast til denne  

 opgørelse har været drøftet på møder med (A).
 Da skatteansættelserne for  

 netop indkomstårene 1985 og 1986 ikke lå fast, men agtedes ændret af  

 skatteforvaltningen, udgør alene en sammenlignende privatforbrugsopgørelse  

 for  

 disse år efter min opfattelse et utilstrækkeligt grundlag for en skønsmæssig  

 forhøjelse af (A's) indkomst for indkomståret 1984.
 c.  

  

 Ligningskommissionen havde ansat privatforbruget kontant til kr.  

 24.789. Skatterådet havde ansat det til kr. 36.822 ud fra det selvangivne  

 bruttoprivatforbrug på kr. 121.275 og med fradrag af egne varer, bil,  

 telefon,  

 lejeværdi - standardfradrag, el og leje af sommerhusgrund, eller i alt kr.  

 84.453.
 Skatterådet fandt ved sin  

 afgørelse, at det kontante privatforbrug + eget vareforbrug ikke var  

 kritisabelt lavt, men fandt samtidig på grund af den mangelfulde kontrol med  

 kasseafstemningen, og dermed omsætningens størrelse, at der var grundlag for  

 et  

 skønsmæssigt tillæg på kr. 15.000 til det selvangivne.
Som det fremgår af det, der  

 er anført ovenfor, er jeg enig i, at mangelfuldt regnskabsmateriale kan  

 medføre, at indkomsten ansættes skønsmæssigt.
En skønsmæssig forhøjelse af  

 privatforbruget kan imidlertid kun ske på baggrund af en konkret vurdering,  

 der  

 bør fremgå af begrundelsen for afgørelsen.
Når skatterådet udtaler, at (A's)  

 kontante privatforbrug ikke er kritisabelt lavt, må jeg gå ud fra, at  

 skatterådet har foretaget en konkret vurdering.
Dette fremgår imidlertid ikke  

 af skatterådets begrundelse, hvorfor denne efter min opfattelse ikke opfylder  

 forvaltningslovens § 24 om indholdet af begrundelser.
Jeg bemærker i den  

 forbindelse, at den af skatterådet afgivne begrundelse efter min opfattelse  

 umiddelbart synes at burde medføre, at der ikke er grundlag for en forhøjelse  

 af indkomsten.
d.  

  

 Landsskatteretten ses ved sin afgørelse... ikke at have taget  

 stilling til skatterådets begrundelse, men har ifølge Landsskatterettens  

 supplerende udtalelse... alene forholdt sig til de klagetemaer, der var  

 fremhævet for retten af (A). Klagetemaerne vedrørte efter det oplyste mangler  

 ved ligningskommissionens ansættelser.
Da genstanden for Landsskatterettens  

 prøvelse også efter kendelsens formulering var den påklagede  

 skatterådskendelse...,  

 burde Landsskatteretten tillige have forholdt sig til den af skatterådet  

 afgivne begrundelse for afgørelsen.
Jeg bemærker i den forbindelse, at  

 skatterådets begrundelse var væsentlig forskellig fra den, som  

 ligningskommissionen havde anført.
 Jeg har samtidig hermed gjort  

 Landsskatteretten bekendt med min opfattelse, og har i den forbindelse  

 henstillet til Landsskatteretten at genoptage sagen med henblik på at meddele  

 (A) en fornyet afgørelse med en fyldestgørende begrundelse, herunder en  

 stillingtagen til den af skatterådet afgivne begrundelse.
 4.  

  

 (A) har endvidere klaget over, at (A) ikke er blevet gjort  

 bekendt med skatteforvaltningens oplæg til ligningskommissionen forud for  

 forhandlingen med ligningskommissionen, således som der var anmodet om i  

 skrivelsen...til skatteforvaltningen.
Af skatteforvaltningens  

 udtalelse...fremgår det, at forvaltningen telefonisk meddelte (A), at  

 oplægget  

 var en fastholdelse af forhøjelsen med de samme begrundelser, og at (A) i  

 øvrigt ikke havde begæret aktindsigt.
Med min skrivelse... blev (A) gjort  

 bekendt med skatteforvaltningens udtalelse.
 I skrivelse... meddelte (A)  

 mig, at han ikke havde yderligere bemærkninger til sagen, og at han fastholdt  

 sin klageskrivelse...til mig.
 (A) ses ikke efter  

 skatteforvaltningens telefoniske henvendelse til ham at have fastholdt sin  

 anmodning... om aktindsigt.
 Jeg går herefter ikke nærmere  

 ind på spørgsmålet om skatteforvaltningens behandling af (A's) anmodning om  

 aktindsigt.
Hvorvidt skatteforvaltningen  

 burde have foretaget partshøring over forvaltningens oplæg i form af  

 sagsfremstillingsark/referatark er et andet spørgsmål.
Efter  

 forvaltningslovens  

 § 19, stk. 2, nr. 4, har myndighederne ikke pligt til at partshøre over  

 oplysninger, som en part ikke har ret til aktindsigt i efter reglerne i  

 lovens  

 kapitel 4.
Efter bestemmelsen i  

 forvaltningslovens § 14, stk. 1, nr. 2, omfatter retten til aktindsigt ikke  

 dokumenter, der udveksles i forbindelse med, at en myndighed udfører  

 sekretariatsopgaver for en anden myndighed.
Jeg bemærker i den forbindelse,  

 at  

 skatteadministrationen efter bestemmelsen i § 2 i den dagældende  

 skattestyrelseslov  

 (lovbekendtgørelse nr. 573 af 14. november 1984) ydede sekretariatsbistand  

 til  

 ligningskommissionen.
Jeg har herefter ikke grundlag for at kritisere, at (A)  

 ikke blev partshørt over skatteforvaltningens  

 sagsfremstillingsark/referatark.
