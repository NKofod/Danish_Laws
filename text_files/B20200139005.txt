Bekendtgørelse om delegation af børne- og undervisningsministerens beføjelser i lov om befordringsrabat til uddannelsessøgende i ungdomsuddannelser m.v. og i lov om statens voksenuddannelsesstøtte I medfør af § 1, stk. 1, i lov om befordringsrabat til uddannelsessøgende i ungdomsuddannelser m.v., jf. lovbekendtgørelse nr. 1325 af 9. september 2020, og § 19, stk. 2, i lov om statens voksenuddannelsesstøtte, jf. lovbekendtgørelse nr. 53 af 23. januar 2020, og efter forhandling med uddannelses- og forskningsministeren, fastsættes:
 § 1. Beføjelser, herunder til udstedelse af administrative retsforskrifter, der er tillagt børne- og undervisningsministeren efter lov om befordringsrabat til uddannelsessøgende i ungdomsuddannelser m.v., delegeres til Uddannelses- og Forskningsstyrelsen, medmindre andet er fastsat i stk. 2.
 Stk. 2. Følgende beføjelser udøves af børne- og undervisningsministeren:
 1) Beføjelsen i lovens § 1, stk. 1, til at bemyndige en anden statslig myndighed efter forhandling med vedkommende minister til at udøve de beføjelser, der i loven er tillagt børne- og undervisningsministeren.
 2) Beføjelsen i lovens § 1, stk. 2, til at fastsætte regler om udøvelsen af de beføjelser, som en anden statslig myndighed er bemyndiget til at udøve efter lovens § 1, stk. 1.
 § 2. Beføjelser, herunder til udstedelse af administrative retsforskrifter, der er tillagt børne- og undervisningsministeren efter lov om statens voksenuddannelsesstøtte, delegeres til Uddannelses- og Forskningsstyrelsen, medmindre andet er fastsat i stk. 2.
 Stk. 2. Følgende beføjelser udøves af børne- og undervisningsministeren:
 1) Beføjelsen i lovens § 19, stk. 2, til at bemyndige en anden statslig myndighed efter forhandling med vedkommende minister til at udøve de beføjelser, der i loven er tillagt børne- og undervisningsministeren.
 2) Beføjelsen i lovens § 19, stk. 4, til at fastsætte regler om udøvelsen af de beføjelser, som en anden statslig myndighed er bemyndiget til at udøve efter lovens § 19, stk. 2.
 § 3. Bekendtgørelsen træder i kraft den 1. oktober 2020.
 Stk. 2. Bekendtgørelse nr. 809 af 23. juni 2017 om delegation af undervisningsministerens beføjelser i lov om befordringsrabat til uddannelsessøgende i ungdomsuddannelser m.v. og i lov om statens voksenuddannelsesstøtte ophæves.
