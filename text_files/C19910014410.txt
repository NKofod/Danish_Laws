Til ministerier, styrelser og kommunalbestyrelser Godtgørel se i fastprissager for statsligt pålæg om bortfald af kompensation for  

 arbejdsgivernes udgifter til arbejdsskadeforsikring.
Ved lov nr. 407 af 6.6.1991 om ændring af lov om arbejdsskadeforsikring er  

 statens kompensation for arbejdsgivernes udgifter til arbejdsskadeforsikring  

 bortfaldet.
Den hidtidige kompensation udgjorde 950.00 kr. årligt pr.  

 fuldtidsansat.
 Lov nr. 407 er vedtaget den 6.6.1991, optaget i Lovtidende den 7.6.1991 og  

 trådt i kraft d. 1.7.1991. Loven har virkning for det kompensationsbeløb, der  

 skulle forfalde den 1.10.1991.
 Godtgørelse til entreprenøren.
 Bygge- og Boligstyrelsen skal meddele, at bygherrer med bygge- og  

 anlægsarbejder, der udføres efter Byggestyrelsens cirkulære af 11.11.1981 om  

 pris og tid på bygge- og anlægsarbejder, udover den faste pris kan yde  

 entreprenøren godtgørelse for de samlede udgiftsstigninger, der kan  

 dokumenteres at være en direkte følge af bortfaldet af kompensationen efter  

 lov nr. 407.
 Det er en betingelse for opnåelse af godtgørelse for merudgifter, at  

 tilbud er afgivet før den 7.6.1991, som er datoen for lovens optagelse i  

 Lovtidende.
 Udgiftsstigningerne som følge af bortfaldet af kompensationen skal udgøre  

 mindst 0,25% af den pågældende entreprisesum, dog mindst 5.000 kr.
 Godtgørelse til underentreprenør.
 Er en entreprenør i henhold til sin aftale med en underentreprenør  

 forpligtet til at yde godtgørelse til denne, kan tilsvarende godtgørelse ydes  

 entreprenøren af bygherren.
Godtgørelse kan i alle fald ydes, såfremt underentreprenørens krav udgør  

 mindst 0,25 % af den pågældende entreprisesum, dog mindst 5.000 kr. beregnet  

 ud fra den enkelte underentreprisesum.
Det er en betingelse, at der er tale  

 om et egentligt underentrepriseforhold og ikke blot om et leveranceforhold.
 Dokumentation.
 Bygherren må tage stilling til hvilken dokumentation, han anser for  

 tilstrækkelig.
 P.d.v.
