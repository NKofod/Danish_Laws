Klage over manglende opfølgning på røntgenundersøgelse Nævnet fandt grundlag for at kritisere overlæge A i forbindelse med opfølgning på røntgenundersøgelsen den 25. juni 2004, idet overlægen i forbindelse med sin udfærdigelse af epikrisen undlod at sikre sig, at den skriftlige røntgenbeskrivelse blev fremskaffet og beskrevet.
 Nævnet fandt ikke grundlag for at kritisere overlæge B, idet den endelige røntgenbeskrivelse først forelå efter hans udskrivelse af patienten, hvorfor han havde grund til at forvente, at den endelige beskrivelse i henhold til afdelingens procedure ville blive forelagt den læge, der skrev epikrisen.
Herudover fandt ikke grundlag for kritik af den ledende overlæge fra medicinsk afdeling for hans udfærdigelse af procedure vedrørende opfølgning på undersøgelsesresultater.
Nævnet fandt imidlertid, at det havde været hensigtsmæssigt, hvis der i proceduren blev stillet krav om, at den læge, der fik forelagt svaret til gennemsyn, signerede og daterede originalsvaret.
