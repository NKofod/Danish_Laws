Nr BSF 97 Forslag til folketingsbeslutning om begrænsning i brugen af blyholdige  

 produkter Fremsat af Tinning (VS) Albrechtsen (VS) Elisabeth Bruun Olesen (VS)  

 Margrete Auken (SF) Leif Hermann (SF) Anne Grete Holmsgård (SF) den 21. januar 1987 Folketinget opfordrer regeringen til at udarbejde en bekendtgørelse, der som hovedregel forbyder blyholdige produkter.
Undtagelser herfra skal være klart specificerede og som hovedregel tidsbegrænsede.
Bekendtgørelsen udarbejdes med bekendtgørelse nr.
396 af 26. juli 1983 om fremstilling og import af cadmiumholdige produkter som model.
BEMÆRKNINGER TIL FORSLAGET Beslutningsforslaget er en genfremsættelse af punkt 2 i et i folketingsåret 1985-86 fremsat forslag, se Folketingstidende 1985-86, forhandlingerne sp. 6721 og sp. 7572 samt tillæg A sp.
 4397.
 Efter betænkning afgivet af miljø- og planlægningsudvalget den 16.
maj 1986 over forslag til lov om ændring af lov om miljøbeskyttelse (L 176) vedtoges forslag fra VS og SF om, at mulighederne for pant på batterier samt emballager til kemikalier og medicin skal undersøges.
Hvis dette gennemføres, vil det fjerne en stor del af miljøgiftene fra affaldet.
Men også en række andre produkter indeholder miljøgifte, uden at de er omfattet af reglerne om aflevering af kemikalieaffald.
Tungmetallerne hører til de værste miljøgifte: specielt bly, cadmium og kviksølv er allerede udledt i så stor mængder, at miljøet er stærkt belastet.
I 1983 udsendte Miljøstyrelsen en bekendtgørelse, der regulererer anvendelsen af cadmium.
Denne træder i kraft over to omgange, pr.
1. januar 1987 og pr. 1. januar 1988, men har allerede sammen med et svensk forbud mod cadmium ført til en kraftig nedgang i industriens brug af cadmium.
Der mangler dog stadig indgreb over for cadmiumholdige produkter som akkumulatorer og kunstgødning, hvilket dog er på vej.
Det foreslås, at der udarbejdes en blybekendtgørelse efter samme retningslinier som cadmiumbekendtgørelsen (se bilaget). Det betyder, at blyholdige produkter som hovedregel forbydes.
Undtagelserne skal være nøje defineret og kun gøres, hvor det teknisk set er meget vanskeligt at erstatte bly.
Som et eksempel på helt meningsløs anvendelse af bly kan nævnes de blykapsler, der er på mange vinflasker.
Ligeledes bør blylodning af konservesdåser forbydes også af hensyn til fødevarerne i dåserne.
Hovedreglen bør endvidere være, at der bliver tale om tidsbegrænsede undtagelser i de tilfælde, hvor bly ikke kan erstattes.
Indgrebet over for bly er nødvendigt, hvis det skal være muligt at fremstille kompost, der er så ren, så den er anvendelig.
Som situationen er i dag, tyder alt nemlig på, at det vil være blyet, der bliver det store problem i forbindelse med kompost.
Bilag Bekendtgørelse om fremstilling og import af cadmiumholdige produkter I medfør af §§ 30, 43, 45, stk. 1, samt § 61 i lov nr. 212 af 23. maj 1979 om kemiske stoffer og produkter, som ændret ved lov nr. 68 af 20. februar 1980, fastsættes:
Kapitel 1 ANVENDELSESOMRÅDE M.V.
§ 1. Denne bekendtgørelse omfatter fremstilling og import af cadmiumholdige produkter.
Stk. 2. Ved cadmiumholdige produkter forstås i denne bekendtgørelse produkter, hvori cadmium indgår som overfladebehandling (cadmiering), farvepigment eller plaststabilisator med mere end 75 ppm i produktets homogene enkeltdele.
§ 2. Bekendtgørelsen finder ikke anvendelse på cadmiumholdige produkter, der er fremstillet i udlandet, og som kun føres gennem landet som transitgods eller oplagres her i landet som sådant.
§ 3. (* 1) Bekendtgørelsen berører ikke de bestemmelser, der følger af anden lovgivning vedrørende cadmiumholdige produkter.
Kapitel 2 BEGRÆNSNINGER § 4. Fremstilling og import af cadmiumholdige produkter er forbudt.
Stk. 2. Uanset forbudet i stk. 1 kan de cadmiumholdige produkter, som er nævnt i bilaget til denne bekendtgørelse, dog fortsat fremstilles og importeres på de deri fastsatte vilkår og i de deri anførte gyldighedsperioder.
 Stk. 3. Miljøstyrelsen kan foretage ændringer i bilaget.
Kapitel 3 KONTROL, DISPENSATION, KLAGEADGANG § 5. Tilsyn og kontrol med overholdelse af reglerne i denne bekendtgørelse udøves af kemikaliekontrollen.
Stk. 2. Miljøstyrelsen kan fastsætte regler om, at kontrolanalyser af cadmiumholdige produkter skal udføres efter bestemte metoder og foretages på statslige eller autoriserede laboratorier og institutioner.
Miljøstyrelsen kan endvidere fastsætte regler om, at der skal betales en afgift, svarende til de faktiske udgifter til kontrolanalysen, foretaget af statslige laboratorier og institutioner.
§ 6. Kemikaliekontrollens afgørelser efter § 48 i lov om kemiske stoffer og produkter kan påklages til miljøstyrelsen, som har den endelige administrative afgørelse.
§ 7. Miljøstyrelsen kan i særlige tilfælde tillade, at reglerne i denne bekendtgørelse fraviges.
Stk. 2. Miljøstyrelsens afgørelser efter stk. 1 kan påklages til miljøministeren.
§ 8. Klagefristen er 4 uger fra den dag, afgørelsen er meddelt den pågældende.
Stk. 2. Klage indgives til den myndighed, der har truffet afgørelsen, og fremsendes herfra til klagemyndigheden, ledsaget af det materiale, der er indgået i sagens bedømmelse.
Kapitel 4 STRAF OG IKRAFTTRÆDEN M.V.
§ 9. Medmindre højere straf er forskyldt efter den øvrige lovgivning, straffes overtrædelse af § 4, stk. 1 og 2, med bøde eller hæfte.
Stk. 2. For overtrædelser, der begås af aktieselskaber, andelsselskaber, anpartsselskaber eller lignende, kan der pålægges selskabet som sådant bødeansvar.
 § 10. Bekendtgørelsen træder i kraft den 1. januar 1984.
MILJØMINISTERIET, DEN 26. JULI 1983 CHRISTIAN CHRISTENSEN / H.
Hummelmose BILAG til bekendtgørelsen LISTE OVER CADMIUMHOLDIGE PRODUKTER, DER - UANSET FORBUDET I § 4, STK. 1 - På VISSE VILKÅR FORTSAT Må FREMSTILLES OG IMPORTERES EFTER DEN 1. JANUAR 1984 1 Produktkatagori Alle produkter (medmindre andet følger nedenfor) Vilkår for tilladelse til fremstilling og import Anvendelse som farvepigment Gyldighedsperiode indtil 1. jan. 1987 2.
Produktkatagori Plastmaterialer, bortset fra PVC til udendørs anvendelse (medmindre andet følger nedenfor) Vilkår for tilladelse til fremstilling og import Anvendelse som stabilisator Gyldighedsperiode indtil 1. jan. 1987 3.
Produktkatagori PVC til udendørs anvendelse (medmindre andet følger nedenfor) Vilkår for tilladelse til fremstilling og import Anvendelse som stabilisator Gydlighedsperiode indtil 1. jan. 1988 4.
Produktkatagori Alle produkter (medmindre andet følger nedenfor) Vilkår for tilladelse til fremstilling og import Anvendelse som cadmiering Gyldighedsperiode Indtil 1. jan. 1989 5.
Produktkatagori Reservedele m.v. til reparation og vedligeholdelse af produkter, fremstillet eller importeret inden gyldighedsperiodens udløb Vilkår for tilladelse til fremstilling og import Meddelelse indgives til Miljøstyrelsen inden fremstilling eller import Gydlighedsperiode Indtil videre 6.
Produktkatagori Dele af produkter, hvori tilstedeværelsen af cadmium er af afgørende betydning ud fra advarsels-/sikkerhedssynspunkter (færdselstavler, trafiksignaler, brandslukningsudstyr m.v.) Vilkår for tilladelse til fremstilling og import Meddelelse indgives til Miljøstyrelsen inden fremstilling eller import Gyldighedsperiode Indtil videre 7.
Produktkatagori Motorer og maskiner, væsentligst bestemt for erhvervsmæssig anvendelse Vilkår for tilladelse til fremstilling og import Anvendelse som cadmiering.
Meddelelse indgives til Miljøstyrelsen inden fremstilling eller import Gyldighedsperiode Indtil videre 8.
Lastbiler og busser Vilkår for tilladelse til fremstilling og import Anvendelse som pigment i plast, som stabilisator samt som cadmiering Gyldighedsperiode Indtil videre 9.
Produktkatagori Præcisionsinstrumenter (optik, høreapparater m.v.) Vilkår for tilladelse til fremstilling og import Anvendelse som cadmiering Gyldighedsperiode Indtil videre 10.
Produktkatagori Brændere og ovne Vilkår for tilladelse til fremstilling og import Meddelelse indgives til Miljøstyrelsen inden fremstilling og import Gyldighedsperiode Indtil videre 11. Produktkatagori Keramiske produkter, glasvarer, tandcement, kunstnerfarver, kunstværker m.v.
Vilkår for tilladelse til fremstilling og import Anvendelse som farvepigment Gyldighedsperiode Indtil videre 12.
Produktkatagori Musikinstrumenter Vilkår for tilladelse til fremstilling og import Anvendelse som cadmiering Gyldighedsperiode Indtil videre (* 1) (* 1) Note til § 3:
 Endvidere finder følgende bestemmelser anvendelse:
- ministeriet for forureningsbekæmpelses bekendtgørelse nr. 450 af 11. oktober 1972 om keramiske og emalillerede genstande samt glasvarer til anvendelse i forbindelse med levnedsmidler.
- miljøministeriets bekendtgørelse nr. 349 af 16. juni 1977 om anvendelse af gifter og sundhedsfarlige stoffer til specielt angivne formål (§ 3).
- miljøministeriets bekendtgørelse nr. 106 af 21. marts 1980 om ændring af ovennævnte bekendtgørelse nr. 349 (§ 1 nr. 4).
- arbejdsministeriets bekendtgørelse nr. 183 af 15. maj 1975 om forbud mod anvendelse af visse cadmiumholdige loddemidler.
