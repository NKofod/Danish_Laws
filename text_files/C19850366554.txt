Søformidlingen/ Fiskernes og sømændenes maritime arbejdsløshedskasse Pr. 1. januar 1986 træder følgende stempelregler i kraft:
 Loftet over stemplerne fjernes helt.
 1 stempeluge er på 5 dage.
 Der gives 1 stempel pr. hel, ledig dag.
Der gives ingen stempler, hvor den pågældende ikke står til rådighed for  

 arbejdsmarkedet.
Det vil sige, at der gives ingen stempler under  

 ferieperioder, sygdomsperioder, under aftjening af værnepligt eller under  

 evt. fængselsperioder.
Tilmeldingsdatoen tæller således først efter afholdt  

 ferie.
 For så vidt angår ophold på skoler og lignende, kan der kun gives  

 stempler, såfremt den pågældende samtidig står til rådighed for  

 arbejdsmarkedet.
 Optjente stempler bortfalder ved selvforskyldt tab af hyre.
Uforskyldt tab af hyre/arbejde, der sker 35 dage eller derunder efter  

 arbejdets påbegyndelse, bevirker ikke tab af stempler.
Den søfarende placeres  

 atter i stempelsystemet med det antal stempler, der var opnået for arbejdets  

 påbegyndelse.
 Ved dokumenteret uforskyldt tab af arbejde af mere end 35 dages varighed,  

 mistes 1 stempel for hver dag, arbejdet har varet ud over de 35 dage.
 Alt arbejde af over 3 måneders varighed bevirker, at optjente stempel  

 bortfalder.
 Arbejde af 35 dage og derunder bevirker et stop i optjeningen af stempler.  

 Når arbejdet er afsluttet, løber optjeningen af stempler videre.
 Arbejde af over 35 dages varighed (men under 3 måneders varighed).
I denne situation stoppes optjeningen af stempler.
Når arbejdet er  

 afsluttet, løber optjeningen af stempler videre, - efter, at der er sket  

 fradrag i antallet af de optjente stempler med 1 stempel for hver dag,  

 arbejdet har varet ud over 35 dage.
4 x arbejde af over 7 dages varighed indebærer, at optjente stempler  

 bortfalder.
Når tilmelding sker efter en sådan periode, begynder den  

 søfarende med 0 stempler.
 Stemplerne opsamles fra tilmeldingsdatoen, der er den dag, den søfarende  

 stiller sin arbejdskraft til rådighed for arbejdsmarkedet (tilmelder sig  

 søformidlingen som ledig og arbejdssøgende).
 I tilfælde hvor flere søfarende byder med det samme antal stempler på en  

 hyre, er tilmeldingsdatoen afgørende, således at den først tilmeldte får  

 hyren.
 Overgangsregler.
 Reglerne træder i kraft den 1. januar 1986 og finder anvendelse fra dette  

 tidspunkt og fremefter.
 Søfolk, der pr. 1. januar 1986 har allerede optjente stempler, beholder  

 disse således, at de pågældende ved ledighed efter den 1. januar 1986  

 fortsætter med at opsamle stempler.
--------------------------------------------------------------------- Direktoratet skal anmode søformidlingen/arbejdsløshedskassen om -  

 eventuelt ved opslag - at gøre medlemmer af Fiskernes og Sømændenes Maritime  

 Arbejdsløshedskasse opmærksomme på nærværende ændring af stempelreglerne.
 Ved udlevering af Arbejdsdirektoratets brochure »Søformidlingen«  

 af december 1983, bør kopi af nærværende rundskrivelse tillige vedlægges.
 P.D.V.
