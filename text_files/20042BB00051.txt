Fremsat den 31. marts 2005 af Carsten Hansen (S), Thomas  

 Adelskov (S), Pernille Blach Hansen (S), Lene Jensen (S), Bjarne Laustsen (S)  

 og Anne-Marie Meldgaard (S) Forslag til folketingsbeslutning om  

 genindførelse af skolepraktik, tilskud til praktikpladser og forbedring af  

 erhvervsskolernes  

 præmieringsordning Folketinget pålægger regeringen straks at fremsætte lovforslag,  

 der genindfører den skolepraktikordning, som blev afskaffet med den politiske  

 aftale af 5. november 2003 mellem regeringen (Venstre og Det Konservative  

 Folkeparti), Dansk Folkeparti og Det Radikale Venstre.
 Folketinget pålægger desuden regeringen straks at fremsætte forslag  

 om et generelt tilskud til praktikpladser oprettet fra og med den 1. maj  

 2004.
 Endelig pålægger Folketinget regeringen at gøre  

 erhvervsskolernes præmieringsordning ved fremskaffelse af uddannelsesaftaler  

 mere hensigtsmæssig og at forbedre skolernes muligheder for  

 praktikpladsopsøgende  

 virksomhed.
Bemærkninger til forslaget Beslutningsforslaget er en delvis genfremsættelse af B 88,  

 folketingsåret 2004-05, 1. samling.
Forslaget nåede ikke at komme til 1.  

 behandling.  

 Beslutningsforslaget er også  

 en delvis genfremsættelse af beslutningsforslag nr.
B 108, folketingsåret  

 2001-02, 2. samling (se Folketingstidende 2001-02, 2. samling,  

 forhandlingerne  

 side 7454 og 7994, tillæg A side 5576 og 5578 samt tillæg B side 1250) og af  

 beslutningsforslag nr.
B 26, folketingsåret 2002-03, (se Folketingstidende  

 2002-03, forhandlingerne side 1922 og 10527, tillæg A side 1053 og 1055 samt  

 tillæg B side 1032).
I 2003 indgik regeringen (Venstre og Det Konservative  

 Folkeparti), Dansk Folkeparti og Det Radikale Venstre forliget om »fornyelse  

 af  

 vekseluddannelsesprincippet og nye løsninger i stedet for skolepraktik«.
En  

 central målsætning med forliget var at skabe grundlag for, at flere elever  

 gennemfører en erhvervsuddannelse med en uddannelsesaftale, og at færre  

 elever  

 henvises til at benytte sig af skolepraktik.  

 Problemet med aftalen er, at den ikke har løst det altoverskyggende  

 problem med manglende praktikpladser  snarere tværtimod.
De tusindvis  

 af unge,  

 som hverken kan få en rigtig praktikplads eller en skolepraktikplads, har i  

 bedste fald to muligheder på grund af VK-regeringens politik på området.  

 Enten  

 kan de droppe uddannelsen og få et ufaglært arbejde eller overgå til passiv  

 forsørgelse, eller de kan sige ja til nogle nye, meget korte/halve  

 uddannelser,  

 som erhvervslivet ikke efterspørger.
Erhvervslivet vil have fuldt uddannede  

 unge, der har en solid faglig uddannelse  ikke en andenrangsuddannelse,  

 som er  

 opfundet til lejligheden af besparelseshensyn, og som fører til, at flere  

 tusind unge, der ellers ville få en uddannelse, i stedet overgår til passiv  

 forsørgelse.
Samfundsmæssigt er det utrolig  

 kortsynet på denne måde at forringe uddannelsesmulighederne for en så stor  

 gruppe af unge.
Den situation, som tusindvis af unge er kastet ud i siden  

 årsskiftet, er for alvorlig til bare at blive siddet overhørig.
Det er  

 utilstedeligt, at undervisningsministeren forsøger at bagatellisere unges  

 uddannelsesproblemer.
Problemerne er reelle og kræver reelle løsninger her og  

 nu.
Derfor skal skolepraktikken genindføres i fuldt omfang, samtidig med at  

 antallet af praktikpladser skal øges.
Generelt set burde alle virksomheder  

 tage  

 elever, da de har brug for de færdiguddannede håndværkere.
Alle ved, at det  

 især for små virksomheder er omkostningsfuldt at tage elever, og derfor mener  

 forslagsstillerne, at der bør indføres en præmieringsordning for de  

 virksomheder,  

 der tager denne samfundsopgave på sig.
Præmieringsordningen skal finansieres  

 af  

 de virksomheder, der ikke tager elever.
Dette ville give virksomhederne et  

 direkte incitament til at tage elever og dermed øge antallet af  

 praktikpladser  

 og elevpladser.
Ifølge undervisningsministerens svar  

 af 23. november 2004 på spørgsmål nr.
S 874 viser nøgletallene for ultimo  

 september 2003 og 2004, at kun 479 flere elever har fået en praktikplads i  

 virksomhederne med ordinære uddannelsesaftaler, hvilket ligger ganske langt  

 fra  

 målsætningen om de 2.000 ordinære uddannelsesaftaler, som  

 undervisningsministeren hævdede vil blive resultatet af forliget.
 Denne utilfredsstillende udvikling med mangel på praktikpladser  

 finder forslagsstillerne så kritisk, at en politisk løsning er påkrævet, og  

 regeringen må forpligtes til at igangsætte en proces, der kan føre til en  

 varig  

 løsning.
Erhvervsuddannelserne er meget vigtige for at sikre alle unge  

 muligheder for en uddannelse.
Derfor er det yderst vigtigt for ikke at tabe  

 tusindvis af unge uddannelsessøgende på gulvet at give en  

 »uddannelsesgaranti«  

 til de unge, der vil tage en erhvervsuddannelse.
Dette sikres ved at  

 genindføre  

 skolepraktikordningen på niveauet før udmøntningen af ovennævnte forlig, ved  

 at  

 sikre yderligere incitamenter for virksomhederne til at øge antallet af  

 ordinære uddannelsesaftaler via et generelt tilskud til praktikpladser  

 oprettet  

 fra og med den 1. maj 2004, ved at regeringen gør erhvervsskolernes  

 præmieringsordning ved frembringelse af uddannelsesaftaler mere  

 hensigtsmæssig  

 og ved at forbedre mulighederne for skolernes praktikpladsopsøgende  

 virksomhed.
Tidligere erfaringer tyder på, at generelle tilskud til  

 virksomheder, der indgår uddannelsesaftaler, har stor effekt.
Således var  

 antallet af praktikpladser i årene 1993-1997 på et ganske højt niveau, men da  

 tilskuddet blev afskaffet fra og med 1997, faldt antallet af praktikpladser  

 fra  

 ca. 38.000 til ca. 31.000.
 Siden er der indført en række andre økonomiske incitamenter, som  

 imidlertid enten ikke synes at have haft særlig stor effekt eller har haft en  

 direkte uheldig effekt, senest med forliget mellem regeringen (Venstre og Det  

 Konservative Folkeparti), Dansk Folkeparti og Det Radikale Venstre.
Det foreslås derfor at ændre det nuværende tilskud til  

 uddannelsesaftaler, der indgås med elever i skolepraktik, og erstatte det med  

 et generelt tilskud på et passende niveau til alle praktikpladser finansieret  

 af Arbejdsgivernes Elevrefusion (AER). Hermed tilskyndes virksomhederne til  

 at  

 oprette flere praktikpladser.
Tilskudsordningen forudsættes at være  

 udgiftsneutral for staten, idet tilskuddet finansieres af AER.
Afskaffelsen af den nuværende tilskudsordning og det forventede  

 fald i AERs udgifter til skolepraktik vil næppe kunne finansiere hele  

 det  

 generelle tilskud.
Det kan derfor blive nødvendigt at forhøje virksomhedernes  

 indbetaling til AER.
Det skal bemærkes, at mindre virksomheder generelt  

 indgår  

 flere uddannelsesaftaler end større virksomheder.
Det bør afspejles i  

 AER-afgiften.
Det generelle tilskud sigter mod at afhjælpe den helt akutte  

 mangel på praktikpladser.
Det er derfor forslagsstillernes hensigt, at disse  

 tiltag etableres i en tidsbegrænset periode på f.eks. 2 år og herefter  

 evalueres.
Det er helt nødvendigt, at den nye tilskudsordning træder i  

 kraft øjeblikkeligt.
Derfor foreslås det, at alle aftaler indgået efter den  

 1.  

 maj 2004 omfattes af tilskudsordningen.
Elever, der gennemfører hele deres uddannelse i skolepraktik,  

 har ringere muligheder for efterfølgende at finde beskæftigelse.
Derfor kan  

 tilskuddet til praktikpladser overvejes gradueret på en sådan måde, at  

 virksomheder, der tilbyder virksomhedspraktik i de sidste 6 måneder af en  

 elevs  

 skolepraktik, får et ekstra tilskud ud over det generelle tilskud.
Genopretning af skolepraktikordningen Regeringen har skåret antallet af  

 skolepraktikpladser ned fra 5.000 til 1.200 næste år.
Dermed forsvinder  

 uddannelsesgarantien på de berørte fagområder.
De unge, der i dag er i  

 skolepraktik,  

 vil ikke kunne gennemføre en erhvervsuddannelse.
Konsekvensen er, at flere  

 tusinde unge ikke vil få den uddannelse, de ønsker sig.
Mange vil i stedet  

 have  

 valget mellem et ufaglært arbejde eller meningsløs offentlig forsørgelse.
Det  

 er ikke det, de unge eller samfundet har brug for.
Det er en positiv udvikling, at  

 antallet af praktikpladser er steget.
Men antallet af unge, der forgæves  

 søger  

 praktikplads, ligger stadig på over 12.000, så derfor er der ikke en løsning  

 af  

 praktikpladsproblemerne i sigte.
Ifølge undervisningsministerens svar af 23.  

 november 2004 på spørgsmål nr.
S 874 var tilgangen til skolepraktik i 2003 på  

 5.311 elever og i 2004 på 4.464 elever.
Selvom der er tale om et fald i  

 antallet af elever i skolepraktik, viser tallene, at hverken de estimerede  

 2.000  

 ordinære uddannelsesaftaler eller de i år reelt indgåede 479  

 uddannelsesaftaler  

 er nok til at imødekomme den efterspørgsel, som søgningen til skolepraktikken  

 på 4.464 elever i 2004 er udtryk for.
Regeringens tænketank om udfordringer  

 for  

 integrationsindsatsen i Danmark har desuden påpeget, at unge udlændinge har  

 særlig vanskeligt ved at finde praktikpladser i virksomhederne, og at de  

 derfor  

 rammes hårdt af nedskæringerne i skolepraktikken.
Derfor anbefalede  

 regeringens  

 tænketank i sin rapport »Udlændinges vej gennem uddannelsessystemet« fra juni  

 2004, »at antallet af skolepraktikpladser igen forhøjes inden for de  

 uddannelsesområder,  

 hvor der er gode beskæftigelsesmuligheder efter endt uddannelse«, jf.  

 rapportens side 48.
Skolepraktikken er en betingelse for  

 at give tusindvis unge en uddannelsesgaranti, der holder.
Men den skal  

 fungere  

 bedre, dels ved at ændre skolernes incitament til at skaffe praktikpladser,  

 jf.  

 ovenfor, dels ved at gøre skolepraktikken mere kvalificerende  

.  

  

 Det kan  

 ske ved at supplere med perioder med virksomhedspraktik, ved at praktikken  

 gøres mere virkelighedsnær og ved, at skolerne får lov til at producere med  

 salg for øje  

.
Arbejdsmarkedets parter har et væsentligt ansvar for  

 erhvervsuddannelserne og antallet af praktikpladser.
Forslagsstillerne  

 henstiller derfor til, at dialogen mellem regeringen og arbejdsmarkedets  

 parter  

 om disse spørgsmål genoptages og intensiveres.
Også den politiske proces om  

 hele erhvervsuddannelsessystemet bør opprioriteres.
Det er således bydende  

 nødvendigt, at den periode, hvor den midlertidige tilskudsordning gælder,  

 bruges målrettet og konstruktivt til at udvikle et nyt og mere tidssvarende  

 system, der sikrer tilstrækkelig med virksomhedspraktik til alle unge i  

 fremtiden.
Ændret præmieringsordning til skolerne og bedre  

 muligheder for praktikpladsopsøgende virksomhed Regeringen opfordres samtidig til at ændre præmieringsordningen,  

 hvorefter erhvervsskolerne præmieres for antallet og varigheden af de rest-  

 og  

 deluddannelsesaftaler, de skaffer deres elever i skolepraktik.
Det foreslås  

 at  

 ændre denne præmieringsordning, så det økonomiske incitament til at skaffe  

 praktikpladser ikke først indtræder, når eleverne er begyndt i skolepraktik.
En model kunne være, at skolerne ikke præmieres for de første 70  

 pct. af eleverne, som får en praktikplads, men at der herefter udløses  

 præmiering efter en progressiv skala.
En ny præmieringsordning kan  

 finansieres  

 ved en omlægning af den nuværende AER-finansierede præmieringsordning.
Også  

 mere opsøgende arbejde fra skolernes side kan finansieres gennem AER.
Samtidig skal skolerne have bedre muligheder for  

 praktikpladsopsøgende virksomhed  

.  

  

 I hver region skal der laves en  

 målrettet indsats for at fremskaffe flere praktikpladser.
Skolerne skal gives  

 mulighed for at ansætte ekstra medarbejdere, der har som primær opgave at  

 lave  

 opsøgende virksomhed over for regionens virksomheder.
Skriftlig fremsættelse Carsten Hansen (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om genindførelse af skolepraktik, tilskud til  

 praktikpladser og forbedring af erhvervsskolernes præmieringsordning.
(Beslutningsforslag nr.
B 51).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
