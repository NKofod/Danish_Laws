Skriftlig fremsættelse (27. oktober 1999) Arbejdsministeren (Ove Hygum):
 Herved tillader jeg mig for Folketinget at  

 fremsætte:
 Forslag til lov om ændring af  

 lov om Lønmodtagernes Garantifond. (Omlægning af  

 finansieringen af Lønmodtagernes Garantifond).
(Lovforslag nr.
L 67).
Lønmodtagernes Garantifond er en selvstændig  

 og selvejende institution, der skal sikre lønmodtagernes krav på  

 løn m.v. i tilfælde af arbejdsgiverens konkurs m.v.
Da det i  

 Danmark er vanskeligt at forestille sig, at offentlige arbejdsgivere  

 går konkurs, vil det reelt kun være private arbejdsgiveres  

 konkurs m.v., der vil være omfattet af Lønmodtagernes  

 Garantifond.
Selve fondens formål med at sikre  

 lønmodtagere i tilfælde af arbejdsgiverens konkurs har karakter  

 af en forsikringsordning, der som nævnt reelt alene omfatter de private  

 arbejdsgivere.
På den baggrund bør fondens udgifter dækkes  

 via bidrag direkte fra de arbejdsgivere, som er omfattet af ordningen.
Det  

 bør derfor alene være de private arbejdsgivere, der finansierer  

 fonden.
 Forslaget forventes på grundlag af  

 Lønmodtagernes Garantifonds seneste skøn over fondens  

 finansieringsbehov at medføre en besparelse for staten på ca.  

 165 mio. kr. for 2000. Forslaget forventes ikke at få administrative  

 konsekvenser for staten eller kommunerne.
Ordningen blev senest ændret i 1987, hvor  

 Lønmodtagernes Garantifond bidraget blev ændret fra at  

 være arbejdsgiverfinansieret til at blive statslig finansieret.
Med den  

 foreslåede ændring bringes ordningen tilbage til sit oprindelig  

 udgangspunkt - arbejdsgiverfinansiering af LG-bidraget.
 Ved lovændringen i 1987 havde Lønmodtagernes  

 Garantifond en reservefond til uforudsete udgifter på ca. 150 mill. kr.  

 Denne fond blev i 1988 brugt førend statskassen blev belastet af  

 udbetalinger til fonden.
Forholdet er behandlet i et aktstykke fra  

  Arbejdsministeriet tiltrådt af Finansudvalget.
I aktstykket gives  

 Lønmodtagernes Garantifonds bestyrelse tilsagn om, at  

 spørgsmålet om retablering af fondens reserve ville blive rejst  

 over for Folketinget, såfremt der på et senere tidspunkt  

 måtte vise sig ønske om eller behov for ændringer af den  

 gældende finansieringsordning.
Der vurderes ikke at være behov for en reetablering  

 af fondens reserver, da Lønmodtagernes Garantifond kan påregne  

 en høj kreditværdighed og derfor kan skaffe den  

 nødvendige kapitel via låneoptagelse på almindelige  

 markedsvilkår.
Staten vil garantere for låneoptagelsen ved at  

 stille en statsgaranti overfor långiver.
 Idet jeg i øvrigt henviser til lovforslaget og de  

 ledsagende bemærkninger, skal jeg anbefale lovforslaget til Tingets  

 velvillige behandling.
