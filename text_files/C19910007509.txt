(Til de frie kostskoler) Hermed følger Kulturministeriets cirkulære af 22. maj 1991 om ændring af  

 cirkulære om ferieregler for forstandere og lærere ved de frie kostskoler.
 Ændringen vedrører feriecirkulærets § 7 og indeholder supplerende  

 overgangsbestemmelser for lærere m.fl., der pr. 31. december 1989 havde  

 tjenestefrihed uden løn og som genindtræder i tjenesten i perioden 2. marts  

 1990 - 1. august 1991.
 § 7,  stk. 2, finder ikke anvendelse på forstandere og  

 lærere, der har fået udbetalt feriegodtgørelse i forbindelse med  

 tjenestefrihedens påbegyndelse.
Med venlig hilsen Guri Toustrup Kulturministeriets cirkulære af 22. maj 1991 Cirkulære om ændring af cirkulære om ferieregler for forstandere og lærere  

 ved de frie kostskoler § 1 I medfør af tillægsaftale af 1. maj 1991 mellem Finansministeriet og  

 Lærernes Centralorganisation til aftale af 2. marts 1990 om ferieregler for  

 tjenestemænd i folkeskolen m.fl. fastsættes følgende ændring i  

 Kulturministeriets cirkulære af 16. juli 1990 om ferieregler for forstandere  

 og lærer ved de frie kostskoler:
 I § 7 indsættes som nyt stk. 2:
»Tjenestemænd, der havde tjenestefrihed uden løn pr. 31. december  

 1989, har ved genindtræden i tjenesten i perioden 2. marts 1990 - 1. august  

 1991 ret til ferie med normal løn i førstkommende ferieår efter genindtræden.  

 Hvis den pågældende har haft lønnet beskæftigelse under tjenestefriheden,  

 fradrages feriegodtgørelse optjent herved i den løn, vedkommende oppebærer  

 under ferie.« § 2.  Ikrafttræden.
 Cirkulæret træder i kraft den 22. maj 1991 og har virkning fra 1. januar  

 1990.
Kulturministeriet, Direktoratet for Folkeoplysning, Frie Grundskoler m.v., den 22. maj 1991 P.d.v.
