Direktoratet udtaler, at en aftale om, at ejeren af en ejendom lader  

 naboen opføre en bygning henover skellet, anses også for en aftale vedrørende  

 den del af grunden, der bebygges.
Er bygningen af varig karakter, anses  

 forholdet for at være i strid med udstykningslovens § 1.
 Ved skrivelse af 11. maj 1983 har De bedt landbrugsministeriet om at tage  

 stilling til lovligheden af en garage, der er opført i 1968 delvis på  

 matr.nr. 32 a X By, delvis på Deres grund matr.nr. 32 b  smst.
Det fremgår af den medsendte korrespondance mellem Dem og X kommune, at garagen er opført tværs over skellet mellem matr.nr. 32  

a og 32 b   , at den ligger på et areal, hvorpå der er tinglyst fælles  

 adgangsret for de to ejendomme, at X kommune den 8.januar 1969 har givet byggetilladelse til  

 garagen, og at tilladelsen blev givet på baggrund af skriftlig tilladelse fra  

 den daværende ejer af matr.nr. 32 b , at der intet er tinglyst om garagens placering, samt at De bestrider lovligheden af placeringen bl.a. under henvisning  

 til § 1 i udstykningsloven (lovbekendtgørelse nr. 6 af 7.1.1977).
 I denne anledning skal man meddele følgende:
Skellet mellem de to ejendomme er fastlagt ved udstykningen af matr.nr. 32  

 i matr.nr. 32 a og 32 b ,jf. skrivelse herfra af 13.5.1955  

 (U.J. 1080/1955). Skellet er desuden indmålt og afmærket i forbindelse med  

 udstykningen af matr.nr. 32 a i matr.nr. 32 a og 32 c ,  

 jf. skrivelse herfra af 29.4.1960. (U.J. 1120/1960). Der vedlægges kopier af  

 målebladene i sagerne.
Man går i det følgende ud fra, at der ikke er tvivl om  

 skellets beliggenhed i marken og således heller ikke er i tvivl om, at  

 garagen er bygget tværs over skellet.
 Det forhold, at ejeren af matr.nr. 32 a siden 1968 har ejet og  

 brugt en garage, som delvis ligger på matr.nr. 32 b betyder, at han i  

 det forløbne tidsrum har udøvet en ejers råden over den pågældende del af  

 matr.nr. 32 b , og omvendt at ejeren af matr.nr. 32 b har været  

 afskåret fra at udøve nogen råden over arealet i et længere tidsrum end 10  

 år.
 En aftale mellem to naboejere om, at den ene af dem kan opføre en bygning  

 eller udvide en bestående bygning på en sådan måde, at bygningen eller dele  

 af den egentlige bygningskrop er placeret på naboejendommen, må efter  

 matrikeldirektoratets opfattelse også betragtes som en aftale vedrørende den  

 del af nabogrunden, der bebygges.
 Hvis bygningen er af varig karakter, må aftalen derfor anses for samtidig  

 at være en aftale om overdragelse af den pågældende del af naboens ejendom.  

 En sådan arealoverdragelse forudsætter, at skellet mellem de to ejendomme  

 ændres ved udstykning, jf. udstykningeslovens § 1, stk. 1, eller evt. ved  

 skelforandring, jf. udstykningslovens § 16.
 Kun i tilfælde, hvor der træffes aftale om anbringelse af en midlertidig  

 bygning, der fjernes inden 10 år efter opførelsen, kan byggeriet finde sted  

 uden udstykning.
Det omhandlede brugsforhold er således efter matrikeldirektoratets  

 opfattelse i strid med bestemmelserne i udstykningslovens § 1, stk. 1. Man  

 skal herved i medfør af bestemmelserne i udstykningsloven pålægge Dem at  

 sørge for, at det ulovlige forhold bringes til ophør inden 1 år fra  

 d.d.
Forholdet må lovliggøres enten ved at garagen fjernes, eller ved at  

 det pågældende areal overføres til matr.nr. 32 a ved udstykning eller  

 evt. skelforandring, jf. § 44 i Det bemærkes, at bestemmelserne i  

 udstykningslovens § 1 alene vedrører forholdet til det offentlige, og at  

 spørgsmålet om, hvordan parterne vil lovliggøre forholdet, og hvilken  

 virkning lovliggørelsen vil have i forhold til indgåede aftaler er af  

 privatretlig karakter.
 Spørgsmålet om garagens placering i forhold til den tinglyste bestemmelse  

 om fælles adgangsret er også af privatretlig karakter.
 Spørgsmålet om garagens lovlighed i forhold til byggelovgivningen hører  

 under bygningsmyndigheden.
 Tilsvarende skrivelse er samtidig sendt til ejeren af matr.nr. 32 a  

 .
 (* 1) Offentliggjort i tidsskriftet Landinspektøren 31. bind side 615.
