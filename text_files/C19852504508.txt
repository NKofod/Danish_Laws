Ref.: a.
HJVBST 061-1. b.
Kundgørelse for Forsvaret B.21-1978. c.
HJVBST  

 73-1. d.
HJVBST 730-2.
FORMÅL 1. Formålet med denne bestemmelse er at fastsætte  

 regler og procedurer for registrering og rapportering af arbejdsulykker og  

 næruheld (tilløb til ulykke) indenfor forsvaret under fredsforhold.
 2. Formålet med registreringen og rapporteringen er at  

 fremskaffe hjemmeværnets pligtige bidrag til brug for Arbejdstilsynets  

 statistikker samt at give kommandomyndigheder og tekniske myndigheder  

 mulighed for at følge og forbedre arbejdssikkerheden i hjemmeværnet.
GENERELT 3. Registrering og rapportering af arbejdsulykker skal  

 ske for såvel fastsat som frivilligt personel. der er beskæftiget  

 (tjenestgørende) indenfor Hjemmeværnskommandoens myndighedsområde.
Reglerne  

 gælder for tjeneste på det faste tjenestested og for tjeneste under øvelse,  

 togter og tjenesterejser i ind- og udland samt for udstationering.
4. Bestemmelsen gælder ikke for personer, der for egen  

 eller en leverandørs regning arbejder inden for Hjemmeværnskommandoens  

 myndighedsområde.
Den pågældende eller leverandøren er selv ansvarlig for  

 registrering m.v.
 5. Anmeldelse af arbejdsulykker, jf. denne  

 bestemmelse, erstatter ikke »Anmeldelse efter lov om  

 arbejdsskadeforsikring« og »Anmeldelse efter lov om erstatning til  

 skadelidte værnepligtige m.fl.«, som skal finde sted, jf. ref. c. og d.  

 eller anmeldelser efter andre bestemmelser i øvrigt (f.eks. ulykke med  

 skydevåben). Alle arbejdsulykker og næruheld behandles i  

 sikkerhedsudvalg/samarbejdsudvalg for så vidt angår undersøgelse af årsager  

 til ulykker og næruheld samt fastsættelse af modforholdsregler, jf. ref. a.
DEFINITIONER 7. Ved en arbejdsulykke forstås for berørte personer  

 en under - udførelse af pålagt arbejde, - tilstedeværelse på tjenestestedet  

 (arbejdsstedet) eller - deltagelse i dettes tjenstlige aktiviteter, herunder  

 kørsel med motorvogn sket hændelse, der medfører uarbejdsdygtighed (tjenestefravær eller for  

 militært personel ikke-deltagelse eller reduceret deltagelse i primær  

 tjeneste).
 8. Ved et næruheld forstås for berørte personer  

 hændelser (typisk ved materielskader), hvor det skønnes, at der kunne være  

 sket en arbejdsulykke, uden at der dog er sket personskade, idet alene  

 heldige omstændigheder el.lign. medførte, at uheld blev undgået/afværget.
REGISTRERING 9. Alle arbejdsulykker og næruheld skal registreres.  

 a.
Ved arbejdsulykker skal registreringen omfatte følgende: - skadelidtes  

 persondata (navn, stilling, funktion, evt. militærgrad), - ulykkestidspunkt  

 og -sted, - ulykkesbeskrivelse, - ulykkens følger (personskade,  

 materielskade, o.lign.), - ulykkesanalyse.
Ulykkesanalyse skal beskrive  

 ulykkens årsager og de forholdsregler, der træffes for at undgå gentagelse.  

 Registreringen skal opbevares i 5 år på tjenestestedet.
b.
Næruheld bør i muligt omfang registreres og analyseres på samme måde  

 som arbejdsulykker.
Det enkelte tjenestested tager selv stilling til, om en  

 hændelse er et næruheld.
Ved registrering af et næruheld skal i stedet for  

 skadelidte angives persondata på den eller de personer, der har været i fare.  

 Er der tale om en større persongruppe, kan persondata evt. reduceres eller  

 udelades.
Involverer en ulykke flere personer, er det tilstrækkeligt, at der  

 foretages en samlet registrering af ulykken.
Registreringen af næruheld  

 opbevares et år fra registreringstidspunktet.
Der stilles ingen formkrav til  

 ulykkesregistreringen.
Men må således gerne anvende Arbejdstilsynets  

 anmeldelsesblanket, anmeldelsesblanket vedrører anmeldelse efter lov om  

 arbejdsskadeforsikring, anmeldelsesblanket til anmeldelse efter lov om  

 arbejdsskadeforsikring, anmeldelsesblanket til anmeldelse efter lov om  

 erstatning til skadelidte værnepligtige eller anden blanket til hel eller  

 delvis registrering af ulykke eller næruheld, såfremt dette anses for  

 hensiogtsmæssigt.
RAPPORTERING 10. Alle arbejdsulykker (jf. definitionen i pkt. 7),  

 der medfører fravær i en dag eller mere udover tilskadekomstdagen skal  

 anmeldes, bortset fra ulykker indenfor den egentlige militærtjeneste, jf.  

 ref. a. pkt. 4. a.
Anmeldelsemn udfærdiges på Arbejdstilsynets  

 anmeldelsesblanket i overensstemmelse med den af Arbejdstilsynet udarbejdede  

 vejledning.
b.
Blanketten for anmeldelsespligtige ulykker indsendes af chefer, der er  

 tillagt arbejdsgiveransvar, til Arbejdstilsynet, jf.
Arbejdstilsynets  

 vejledning.
Alvorlige ulykker og forgiftninger skal desuden uopholdeligt  

 (telefonisk) meddeles til Hjemmeværnskommandoen samt til den lokale  

 arbejdstilsynskreds.
Anmeldelsesblanketter (Formular nr. 31.823) og  

 vejledning i udfyldelse af samme kan rekvireres vederlagsfrit direkte hos:
ARBEJDSTILSYNETS ULYKKESSTATISTIK Postboks 858 2100 København Ø Det påhviler chefer med tillagt arbejdsgiveransvar at  

 foretage samlet rekvisition og fordeling af blanketter til brug for såvel  

 egne som tilknyttede enheder og aktiviteter.
ÅRSRAPPORT 11. Sikkerhedsudvalget/samarbejdsudvalget udarbejder  

 en gang årligt i JAN måned en oversigt over de i det løbende kalenderår registrerede  

 arbejdsulykker og næruheld, jf. ref. b.
 12. Chefer m.fl., der jf. ref. a. er tillagt  

 arbejdsgiveransvar, tilsender årligt inden 1 MAR Hjemmeværnskommandoen en på  

 grundlag af ovennævnte oversigter udarbejdet »årsrapport over  

 arbejdsulykker og næruheld« ved pågældende myndighed/tjenestested.  

 Årsrapporten skal foruden oversigterne omfatte beskrivelse af de forebyggende  

 foranstaltninger, de passerede hændelser eventuelt har igangsat, generel  

 vurdering af arbejdsmiljøet på det pågældende tjenestested samt eventuelt  

 forslag til forbedring, som bør iværksættes.
IKRAFTTRÆDEN 13. Bestemmelsen træder i kraft ved modtagelsen.
