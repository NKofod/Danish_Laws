Betænkning afgivet af Udvalget for Fødevarer, Landbrug og Fiskeri den 28. november 2012 Betænkning over Forslag til lov om ændring af lov om landbrugsejendomme og jordfordelingsloven (Nedlæggelse af jordbrugskommissionerne og oprettelse af nye jordfordelingskommissioner m.v.) [af fødevareministeren (Mette Gjerskov)]:
1 Ændringsforslag Fødevareministeren har stillet 3 ændringsforslag til lovforslaget.
2. Udvalgsarbejdet Lovforslaget blev fremsat den 11. oktober 2012 og var til 1. behandling den 2. november 2012. Lovforslaget blev efter 1. behandling henvist til behandling i Udvalget for Fødevarer, Landbrug og Fiskeri.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og fødevareministeren sendte den 13. juli 2012 dette udkast til udvalget, jf.
FLF alm. del  bilag 332, folketingsåret 2011-12. Den 11. oktober 2012 sendte fødevareministeren de indkomne høringssvar og et notat herom til udvalget.
Spørgsmål Udvalget har stillet 32 spørgsmål til lovforslaget, heraf 31 spørgsmål til fødevareministeren og 1 spørgsmål til ministeren for by, bolig og landdistrikter til skriftlig besvarelse, som disse har besvaret.
3. Indstillinger og politiske bemærkninger Et flertal i udvalget (S, RV, SF og EL) indstiller lovforslaget til vedtagelse med de stillede ændringsforslag.
Et mindretal i udvalget (V, DF, LA og KF) indstiller lovforslaget til forkastelse ved 3. behandling.
Mindretallet stemmer for de stillede ændringsforslag.
 Venstres, Dansk Folkepartis og Det Konservative Folkepartis medlemmer af udvalget finder det naturligt, at der foretages rationaliseringer og effektiviseringer på området som følge af liberaliseringen af landbrugslovgivningen.
Men partierne finder det problematisk og er imod at centralisere hele administrationen af landbrugslovgivningen i København.
På et område, som vedrører landdistrikterne, er det netop oplagt at placere nogle aktiviteter og arbejdspladser uden for København.
 Centraliseringen skaber i partiernes øjne problemer med tab af lokalkendskab og arbejdspladser i landdistrikterne.
Som det fremgår af bl.a. svar på spørgsmål nr. 24 og 25, flyttes der arbejdspladser til København fra resten af landet.
Som følge heraf stemmer V, DF og KF imod lovforslaget.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af fødevareministeren, tiltrådt af udvalget:
 1) Før nr. 1 indsættes som nyt nummer:
»01. I § 2, stk. 3, ændres »§ 20, stk. 5« til: »§ 20, stk. 4«.« [Konsekvensændring som følge af lovforslagets § 1, nr. 16] 2) Nr. 8 affattes således:
»8. § 10, stk. 5, ophæves.« Stk. 6 bliver herefter stk. 5.
[Ved arealgrænsen på 2 ha skal der ikke ses bort fra fradragsarealer] 3) Nr. 33 affattes således:
»33. I § 50, stk. 1, nr. 2, ændres »§ 10, stk. 6« til: »§ 10, stk. 5«, og »§ 20, stk. 9« ændres til: »§ 20, stk. 8«.« [Konsekvensændring] Bemærkninger Til nr. 1 Den foreslåede ændring af § 2, stk. 3, er en konsekvens af ændringen i lovforslagets § 1, nr. 16.
Til nr. 2 Da arealgrænsen på de 200 ha foreslås ophævet, jf. lovforslagets § 1, nr. 6 og 7, er der ikke behov for definitionen af fradragsarealer i lovens § 10, stk. 5, om oprettelse af bygningsløse landbrugsejendomme.
Bestemmelsen om fradragsarealer blev indsat af hensyn til arealgrænsen på 200 ha ved lov nr. 243 af 22. marts 2010 om ændring af lov om landbrugsejendomme.
Arealgrænsen på 2 ha i § 10, stk. 1 og 3, har sammenhæng med arealgrænsen på 2 ha i lovens § 6 om ophævelse af landbrugspligt, hvor der ikke ses bort fra fradragsarealer.
Der bør derfor heller ikke ses bort fra fradragsarealer ved arealgrænsen på 2 ha i lovens § 10.
Til nr. 3 Den foreslåede ændring er en konsekvens af forslaget om at ophæve § 10, stk. 5, jf. nr. 2.
Benny Engelbrecht (S) Bjarne Laustsen (S) Karin Gaardsted (S) Orla Hav (S) Pernille Rosenkrantz-Theil (S) Mette Reissmann (S) Simon Kollerup (S) Camilla Hersom (RV) Sofie Carsten Nielsen (RV) Lotte Rod (RV) Steen Gade (SF) Eigil Andersen (SF) Per Clausen (EL) nfmd.
Henning Hyllested (EL) Stine Brix (EL) Erling Bonnesen (V) Thomas Danielsen (V) Henrik Høegh (V) Jacob Jensen (V) Hans Christian Schmidt (V) Jan E.
Jørgensen (V) Esben Lunde Larsen (V) Tina Nedergaard (V) René Christensen (DF) fmd.
Jørn Dohrmann (DF) Bent Bøgsted (DF) Dennis Flydtkjær (DF) Mette Bock (LA) Lene Espersen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 34 Bilagsnr.
