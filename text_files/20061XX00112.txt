Skriftlig fremsættelse (30. november 2006) Ministeren for  

 udviklingsbistand  

  

 (Ulla Tørnæs):
 Herved tillader jeg mig for Folketinget at fremsætte:
 Forslag til folketingsbeslutning om Danmarks ratifikation af  

 aftale undertegnet i Luxembourg den 25. juni 2005 om ændring af  

 partnerskabsaftalen mellem medlemmerne af gruppen af stater i Afrika,  

 Vestindien og Stillehavet på den ene side og Det Europæiske Fællesskab og  

 medlemsstaterne på den anden side undertegnet i Cotonou den 23. juni 2000  

 samt  

 af intern aftale om finansiering af Fællesskabets bistand i henhold til den  

 flerårige finansielle ramme for perioden 2008-2013 i overensstemmelse med  

 ovennævnte aftale undertegnet i Bruxelles den 17. juli 2006.
(Beslutningsforslag nr.
B 52).
 I partnerskabsaftalen (Cotonou-aftalen) fastlægges rammerne  

 for udviklingssamarbejdet mellem på den ene side Det Europæiske Fællesskab og  

 EU-medlemslandene og på den anden side  

 udviklingslande i Afrika, Vestindien og Stillehavet (AVS-lande). Aftalen  

 omfatter EU's samarbejde med hovedparten af de fattigste og mindst udviklede  

 lande i verden.
 Rammerne for EU's udviklingssamarbejde med AVS-landene har  

 siden 1975 været fastlagt først gennem Lomé-konventionerne og derefter gennem  

 Cotonou-aftalen, der blev underskrevet i Benins hovedstad, Cotonou, den 23.  

 juni 2000. Aftalen er indgået for en periode på tyve år.
Aftalens væsentligste elementer er bistand og handel.  

 Aftalens hovedformål er at styrke og fremskynde den økonomiske, kulturelle og  

 sociale udvikling i AVS-landene med henblik på at bidrage til fred og  

 sikkerhed  

 og fremme et stabilt og demokratisk politisk klima.
Gennem  

 fattigdomsbekæmpelse  

 bestræbes der både på at fremme bæredygtig udvikling og på gradvis  

 integration  

 af AVS-landene i verdensøkonomien.
Den 25. juni 2005 i Luxembourg blev der underskrevet en  

 aftale om ændring af Cotonou-aftalen.
Den nye aftale omfatter på den ene side  

 Det Europæiske Fællesskab og de 25 EU-medlemslande og på den anden side 78  

 AVS-lande.
Udover at give mulighed for de nye EU-medlemslandes deltagelse i  

 samarbejdet  

 er de vigtigste nyskabelser i den reviderede Cotonou-aftale indsættelse af  

 nye  

 bestemmelser om effektivisering af gennemførelsen af bistanden.
Der er  

 endvidere indsat bestemmelser i aftalen om udbygget politisk dialog, om  

 indsatsen mod terrorisme og masseødelæggelsesvåben samt om anerkendelse af  

 Den  

 Internationale Straffedomstol.
I forbindelse med afslutningen af forhandlingerne om  

 revision af Cotonou-aftalen forpligtede EU sig til hurtigst muligt at foreslå  

 et nøjagtigt beløb for den flerårige finansielle ramme for samarbejdet samt  

 fastsætte en tidsperiode for rammen.
Det Europæiske Råd traf den 16. december  

 2005 afgørelse om periode, beløb og finansieringsmekanisme for rammen.
Med  

 afgørelse  

 nr. 1/2006 truffet af AVS-EF ministerrådet den 2. juni 2006 kunne der på  

 denne  

 baggrund træffes beslutning om at indsætte bilag I b i den reviderede  

 Cotonou-aftale.
I bilaget er der fastlagt en finansiel ramme for perioden  

 2008-2013. Fællesskabets samlede finansielle bistand til AVS-landene er  

 fastsat  

 til 23.966 mio.
EURO svarende til ca. 178.500 mio. kr. (1 EURO = 7,45 kr.).  

 Heraf er 21.966 mio.
EURO gavebistand, der skal finansieres gennem Den 10.  

 Europæiske Udviklingsfond (EUF10), mens 2.000 mio.
EURO er lån fra Den  

 Europæiske Investeringsbanks egne midler.
Finansieringen af midlerne i Den 10. Europæiske Udviklingsfond  

 (EUF10) reguleres af den interne aftale mellem medlemslandenes regeringer  

 forsamlet i Rådet, der blev indgået den 17. juli 2006. Medlemslandene  

 bidrager  

 direkte med et beløb på op til 22.682 mio.
EURO til fonden. 21.966 mio.
EURO  

 afsættes til AVS-landene, 286 mio.
EURO skal anvendes til de oversøiske lande  

 og territorier (OLT), og 430 mio.
EURO skal forbeholdes Kommissionens  

 administration af bistandsaktiviteterne.
Danmarks bidrag til fonden udgør  

 453,64 mio.
EURO eller ca. 3.380 mio. kr. (1 EURO = 7,45 kr.) og afholdes  

 inden  

 for rammerne af den samlede danske bevilling til udviklingslandene.  

 Bistandens  

 størrelse og Danmarks andel heraf blev fastlagt på mødet i Det Europæiske Råd  

 den 16. december 2005.
Aftalen om ændring af Cotonou-aftalen træder i kraft, når  

 samtlige EU-medlemslande, Fællesskabet og 2/3 af AVS-landene har ratificeret  

 aftalen.
Den interne aftale om finansiering af bistanden kan træde i kraft,  

 når  

 samtlige EU-medlemslande har ratificeret aftalen.
 Herudover skal jeg henvise til forslaget til  

 folketingsbeslutning med bemærkninger og anbefale forslaget til Folketingets  

 velvillige behandling.
