Fremsat den 22. oktober 2003  

 af økonomi- og erhvervsministeren (Bendt Bendtsen) Forslag til Lov om ændring af lov om krigsforsikring af skibe (Definition af  

 krigsskade samt skærpelse af tidsfrister i forbindelse med anmeldelse af  

 erstatningskrav og erstatningskravs bortfald) § 1 I lov nr. 387 af 10. juni 1997 om krigsforsikring af  

 skibe foretages følgende ændringer:
 1.  


  

 § 3, stk. 2,  

  

 affattes  

 således:
»Stk.  

 2.  

  

 Ved krigsskade forstås skade opstået som følge af krig eller  

 krigslignende handlinger mellem Danmark og en fremmed magt eller som følge af  

 stormagtskrig, hvorved forstås indbyrdes krig mellem to eller flere  

 stormagter  

 (Frankrig, Kina, Rusland, Storbritannien og USA), samt oprør eller borgerlige  

 uroligheder under eller i forbindelse med sådanne krige, uanset hvor de måtte  

 finde sted.« 2.  


  

 § 10  

  

 affattes således:
 »§ 10.  

  

 Anmeldelse af krigsskade skal ske uden ugrundet ophold  

 og senest 1 måned efter, at skadelidte er blevet vidende om skadens opståen  

 og  

 har haft mulighed for at foretage anmeldelse.
 Stk.  

 2.  

  

 Erstatningskrav bortfalder, hvis en skade ikke er anmeldt til  

 Krigsforsikringsinstituttet inden for den i stk. 1 nævnte frist.  

 Krigsforsikringsinstituttets bestyrelse kan i særlige tilfælde forlænge  

 fristen.
Stk.  

 3.  

  

 Tidligst 2 måneder efter forsikringstidens ophør kan  

 Krigsforsikringsinstituttets bestyrelse ved offentliggørelse i Statstidende  

 og  

 i et passende antal dagblade/aviser opfordre dem, der har fordringer mod  

 instituttet, til inden et nærmere fastsat tidspunkt skriftligt at anmelde  

 fordringerne til Krigsforsikringsinstituttet.
Fordringer, der anmeldes efter  

 det af bestyrelsen fastsatte tidspunkt, bortfalder.
Stk.  

 4.  

  

 § 18, stk. 1 og 3, § 19, stk. 3, § 37, § 38, stk. 1, 2. og 3. pkt., §  

 38, stk. 2, §§ 39-42 og §§ 44-45 i lov om krigsforsikring af fast ejendom og  

 løsøre med senere ændringer finder anvendelse på erstatningskrav omfattet af  

 denne lov med de tilpasninger, der følger af Krigsforsikringsinstituttets  

 særlige karakter.« § 2 Loven træder i kraft den 1. januar 2004.
§ 3 Loven gælder ikke for Færøerne og Grønland, men kan ved  

 kongelig anordning helt eller delvis sættes i kraft for Grønland med de  

 ændringer, som de særlige grønlandske forhold tilsiger.
Bemærkninger til lovforslaget Almindelige bemærkninger 1. Indledning Formålet med lovforslaget er at foretage mindre tilpasninger af  

 lov nr. 387 af 10. juni 1997 om krigsforsikring af skibe.
Lovforslaget lægger op til, at den af lovens § 10 følgende  

 frist for at anmelde en krigsskade til Krigsforsikringsinstituttet ændres fra  

 6  

 måneder til 1 måned.
Som konsekvens heraf foreslås det, at erstatningskrav  

 mod  

 instituttet ligeledes bortfalder efter 1 måned.
 Det følger af lovens § 10, at Krigsforsikringsinstituttets  

 bestyrelse tidligst 1 år efter forsikringstidens ophør kan udstede et såkaldt  

 præklusivt proklama, hvilket vil sige en opfordring til fordringshavere om at  

 anmelde fordringer mod instituttet inden et nærmere fastsat tidspunkt.  

 Lovforslaget lægger op til at nedsætte fristen fra 1 år til 2 måneder.
 I lovforslaget foreslås det endvidere, at definitionen af  

 begrebet stormagtskrig, jf. lovens § 3, stk. 2, præciseres i overensstemmelse  

 med lovens hensigt og dermed fastlægges som indbyrdes krig mellem to eller  

 flere stormagter.
 Endelig foreslås der mindre, tekniske tilpasninger af  

 henvisningerne i lovens § 10 til bestemmelser i lov nr. 208 af 21. maj 1969  

 om  

 krigsforsikring af fast ejendom og løsøre.
 Formålet med lov nr. 387 var blandt andet at privatisere den  

 del af den daværende krigsforsikringsordning, som omfattede fredstid, og  

 dermed  

 begrænse den lovmæssige forsikringsdækning til skader opstået som følge af  

 krig  

 eller krigslignende handlinger mellem Danmark og en fremmed magt eller ved en  

 stormagtskrig mellem fremmede magter indbyrdes, idet der især ved  

 stormagtskrig  

 kan forventes vanskeligheder med at opnå forsikringsdækning for handelsflåden  

 hos private forsikringsselskaber.
Med lovens vedtagelse blev det tidligere  

 Krigsforsikringsinstituttet for danske Skibe likvideret.
I dag er  

 forsikringsdækningen for krigsfare således privatiseret, hvor det er muligt  

 at  

 opnå forsikring hos de private forsikringsselskaber.
Som en konsekvens heraf  

 er  

 ikke alle krigsskader forsikret i det nuværende Krigsforsikringsinstitut.
 Det nuværende Krigsforsikringsinstitut er hvilende, og der  

 betales ikke på nuværende tidspunkt forsikringspræmier til instituttet,  

 ligesom  

 der ikke er en formue at forvalte.
2. Lovforslagets hovedpunkter 2.1 Nedsættelse af fristen for anmeldelse af  

 krigsskade 2.1.1 Gældende ret Efter lovens § 10 finder § 19, stk. 1, i lov nr. 208 af 21. maj  

 1969 om krigsforsikring af fast ejendom og løsøre tilsvarende anvendelse på  

 erstatningskrav omfattet af krigsforsikringsloven.
Denne henvisning  

 indebærer,  

 at en krigsskade skal anmeldes til Krigsforsikringsinstituttet uden ugrundet  

 ophold og senest 6 måneder efter, at forsikringstageren er blevet vidende om  

 skadens opståen og har haft mulighed for at foretage anmeldelse.
Bestemmelsen  

 medfører endvidere, at erstatningskrav mod instituttet bortfalder, hvis  

 anmeldelsesfristen overskrides.
2.1.2 Økonomi- og Erhvervsministeriets  

 overvejelser I forbindelse med udarbejdelse af Krigsforsikringsinstituttets  

 forsikringsbetingelser har instituttets bestyrelse samstemmende peget på  

 behovet for at fastsætte en kortere anmeldelsesfrist.
Instituttets bestyrelse  

 repræsenterer både statslige interesser og instituttets forsikringstagere  

 (rederierne), der som udgangspunkt ville nyde godt af en lang  

 anmeldelsesfrist.
Bestyrelsen har i den forbindelse tilkendegivet, at ændringen  

 er nødvendig for at sikre instituttets økonomiske bæredygtighed, når det er i  

 funktion, hvilket som nævnt sker ved krig eller krigslignende tilstand.
I  

 denne  

 situation, hvor skader på skibe kan indtræde både hurtigt (dvs. kort tid  

 efter,  

 at instituttet er blevet virksomt) og i stort antal, er instituttets mulighed  

 for at fastsætte og opkræve foreløbige forsikringsbidrag på et reelt grundlag  

 afhængig af, at indtrufne skader anmeldes hurtigt efter skadens indtræden.
 Økonomi- og Erhvervsministeriet deler bestyrelsens synspunkt.
Danske rederier har pligt til at bidrage til det nuværende  

 Krigsforsikringsinstitut, når deres skibe er omfattet af ordningen, jf.  

 lovens  

 § 3, stk. 1, sammenholdt med § 1, stk. 2, og § 4. Som nævnt ovenfor under  

 afsnit 1 betales der ikke på nuværende tidspunkt forsikringspræmier til  

 instituttet, som derfor ikke råder over en startkapital.
Ved likvidationen af  

 det tidligere Krigsforsikringsinstituttet for danske Skibe blev den  

 oparbejdede  

 formue, som androg ca. 4 mia. kr., udloddet.
 Rederiernes foreløbige bidrag til Krigsforsikringsinstituttet  

 fastsættes af bestyrelsen for hver enkelt rejse eller for et bestemt tidsrum.  

 Ved beregningen af bidragets størrelse kan der tages hensyn til, hvor skibet  

 sejler, og der kan dermed fastsættes et højere bidragsbeløb for sejlads i  

 særligt risikofyldte områder.
Det er således rederierne, der sammen med statens bidrag på op  

 til 2 mia. kr., jf. lovens § 7, stk. 1, skal udrede forsikringsudbetalinger  

 samt administrationsomkostninger ved driften af instituttet.
Hvis staten  

 eller  

 andre reassurerer for instituttets forpligtelse, skal redernes bidrag også  

 dække den fulde reassurancepræmie.
Forsikringsbidraget justeres af  

 bestyrelsen,  

 når det under hensyn til forandrede forhold er påkrævet.
Det er hensigten, at  

 instituttet skal hvile i sig selv.
 Henset endvidere til handelsflådens  

 værdi på mere end 100 mia. kr. sammenholdt med det begrænsede antal  

 forsikringstagere, som bidrager til instituttet, vurderes det, at instituttet  

 kan være unødigt sårbart, hvis bestyrelsens fastsættelse af foreløbige  

 forsikringsbidrag ikke afspejler størsteparten af eventuelt allerede  

 indtrufne  

 skader, fordi disse endnu ikke er anmeldt.
Lovforslaget lægger på den baggrund op til, at fristen for at  

 anmelde en krigsskade, jf. lovens § 10, ændres fra 6 måneder til 1 måned.
Som  

 konsekvens heraf indebærer lovforslaget, at erstatningskrav mod instituttet  

 ligeledes bortfalder efter 1 måned.
 Der henvises i øvrigt til bemærkningerne til forslagets § 1,  

 nr. 2.
2.2 Nedsættelse af fristen for, hvornår der  

 efter forsikringstidens ophør kan udstedes præklusivt proklama 2.2.1 Gældende ret Efter lovens § 10 finder § 19, stk. 2, i lov nr. 208 af 21. maj  

 1969 om krigsforsikring af fast ejendom og løsøre tilsvarende anvendelse på  

 erstatningskrav omfattet af krigsforsikringsloven.
Denne henvisning  

 indebærer,  

 at Krigsforsikringsinstituttets bestyrelse tidligst 1 år efter  

 forsikringstidens ophør kan udstede en meddelelse om, at krav mod instituttet  

 bortfalder, hvis de ikke er anmeldt inden for en nærmere angivet frist.
2.2.2 Økonomi- og Erhvervsministeriets  

 overvejelser Også i denne henseende har en enig bestyrelse i  

 Krigsforsikringsinstituttet peget på behovet for at fastsætte en kortere  

 frist  

 for, hvornår der kan udstedes præklusivt proklama.
Udstedelse af præklusivt proklama forventes kun at få ringe  

 praktisk betydning i forhold til erstatningskrav vedrørende skibe forsikret i  

 Krigsforsikringsinstituttet.
I lyset af ønsket om, at instituttet ikke skal  

 være aktivt uden for krigssituationer, og at det ikke løbende skal forvalte  

 en  

 formue, findes det samtidig hensigtsmæssigt at give bestyrelsen grundlag for  

 hurtigst muligt at afvikle instituttet efter forsikringstidens ophør.
 Lovforslaget lægger på den baggrund op til at nedsætte fristen  

 for, hvornår instituttets bestyrelse kan udstede præklusivt proklama fra 1 år  

 til 2 måneder.
 Der henvises i øvrigt til bemærkningerne til forslagets § 1,  

 nr. 2.
2.3 Definition af krigsskade 2.3.1 Gældende ret Lovens § 3, stk. 2, fastlægger begrebet krigsskade.
Efter  

 bestemmelsens ordlyd er krigsskade defineret som en skade opstået som følge  

 af  

 krig eller krigslignende handlinger mellem Danmark og en fremmed magt eller  

 som  

 følge af  

  

 en krig, i hvilken  


  

 to eller flere stormagter  


  

 deltager  

  

 , samt oprør eller borgerlige  

 uroligheder under eller i forbindelse med sådanne krige, uanset hvor de måtte  

 finde sted.
I det oprindelige forslag til lov om krigsforsikring af skibe  

 (L 225 af 16. april 1997) er der i bemærkningerne til § 3, stk. 2, om lovens  

 anvendelsesområde, jf.
Folketingstidende 1996-97, Tillæg A, sp. 4836,  

 imidlertid anført følgende:
»Stk. 2 fastlægger begrebet krigsskade.
Lovens område afgrænses  

 til skade opstået som følge af krig eller krigslignende handlinger mellem  

 Danmark og en fremmed magt eller i forbindelse med en stormagtskrig.
Ved en  

 stormagtskrig forstås  

  

 indbyrdes krig  

 mellem nogle af de 5 stormagtslande (UK, Frankrig, Rusland, Kina og USA),  

  

 hvor man efter de sædvanlige privatretlige policevilkår i reassuranceaftalen  

 vil ophæve skibets krigsforsikring.«.
2.3.2 Økonomi- og Erhvervsministeriets  

 overvejelser Det findes på baggrund af de oprindelige motiver samt  

 privatretlig forsikringspraksis hensigtsmæssigt at præcisere selve  

 lovtekstens  

 definition af begrebet stormagtskrig.
Der tilsigtes ingen ændring af de  

 relevante stormagtslande, som fortsat omfatter Frankrig, Kina, Rusland,  

 Storbritannien og USA.
 Der henvises i øvrigt til bemærkningerne til forslagets § 1,  

 nr. 1.
2.4 Tekniske tilpasninger af lovens § 10 Lovens § 10 indeholder en række henvisninger til bestemmelser i  

 lov nr. 208 af 21. maj 1969 om krigsforsikring af fast ejendom og løsøre.
I  

 lyset af det arbejde, som Krigsforsikringsinstituttets bestyrelse siden  

 lovens  

 vedtagelse i 1997 har gennemført med at udforme vedtægter,  

 forsikringsbetingelser og andre dokumenter i instituttet, foreslås en række  

 mindre, tekniske tilpasninger af de pågældende henvisninger.
 Der henvises i øvrigt til bemærkningerne til forslagets § 1,  

 nr. 2.
3. Økonomiske og administrative konsekvenser  

 for stat, kommuner og amtskommuner Forslaget har ikke økonomiske eller administrative konsekvenser  

 for stat, kommuner og amtskommuner.
4. Økonomiske og administrative konsekvenser  

 for erhvervslivet Forslaget har været forelagt Erhvervs- og Selskabsstyrelsens  

 Center for Kvalitet i ErhvervsRegulering, som har vurderet, at forslaget ikke  

 indeholder administrative konsekvenser for erhvervslivet på samfundsniveau  

 eller per virksomhed i et omfang, der berettiger, at det bliver forelagt et  

 af  

 Økonomi- og Erhvervsministeriets virksomhedspaneler.
5. Miljømæssige konsekvenser Forslaget har ikke miljømæssige konsekvenser.
6. Forholdet til EU retten Forslaget har ikke EU retlige aspekter.
7. Høring Forslaget har været sendt i høring hos Amtsrådsforeningen i  

 Danmark, Bestyrelsen i Krigsforsikringsinstituttet for skibe, Bilfærgernes  

 Rederiforening, Danmarks Rederiforening, Dansk Arbejdsgiverforening, Dansk  

 Industri, Søfartens Ledere  Dansk Navigatørforening, Kommunernes  

 Landsforening, Landsorganisationen i Danmark, Maskinmestrenes Forening, Metal  

 Søfart, Rederiforeningen af 1895, Rederiforeningen for mindre Skibe, Rådet  

 for  

 Dansk Forsikring og Pension, Specialarbejderforbundet i Danmark og Sømændenes  

 Forbund.
8. Vurdering af konsekvenser af lovforslaget Positive konsekvenser/ mindre udgifter (hvis ja, angiv omfang) Negative konsekvenser/ merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Forholdet til EU-retten Forslaget har ikke EU retlige aspekter Bemærkninger til lovforslagets enkelte bestemmelser Til § 1 Til nr. 1 Den foreslåede bestemmelse er udelukkende af præciserende  

 karakter.
I overensstemmelse med praksis og lovens hensigt indebærer den  

 foreslåede bestemmelse, at stormagtskrig defineres som indbyrdes krig mellem  

 to  

 eller flere af de fem stormagter, som omfatter Frankrig, Kina, Rusland,  

 Storbritannien og USA.
 Der henvises i øvrigt til de almindelige bemærkningers afsnit  

 2.3.
Til nr. 2 Ny § 10, stk. 1 og 2  nedsættelse af fristen  

 for at anmelde erstatningskrav samt erstatningskravs bortfald Efter § 10 i lov om krigsforsikring af skibe finder §§ 19 og 38  

 i lov nr. 208 af 21. maj 1969 om krigsforsikring af fast ejendom og løsøre  

 tilsvarende anvendelse på erstatningskrav omfattet af lov om krigsforsikring  

 af  

 skibe.
I henhold til den nævnte lovs § 38, stk. 1, 1. pkt., skal  

 anmeldelse af krigsskade ske uden ugrundet ophold og senest 6 måneder efter,  

 at  

 forsikringstageren er blevet vidende om skadens opståen og har haft mulighed  

 for at foretage anmeldelse.
Efter samme lovs § 19, stk. 1, 1. pkt.,  

 bortfalder  

 erstatningskrav, dersom skaden ikke anmeldes inden 6 måneder efter, at ejeren  

 er blevet vidende om dens opståen og har haft mulighed for at foretage  

 anmeldelse.
 Den nævnte anmeldelsesfrist samt den nævnte bestemmelse om  

 erstatningskravs bortfald gælder således tilsvarende for forsikringspolicer  

 udstedt af Krigsforsikringsinstituttet.
 Efter § 3, stk. 3, i lov om krigsforsikring af skibe er  

 Krigsforsikringsinstituttet i henhold til økonomi- og erhvervsministerens  

 nærmere bestemmelse kun i funktion under krig eller krigslignende tilstande.  

 I  

 denne situation, hvor skader på skibe kan indtræde både hurtigt   

 hvilket vil  

 sige kort tid efter, at instituttet er blevet virksomt  og i stort  

 antal, er  

 instituttets mulighed for at fastsætte og opkræve foreløbige  

 forsikringsbidrag  

 på et reelt og forretningsmæssigt validt grundlag afhængig af, at indtrufne  

 skader anmeldes hurtigt.
 I forbindelse med udarbejdelsen af instituttets  

 forsikringsbetingelser har en enig bestyrelse  herunder  

 repræsentanterne for  

 de kommende forsikringstagere (rederierne)  på den baggrund peget på  

 behovet  

 for at fastsætte en kortere anmeldelsesfrist samt en bestemmelse om  

 erstatningskravs bortfald svarende hertil.
Med henblik på at sikre Krigsforsikringsinstituttets økonomiske  

 bæredygtighed og mulighed for at fastsætte og opkræve foreløbige  

 forsikringsbidrag på et reelt grundlag, foreslås det, at fristen for at  

 anmelde  

 en krigsskade ændres fra 6 måneder til 1 måned.
Som konsekvens heraf foreslås  

 det, at erstatningskrav mod instituttet ligeledes bortfalder, hvis fristen på  

 1  

 måned overskrides.
§ 10 i lov om krigsforsikring af skibe indeholder også en henvisning  

 til § 45 i lov nr. 208 af 21. maj 1969 om krigsforsikring af fast ejendom og  

 løsøre, hvilket medfører, at forsikringsaftalelovens bestemmelser finder  

 anvendelse på erstatningskrav omfattet af lov om krigsforsikring af skibe med  

 de ændringer, som følger af forholdets natur.
Dette gælder også  

 forsikringsaftalelovens § 21, som i stk. 1 bestemmer, at den sikrede uden  

 ophold skal give selskabet meddelelse, når en forsikringsbegivenhed er  

 indtrådt, hvis vedkommende i den anledning vil rejse krav mod selskabet.  

 Forsømmer den sikrede dette, er selskabet ikke ansvarligt i videre omfang,  

 end  

 det ville have været, hvis sådan meddelelse var givet, jf. bestemmelsens stk.  

 2, 1. pkt.
Anmeldelsesfristen samt bestemmelsen om erstatningskravs  

 bortfald efter forsikringsaftalelovens § 21 er lempeligere end efter den  

 bestemmelse, der lægges op til med forslaget.
I henhold til  

 forsikringsaftalelovens § 21, stk. 4, kan det ikke med retsvirkning aftales,  

 at  

 der skal indtræde strengere følger end foreskrevet i forsikringsaftalelovens  

 §  

 21, hvis den sikrede eller andre undlader at give selskabet meddelelse om en  

 forsikringsbegivenheds indtræden.
Det er derfor ikke muligt for  

 Krigsforsikringsinstituttets bestyrelse blot at fastsætte de skærpede  

 betingelser i instituttets forsikringsbetingelser.
Det må nødvendigvis gøres  

 gennem en udtrykkelig lovbestemmelse  svarende til den nuværende  

 henvisning  

 til bestemmelserne i lov nr. 208 af 21. maj 1969 om krigsforsikring af fast  

 ejendom og løsøre  som fraviger forsikringsaftalelovens princip.
Formålet med forsikringsaftalelovens § 21 er blandt andet at  

 beskytte forsikringstageren mod anmeldelsesfrister, der under  

 forsikringsforholdets løbetid kan virke overraskende for den sikrede.
Det  

 bemærkes hertil, at der i det foreliggende tilfælde er tale om  

 forsikringsvirksomhed i forhold til professionelle rederivirksomheder i en  

 særlig situation, nemlig krig eller krigslignende tilstand.
Kravet om  

 tidligere  

 anmeldelse stiller naturligvis også større krav til den erhvervsbaserede og  

 professionelle forsikringstagers agtpågivenhed.
Der findes dog ikke i samme  

 grad, som det er tilfældet i forbrugerforhold, at være behov for  

 beskyttelsespræceptive regler i forhold til sådanne forsikringstagere.
Efter  

 forslaget indtræder forsikringstagerens pligt til at foretage anmeldelse  

 endvidere som hidtil først, når den pågældende har fået kendskab til skaden  

 og  

 har haft mulighed for at foretage anmeldelse.
Det foreslås endelig at bibeholde bestyrelsens mulighed for at  

 kunne forlænge anmeldelsesfristen.
Det findes ikke muligt at opregne, hvilke  

 særlige tilfælde der i givet fald kan danne grundlag for en  

 fristforlængelse.  

 Henset til, at Krigsforsikringsinstituttet har sit hele virke under krig  

 eller  

 krigslignende tilstand, og at forsikringstagerne (rederierne) har pligt til  

 at  

 tegne en forsikring i instituttet, findes det imidlertid rimeligt at  

 opretholde  

 bestyrelsens skønsmæssige adgang til smidigt at kunne afbøde eventuelle  

 uhensigtsmæssige og utilsigtede følger af de foreslåede regler om anmeldelse  

 af  

 forsikringsskader.
 Der henvises i øvrigt til de almindelige bemærkningers afsnit  

 2.1.
Ny § 10, stk. 3  nedsættelse af fristen for,  

 hvornår der efter forsikringstidens ophør kan udstedes præklusivt proklama Med henblik på at sikre bestyrelsen for  

 Krigsforsikringsinstituttet et grundlag for at afvikle instituttet hurtigst  

 muligt, når forsikringstiden er ophørt, lægger den foreslåede bestemmelse op  

 til at nedsætte fristen for udstedelse af præklusivt proklama  hvilket  

 vil  

 sige meddelelse om, at krav mod instituttet bortfalder, hvis de ikke er  

 anmeldt  

 inden for en nærmere angivet frist  fra 1 år til 2 måneder.
 Det foreslås konkret at indsætte et nyt stk. 3 i  

 krigsforsikringslovens § 10 samt at lade henvisningen til § 19, stk. 2, i lov  

 nr. 208 af 21. maj 1969 om krigsforsikring af fast ejendom og løsøre udgå af  

 bestemmelsen.
 Der henvises i øvrigt til de almindelige bemærkningers afsnit  

 2.2.
Ny § 10, stk. 4  henvisninger til lov nr.  

 208 af 21. maj 1969 om krigsforsikring af fast ejendom og løsøre Loven indeholder i § 10 henvisninger til bestemmelser i lov nr.  

 208 af 21. maj 1969 om krigsforsikring af fast ejendom og løsøre (herefter i  

 dette afsnit omtalt som den generelle lov). De pågældende  

 bestemmelser i den  

 generelle lov finder efter § 10 tilsvarende anvendelse på erstatningskrav  

 omfattet af krigsforsikringsloven.
En række af bestemmelserne i den generelle lov afspejler ikke  

 fuldt ud de udarbejdede vedtægter, forsikringsbetingelser og andre dokumenter  

 for Krigsforsikringsinstituttet.
Dette skyldes primært de særlige forhold,  

 der  

 gør sig gældende for instituttet, herunder navnlig området for  

 krigsforsikring  

 af skibe.
Der findes derfor behov for at foretage nedenstående mindre,  

 tekniske  

 tilpasninger af henvisningsbestemmelsen, som foreslås indsat som ny § 10,  

 stk.  

 4.
I Krigsforsikringsinstituttets vedtægter,  

 forsikringsbetingelser og andre dokumenter anvendes som følge af  

 Krigsforsikringsinstituttets særlige karakter visse sproglige variationer,  

 som  

 adskiller sig fra ordlyden i den generelle lovs bestemmelser.
Hovedparten af  

 disse variationer er uden indholdsmæssig betydning, og det skønnes ikke  

 nødvendigt at foretage lovændring på den baggrund.
Det findes imidlertid  

 hensigtsmæssigt, at det af krigsforsikringsloven fremgår, at den generelle  

 lovs  

 bestemmelser kan tilpasses i lyset af Krigsforsikringsinstituttets særlige  

 karakter. Økonomi- og erhvervsministeren skal i henhold til  

 krigsforsikringslovens § 5, stk. 3, godkende vedtægter og  

 forsikringsbetingelser.
Den generelle lovs § 18, stk. 2, om udbetaling af erstatning  

 til ejeren forud for andre berettigede i en række tilfælde er ikke fundet  

 egnet  

 til at medtage i Krigsforsikringsinstituttets vedtægter eller  

 forsikringsbetingelser.
Instituttets bestyrelse har i stedet fundet det  

 hensigtsmæssigt at medtage begrænsningen i instituttets panthaverklausul.
Det  

 foreslås på den baggrund at lade henvisningen til den generelle lovs § 18,  

 stk.  

 2, udgå af krigsforsikringslovens § 10.
Den generelle lovs § 43, stk. 1, anvender vurderingsprincippet  

 lovlige priser umiddelbart før skadens indtræden, hvilket må  

 forstås som den  

 til enhver tid gældende markedspris.
Efter Krigsforsikringslovens § 6  

 anvendes  

 det på området for forsikring af skibe almindeligt anvendte vurderingsprincip  

 den samlede takserede kaskoforsikringssum.
Der er dermed ikke  

 fuldstændig  

 overensstemmelse mellem den generelle lovs § 43 og krigsforsikringslovens  

 almindelige vurderingsprincip.
Det foreslås på den baggrund at lade  

 henvisningen til den generelle lovs § 43 udgå af krigsforsikringslovens § 10.
 Der henvises i øvrigt til de almindelige bemærkningers afsnit  

 2.4.
Til § 2 Bestemmelsen angiver tidspunktet for lovens ikrafttrædelse, som  

 foreslås fastlagt til den 1. januar 2004.
Til § 3 I overensstemmelse med § 17 i lov nr. 387 af 10. juni 1997 om  

 krigsforsikring af skibe gælder ændringsloven ikke for Færøerne og Grønland.  

 Efter lovens § 2, stk. 2, kan skibe, der er hjemmehørende på Færøerne, af  

 Krigsforsikringsinstituttets bestyrelse optages i instituttet efter skriftlig  

 begæring fra Færøernes Landsstyre.
Loven kan ved kongelig anordning helt  

 eller  

 delvis sættes i kraft for Grønland med de ændringer, som de særlige  

 grønlandske  

 forhold tilsiger.
Bilag 1 Lovforslaget sammenholdt med gældende lov Gældende formulering Lovforslaget § 1 I lov nr. 387 af 10. juni 1997 om krigsforsikring af  

 skibe foretages følgende ændringer:
§ 3. --- Stk. 2.  

  

 Ved krigsskade  

 forstås skade opstået som følge af krig eller krigslignende handlinger mellem  

 Danmark og en fremmed magt eller som følge af en krig, i hvilken to eller  

 flere stormagter deltager, samt oprør eller borgerlige uroligheder under  

 eller i forbindelse med sådanne krige, uanset hvor de måtte finde sted.
Stk. 3.  

  

 --- 1.  


  

 § 3, stk. 2,  

  

 affattes således:
»Stk. 2.  

  

 Ved  

 krigsskade forstås skade opstået som følge af krig eller krigslignende  

 handlinger mellem Danmark og en fremmed magt eller som følge af  

 stormagtskrig, hvorved forstås indbyrdes krig mellem to eller flere  

 stormagter (Frankrig, Kina, Rusland, Storbritannien og USA), samt oprør eller  

 borgerlige uroligheder under eller i forbindelse med sådanne krige, uanset  

 hvor de måtte finde sted.« § 10.  

  

 §§  

 18, 19 og 37-45 i lov nr. 208 af 21. maj 1969 om krigsforsikring af fast  

 ejendom og løsøre, som ændret ved § 3 i lov nr. 232 af 2. april 1997, finder  

 tilsvarende anvendelse på erstatningskrav omfattet af denne lov.
 2.  


  

 § 10  

  

 affattes således:
 »§ 10.  

  

 Anmeldelse af krigsskade skal ske uden ugrundet ophold og senest 1 måned  

 efter, at skadelidte er blevet vidende om skadens opståen og har haft  

 mulighed for at foretage anmeldelse.
Stk. 2.  

  

 Erstatningskrav  

 bortfalder, hvis en skade ikke er anmeldt til Krigsforsikringsinstituttet  

 inden for den i stk. 1 nævnte frist.
Krigsforsikringsinstituttets bestyrelse  

 kan i særlige tilfælde forlænge fristen.
 Stk. 3.  

  

 Tidligst 2  

 måneder efter forsikringstidens ophør kan Krigsforsikringsinstituttets  

 bestyrelse ved offentliggørelse i Statstidende og i et passende antal  

 dagblade/aviser opfordre dem, der har fordringer mod instituttet, til inden  

 et nærmere fastsat tidspunkt skriftligt at anmelde fordringerne til  

 Krigsforsikringsinstituttet.  

 Fordringer, der anmeldes efter det af bestyrelsen fastsatte tidspunkt,  

 bortfalder.
