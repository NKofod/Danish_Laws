INDHOLDSFORTEGNELSE 1. INDLEDNING Efter lov nr. 390 af 20. maj 1992 om forsikring mod følger af arbejdsskade  

 kan en tandskade anerkendes enten som ulykkestilfælde, som kortvarig skadelig  

 påvirkning eller som erhvervssygdom, jf. lovens § 9 og § 10.
 AnmeldelseAnmeldelse af en tandskade skal ske snarest muligt og senest 9  

 dage efter skadens indtræden.
 Er anmeldelse ikke indsendt rettidigt, kan krav om erstatning efter loven  

 dog rejses af skadelidte inden en frist af 1 år fra tandskadens indtræden.
Når der er særlig grund, kan der ses bort fra denne 1 års frist.
Det kan  

 være tilfældet, hvor det ikke har været muligt at anmelde tandskaden  

 rettidigt.
Det har i praksis vist sig muligt i en række tilfælde alligevel at  

 kunne vurdere sådanne sager, når der kan fremskaffes fornøden dokumentation i  

 form af journalmateriale, røntgenbilleder mv.
 Hvis der er tale om en tandlidelse, der er opstået efter længere tids  

 skadelig påvirkning, vil anmeldelsen som regel blive udfyldt af skadelidtes  

 tandlæge efter reglerne for anmeldelse af erhvervssygdomme.
 Tandlægen har pligt til at anmelde på den blotte mistanke om, at der kan  

 være tale om en erhvervssygdom.
SagsbehandlingHvis en tandskade anmeldes som et ulykkestilfælde eller en  

 kortvarig skadelig påvirkning, skal Arbejdsskadestyrelsen senest 3 måneder  

 efter afgøre, om skaden er omfattet af loven.
Hvis skaden anmeldes som en  

 erhvervssygdom, der er omfattet af fortegnelsen over erhvervssygdomme, er  

 fristen 9 måneder.
Som led i sagsbehandlingen kan Arbejdsskadestyrelsen indhente  

 journalmateriale og supplerende oplysninger i form af tandlægeerklæring,  

 røntgenundersøgelse, modeller eller anden dokumentation.
Forsikringsselskabet  

 eller Arbejdsskadestyrelsen afholder de udgifter, der er nødvendige i denne  

 forbindelse.
Forsikringsselskabets eller Arbejdsskadestyrelsens erstatningspligt  

 indtræder først, når selskabet eller styrelsen har anerkendt skaden og  

 accepteret det modtagne behandlingsforslag.
Indledende akut nødbehandling  

 tager selskabet eller styrelsen stilling til umiddelbart i forbindelse med  

 sagsbehandlingen, hvis det er muligt.
2. ARBEJDSULYKKE En tandskade kan anerkendes som en arbejdsskade, når der er tale om Tandskader, der opstår ved et ulykkestilfælde, vil ofte forekomme ved, at  

 skadelidte under arbejdet bliver ramt i ansigtet af en genstand, som  

 pågældende arbejder med, eller ved at tilskadekomne falder og beskadiger  

 tænderne.
 Tandskader som nævnt under 2) opstår meget sjældent ved skadelig  

 påvirkning af højst 5 dages varighed.
 Om tandskader som erhvervssygdomme henvises til vejledningens punkt 3, 4  

 og 5.
Tyggeskader Som udgangspunkt anerkendes tandskader i form af tyggeskader ikke efter  

 arbejdsskadeforsikringsloven.
 I visse tilfælde vil der dog være mulighed for, at skaden kan anerkendes.
For at tyggeskader kan anerkendes som arbejdsskader, skal der foreligge et  

 ulykkestilfælde i forbindelse med arbejdet eller de forhold, hvorunder det  

 foregår.
Der skal være tale om en udefra kommende og pludselig indtrædende  

 begivenhed, som fx at skadelidte under spisning kommer til at tygge i en  

 sten, benstump eller lignende.
Derimod vil tandskader opstået under spisning  

 af hårde eller seje madvarer ikke blive anerkendt.
Tyggeskaden skal skyldes arbejdet eller arbejdsforholdene, og der skal  

 være tale om en forøget risiko ved at spise i forbindelse med arbejdet  

 sammenlignet med at spise i hjemmet.
Dette vil være tilfældet når skadelidte er ansat til prøvespisning/smagning eller tilberedning af  

 mad, når skadelidte arbejder på en dag- eller døgninstitution, og når  

 tilberedningen og spisningen indgår som et socialt/pædagogisk led i arbejdet, når spisningen af arbejdsgiverens mad er påtvunget, fordi der ikke er  

 andre spisemuligheder, som fx under militærøvelse (feltration), når spisningen foregår under primitive forhold i udlandet som led i  

 udstationering eller forretningsrejse.
 Spisningen er derimod ikke en del af arbejdet, når det drejer sig om en  

 almindelig frokost, der er købt i arbejdsgiverens kantine, eller når der er  

 tale om færdigkøbte eller fabriksfremstillede varer, eller hvis maden er  

 medbragt hjemmefra.
3. ERHVERVSBETINGET SUKKER- OG MELCARIES Efter Arbejdsskadestyrelsens bekendtgørelse nr. 134 af 22. marts 1993 om  

 fortegnelse over erhvervssygdomme kan sygdomme i tænder og tandkød anerkendes  

 ved:
»Sukker- og melcaries lokaliseret især på fortændernes facialflader  

 (forflader). Denne caries skal være udviklet efter mindst 5 års  

 sammenhængende arbejde i sukker- og melbranchen, og lidelsen skal være  

 dokumenteret senest ved arbejdsophør i branchen.« Som risikoområder er i fortegnelsen anført:
»Mel- og brødfabrikker, chokoladefabrikker, bagerier og  

 lignende.« I Arbejdsskadestyrelsens vurdering af, om der foreligger sukker- og  

 melcaries, indgår følgende elementer:
a.
Lokalisation af cariesangrebene b.
Mængden af cariesangreb og progressionen (dvs. hvor hurtigt lidelsen er  

 skredet frem til nuværende niveau) c.
Følgetilstande og øvrige tandstatus d.
Beskæftigelsesperioden.
a.
Lokalisationen af cariesangrebeneCaries - eller fyldninger efter  

 tidligere cariesangreb - skal være lokaliseret især på fortændernes  

 forflader.
Men også caries på de øvrige tænders glatte flader indgår i  

 vurderingen.
Fortegnelsens ordvalg om, at det er sukker- og melcaries  

 lokaliseret især på fortændernes facialflader, der anerkendes, udelukker ikke  

 i sig selv en anerkendelse af sukker- og melcaries på tændernes glatflader i  

 øvrigt.
 Lidelsen kan efter omstændighederne også udvikle sig på tandfladerne ind  

 mod nabotænderne og på tyggefladerne.
b.
Mængden af cariesangreb og progressionenCariesmængden skal -  

 sammenholdt med patientens alder - ligge over, hvad der er normalt for  

 befolkningen.
Dette gælder såvel antallet af cariesangreb og fyldninger som  

 disses omfang.
Også progressionen (hvor hurtigt lidelsen er skredet frem)  

 spiller en rolle for vurderingen.
Mange cariesangreb i tænderne hos  

 skadelidte i en ung alder, eller store omfattende cariesangreb og en  

 hurtigere cariesudvikling end forventet taler for anerkendelse.
 Arbejdsskadestyrelsen vil normalt indhente tandlægeerklæringer i form af  

 udtalelser og journal-oplysninger fra tidligere og nuværende tandlæger og  

 foranlediger undertiden skadelidte indkaldt til klinisk undersøgelse,  

 eventuelt suppleret med røntgenoptagelser.
Styrelsen kan efter omstændighederne også rette henvendelse til den  

 kommunale børnetandpleje om daværende tandstatus.
Formålet er, at styrelsen  

 derved kan få konstateret tandstatus forud for den erhvervsmæssige  

 udsættelse, der efter anmeldelsen har ført til sygdommen.
c.
Følgetilstande og øvrige tandstatusOgså følgetilstande som fx  

 rodbehandlede tænder og den generelle tandstatus - og her især tandtabet,  

 dvs. antallet af udtrukne tænder - indgår i vurderingen af  

 anerkendelsesspørgsmålet af carieslidelsen som arbejdsbetinget.
d.
Beskæftigelsesperioden Bekendtgørelsen opregner ikke nærmere, hvilke beskæftigelser i branchen  

 der godtages som særlige risikoansættelser.
Kravet om mindst 5 års  

 beskæftigelse i branchen er opstillet udfra en vurdering af risikoen ved  

 fuldtidsansættelse i selve produktionsleddet.
Er der tale om ansættelse i  

 branchen, men udenfor produktionsleddet, fx som chauffør, ekspedient mv.,  

 foretager styrelsen et skøn over, om en skadelig udsættelse overhovedet  

 forekommer, eller hvor meget længere en periode end 5 sammenhængende år, der  

 må kræves, for at påvirkningen kan antages at svare til 5 år i  

 produktionsleddet.
Også ved blandet beskæftigelse - dels i produktionsleddet  

 dels udenfor - lægges der vægt på oplysningerne om udsættelsen.
Hvis styrelsen skønner det nødvendigt, indhentes der gennem  

 Arbejdstilsynet målinger om mel- og sukkerstøv på arbejdspladsen.  

 Grænseværdien for mel- og sukkerstøv findes i Arbejdstilsynets liste over  

 hygiejniske grænseværdier under rubrikken »organisk støv«, og  

 grænseværdien er for tiden 5 mg pr. kubikmeter.
Grænseværdierne er vejledende  

 ved vurderingen af udsættelsens omfang.
 Arbejdsløshedsperioder mv.- Længerevarende arbejdsløshedsperioder,  

 perioder som selvstændig og længere sygdomsperioder er faktorer, som i givet  

 fald kan betyde, at kravet om mindst 5 års sammenhængende beskæftigelse ikke  

 kan opfyldes, og sagen således ikke kan anerkendes som arbejdsskade.
Er betingelserne for at anerkende i øvrigt tilstede, herunder kravet om 5  

 års beskæftigelse, kan en periode som selvstændig erhvervsdrivende i branchen  

 betyde et fradrag i tandbehandlingsudgifterne, i det omfang udsættelsen er  

 fortsat i perioden som selvstændig.
Hvis lidelsen må anses for at være  

 pådraget i perioden som selvstændig, kan resultatet blive, at lidelsen helt  

 må afvises som erhvervssygdom.
Ophørt i branchen - Er vedkommende ophørt med at arbejde i  

 »risikobranchen«, kan sygdommen kun anerkendes som en arbejdsskade,  

 hvis det gennem tandlægeerklæringer eller specificerede tandlægekvitteringer  

 kan dokumenteres, hvordan tilstanden var ved arbejdsophøret.
Derved kan  

 Arbejdsskadestyrelsen sondre mellem cariesbilledet, da udsættelsen ophørte,  

 og den aktuelle cariestilstand.
Resultatet kan blive en delvis betaling af  

 tandbehandlingen, afhængig af den periode hvor vedkommende var ansat i  

 branchen.
4. ERHVERVSBETINGET TANDSLID (ABRASION) Tandslid kan efter erhvervssygdomsfortegnelsen anerkendes, når der er tale  

 om:
»Tandslid (abrasion) af tredje eller fjerde grad af adskillige tænder  

 i det eksisterende tandsæt lokaliseret til tændernes tyggeflader og/eller  

 fortændernes skærekant.
Tandsliddet skal være udviklet efter mindst 5 års  

 sammenhængende produktionsarbejde i et arbejdsmiljø med påvist slibemiddel i  

 luften, og lidelsen skal være dokumenteret senest ved arbejdsophør i  

 branchen.« Som risikoområder er i fortegnelsen anført:
»Klinke- og lervareindustrien, isolationsmaterialeindustrien,  

 stenbrud og granitvareindustrien, beton- og cementstøberier, beskæftigelse  

 ved metalslibning.« Ved vurderingen af, om sagen kan anerkendes, har følgende to forhold  

 betydning:
a.
Diagnose b.
Konkurrerende årsager.
a.
Diagnosen Tandlidelsen skal kunne diagnosticeres som tandslid.
 Tandslid kan defineres i form af abrasionsgraderne 1-4, der er  

 karakteriseret ved:
1. gr.: tandslid (abrasion) begrænset til emalje 2. gr.: pletvis blottet tandben (dentin) 3. gr.: blottet tandben og uden emalje 4. gr.: slid til tandhals (collum) og nerven (pulpa) For at tandsliddet skal kunne anerkendes som arbejdsbetinget, skal det som  

 nævnt i erhvervssygdomsfortegnelsen være af tredje eller fjerde grad og  

 omfatte adskillige tænder i det eksisterende tandsæt.
Tandsliddet skal sammenholdt med skadelidtes alder ligge markant over  

 gennemsnitsbefolkningens.
Det arbejdsbetingede tandslid skal være lokaliseret  

 til tændernes tyggeflader og/eller fortændernes flader mod tungen  

 (lingualflader) og skærekant.
 Slid på tændernes forflader (facialflader) vil kun i specielle tilfælde  

 kunne anses for arbejdsbetinget.
Arbejdsskadestyrelsen kan indhente tandlægeerklæringer og røntgenbilleder  

 fra såvel nuværende som tidligere tandlæger om tandstatus før, under og efter  

 den aktuelle periode og foranledige skadelidte indkaldt til yderligere  

 undersøgelse.
Man kan også foranledige, at der fremskaffes gipsmodeller til  

 vurdering af slidskaden.
 Forhold som fx tandtab, dvs. antallet af udtrukne tænder og specielle  

 bidforhold, indgår i vurderingen af, om tandsliddet kan anses for at være  

 arbejdsbetinget.
b.
Konkurrerende årsagerFølgende faktorer betragtes som konkurrerende  

 årsager til tandsliddet og vil typisk betyde, at erstatningen nedsættes eller  

 helt bortfalder:
tandsættet er i forvejen reduceret slid på grund af tænderskæren (bruxisme) særlige bidforhold som underbid, tandstillingsfejl o.lign.
Det er ved kravet om 5 års beskæftigelse ved produktionsarbejde forudsat,  

 at skadelidte har arbejdet på fuld tid i selve produktionsleddet.
Ved  

 beskæftigelse, der er fordelt mellem arbejde i produktionsleddet og arbejde  

 udenfor, lægges der vægt på oplysninger om omfanget af udsættelsen de enkelte  

 steder.
Der kan i sådanne tilfælde blive tale om, at skadelidte skal have  

 arbejdet i mere end 5 år.
Ophørt i branchen - Er vedkommende ophørt med arbejdet, kan lidelsen kun  

 anerkendes, hvis det gennem tandlægens journaloplysninger eller kvitteringer  

 kan dokumenteres, hvor udtalt tandsliddet var ved arbejdsophøret.
Kun derved  

 kan Arbejdsskadestyrelsen skelne mellem tandsliddets omfang, da udsættelsen  

 ophørte, og tandsliddets omfang, når styrelsen vurderer sagen.
 5. ANDRE ERHVERVSBETINGEDE TANDSKADER MV.
 Udover anmeldelser om sukker- og melcaries og tandslid modtager  

 Arbejdsskadestyrelsen anmeldelser om andre tandskader og om lidelser i  

 mundhulen som følge af andre erhvervssygdomme.
Sådanne anmeldelser drejer sig bl.a. om syreskader på tænderne, der  

 stammer fra syredampe, hos bl.a. laboratorieteknikere og akkumulatorarbejdere  

 o.a.
Desuden har der foreligget anmeldelser om slidskader hos musikere  

 (blæsere).
 Enkelte af disse tandlidelser er blevet anerkendt af Arbejdsskadestyrelsen  

 efter forelæggelse for Erhvervssygdomsudvalget, da disse tandlidelser ikke  

 omfattes af erhvervssygdomsfortegnelsen og derfor ikke kan anerkendes som  

 arbejdsbetingede uden forelæggelse for Erhvervssygdomsudvalget.
 Herudover har styrelsen fået forelagt spørgsmålet, om visse lidelser kunne  

 anses for at være en følge af en anerkendt erhvervssygdom, idet  

 erhvervssygdommen krævede en medicinsk eller anden behandling, der som  

 bivirkning eventuelt kunne medføre lidelser i mundhulen.
6. BETALING AF UDGIFTER TIL TANDBEHANDLING Udgifter til tandbehandling afholdes efter lovens § 30 om sygebehandling,  

 hjælpemidler m.m.
 Tandbehandlingsudgifter kan både være den indledende nødvendige behandling  

 og selve behandlingen, der kan omfatte proteser, broarbejde, implantater (se  

 side 16), kroner, plasthjørner, fyldninger mv.
Det er udgifterne ved den efter omstændighederne bedste tandbehandling,  

 som skal betales.
Det vil sige den behandling som i videst muligt omfang  

 afhjælper den nedsatte tyggefunktion.
Ved vurderingen af, hvilken tandbehandling der skal betales, må der  

 endvidere tages hensyn til det kosmetisk mest tilfredsstillende resultat.
Det  

 har især betydning ved beskadigelse af fortænder.
Erstatningen af tandskader fastsættes i forhold til tændernes tilstand på  

 skadestidspunktet.
Erstatningen fastsættes således, at skadelidte skal  

 bringes i en tilstand så nær som muligt situationen inden skaden.
Nedsættelse af erstatningen - Dette indebærer, at der i visse tilfælde kan  

 ske en nedsættelse i erstatningens størrelse, hvis tænderne ikke er fuldt  

 erstatningsværdige på grund af fx eksisterende sygdomstilstande, mangelfuld  

 vedligeholdelse eller paradentose.
Det vil fremgå af styrelsens afgørelse og  

 begrundelse, med hvilken andel (procent eller brøk) erstatningen er nedsat.
Plastfyldninger - Ved mindre skader som fx ved affrakturerede hjørner på  

 tænder, der iøvrigt er intakte, vil det ofte være hensigtsmæssigt at foretage  

 behandling med plastfyldninger fremfor kronebehandling.
Vælges denne løsning,  

 ydes erstatning løbende ved udskiftning af plastfyldningerne og med maximalt  

 3 fyldninger.
 Hvis det efter en kortere periode skulle vise sig, at behandling med plast  

 på grund af specielle forhold ikke kan anvendes, kan sagen genoptages med  

 henblik på kronebehandling - dog eventuelt med fradrag af det beløb, der er  

 udbetalt til plastbehandlingen.
 Implantater - I de senere år er behandlinger med implantater, det vil sige  

 udskiftning af en tand med en kunstig rod og krone, blevet en acceptabel  

 behandlingsmulighed som alternativ til almindelig brobehandling eller anden  

 protetisk behandling.
Styrelsens vurdering af denne behandlingsmetode afhænger indtil videre af  

 forholdene i den enkelte sag.
Udgangspunktet for vurderingen ved  

 enkelttandsimplantater vil indtil videre være, at der ydes en erstatning  

 svarende til en 3-leddet bro, når denne mulighed foreligger og ud fra en  

 forudsætning om en holdbarhedsperiode svarende til almindelig brobehandling.
Trykændringer - I forbindelse med trykændringer, der kan opstå ved dykning  

 og ved flyvning, optræder der undertiden smerter i tænderne.
Disse smerter  

 forsvinder, når trykændringen ophører og vil derfor ikke give anledning til  

 erstatning.
Ligeledes vil fyldninger, der falder ud eller kroner, der revner  

 under trykændringer normalt heller ikke give anledning til erstatning.
 Ved dykning med snorkel kan der derimod forekomme en kraftig mekanisk  

 påvirkning af tænderne, og tandskader i forbindelse hermed vil kunne  

 erstattes.
Reduktion mv. - Styrelsens tilsagn om betaling af behandlingsudgifterne  

 gives altid under forudsætning af, at den tandbehandling, som den behandlende  

 tandlæge har foreslået, også gennemføres.
Er der tale om reduceret erstatning  

 på grund af konkurrerende årsager, vil der ske en procentvis reduktion af  

 erstatningen, hvis skadelidte kun ønsker gennemført en delvis tandbehandling.  

 Det samme kan gælde, hvis en tandbehandling opdeles i flere faser.
Engangserstatning - Det forudsættes, at skadelidte efter den  

 tandbehandling, som betales efter arbejdsskadeforsik-ringsloven, gennem  

 mundhygiejne og regelmæssigt tandeftersyn fremtidig vedligeholder den nu  

 erhvervede tandstatus, således at betalingen normalt må betragtes som  

 engangserstatning.
Der vil således normalt ikke være grundlag for at  

 genoptage sagen med henblik på yderligere tandbehandling, der skyldes  

 almindeligt vedligeholdelsesarbejde eller almindeligt slid.
Genoptagelse - Der kan dog være situationer, hvor sagen kan genoptages  

 uanset tidligere betaling af tandskaden.
Der kan ved tandskader optræde  

 senere skader i form af nervedød (pulpanekrose), resorption og brud, der ikke  

 umiddelbart kan diagnosticeres.
Disse senere skader kan i visse tilfælde  

 først diagnosticeres flere måneder eller år efter skaden.
7. MEN OG ERHVERVSEVNETAB Mén Tandskader medfører normalt ikke godtgørelse for varigt men.
 Der kan dog være tale om så alvorlige skader, at der udover betaling af  

 tandbehandlingen også må ydes godtgørelse for varigt men.
 Mengodtgørelsen vil i disse sager tage udgangspunkt i følgende vejledende  

 vurdering i procent:
Erhvervsevnetab Erstatning for tab af erhvervsevne vil næsten aldrig komme på tale ved  

 tandskader.
Vurderingen vil i givet fald følge Arbejdsskadestyrelsens  

 vejledning om erstatning for tab af erhvervsevne.
Genoptagelse Sager om tandskader afgøres som nævnt normalt uden godtgørelse for men og  

 uden erstatning for tab af erhvervsevne.
Ved at styrelsen tager stilling til,  

 om der skal ydes erstatning - og altså kommer med en egentlig afgørelse -  

 bringes spørgsmålet om eventuel genoptagelse ind under lovens § 34, hvor  

 fristen for genoptagelse er 5 år.
Når ganske særlige omstændigheder taler for  

 det, kan der i disse sager som i alle andre sager ses bort fra 5 års fristen.
