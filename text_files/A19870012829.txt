 Hermed bekendtgøres lov nr. 261 af 2. oktober 1956 om  

 lærlingeforhold med de ændringer, der følger af lov nr. 210 af 31. maj 1963,  

 § 7 i lov nr. 579 af 19. december 1969, § 32 i lov nr. 273 af 4. juni 1970, §  

 5 i lov nr. 313 af 10. juni 1976, § 3 i lov nr. 162 af 12. april 1978, lov  

 nr. 109 af 24. marts 1980, § 14, stk. 2, i lov nr. 290 af 9. juni 1982, som  

 ændret ved lov nr. 249 af 23. maj 1984, lov nr. 183 af 9. maj 1984, lov nr.  

 266 af 6. juni 1985 og § 2 i lov nr. 217 af 23. april 1986.
Lærekontrakters oprettelse og indhold § 1.  Den, der antager en person under 18 år til  

 arbejde i en virksomhed, i hvilken der udføres arbejde, der i henhold til  

 denne lov er godkendt som fag, eller som henhører under et sådant fag, skal -  

 for så vidt den pågældende ikke allerede er udlært i faget - sørge for, at  

 der, forinden vedkommende træder i arbejde, oprettes skriftlig lærekontrakt  

 med angivelse af, i hvilket fag lærlingen skal oplæres.
Det samme gælder ved  

 fortsatte læreforhold, uanset at lærlingen ved det nye læreforholds indgåelse  

 er over 18 år.
Kontrakten affattes på en af undervisningsministeren efter  

 forhandling med Lærlingerådet godkendt formular. Ændringer i eller  

 tilføjelser til den godkendte formular - udover en almindelig udfyldning af  

 formularens bestemmelser - kan kun godkendes med det pågældende faglige  

 udvalgs tilslutning.
Kontrakten skal af vedkommende offentlige  

 arbejdsanvisningskontor (* 1) forsynes med påtegning om, at den er affattet i  

 overensstemmelse med nærværende lovs forskrifter.
Efterkommes disse  

 bestemmelser ikke, har overenskomsten om antagelsen ingen gyldighed, jf.  

 endvidere § 28. Når lærlingen ved kontraktens oprettelse er over 15 år, men  

 under 18 år, skal kontrakten foruden af forældremyndighedens indehaver  

 medunderskrives af lærlingen selv, hvis den skal være bindende, efter at han  

 er fyldt 18 år.
Stk. 2.  Ingen kan indtræde i læreforhold, forinden den  

 pågældende er lovligt udskrevet af skolen og fyldt 14 år. (* 2) Stk. 3.  Foranstående bestemmelser om oprettelse af  

 skriftlig lærekontrakt finder ikke anvendelse, Stk. 4.  Tvivlsspørgsmål om, hvorvidt der i det enkelte  

 tilfælde foreligger fagligt arbejde, der kræver oprettelse af lærekontrakt,  

 afgøres endeligt af Lærlingerådet efter forud indhentet erklæring fra  

 vedkommende faglige udvalg.
 Stk. 5.  Spørgsmål om, hvorvidt et fag (eller en del  

 deraf), for hvis lærlinge der ikke hidtil har været anvendt lærekontrakt,  

 anses som henhørende under denne lov, afgøres af undervisningsministeren  

 efter forudgående forhandling med det pågældende fags organisationer og  

 Lærlingerådet.
 Stk. 6.  For fag eller virksomheder af særlig karakter,  

 inden for hvilke den praktiske og teoretiske uddannelse er ordnet på en efter  

 forholdene fuldt ud betryggende måde, kan undervisningsministeren efter  

 indhentet erklæring fra vedkommende faglige udvalg og Lærlingerådet meddele  

 fritagelse for oprettelse af lærekontrakt.Sådan fritagelse kan kun meddeles,  

 for så vidt de pågældende lærlinge som helhed ikke er stillet ringere end  

 efter nærværende lov, og kan tilbagekaldes, såfremt forholdene måtte have  

 ændret sig væsentligt.
 Stk. 7.  Undervisningsministeren træffer efter  

 indstilling fra Lærlingerådet bestemmelse om, i hvilket omfang loven skal  

 finde anvendelse på:
Stk. 8.  De offentlige arbejdsanvisningskontorer (* 1)  

 skal ved arbejdsministerens foranstaltning være forsynet med blanketter til  

 lærekontrakter.
Blanketterne udleveres uden betaling.  

 Arbejdsanvisningskontorerne skal i fornødent omfang bistå og vejlede  

 personer, der søger oplysning om lærlingeforhold, og i det omfang,det er  

 muligt, føre tilsyn med, at personer ikke beskæftiges i strid med  

 bestemmelserne i denne lov.
I tilfælde, hvor arbejdsanvisningskontorerne  

 bliver bekendt med overtrædelser af loven, skal vedkommende faglige udvalg om  

 nødvendigt underrettes.
 Stk. 9.  Loven finder anvendelse på de af staten  

 beskæftigede personer, medmindre en antagelse i henhold til  

 tjenestemandsloven måtte foreligge, samt på de af kommunerne beskæftigede  

 personer.
 § 2.  Uberettiget til at antage og oplære lærlinge er:
 Stk. 2.  Den, der 2 gange i løbet af 10 år ved voldgift,  

 jf. § 27,er idømt erstatning til en lærling for at have ladet det mangle på  

 tilbørlig omhu for lærlingens uddannelse, skal ligeledes være uberettiget til  

 at antage og oplære lærlinge, medmindre lærlingens uddannelse på grund af  

 virksomhedens omfang, eller fordi den næringsdrivende ikke selv er faglig  

 uddannet, jf. stk. 1, a), har måttet betros en i virksomheden ansat person;  

 har denne ved sin forsømmelighed 2 gange i løbet af 10 år forårsaget  

 idømmelse af sådan erstatning, mister han retten til at uddanne lærlinge.  

 Såfremt virksomheden på grund af idømt erstatning 2 gange i løbet af 10 år  

 har måttet skifte en sådan ledende person og atter bliver idømt erstatning,  

 fortaber virksomheden retten til at uddanne lærlinge.
 Stk. 3.  Den, som ved voldgift, jf. § 27, er idømt  

 erstatning uden at have udredet denne inden for en ved kendelsen fastsat  

 frist, mister ligeledes retten til at uddanne lærlinge.
Stk. 4.  Spørgsmålet om, hvorvidt en person efter sin  

 uddannelse og sit kendskab til faget må betragtes som faglig oplært, afgøres  

 af vedkommende offentlige arbejdsanvisningskontor (* 1), i tvivlstilfælde  

 efter forhandling med det faglige udvalg.
Afgørelsen kan indankes for  

 Ankenævnet vedrørende Læresteder og Praktikvirksomheder, hvis afgørelse er  

 endelig.
Stk. 5.  Arbejdsdirektøren kan efter indhentet erklæring  

 fra vedkommende faglige udvalg gøre undtagelse fra de i stk. 1, litra c) og  

 d), og stk. 2 og 3 fastsatte bestemmelser, for så vidt omstændighederne måtte  

 tale herfor.
Spørgsmål om, hvorvidt nogen efter bestemmelsen i stk. 1, litra  

 b), er uberettiget til at antage og oplære lærlinge, kan forelægges  

 arbejdsdirektøren, hvis afgørelse heraf af den pågældende kan indbringes for  

 retten efter reglerne i straffelovens § 78, stk. 3.
§ 3.  Læretidens varighed bestemmes i kontrakten.
Den  

 i § 6 omhandlede prøvetid er indbefattet under læretiden.
Stk. 2.  De i § 24 nævnte faglige udvalg fastsætter den  

 for de pågældende fag gældende minimums- og maksimumslæretid.
Såfremt der  

 inden for udvalget ikke er enighed om læretidens fastsættelse, kan et  

 mindretal inden for udvalget indanke spørgsmålet for Lærlingerådet, hvis  

 afgørelse er endelig.
For intet fag må læretiden overstige 4 år; dog kan  

 undervisningsministeren efter indhentet erklæring fra vedkommende faglige  

 udvalg og Lærlingerådet, hvor faglige hensyn taler derfor, tillade, at  

 læretiden i et fag udstrækkes indtil et år ud over den fornævnte grænse.
Stk. 3.  Lærlingerådet er på derom af læremester og  

 lærling eller, hvis lærlingen er under 18 år, forældremyndighedens indehaver  

 i forening indgivet andragende bemyndiget til efter forud indhentet erklæring  

 fra vedkommende faglige udvalg at tillade Stk. 4.  En lærekontrakt kan med det faglige udvalgs  

 godkendelse indgås med flere læremestre, således at hver læremester tegner  

 sig for en bestemt del af den samlede læretid.
Summen af disse dele skal  

 udgøre den samlede læretid for det pågældende fag.
Prøvetiden efter § 6  

 regnes fra det første læreforholds begyndelse.
Den enkelte læremester er  

 ansvarlig efter denne lovs bestemmelser for den del af læretiden, han har  

 tegnet sig for.
Med hensyn til spørgsmålet om ansvar for mangelfuld  

 uddannelse gælder § 27, stk. 1, sidste punktum.
 § 4.  Det skal ved kontrakten nøjagtig bestemmes, på  

 hvilke økonomiske vilkår lærlingen skal arbejde i læretiden.
Stk. 2.  I fag eller dele af et fag, hvor der findes en  

 gennem kollektiv overenskomst mellem fagets arbejdsgiver- og  

 arbejderorganisationer fastsat løn, skal mindst denne løn betales.
I fag,  

 hvor der ikke findes en sådan overenskomst, nedsætter de pågældende faglige  

 organisationer et nævn, bestående af 2 arbejdsgiver- og 2  

 arbejderrepræsentanter samt af en af den faste voldgiftsret (* 3) udnævnt  

 formand.
Tvivlsspørgsmål vedrørende nedsættelse af lønnævn kan indbringes for  

 Lærlingerådet, hvis afgørelse er endelig.
Såfremt et flertal af de af  

 organisationerne udpegede medlemmer er enigt om fastsættelse af en  

 mindsteløn, skal der i læreforhold inden for faget mindst betales den således  

 fastsatte løn.
Meddelelse om fastsættelsen skal tilstilles de offentlige  

 arbejdsanvisningskontorer(* 1), der påser, at den i lærekontrakter i det  

 pågældende fag vedtagne løn ikke ligger under den således fastsatte  

 mindsteløn, der også skal være gældende i løbende læreforhold.
For så vidt  

 der ikke vindes tilslutning fra et flertal blandt de af organisationerne  

 udpegede medlemmer om fastsættelse af en mindsteløn, er nævnets formand  

 berettiget til at offentliggøre resultatet af forhandlingerne og derunder at  

 anføre sit eget standpunkt.
Stk. 3.  Læremesteren skal betale (* 4) den i nærværende  

 lovs § 13 eller § 17 omhandlede undervisning.
De fornødne rekvisitter og  

 undervisningsmaterialer, der skal betales af læremesteren, udleveres  

 lærlingen af skolen.
Lærlingen og dennes forældre er ansvarlige for de  

 udleverede rekvisitter og undervisningsmaterialer.
Læremesteren skal bestride  

 udgifterne ved lærlingens aflæggelse af svendeprøve eller anden afsluttende  

 prøve.
Stk. 4.  Der må ikke i kontrakten optages bestemmelser  

 om, at lærlingen efter udstået læretid eller inden for et vist tidsrum  

 derefter ikke må tage arbejde i det pågældende fag eller drive forretning i  

 samme, eller om, at lærlingen efter læretidens udløb skal arbejde hos  

 læremesteren for en bestemt løn.
Der må ikke i kontrakten indeholdes  

 bestemmelser, der direkte eller indirekte fastsætter omfanget af den  

 erstatning, der i tilfælde af eventuelt kontraktbrud vil være at erlægge.  

 Enhver uden for kontrakten indgået forpligtelse, der strider imod de her  

 givne bestemmelser, er ugyldig.
 § 5.  (Ophævet).
§ 6.  Af læretiden anses de 6 første måneder for en  

 gensidig prøvetid, i hvilken såvel læremesteren som lærlingen, hvis han er  

 fyldt 18 år, og ellers forældremyndighedens indehaver uden angivelse af nogen  

 grund kan forlange kontrakten hævet.
I så fald er ingen af parterne  

 berettiget til erstatning hos den anden, medmindre udtrykkelig bestemmelse  

 derom er indført i kontrakten.
Erstatningen til læremesteren kan kun omfatte  

 sådanne særlige, påviselige udgifter,som han har afholdt udover de ham ifølge  

 §§ 4 og 9 påhvilende almindelige udgifter.
 Stk. 2.  Inden for fag eller dele af et fag, hvor  

 læreforholdet begynder med kollektiv forskoling uden for virksomheden, kan  

 Lærlingerådet, såfremt parterne måtte være enige herom, efter forud indhentet  

 erklæring fra vedkommende faglige udvalg tillade, at prøvetiden forlænges,  

 dog højst med et tidsrum svarende til varigheden af forskolingen.
Parternes gensidige forpligtelser § 7.  Lærlingen skal være læremesteren til medhjælp  

 ved arbejdet i virksomheden, så vidt som hans arbejdskraft og færdighed  

 muliggør det.
 § 8.  Læremesteren må ikke anvende lærlingen til andet  

 arbejde end det, der henhører til forretningens virksomhed, og kun  

 undtagelsesvis til arbejde, der ikke vedrører hans uddannelse i faget.
Stk. 2.  Læremesteren må ikke anvende lærlingen til  

 arbejder, der er skadelige for hans sundhed eller ikke står i forhold til  

 hans kræfter.
Læremesteren skal, så vidt det står i hans magt, værne  

 lærlingen mod mishandling fra andre i virksomheden beskæftigede personers  

 eller fra læremesterens husstands side.
Stk. 3.  Såfremt lærlingen har bopæl hos læremesteren,  

 skal der anvises ham et vel vedligeholdt, lyst og luftigt værelse med mindst  

 1 let åbneligt vindue af et lysningsareal svarende til mindst 10 pct.af  

 gulvarealet.
Vinduet må ikke vende ud til mødding, stald eller lignende.  

 Værelset skal have et rumindhold af mindst 15 m3 for 1 person, 25 m3 for 2  

 personer og 34 m3 for 3 personer og have et gulvareal af henholdsvis mindst 6  

 m2, 10 m2 og 15 m2 og en bredde af mindst 2 m.
Intet værelse må anvendes til  

 natophold for flere end 3 personer.
Værelser, der indrettes eller tages i  

 brug efter denne lovs ikrafttræden, må kun benyttes til natophold for 1  

 lærling.
Gulvet må ikke være af sten eller lignende materiale.
Værelset må  

 ikke have adgang alene gennem rum, der tjener til natophold for nogen af  

 husstandens øvrige medlemmer, og det må ikke udgøre eneste adgang til noget  

 af den øvrige husstand anvendt rum.
Findes værelset i en staldbygning, må der  

 ikke være direkte indgang fra stalden.
Værelset skal kunne aflåses og skal  

 være forsynet med tilstrækkelige belysnings- og opvarmningsindretninger.
Hver  

 lærling skal have eget sengested og stol og et aflåseligt klædeskab, hvorhos  

 værelset skal være forsynet med et godt bord.
Hvor lærlingen ikke har adgang  

 til behørigt vaskerum, skal der i værelset findes et vaskestel med fornødent  

 udstyr eller en vaskekumme.
Rene lagner skal gives mindst 1 gang om måneden  

 og rent håndklæde mindst 1 gang om ugen.
§ 9.  Læremesteren skal påse, at lærlingen er medlem  

 af en anerkendt sygekasse (* 5). Omkostningerne herved samt ved lærlingens  

 invalideforsikring udredes af læremesteren.
Læremesteren er ikke berettiget  

 til at kræve, at lærlingen skal udtræde af den anerkendte sygekasse, af  

 hvilken han ved læreforholdets begyndelse er medlem.
 Stk. 2.  Såfremt en lærling bliver lidende af en så  

 alvorlig sygdom, eller der tilføjes ham så betydelig og vedvarende skade, at  

 læreforholdet ikke med rimelighed kan forlanges fortsat til læretidens udløb,  

 skal læremesteren være berettiget til at opsige lærekontrakten med 2 måneders  

 varsel til ophør ved en måneds udgang.
Stk. 3.  Lærlingen har ret til løn under sygdom indtil  

 læreforholdets lovlige ophør, dog ikke udover et tidsrum af 3 måneder.  

 Læremesteren har ret til - uden udgift for lærlingen - at forlange sygdommen  

 dokumenteret ved attest fra en af læremesteren godkendt læge eller lærlingens  

 sygekasse.
Dokumenteres sygdommen herefter ikke, har lærlingen ikke ret til  

 løn under sygdommen.
Såfremt lærlingen i gentagelsestilfælde uden rimelig  

 grund undlader at skaffe dokumentation for sygdommen, har læremesteren ret  

 til at hæve lærekontrakten uden varsel.
Stk. 4.  Såfremt lærlingen på grund af sygdom forsømmer  

 mere end i alt 4 måneder i læretiden, kan såvel læremesteren som lærlingen  

 forlange læretiden forlænget med et af det faglige udvalg godkendt eller  

 fastsat tidsrum.
Udvalgets afgørelse kan indbringes for Lærlingerådet, hvis  

 afgørelse er endelig.
Stk. 5.  Hvis lærlingen bor hos læremesteren, påhviler  

 det denne under lærlingens sygdom, dog ikke for et længere tidsrum end 3  

 måneder, at udrede kost og logi, så længe lærlingen forbliver i hans hus, og  

 i andet fald et beløb, svarende til værdien af kosten.
Kostpengene bortfalder  

 for den tid, lærlingen måtte være indlagt på et sygehus eller lignende for  

 sygekassens regning eller uden betaling for almindelig kur og pleje.
 Stk. 6.  Bringes læreforholdet på grund af sygdom til  

 ophør på anden måde end efter foranstående bestemmelser, frigøres  

 læremesteren ikke i forhold til det offentlige, som lærlingen måtte falde til  

 byrde, for de ham foran pålagte forpligtelser.
 Stk. 7.  Pådrager lærlingen sig en sygdom ved eget  

 utilbørligt forhold, er læremesteren, såfremt lærlingen som følge af  

 sygdommen ikke kan deltage i arbejdet, ikke pligtig at betale løn for det  

 pågældende tidsrum.
 Stk. 8.  Såfremt der, fordi en lærling ved  

 læreforholdets indgåelse lider af en sygdom, mellem parterne træffes aftale,  

 hvorved foranstående bestemmelser fraviges, er sådan aftale kun gyldig med  

 Lærlingerådets godkendelse.
§ 10.  Hvis en kvindelig lærling bliver gravid (* 6),  

 kan hun forlange læreforholdet afbrudt i den periode, hvori hun er berettiget  

 til dagpenge efter lov om dagpenge ved sygdom og fødsel.
Såvel læremesteren  

 som lærlingen kan forlange læretiden forlænget med et af det faglige udvalg  

 godkendt eller fastsat tidsrum.
Udvalgets afgørelse kan indbringes for  

 Lærlingerådet, hvis afgørelse er endelig.
 § 11.  Forinden en indgået lærekontrakt lovligt er  

 hævet, må lærlingen ikke af nogen anden tages i lære eller anvendes som  

 medhjælp i samme fag.
§ 11a.
Overdrages læremesterens virksomhed eller en del heraf, indtræder  

 erhververen umiddelbart i de rettigheder og forpligtelser, der bestod på  

 overdragelsestidspunktet i henhold til aftalen om læreforhold, hvis  

 erhververen efter § 2 er berettiget til at antage lærlinge.  

 Virksomhedsoverdragelsen anmeldes til arbejdsformidlingen.
 Lærlinges uddannelse inden for håndværk og  

 industri m.v.
 § 12.  Læretiden skal anvendes således, at lærlingen  

 lærer det fag, hvori han er antaget til oplæring, så fuldstændigt som muligt.  

 Læremesteren er herunder forpligtet til at følge de i overensstemmelse med  

 bestemmelsen i § 24, stk. 5, fastsatte regler for uddannelsen inden for  

 faget.
 Stk. 2.  Ved læretidens udløb skal lærlingen aflægge den  

 for faget fastsatte svendeprøve eller, hvis en sådan ikke er fastsat, anden  

 for faget godkendt prøve.
Stk. 3.  Undervisningsministeren kan efter indhentet  

 erklæring fra vedkommende faglige udvalg og Lærlingerådet bestemme, at  

 svendeprøve eller anden afsluttende prøve ikke skal aflægges Stk. 4.  Når lærlingen har bestået svendeprøve eller  

 anden afsluttende prøve, udfærdiges der i overensstemmelse med derom af  

 undervisningsministeren fastsatte forskrifter et bevis (svendebrev eller  

 lignende) for, at prøven er aflagt.
 Stk. 5.  For lærlinge, der ikke skal aflægge svendeprøve  

 eller anden afsluttende prøve, skal læremesteren i overensstemmelse med derom  

 af undervisningsministeren fastsatte forskrifter meddele lærlingen et  

 lærebrev indeholdende bevidnelse af, hvor længe han har stået i lære, og om  

 han har opnået duelighed i sit fag.
Stk. 6.  Vægrer en lærling, der ikke i medfør af  

 foranstående bestemmelser er fritaget for at aflægge svendeprøve eller anden  

 afsluttende prøve, sig ved at aflægge prøven, eller består han ikke denne,  

 skal læremesteren udfærdige en attest, som alene må indeholde oplysning om,  

 hvor længe lærlingen har stået i lære, og hvoraf det fremgår, at prøve ikke  

 er aflagt.
Attesten udfærdiges i overensstemmelse med derom af  

 undervisningsministeren fastsatte forskrifter.
Stk. 7.  Har læremesteren ladet det mangle på tilbørlig  

 omhu for lærlingens uddannelse, og er dette grunden til, at lærlingen ikke  

 ved læretidens udløb er i stand til at bestå svendeprøve eller anden  

 afsluttende prøve eller kan erhverve lærebrev med bevidnelse om duelighed i  

 henhold til stk. 5, er læremesteren forpligtet til at give lærlingen  

 erstatning efter voldgiftsrettens skøn, jf. § 27. Stk. 8. Såfremt  

 læreforholdet ikke føres til ende, er lærlingen berettiget til af  

 læremesteren at forlange en skriftlig bevidnelse angående læreforholdets  

 varighed.
Sådan bevidnelse udfærdiges i overensstemmelse med derom af  

 undervisningsministeren fastsatte forskrifter.
 Stk. 9.  Har læremesteren i de i stk. 5, 6 og 8 nævnte  

 tilfælde afgivet en vitterlig urigtig erklæring, ifalder han herfor straf  

 efter straffelovens § 162.
 Stk. 10.  Så snart et læreforhold er blevet afsluttet  

 eller afbrudt, skal der gives indberetnig herom til vedkommende offentlige  

 arbejdsanvisningskontor (* 1). Indberetningspligten påhviler:
Efter stedfundet gennemsyn skal vedkommende offentlige  

 arbejdsanvisningskontor videresende de pågældende indberetninger til  

 vedkommende faglige udvalg.
Undervisningsministeren fastsætter nærmere  

 forskrifter om indberetningerne.
§ 13.  Enhver læremester skal holde lærlingen til at  

 deltage i den for faget godkendte undervisning i en af  

 undervisningsministeren anerkendt faglig skole, for så vidt den pågældende  

 ikke i forvejen har gennemgået tilsvarende uddannelse.
Det påhviler forældre  

 eller værge over for lærlingen at støtte læremesteren i opfyldelsen af denne  

 forpligtelse.
Lærlingen skal deltage i undervisningen på den lærestedet eller  

 lærlingens bopæl nærmest liggende skole, hvor den for faget godkendte  

 undervisning gives, medmindre en anden ordning tiltrædes af  

 undervisningsministeren.
Stk. 2.  Efter forhandling med vedkommende faglige  

 udvalg udarbejder undervisningsministeren i samråd med  

 Erhvervsuddannelsesrådet planer for den i stk. 1 omhandlede undervisning. (*  

 7) Det faglige udvalg bestemmer efter forhandling med  

 undervisningsministeren, om undervisningen skal omfatte forskoling og anden  

 supplering af den praktiske uddannelse.
Undervisningen skal finde sted i  

 fagklasser for lærlinge fra samme eller beslægtede fag og gives særskilt for  

 lærlinge på samme uddannelsestrin, såfremt vedkommende faglige udvalg ønsker  

 en sådan ordning og denne tiltrædes af undervisningsministeren.  

 Undervisningen kan omfatte medborgerkundskab.
For så vidt  

 undervisningsministeren efter indhentet erklæring fra det faglige udvalg og  

 Erhvervsuddannelsesrådet kan godkende undervisningsplanen og forholdene i  

 øvrigt tillader det, kan lærlingen vælge at tage undervisning i de  

 almendannende fag regning, skrivning og medborgerkundskab helt eller delvis  

 på de i henhold til ungdomsskoleloven (* 8) godkendte ungdoms- eller  

 aftenskoler eller på de bestående tekniske skoler.
Stk. 3.  Inden for de første 8 år efter lovens  

 ikrafttræden (* 9) bestemmer vedkommende faglige udvalg efter forhandling med  

 undervisningsministeren, om undervisningen skal tilrettelægges som dag- eller  

 aftenundervisning eller som kombineret dag- og aftenundervisning.  

 Dagskoleundervisning skal slutte senest kl. 18. Efter 8 års forløb indføres -  

 bortset fra den i stk. 2, sidste punktum, omhandlede undervisning - på  

 grundlag af de indvundne erfaringer obligatorisk dagundervisning, medmindre  

 nedenstående undtagelsesregler bringes i anvendelse.
Når der for et fag eller  

 stedligt område måtte vise sig sådanne praktiske eller økonomiske  

 vanskeligheder ved etablering af dagundervisning, at det skønnes, at  

 undervisningen inden for det pågældende fag eller område må gives som  

 aftenundervisning, meddeler undervisningsministeren efter indhentet erklæring  

 fra det faglige udvalg og Lærlingerådet tilladelse hertil for et nærmere  

 bestemt tidsrum.
Hvis tilladelsen gives, skal undervisningen dog slutte  

 senest kl. 20 eller, når undervisningen ikke finder sted mere end 3 aftener  

 ugentlig, kl. 21. Indtil det i 1. punktum angivne tidspunkt kan  

 undervisningen gives som aftenundervisning, der ikke må finde sted efter kl.  

 20 eller, når undervisningen ikke finder sted mere end 3 aftener ugentlig,  

 kl. 21. Såfremt en lærling deltager i aftenundervisning, har læremesteren  

 pligt til uden afkortning af den for lærlingen fastsatte løn at give  

 lærlingen fornøden frihed til spisning, omklædning og lignende inden  

 skoletidens begyndelse.
En lærling har, uanset at han deltager i  

 undervisningen inden for normal arbejdstid, krav på den i overensstemmelse  

 med § 4 fastsatte løn.
Stk. 4.  Lærlingen er ikke pligtig at deltage i  

 undervisningen under ferie.
Endvidere kan undervisningsministeren i ganske  

 særlige tilfælde, når vedkommende faglige udvalg og Lærlingerådet anbefaler  

 dette, fritage en lærling helt eller delvis for at deltage i undervisningen.
 Stk. 5.  Skolen giver ved udskrivningen lærlingen et  

 bevis for den undervisning, som lærlingen har gennemgået.
Stk. 6.  Staten kan inden for et årligt fastsat beløb  

 yde tilskud til nedbringelse af befordringsudgifter i forbindelse med  

 skoleophold for lærlinge, der har særlig store befordringsudgifter.  

 Undervisningsministeren fastsætter nærmere regler herom samt om ordningens  

 administration.
Undervisningsministeren kan herunder bestemme, at afgørelser  

 om tilskud træffes af skolerne, og at afgørelserne ikke kan påklages.
 Stk. 7.  Rammes en af denne lov omfattet lærling af et  

 ulykkestilfælde under et af de heromhandlede skoleophold, henhører  

 ulykkestilfældet under den læremesteren i henhold til  

 ulykkesforsikringslovgivningen (* 10) påhvilende risiko.
 § 14.  Den normale ugentlige arbejdstid for lærlinge  

 må ikke overstige den sædvanlig gældende arbejdstid inden for vedkommende  

 fag, faglige område eller virksomhed.
 Stk. 2.  For lærlinge, der går på dagskole, jf. § 13,  

 stk. 3, regnes skoletiden med i den i stk. 1 nævnte arbejdstid.
 Stk. 3.  For lærlinge, der deltager i aftenundervisning  

 eller kombineret dag- og aftenundervisning, medregnes den fornødne frihed,  

 der gives lærlingen inden for normal arbejdstid for at deltage i  

 undervisningen, til den i stk. 1 omhandlede arbejdstid.
§ 15.  Svendeprøverne afholdes af  

 svendeprøvekommissioner, der nedsættes inden for hvert fag.
Hver  

 svendeprøvekommissions stedlige virksomhedsområde fastsættes af Lærlingerådet  

 efter indstilling fra vedkommende fags hovedorganisationer.  

 Svendeprøvekommissionerne består af et lige antal faguddannede medlemmer,  

 hvoraf halvdelen skal være arbejdsgiverrepræsentanter og halvdelen  

 arbejderrepræsentanter.
Medlemmerne vælges af de pågældende fags  

 hovedorganisationer.
Stk. 2.  De inden for hvert fag nedsatte faglige udvalg  

 udpeger et lige antal arbejdsgiverrepræsentanter og arbejderrepræsentanter  

 til som skuemestre at bedømme de aflagte svendeprøver.
Skuemestrene skal være  

 fagligt oplærte, og arbejdsgiverrepræsentanterne skal fortrinsvis udpeges  

 blandt håndværkere, som opfylder betingelserne for at opnå  

 »mester«-betegnelsen, jf. næringsloven af 28. april 1931 § 22 (*  

 11). Skuemestrenes bedømmelse kan overværes af 2 repræsentanter for  

 vedkommende svendeprøvekommission.
 Stk. 3.  De nærmere regler for valg af medlemmer til  

 svendeprøvekommissionerne, for disses virksomhed og for svendeprøvernes  

 aflæggelse, herunder regler om kravene ved disse, fastsættes af  

 undervisningsministeren efter indhentet erklæring fra vedkommende faglige  

 udvalg og Lærlingerådet.
 Stk. 4.  De med svendeprøvernes afholdelse forbundne  

 almindelige administrationsudgifter m.v. afholdes af de respektive  

 arbejdsgiver-og arbejderorganisationer.
 Stk. 5.  Såfremt der måtte blive godkendt andre prøver  

 end svendeprøver, jf. § 12, stk. 2, finder bestemmelserne i stk. 1-4 med de  

 fornødne afvigelser tilsvarende anvendelse.
Lærlinges uddannelse inden for butiks-,  

 handels- og § 16.  Læretiden skal anvendes således, at lærlingen  

 lærer det fag, hvori han er antaget til oplæring, så fuldstændigt som muligt.  

 Læremesteren er herunder forpligtet til at følge de i overensstemmelse med  

 bestemmelsen i § 24, stk. 5, fastsatte regler for uddannelsen inden for  

 faget.
Stk. 2.  Efter læretidens udløb skal læremesteren i  

 overensstemmelse med derom af undervisningsministeren fastsatte forskrifter  

 meddele lærlingen et lærebrev indeholdende bevidnelse af, hvor længe han har  

 stået i lære, og om han har opnået duelighed i sit fag.
Lærebrev må ikke  

 udleveres lærlingen, forinden denne har bestået handelsmedhjælpereksamen  

 eller en tilsvarende eller mere omfattende prøve, jf. dog § 17, stk. 4, 3.  

 punktum.
Stk. 3.  For så vidt der i medfør af bestemmelsen i § 19  

 godkendes en fagprøve for vedkommende fag, skal lærlingen ved læretidens  

 udløb aflægge en sådan prøve.
Undervisningsministeren kan dog efter indhentet  

 erklæring fra vedkommende faglige udvalg og Lærlingerådet bestemme, at  

 fagprøve ikke skal aflægges af lærlinge, der her eller i udlandet har bestået  

 en tilsvarende eller mere omfattende prøve.Efter bestået prøve udfærdiges der  

 bevis herfor i overensstemmelsemed derom af undervisningsministeren fastsatte  

 forskrifter.
Vægrer lærlingen sig ved at aflægge prøven, eller består han  

 ikke denne,skal læremesteren udfærdige en attest, som alene må indeholde  

 oplysning om, hvor længe lærlingen har stået i lære, og hvoraf det fremgår,  

 at prøve ikke er aflagt.
Attesten udfærdiges i overensstemmelse med derom af  

 undervisningsministeren fastsatte forskrifter.
 Stk. 4.  Har læremesteren ladet det mangle på tilbørlig  

 omhu for lærlingens uddannelse, og er dette grunden til, at lærlingen ikke  

 ved læretidens udløb kan erhverve lærebrev med bevidnelse om duelighed i  

 henhold til stk. 2 eller er i stand til at bestå eventuel fagprøve, jf. stk.  

 3, er læremesteren forpligtet til at give lærlingen erstatning efter  

 voldgiftsrettens skøn, jf. § 27.
Stk. 5.  Såfremt læreforholdet ikke føres til ende, er  

 lærlingen berettiget til af læremesteren at forlange en skriftlig bevidnelse  

 angående læreforholdets varighed.
Det samme gælder i det i stk. 2, 2.  

 punktum, nævnte tilfælde.
Bevidnelsen udfærdiges i overensstemmelse med derom  

 af undervisningsministeren fastsatte forskrifter.
 Stk. 6.  Har læremesteren i de i stk. 2, 3 og 5 nævnte  

 tilfælde afgivet en vitterlig urigtig erklæring, ifalder han herfor straf  

 efter straffelovens § 162.
 Stk. 7.  Så snart et læreforhold er blevet afsluttet  

 eller afbrudt, skal der gives indberetning herom til vedkommende offentlige  

 arbejdsanvisningskontor (* 1). Indberetningspligten påhviler:
Efter stedfundet gennemsyn skal vedkommende offentlige  

 arbejdsanvisningskontor videresende de pågældende indberetninger til  

 vedkommende faglige udvalg.
Undervisningsministeren fastsætter nærmere  

 forskrifter for indberetningerne.
§ 17.  Enhver læremester skal holde lærlingen til at  

 deltage i den for faget godkendte undervisning i en af  

 undervisningsministeren anerkendt faglig skole, for så vidt den pågældende  

 ikke i forvejen har gennemgået tilsvarende uddannelse.
Det påhviler forældre  

 eller værge over for lærlingen at støtte læremesteren i opfyldelsen af denne  

 forpligtelse.
Lærlingen skal deltage i undervisningen på den lærestedet eller  

 lærlingens bopæl nærmest liggende skole, hvor den for faget godkendte  

 undervisning gives, medmindre en anden ordning tiltrædes af  

 undervisningsministeren.
Stk. 2.  Efter forhandling med vedkommende faglige  

 udvalg udarbejder undervisningsministeren i samråd med  

 Erhvervsuddannelsesrådet planer for den i stk. 1 omhandlede undervisning. (*  

 12) Undervisningen kan omfatte medborgerkundskab.
For så vidt  

 undervisningsministeren efter indhentet erklæring fra det faglige udvalg og  

 Erhvervsuddannelsesrådet kan godkende undervisningsplanen og forholdene i  

 øvrigt tillader det, kan lærlingen vælge at tage undervisning i de  

 almendannende fag regning, skrivning og medborgerkundskab helt eller delvis  

 på de i henhold til ungdomsskoleloven (* 8) godkendte ungdoms- eller  

 aftenskoler eller på de bestående handelsskoler.
Stk. 3.  Inden for de første 8 år efter lovens  

 ikrafttræden (* 9) bestemmer vedkommende faglige udvalg efter forhandling med  

 undervisningsministeren, om undervisningen skal tilrettelægges som dag- eller  

 aftenundervisning eller som kombineret dag- og aftenundervisning.
Efter 8 års  

 forløb indføres - bortset fra den i stk. 2, sidste punktum, omhandlede  

 undervisning - på grundlag af de indvundne erfaringer obligatorisk  

 dagundervisning, medmindre nedenstående undtagelsesregler bringes i  

 anvendelse.
Når der for et fag eller stedligt område måtte vise sig sådanne  

 praktiske eller økonomiske vanskeligheder ved etablering af dagundervisning,  

 at det skønnes, at undervisningen inden for det pågældende fag eller område  

 må gives som aftenundervisning, meddeler undervisningsministeren efter  

 indhentet erklæring fra det faglige udvalg og Lærlingerådet tilladelse hertil  

 for et nærmere bestemt tidsrum.
Dagskoleundervisningen skal slutte senest kl.  

 18, aftenundervisning senest kl. 20. Såfremt en lærling deltager i  

 aftenundervisning, har læremesteren pligt til uden afkortning af den for  

 lærlingen fastsatte løn at give lærlingen fornøden frihed til spisning,  

 omklædning og lignende inden skoletidens begyndelse.
En lærling har, uanset  

 at han deltager i undervisningen inden for normal arbejdstid, krav på den i  

 overensstemmelse med § 4, fastsatte løn.
Stk. 4.  Lærlingen er ikke pligtig at deltage i  

 undervisningen under ferie.
Endvidere kan undervisningsministeren i ganske  

 særlige tilfælde, når vedkommende faglige udvalg og Lærlingerådet anbefaler  

 dette, fritage en lærling helt eller delvis for at deltage i undervisningen.  

 Ved en sådan fritagelse kan undervisningsministeren tillade, at der uanset  

 bestemmelsen i § 16, stk. 2, 2. punktum, udleveres lærlingen et lærebrev,  

 hvoraf det fremgår, at eksamen ikke er bestået.
 Stk. 5.  Skolen giver ved udskrivningen lærlingen et  

 bevis for den undervisning, som lærlingen har gennemgået.
Stk. 6.  Staten kan inden for et årligt fastsat beløb  

 yde tilskud til nedbringelse af befordringsudgifter i forbindelse med  

 skoleophold for lærlinge, der har særlig store befordringsudgifter.  

 Undervisningsministeren fastsætter nærmere regler herom samt om ordningens  

 administration.
Undervisningsministeren kan herunder bestemme, at afgørelser  

 om tilskud træffes af skolerne, og at afgørelserne ikke kan påklages.
 Stk. 7.  Rammes en af denne lov omfattet lærling af et  

 ulykkestilfælde under et af de heromhandlede skoleophold, henhører  

 ulykkestilfældet under den læremesteren i henhold til  

 ulykkesforsikringslovgivningen (* 10) påhvilende risiko.
 § 18.  Den normale ugentlige arbejstid for lærlinge må  

 ikke overstige den sædvanlig gældende arbejdstid inden for vedkommende fag,  

 faglige område eller virksomhed.
 Stk. 2.  For lærlinge, der går på dagskole, jf. § 17,  

 stk. 3, regnes skoletiden med i den i stk. 1 nævnte arbejdstid.
 Stk. 3.  For lærlinge, der deltager i aftenundervisning  

 eller kombineret dag- og aftenundervisning, medregnes den fornødne frihed,  

 der gives lærlingen inden for normal arbejdstid for at deltage i  

 undervisningen, til den i stk. 1 omhandlede arbejdstid.
§ 19.  For så vidt der i vedkommende faglige udvalg er  

 enighed om, at fagets lærlinge ved læretidens udløb skal aflægge fagprøve,  

 jf. § 16, stk. 3, kan undervisningsministeren godkende en sådan prøve.
De  

 nærmere regler for prøvens afholdelse, herunder om kravene ved denne,  

 fastsættes af undervisningsministeren efter indhentet erklæring fra det  

 faglige udvalg og Lærlingerådet.
De med prøvens afholdelse forbundne  

 almindelige administrationsudgifter m.v. afholdes af de respektive  

 arbejdsgiver- og arbejderorganisationer.
Læreforholdets ophør § 20.  Lærekontrakten bortfalder:
Stk. 2.  Overtages i de i stk. 1 omhandlede tilfælde  

 læremesterens virksomhed af en anden, uden at forholdet falder ind under § 11  

 a, og er den pågældende villig og i henhold til § 2 berettiget til at antage  

 lærlingen, kan lærekontrakten dog fortsættes med den pågældende som  

 læremester, for så vidt lærlingen eller, hvis denne er under 18 år,  

 forældremyndighedens indehaver ved påtegning på kontrakten meddeler samtykke  

 hertil.
Er lærlingen over 15 år, kræves tillige hans medunderskrift, for så  

 vidt lærlingeuddannelsen først kan være tilendebragt, efter at han er fyldt  

 18 år.
Stk. 3.  Det påhviler i de i stk. 1, b), omhandlede  

 tilfælde og i tilfælde af virksomhedens overdragelse, dog bortset fra de  

 tilfælde, som omhandles i § 11 a, læremesteren at udfolde bestræbelser for,  

 at lærlingens oplæring kan videreføres hos en læremester, der i henhold til §  

 2 er berettiget til at antage lærlingen.
Grov forsømmelse af denne  

 forpligtelse kan medføre erstatningsansvar, jf. § 27.
 § 21.  Kontrakten skal hæves af læremesteren, såfremt  

 lærlingen vægrer sig ved at deltage i den i § 13 eller § 17 omhandlede  

 undervisning på en af undervisningsministeren anerkendt faglig skole eller  

 med godkendelse af undervisningsministeren bortvises fra undervisningen.
 Stk. 2.  Endvidere kan kontrakten hæves af læremesteren:
 Stk. 3.  De under stk. 2, b) og c), nævnte forhold skal  

 dog ikke berettige læremesteren til at hæve kontrakten, når han ikke inden 3  

 måneder efter, at han fik kundskab om forholdet, benytter sig af sin ret til  

 at ophæve kontrakten.
 § 22.  Kontrakten kan hæves af lærlingen, for så vidt  

 han er fyldt 18 år, og ellers af forældremyndighedens indehaver på hans  

 vegne:
 Stk. 2.  De under stk. 1, a)-e) og g), nævnte forhold  

 skal dog ikke berettige til ophævelse af lærekontrakten, når retten til at  

 hæve kontrakten ikke benyttes inden 3 måneder, efter at lærlingen, for så  

 vidt han er fyldt 18 år, og ellers forældremyndighedens indehaver fik  

 kundskab om forholdet.
 Stk. 3.  I de i stk. 1, d) og e), omhandlede tilfælde  

 kan undervisningsministeren træffe bestemmelse om, at flere kommuner i denne  

 henseende regnes for een kommune.
 § 23.  Uden for de i §§ 21 og 22 nævnte tilfælde kan  

 såvel læremesteren som lærlingen, for så vidt han er fyldt 18 år, og ellers  

 forældremyndighedens indehaver på hans vegne hæve lærekontraktenefter at have  

 udredet den af voldgiftsretten fastsatte erstatning,jf. § 27. Hvis lærlingen  

 er umyndig, kan sådan ophævelse af lærekontrakten fra hans side dog kun ske  

 med tiltrædelse af værgen.
 Stk. 2.  En aftale mellem parterne om ophævelse af en  

 lærekontrakt er ikke gyldig uden det faglige udvalgs godkendelse, såfremt  

 lærlingen fortsat beskæftiges hos læremesteren med fagligt arbejde, der  

 kræver oprettelse af lærekontrakt, jf. § 1, stk. 4.
 Tilsyn, straffebestemmelser m.v.
§ 24.  Inden for ethvert fag - eventuelt branche -  

 nedsættes der et af fagets arbejdsgiver- og arbejderorganisationer valgt  

 fælles fagligt udvalg, bestående af mindst 4 medlemmer, hvoraf henholdsvis  

 arbejdsgiver- og arbejderorganisationerne i faget vælger lige mange.
Udvalget  

 vælger i eller uden for sin midte selv sin formand.
Kan enighed ikke  

 tilvejebringes om valget af en formand, udpeges denne af den faste  

 voldgiftsret (* 3). Undervisningsministeren afgør, hvilket fagligt område der  

 i forhold til denne bestemmelse skal anses for at udgøre et fag (branche).
 Stk. 2.  Inden for fag, hvor der findes flere faglige  

 organisationer, bestemmes det af undervisningsministeren efter forhandling  

 med Lærlingerådet, hvilke organisationer der er berettiget til at vælge  

 repræsentanter til det faglige udvalg.
 Stk. 3.  De nævnte udvalg kan sammenslutte sig i større  

 udvalg, hvorhos undervisningsministeren efter indstilling fra Lærlingerådet  

 kan bestemme, at flere fag i fællesskab skal danne et fællesudvalg.
 De nærmere regler for denne sammenslutning fastsættes af  

 undervisningsministeren.
 Stk. 4.  Det faglige udvalg er rådgivende over for  

 Undervisningsministeriet, Arbejdsdirektoratet samt Lærlingerådet med hensyn  

 til alle spørgsmål vedrørende lærlingeuddannelse og lærlingebeskyttelse.
Stk. 5.  Det faglige udvalg skal gøre indstilling til  

 Lærlingerådet om de nærmere regler for uddannelsen i vedkommende fag eller  

 del af et fag.
Lærlingerådet fastsætter herefter sådanne regler og drager  

 omsorg for, at reglerne kommer til de offentlige arbejdsanvisningskontorers  

 (* 1) kundskab.
De offentlige arbejdsanvisningskontorer foranlediger, at  

 enhver lærekontrakt vedhæftes de af Lærlingerådet fastsatte  

 uddannelsesregler.
Stk. 6.  Det faglige udvalg skal inden for sit område  

 virke for de bedst mulige uddannelsesforhold og navnlig for, at  

 arbejdsforholdene tilrettelægges således, at alt arbejde, der naturligt  

 henhører under lærlingeuddannelsen, inddrages under loven.
Det faglige udvalg  

 har med henblik herpå adgang til at foretage undersøgelse af virksomheder,  

 der beskæftiger eller agter at beskæftige personer, som er omfattet af denne  

 lov.
Stk. 7.  Det faglige udvalg kan, såfremt det efter  

 foretagen undersøgelse af en virksomhed finder, at virksomhedens forhold er  

 til hinder for, at en forsvarlig oplæring af lærlinge kan finde sted, rette  

 henvendelse til vedkommende offentlige arbejdsanvisningskontor om at nægte at  

 godkende kontrakter om antagelse af lærlinge i virksomheden.
Udvalgets  

 henvendelse skal være ledsaget af en begrundelse samt en udtalelse om,  

 hvorvidt lærlinge i allerede løbende læreforhold skal være berettiget til at  

 hæve kontrakten.
Vedkommende offentlige arbejdsanvisningskontor må i så fald  

 ikke godkende kontrakter om antagelse af lærlinge i virksomheden, medmindre  

 det faglige udvalg efter en ny undersøgelse har godkendt virksomheden som  

 egnet lærested.
De af de faglige udvalg i medfør af denne bestemmelse trufne  

 afgørelser kan indankes for Ankenævnet vedrørende Læresteder og  

 Praktikvirksomheder, hvis afgørelse er endelig.
Tilsvarende bestemmelser  

 gælder, for så vidt det faglige udvalg finder, at en virksomhed efter sine  

 forhold kun er i stand til at oplære et bestemt antal personer eller kun er  

 egnet som lærestedpå betingelse af, at lærlingen får supplerende praktisk  

 uddannelse i en anden virksomhed eller på en af undervisningsministeren  

 anerkendt faglig skole.
Stk. 8.  De faglige udvalgs beslutninger i henhold til  

 denne lov er kun gyldige, når de er tiltrådt af to trediedele af udvalgets  

 medlemmer.
Ved beslutninger i henhold til § 19, 1. punktum, om aflæggelse af  

 fagprøve kræves dog enstemmighed.
Undervisningsministeren kan i øvrigt efter  

 indhentet erklæring fra Lærlingerådet fastsætte nærmere regler for de faglige  

 udvalgs virksomhed og deres forhold til lærestederne.
 Stk. 9.  De faglige udvalgs medlemmer er under ansvar  

 efter straffelovens § 152 pligtige at bevare fuldstændig tavshed udadtil  

 angående de forhold, hvorom de i medfør af deres hverv er kommet til  

 kundskab.
§ 25.  Der oprettes et lærlingeråd bestående af en af  

 kongen udnævnt formand samt af 4 arbejdsgiver- og 4 arbejderrepræsentanter  

 inden for håndværk og industri og 3 arbejdsgiver- og 3 arbejderrepræsentanter  

 inden for butiks-, handels- og kontorvirksomhed.
Af  

 arbejdsgiverrepræsentanterne inden for håndværk og industri udpeges 2 af  

 Dansk Arbejdsgiverforening og 2 af Håndværksrådet, medens  

 arbejderrepræsentanterne udpeges af De samvirkende Fagforbund i Danmark. (*  

 13) En af de af Håndværksrådet udpegede repræsentanter skal være  

 landhåndværker og have særligt kendskab til landhåndværkernes arbejdsvilkår  

 og øvrige forhold.
Af arbejdsgiverrepræsentanterne inden for butiks-,  

 handels- og kontorvirksomhed udpeges 1 af Dansk Arbejdsgiverforening, 1 af  

 Den danske Handelsstands Fællesrepræsentation og 1 af Butikshandelens  

 Fællesråd, medens arbejderrepræsentanterne udpeges af De samvirkende  

 Fagforbund i Danmark. (* 13) Der tilforordnes rådet 1 repræsentant for  

 Arbejdsministeriet, 1 repræsentant for Undervisningsministeriet og 1  

 repræsentant for Arbejdsdirektoratet.
Efter indstilling fra  

 Fællesrepræsentationen for danske Arbejdsleder- og tekniske  

 Funktionærforeninger (* 14) tilforordnes Lærlingerådet endvidere en ikke  

 stemmeberettiget repræsentant for funktionærer inden for industri og  

 håndværk, ligesom der efter indstilling fra Fællesrådet for danske  

 Tjenestemands- og Funktionærorganisationer tilforordnes en ikke  

 stemmeberettiget repræsentant for funktionærer inden for de af lærlingeloven  

 omfattede butiks-, handels- og kontorfag.
Der kan endvidere tilforordnes  

 rådet 2 i erhvervsuddannelse særlig sagkyndige personer, den ene for så vidt  

 angår håndværk og industri, den anden for så vidt angår butiks-, handels- og  

 kontorvirksomhed.
Lærlingerådet tiltrædes af direktøren for  

 erhvervsuddannelserne.
Kun formanden og de af organisationerne valgte  

 medlemmer har stemmeret ved rådets afgørelser og således, at i sager, der  

 alene angår håndværk og industri, kun formanden og de for dette område valgte  

 medlemmer har stemmeret, medens i sager, der alene angår butiks-. handels- og  

 kontorvirksomhed, kun formanden og de for dette område valgte medlemmer har  

 stemmeret.
Undervisningsministeren fastsætter rådets forretningsorden.
 Stk. 2.  Den fornødne bevilling til rådet, herunder  

 honorarer til formanden og de øvrige medlemmer, de tilforordnede og  

 sekretærhjælp, fastsættes ved de årlige finanslove.
 Stk. 3.  Samtlige medlemmers funktionstid fastsættes til  

 6 år.
Stk. 4.  Lærlingerådet er rådgivende for ministerierne i  

 sager, der af disse forelægges rådet til udtalelse.
Rådet skal virke for, at  

 formålene med nærværende lov fremmes, og kan efter eget initiativ optage til  

 drøftelse sager, der falder inden for lovens område, og udtale sig over for  

 regeringen.
Rådet er berettiget til over for Undervisningsministeriet at  

 fremsætte ønsker og forslag vedrørende lovgivningen om lærlingeforhold.  

 Lærlingerådet træffer derhos afgørelse i de i § 1, stk. 4, § 3, stk. 2 og 3,  

 § 4, stk. 2, § 6, stk. 2, § 9, stk. 4 og 8, § 10, § 15, stk. 1, § 24, stk. 5,  

 og § 32, stk. 2, i nærværende lov omhandlede tilfælde.
 Stk. 5.  De 2 i erhvervsuddannelse særlig sagkyndige  

 personer, der kan tilforordnes Lærlingerådet, fungerer som konsulenter i  

 lærlingesager.
 Stk. 6.  Såfremt nogen af rådets medlemmer for længere  

 tid måtte blive forhindret i at deltage i rådets møder, kan  

 undervisningsministeren efter indstilling fra vedkommende organisation  

 godkende en suppleant til at deltage i rådets møder med stemmeret, så længe  

 medlemmet selv måtte være forhindret.
 § 26.  De offentlige arbejdsanvisningskontorers (* 1)  

 virksomhed i henhold til denne lov henhører under arbejdsdirektørens  

 forretningsområde.
 Stk. 2.  Nægter et offentligt arbejdsanvisningskontor at  

 godkende en lærekontrakt, uden at dette skyldes forhold, der henhører under  

 Lærlingerådets afgørelse, kan den i så henseende trufne afgørelse inden for  

 en frist af 4 uger indankes for arbejdsdirektøren, hvis afgørelse er endelig.  

 Finder arbejdsdirektøren, at kontrakten bør godkendes, giver  

 arbejdsanvisningskontoret kontrakten påtegning herom.
§ 27.  Tvistigheder mellem parterne vedrørende denne  

 lovs § 3, § 8, stk. 1, § 12, § 13, § 16, § 17, § 20, stk. 3, § 21, stk. 1 og  

 2, litra a) og b), § 22, stk. 1, litra b), c), f), h) og i), § 23, stk. 1,  

 samt § 28, stk. 2, skal, medmindre parterne enes om en anden fremgangsmåde,  

 afgøres af en voldgiftsret efter de i stk. 2-8 fastsatte regler.
Ved  

 voldgiftsrettens afgørelse kan lærekontrakten ophæves, ligesom der kan  

 tilkendes den skadelidte part erstatning.
Har en lærling haft flere  

 læresteder, skal voldgiftsretten i tilfælde af lærlingens mangelfulde  

 uddannelse undersøge, hvem af læremestrene der bærer ansvaret herfor.
Stk. 2.  Voldgiftsretten består af retskredsens dommer -  

 i København en af Københavns magistrat valgt person - som formand samt af  

 fire for hver enkelt sag valgte voldgiftsmænd, jf. stk. 3, af hvilke hver af  

 parterne - for en umyndigs vedkommende værgen - udpeger to.
Voldgiftsmændene  

 skal være myndige mænd eller kvinder, der er oplært i vedkommende fag.
I  

 retskredse, hvor der er ansat mere end een dommer, bestemmes det af  

 justitsministeren, hvem af dommerne der skal være voldgiftsrettens formand.
Stk. 3.  Den, som ønsker et af de i stk. 1 nævnte  

 spørgsmål afgjort af voldgiftsretten, skal derom rette skriftlig eller  

 mundtlig henvendelse til voldgiftsrettens formand.
Straks efter henvendelsens  

 modtagelse anmoder formanden begge parter - for en umyndigs vedkommende  

 værgen - om at udpege to voldgiftsmænd.
Meddelelse om voldgiftsmændenes navn  

 og adresse med angivelse af, at de opfylder betingelserne for at virke som  

 voldgiftsmænd, skal være voldgiftsrettens formand i hænde senest 14 dage  

 efter anmodningens fremkomst.
I modsat fald kan formanden udpege det  

 manglende antal voldgiftsmænd.
Derefter berammer formanden et voldgiftsmøde  

 til afholdelse senest 4 uger efter, at han har modtaget henvendelsen,samt  

 tilsiger med en frist af mindst 7 dage parterne - for en umyndigs vedkommende  

 tillige værgen - og voldgiftsmændene til at give møde.
Stk. 4.  Voldgiftsretten træffer i umiddelbar  

 fortsættelse af forhandlingerne med bindende virkning for parterne endelig  

 afgørelse i sagen.
Afgørelsen, som skal begrundes, træffes ved stemmeflerhed.
 Stk. 5.  De af voldgiftsretten afsagte kendelser og de  

 for retten indgåede forlig kan eksekveres efter lovgivningens almindelige  

 regler om fuldbyrdelse af domme og forlig.
Stk. 6.  Voldgiftsretten kan efter andragende  

 undtagelsesvis tillade, at en af retten afgjort sag på ny foretages ved  

 samme, når der er tilvejebragt en meget stor sandsynlighed for, at en af  

 retten afgjort sag uden andragerens fejl har foreligget urigtigt oplyst, og  

 for, at der nu haves oplysninger, som vil medføre et væsentlig forskelligt  

 resultat, samt når samtlige omstændigheder i høj grad taler for bevilgelsen  

 af andragendet, derunder at det må anses for givet, at andrageren kun ad  

 denne vej vil kunne undgå eller oprette et for ham indgribende tab.
Samtidig  

 med at tilladelsen gives, såvel som på ethvert senere trin, kan  

 voldgiftsretten på begæring bestemme, at virkningerne af den trufne afgørelse  

 helt eller delvis skal stilles i bero mod eller uden sikkerhedsstillelse.
Stk. 7.  Der tilkommer ikke voldgiftsrettens medlemmer  

 vederlag eller diæter; dog kan der efter regler, der fastsættes af  

 undervisningsministeren efter forhandling med justitsministeren, tillægges  

 voldgiftsrettens formand vederlag af statskassen, der tillige afholder  

 udgifter til anskaffelse af protokol m.m.
De med voldgiftsrettens afholdelse  

 i øvrigt forbundne udgifter afholdes af statskassen efter regler, der  

 fastsættes af undervisningsministeren.
 Stk. 8.  Undervisningsministeren fastsætter i øvrigt  

 efter forhandling med justitsministeren de nærmere regler vedrørende  

 voldgiftsrettens virksomhed.
§ 28.  Den læremester eller arbejdsgiver, der  

 overtræder bestemmelserne i §§ 1-3, § 4, stk. 1 og 2, § 9, stk. 1, 3 og 5, §  

 11 eller § 21, stk. 1, straffes med bøde.
Med samme straf anses den  

 læremester eller arbejdsgiver, der i strid med en af det faglige udvalg i  

 medfør af § 24, stk. 7, truffen afgørelse har beskæftiget personer under 18  

 år ved fagligt arbejde.
 Stk. 2.  Såfremt en læremester eller arbejdsgiver har  

 undladt at sørge for oprettelse af lovlig lærekontrakt enten på grund af  

 forsømmelighed, eller fordi de i § 2 og § 24, stk. 7, indeholdte betingelser  

 for antagelse og oplæring af lærlinge ikke har foreligget opfyldt, og  

 arbejdsforholdet desuagtet har bestået i nogen tid, vil vedkommende under  

 hensyn til varigheden af den ulovlige beskæftigelse kunne idømmes erstatning  

 ved den i § 27 nævnte voldgiftsret.
Stk. 3.  Samme straf som i stk. 1 nævnt ifalder, for så  

 vidt ingen strengere straffebestemmelser finder anvendelse på forholdet, den  

 læremester, der i væsentlig grad tilsidesætter de ham ifølge §§ 8, 12, 13,  

 14, 16, 17 og 18 påhvilende forpligtelser, eller som uberettiget bortviser en  

 lærling af læren, såvel som den lærling, som uberettiget forlader læren.
Er  

 lærlingen under 18 år og forældre eller værge er skyld i, at han uden  

 berettigelse har forladt læren eller pladsen eller undlader at vende tilbage  

 til den, rammer straffen dem.
§ 29.  Sager angående overtrædelse af bestemmelserne i  

 §§ 1-3, § 4, stk. 1 og 2, § 8, § 9, stk. 1, 3 og 5, §§ 11-14, 16-18 samt §  

 21, stk. 1, i nærværende lov påtales af det offentlige.
Retssager mellem  

 læremestre og lærlinge, der rejser sig af lærlingeforholdet, behandles ved  

 underret.
§ 30.  En aftale om et læreforhold, der indgås med en  

 person over 18 år, og som ikke er en fortsættelse af et inden den ansattes  

 fyldte 18. år indgået læreforhold, skal af læremesteren, forinden vedkommende  

 træder i arbejde, anmeldes til vedkommende offentlige arbejdsanvisningskontor  

 (* 1). For sådanne læreforhold gælder bestemmelserne i lovens kapitler III og  

 IV om lærlinges uddannelse m.v., bestemmelserne om berettigelse til at antage  

 og oplære lærlinge i § 2, om læretiden i § 3, stk. 2 og 3, om flere  

 læremestre i § 3, stk. 4, og om læreforholdets videreførelse i § 11 a, samt -  

 med de fornødne afvigelser - de i nærværende kapitel indeholdte tilsyns- og  

 straffebestemmelser m.v.
I øvrigt finder nærværende lov ikke anvendelse på de  

 i 1. punktum omhandlede aftaler.
§ 31.  Efter indhentet indstilling fra vedkommende  

 faglige udvalg og anbefaling af Lærlingerådet kan undervisningsministeren  

 tillade, at uddannelse af lærlinge helt eller delvis finder sted på en af  

 undervisningsministeren anerkendt faglig skole eller i øvrigt på anden måde  

 end forudsat i nærværende lov.
Der træffes i så fald bestemmelse om, i  

 hvilket omfang loven skal finde anvendelse på de pågældende lærlinge.
§ 32.  Der kan ikke ved kollektiv aftale gyldigt  

 vedtages bestemmelser om begrænsning af antallet af lærlinge inden for et af  

 denne lov omfattet fag.
Bestående regler herom bortfalder ved nærværende lovs  

 ikrafttræden.
Stk. 2.  Lærlingerådet kan dog efter henvendelse fra et  

 fagligt udvalg i ganske særlige tilfælde tillade, at der inden for et fag  

 fastsættes en begrænsning af lærlingeantallet, for så vidt det godtgøres, at  

 begrænsningen udelukkende tilgodeser hensynet til en forsvarlig oplæring af  

 lærlingene.
Tilladelsen kan gives for et begrænset tidsrum og kan i øvrigt  

 tilbagekaldes, når betingelserne for dens meddelelse ikke længere er til  

 stede.
§ 32a.
Undervisningsministeren kan bemyndige ministeriets direktorater til  

 at udøve de beføjelser, der i denne lov er tillagt ministeren.
 Stk. 2.  Undervisningsministeren kan fastsætte  

 bestemmelser om adgangen til at klage over afgørelser, der er truffet i  

 henhold til bemyndigelse efter stk. 1, herunder om at afgørelser ikke skal  

 kunne indbringes for ministeren.
Overgangs- og slutningsbestemmelser § 33.  Nærværende lov træder i kraft den 1. december  

 1956; dog finder bestemmelsen i § 16, stk. 2, 2. punktum, ikke anvendelse på  

 de ved lovens ikrafttræden bestående læreforhold.
I øvrigt er  

 undervisningsministeren beføjet til at fastsætte nærmere regler med hensyn  

 til lovens gennemførelse og til at træffe bestemmelser om, hvorvidt og i  

 hvilket omfang loven kommer til anvendelse på retsforhold, som er gyldigt  

 stiftet under den hidtil gældende lovgivning om lærlingeforholdet.
Stk. 2.  Lov nr. 120 af 7. maj 1937 om lærlingeforholdet  

 ophæves.
Endvidere ophæves lærlingebegrænsningsbestemmelserne i de af lov nr.  

 nr. 93 af 13. april 1956 § 1 omfattede arbejdsoverenskomster.
 § 34.  Denne lov gælder ikke for Færøerne og Grønland.
Stk. 2.  Loven kan dog ved kgl. anordning sættes i kraft  

 for Grønland med de afvigelser, som Grønlands særlige forhold tilsiger.  

 ---------- Lov nr. 109 af 24. marts 1980 (* 15) indeholder følgende  

 ikrafttrædelsesbestemmelse:
§ 2 Loven træder ikraft den 1. april 1980.
---------- Lov nr. 183 af 9. maj 1984 (* 16) indeholder følgende  

 ikrafttrædelsesbestemmelse:
§ 2 Loven træder i kraft den 15. juni 1984.
---------- Lov nr. 266 af 6. juni 1985 (* 17) indeholder følgende  

 ikrafttrædelsesbestemmelse:
§ 2 Loven træder i kraft den 1. juli 1985.
---------- Lov nr. 217 af 23. april 1986 (* 18) indeholder følgende  

 ikrafttrædelsesbestemmelse:
§ 40 Loven træder i kraft den 1. juli 1986.
Undervisningsministeriet, den 16. marts  

 1987 Bertel Haarder /Ida Dybdal (* 0) Lovens angivelse af myndigheder er ændret i overensstemmelse med  

 sagsområdets overførsel til Undervisningsministeriet i 1961 og nedlæggelsen  

 af Statens Tilsyn med den Tekniske Undervisning og Statens Tilsyn med  

 Handelsskoleundervisningen i 1965.
 (* 1) Nu arbejdsformidlingskontor.
 (* 2) Se nu § 59 i arbejdsmiljøloven.
 (* 3) Nu Arbejdsretten.
 (* 4) Se nu lov om godkendelse af handelsskoler, tekniske skoler og  

 maskinmester- og maskinistskoler og tilskud m.v. til disse skoler.
 (* 5) Se nu lov om offentlig sygesikring og lov om dagpenge ved sygdom og  

 fødsel.
 (* 6) Se tillige lov om barselorlov.
 (* 7) Se § 6 i lov om tekniske skoler, teknika og teknologiske  

 institutter, jf. lovbekendtgørelse nr. 38 af 22. januar 1987, og  

 bekendtgørelse nr. 604 af 24. november 1982 om Erhvervsuddannelsesrådets og  

 erhvervsuddannelsesudvalgenes rådgivning.
 (* 8) Nu lov om fritidsundervisning m.v.
 (* 9) Overgangsbestemmelse for tiden 1.12. 1956 til 30.11. 1964.
 (* 10) Nu lov om arbejdsskadeforsikring.
 (* 11) Se nu næringsloven § 17 (lov nr. 601 af 10. december 1975).
 (* 12) Se § 4 i lov om undervisningen på de godkendte handelsskoler, jf.  

 lovbekendtgørelse nr. 974 af 19. december 1986 og bekendtgørelse nr. 604 af  

 24. november 1982 om Erhvervsuddannelsesrådets og  

 erhvervsuddannelsesudvalgenes rådgivning.
 (* 13) Landsorganisationen i Danmark.
 (* 14) Fællesrepræsentationen - Hovedorganisation for Arbejdsleder- og  

 tekniske Funktionærforeninger i Danmark.
 (* 15) Lovændringen vedrører § 11 a, § 20, stk. 2 og 3, og § 30.
 (* 16) Lovændringen vedrører § 3, stk. 4, og § 30.
 (* 17) Lovændringen vedrører § 13, stk. 6, og § 17, stk. 6.
 (* 18) Lovændringen vedrører § 32 a.
