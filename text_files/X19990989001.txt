Afslag på frigivelse af  

 mindreåriges formue til brug ved finansiering af værgens faste  

 ejendom (I) Værgemålslovens § 39 "Civilretsdirektoratet har nu behandlet Deres klage  

 over .... Statsamts afslag på at frigive 125.000 kr. fra hver af Deres  

 to sønners formuer eller i alt 250.000 kr. til brug for indfrielse af  

 Deres byggekredit optaget i anledning af renovering af Deres faste ejendom  

 beliggende .........
 Vi ændrer ikke statsamtets  

 afgørelse.
 Vi har truffet afgørelse efter  

 værgemålslovens § 25, stk. 2 og § 39.
Det fremgår af § 25, stk. 2, at forældre som  

 værger kan anvende barnets indtægter til dets underhold i  

 passende omfang og under hensyntagen til deres og barnets stilling.
Er  

 indtægterne ikke tilstrækkelige, kan værgen under hensyn  

 til værgemålets karakter bruge af formuen i passende omfang med  

 statsamtets godkendelse.
 Det fremgår af § 39, at værgen skal have  

 statsamtets godkendelse til forbrug af formue, der er omfattet af et  

 værgemål.
I tilfælde, hvor forældre er værger for  

 deres mindreårige børn, frigiver vi efter praksis normalt ikke  

 penge til udgifter til almindelig forsørgelse f.eks. mad, tøj,  

 bolig og fritidsaktiviteter.
Dette skyldes, at forældrene i  

 almindelighed selv skal betale sådanne udgifter.
Reglen om  

 forældrenes forsørgelsespligt fremgår af  

 børnelovens § 13. Vi kan dog undtagelsesvis frigive på grund af  

 forældrenes dårlige økonomi.
 Det fremgår af sagen, at Deres sønner har en  

 formue hver på ca. 470.000 kr.
 Det fremgår endvidere af sagen, at De købte  

 den omhandlede ejendom den 1. oktober 1997, men De og børnene  

 først er flyttet ind den 1. marts 1998, da ejendommen krævede en  

 del renovering.
De gav 740.000 kr. for ejendommen og vurderede ved  

 købet, at den skulle renoveres for 400-500.000 kr.
Imidlertid er  

 ejendommen i dag renoveret for 169.000 kr. (brugt af Deres egne midler),  

 379.000 kr. (finansieret ved optagelse af realkreditlån) og 250.000 kr.  

 (finansieret ved optagelse af den omhandlede byggekredit). Den offentlige  

 ejendomsvurdering for 1998 er på 780.000 kr., og der er  

 realkreditlån i ejendommen på 1.026.000 kr.
De har oplyst, at Deres husstand, som består af Dem  

 og Deres to børn, har en samlet årlig nettoindkomst på  

 302.976 kr.
Hustandens årlige udgifter, bortset fra kost, udgør  

 263.439 kr.
Der er i budgettet bl.a. afsat følgende poster: Fritidshus  

 i Sverige (8.400 kr.), ferie (10.000 kr.), tøj (11.000 kr.), gaver  

 (6.800 kr.), diverse (12.000 kr.), diverse hus (6.000 kr.), samt avis og  

 diverse fritidsaktiviteter.
