 Der var rejst spørgsmål om, hvorvidt et byggeselskab skal betale moms af  

 byggelånsrenter, stempelomkostninger, omkostninger ved køb af byggegrund,  

 forrentning af byggegrund og advokatomkostninger i forbindelse med opførelse  

 af andelsboligbyggeri for fremmed regning.
Grund og byggeri er solgt til andelsboligforeningen ved betinget skøde for  

 en fast pris.
Prisen for grund og byggeri er specificeret i skødet.
Ved  

 beregning af momsen for byggeriet er fra prisen ifølge skødet fratrukket dels  

 en kreditnota, dels grundprisen.
Endvidere er fratrukket stempelomkostninger  

 til kreditforening og skøde, omkostninger til byggetilladelse og statens  

 promillegebyr.
Den stempelomkostning, som sagen bl a drejede sig om, vedrører  

 byggeselskabets ejerpantebrev, der er lagt til sikkerhed for selskabets  

 byggekredit.
Byggeselskabet anførte, at byggelånsrenterne og stempelomkostningen må  

 anses som et udlæg for andelsboligforeningen og dermed undtaget for  

 momspligten.
Byggeselskabet anførte videre, at omkostninger til køb af  

 byggegrund, forrentning af grund fra købstidspunkt til afregning af salgssum  

 og advokatomkostninger ved salget ikke skal indgå i den momspligtige værdi  

 for byggeriet.
 Byggestyrelsen har meddelt, at byggeselskabets udgifter til  

 byggelånsrenter ved opførelse af private andelsboliger ikke kan anses som et  

 udlæg for andelsboligforeningen, der skal overtage byggeriet.
Nævnet fandt, at der er tale om et nøglefærdigt projekt (byggeri), der  

 overdrages til andelsboligforeningen til en fast pris.
Nævnet tiltrådte  

 endvidere, at alene vederlaget for byggeriet - men ikke grunden - skal  

 momses.
Nævnet kunne derfor ikke acceptere, at omkostningen til  

 byggetilladelsen holdes uden for den momspligtige værdi.
Nævnet traf afgørelse om, at hverken byggelånsrenterne eller  

 stempelomkostningen kan holdes uden for den momspligtige værdi.
Nævnet fandt  

 ikke, at renterne kan sidestilles med kreditrenter efter momslovens § 7, stk  

 3, men må anses som et finansieringstillæg, jf lovens § 7, stk 2, punkt f.
 Nævnet fandt heller ikke, at omkostninger til køb af byggegrund,  

 forrentning af grund fra købstidspunkt til afregning af salgssum og  

 advokatomkostninger ved salget i en fastprissituation kan trækkes ud af den  

 byggesum, der skal momses.
 Nævnet understregede - som det gjorde i Mn.1037 - at det, der skal momses,  

 er det samlede vederlag, jf lovens § 7, stk 1, som bygherren skal betale for  

 byggeriet.
 At der i dette beløb indgår renter, visse stempelomkostninger samt en lang  

 række andre omkostninger, som byggeselskabet har afholdt og senere sammen med  

 sin avance (videre)debiterer bygherren, betyder ikke, at disse beløb af den  

 grund kan trækkes ud af beskatningsgrundlaget.
 De omhandlede omkostninger er efter nævnets opfattelse en integreret del  

 af købesummen i lighed med materiale og lønudgifter mv.
 Se således Mn.1037.
