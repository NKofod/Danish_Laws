Vejledning om regulering af beløb og  

 beløbsgrænser i lov om  

 leje, lov om midlertidig regulering af boligforholdene, lov om  

 leje af erhvervslokaler m.v., lov om leje af almene boliger,  

 bekendtgørelse om beboerrepræsentation og  

 bekendtgørelse  

 om drift af almene boliger m.v. for 2002 Indledning Der er i lov om leje (lejeloven) og lov om midlertidig  

 regulering af boligforholdene (boligreguleringsloven) fastsat en række  

 beløb og beløbsgrænser, som reguleres én gang om  

 året, og som i loven er angivet i 1994-niveau, jf.  

 lovbekendtgørelse nr. 347 af 14. maj 2001 (lov om leje) og  

 lovbekendtgørelse nr. 348 af 14. maj 2001 (lov om midlertidig  

 regulering af boligforholdene) med senere ændringer.
Ved lov nr. 406 af  

 31. maj 2000 om ændring af lov om leje og forskellige andre love er  

 endvidere i § 5, stk. 2, fastsat beløbsgrænser for  

 forbedringsudgifter i 2000-niveau og i § 39, stk. 1, fastsat gebyr for  

 indbringelse af sager for huslejenævnet i 1998-niveau.
Beløbene  

 og beløbsgrænserne reguleres én gang årligt.
 Beløbet til dækning af udgifterne ved  

 beboerrepræsentanternes arbejde i ejendommen, jf. bekendtgørelse  

 nr. 709 af 9. september 1997 om beboerrepræsentation, er i  

 bekendtgørelsen fastsat i 1998-niveau og reguleres ligeledes én  

 gang om året.
 I lov om leje af erhvervslokaler m.v., jf. lov nr. 934 af  

 20. december 1999, er i § 69, stk. 3, fastsat et påkravsgebyr i  

 1999-niveau, som skal reguleres én gang om året.
 Ligeledes er beløbene i § 90, stk. 2, og § 102,  

 stk. 1, i lov om leje af almene boliger, jf. lovbekendtgørelse nr. 91  

 af 11. februar 1999, og i § 86 i bekendtgørelse om drift af almene  

 boliger m.v., jf. bekendtgørelse nr. 1103 af 13. december 2000,  

 fastsat i 1998-niveau og reguleres én gang årligt.
Reguleringen til og med finansåret 1997 foretoges  

 på basis af tilpasningsprocenten tillagt 2 pct.
For 1998 og fremover  

 reguleres de pågældende beløb og  

 beløbsgrænser efter udviklingen i Danmarks Statistiks  

 nettoprisindeks i en 12-måneders periode sluttende i juni måned  

 året før det finansår, reguleringen vedrører.  

 Beløbene afrundes til nærmeste hele kronebeløb.
 Lejelovgivningens beløb og  

 beløbsgrænser for 2001 fremgik af By- og Boligministeriets  

 vejledning nr. 145 af 5. september 2000 om regulering af beløb og  

 beløbsgrænser i lov om leje, lov om midlertidig regulering af  

 boligforholdene, lov om leje af almene boliger, bekendtgørelse om  

 beboerrepræsentation og bekendtgørelse om drift af almene  

 boliger m.v. for 2000.
 Reguleringsfaktorerne for perioden 1994 til 2001 er  

 følgende:
 1994-95	0,7 pct.
 1995-96	2,0 pct.
 1996-97	1,3 pct.
 1997-98	2,4 pct.
 1998-99	1,5 pct.
 1999-2000	1,9 pct.
 2000-2001	3,5 pct.
 Ved opregulering fra 2001-niveau til 2002-niveau anvendes  

 2,5 pct.
Efter opregulering af beløbet fra 2001 (det  

 uafrundede beløb) afrundes det pågældende beløb til  

 nærmeste hele kronebeløb.
Nedennævnte beløb og  

 beløbsgrænser er således beregnet med udgangspunkt i det  

 foregående års beløb inden afrunding.
1. Lejelovens beløb og beløbsgrænser  

 for 2002 De i lejeloven angivne beløb og  

 beløbsgrænser fastsættes pr. 1. januar 2002 til  

 følgende beløb:
 1)	Konto for indvendig vedligeholdelse (lejelovens § 22, stk.  

 1): 34 kr.
 2)	Gebyr for kommuners udlæg ved elforsyning (lejelovens §  

 45, stk. 5): 117 kr.
 3)	Gebyr for kommuners udlæg ved varmeforsyning  

(lejelovens § 46 b, stk. 2): 117 kr.
 4)	Gebyr for kommuners udlæg ved vandforsyning (lejelovens  

 § 46 q, stk. 2): 117 kr.
 5)	Godtgørelse ved råderet (lejelovens § 62 a, stk.  

 5)
Egenbetaling for godtgørelse: 11.691 kr.  

 Maksimum for godtgørelse: 35.072 kr.  

 Minimum for godtgørelse: 2.338 kr.
 6)	§ 63 a-konto for forbedring (lejelovens § 63 a, stk. 1):  

18 kr.
 7)	Beløbsgrænse for beboerrepræsentanters  

 godkendelse af forbedringsarbejder  

 (lejelovens § 66 a): 75 kr.
 8)	Gebyr for påkrav (lejelovens § 93, stk. 2): 117  

 kr.
2. Boligreguleringslovens beløb og  

 beløbsgrænser for 2002 De i boligreguleringsloven angivne beløb og  

 beløbsgrænser fastsættes pr. 1. januar 2002 til  

 følgende:
 1)	Beløbsgrænser for gennemgribende forbedringer  

(boligreguleringslovens § 5, stk. 2)  

 Beløb pr. m²: 1.697 kr.  

 Beløb pr. lejemål: 194.140 kr.
 2)	Beløbsgrænse for forhåndsgodkendelse af  

 forbedringsarbejder  

 (boligreguleringslovens § 23, stk. 1): 75 kr.
 3)	Beløbsgrænse for lejeforhøjelse, der  

 udløser erstatningsboligforpligtelse  

 (boligreguleringslovens § 26, stk. 1): 148 kr.
 4)	Gebyr for huslejenævnssag (boligreguleringslovens § 39,  

 stk. 1): 110 kr.
 5)	Ankenævnsgebyr (boligreguleringslovens § 44, stk. 4):  

124 kr.
 6)	Tillæg til afkast (boligreguleringslovens § 9, stk.  

 7).
 7)	Konto for udvendig vedligeholdelse (boligreguleringslovens §  

 18, stk. 1).
 8)	§ 18 b-konto for udvendig vedligeholdelse  

(boligreguleringslovens § 18 b, stk. 1).
 De under punkterne 6) - 8) nævnte beløb for 2001 (uafrundet)  

 reguleres til 2002-niveau med 2,5 pct.
 Efter reguleringen afrundes beløbene til nærmeste hele  

 kronebeløb.
 Om reguleringen af de under 6) - 8) nævnte beløb til og med  

 2001 henvises til vejledning nr. 145 af 5. september 2000 om regulering af  

 beløb og beløbsgrænser i lov om leje, lov om midlertidig  

 regulering af boligforholdene m.fl., samt de tidligere udsendte  

 vejledninger.
3. Bekendtgørelse om beboerrepræsentation  

 for 2002 Beløbet fastsættes pr. 1. januar 2002 til  

263 kr.
4. Erhvervslejelovens beløb for 2002 Beløbet fastsættes pr. 1. januar 2002 til  

117 kr.
5. Den almene lejelovs beløb for 2002 De i den almene lejelov angivne beløb  

 fastsættes pr. 1. januar 2002 til følgende  

 beløb:
 1)	Gebyr for påkrav (den almene lejelovs § 90, stk. 2):  

110 kr.
 2)	Beboerklagenævnsgebyr (den almene lejelovs § 102, stk.  

 1): 110 kr.
 6. Bekendtgørelse om drift af almene boliger  

 m.v.
 Nedennævnte beløb og  

 beløbsgrænser anvendes først fra begyndelsen af det  

 regnskabsår, der påbegyndes i år 2002:
Godtgørelse ved råderet (driftsbekendtgørelsens  

 § 86, stk. 5)
Egenbetaling for godtgørelse: 6.003 kr.
Maksimum for godtgørelse: 42.022 kr.
Minimum for godtgørelse: 2.400 kr.
