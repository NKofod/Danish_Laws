 Herved bekendtgøres lov nr. 278 af 7. juli 1960 om et  

 finansieringsinstitut for landbrug m.v. med de ændringer, der følger af lov  

 nr. 79 af 20. marts 1964, § 3 i lov nr. 247 af 6. juni 1985 og lov nr. 582 af  

 19. december 1985.
§ 1.  Landbrugsministeren bemyndiges til efter  

 forhandling med finansministeren at godkende oprettelse af et  

 finansieringsinstitut, der har til formål at yde sekundære lån i  

 landbrugsejendomme, gartnerier samt skov- og havebrugsejendomme med dertil  

 hørende besætning og inventar m.v., fortrinsvis til fremme af moderniseringen  

 af bygninger samt til formidling af generationsskifte.
Lån kan dog ydes mod  

 1. prioritet, hvis långivningen helt eller delvis sker efter § 2, stk. 2, i  

 lov om indeksregulerede realkreditlån.
 Stk. 2.  Instituttets navn og vedtægter skal godkendes  

 af landbrugsministeren.
 Stk. 3.  For det godkendte institut gøres nedenstående  

 afvigelser fra gældende lovbestemmelser:
 1. Uanset bestemmelserne i § 9, stk. 5, i lov nr. 122  

 af 15. april 1930 om banker, jfr. lovbekendtgørelse nr. 169 af 15. juni 1956,  

 kan direktører, vicedirektører og underdirektører i en bank have sæde i  

 instituttets bestyrelse eller repræsentantskab.
 2. Uanset bestemmelserne i § 8 i lov nr. 159 af 18.  

 maj 1937 om sparekasser, jfr. lovbekendtgørelse nr. 8 af 15. januar 1960, kan  

 direktører i en sparekasse have sæde i instituttets bestyrelse eller  

 repræsentantskab.
3. Uanset bestemmelserne i § 1, stk. 3, i lov nr. 159  

 af 18. maj 1937 om sparekasser, jfr. lovbekendtgørelse nr. 8 af 15. januar  

 1960, kan en sparekasse hæfte for den af sparekassen påhvilende andel i  

 instituttets grundfond samt afgive den i instituttets vedtægter omhandlede  

 garanti for de af instituttet ydede lån, såfremt sådan garanti i forbindelse  

 med andre af sparekassen påtagne garantiforpligtelser ikke overstiger 30 pct.  

 af vedkommende sparekasses egenkapital.
Sparekasseinspektøren kan dog tillade  

 satsen forhøjet til 40 pct., hvis han efter vedkommende sparekasses forhold  

 finder dette forsvarligt.
De af en sparekasse i henhold til foranstående over  

 for finansieringsinstituttet overtagne garantier, der ikke er sikret ved  

 tilsvarende indskud i sparekassen, skal for 50 pct.s vedkommende medregnes  

 til sparekassens gældsforpligtelser ved beregningen af den nødvendige  

 likviditet, jfr. sparekasselovens § 10, stk. 1 in fine, og ved beregningen af  

 den nødvendige egenkapital, jfr. sparekasselovens § 16, stk. 1.
 4. Uanset bestemmelserne i § 68 i lov nr. 147 af 13.  

 maj 1959 om forsikringsvirksomhed kan de til dækning af forsikringsfonden  

 afsatte midler anbringes i de af instituttet udstedte obligationer.
 5. Uanset bestemmelserne i § 14 i lov om tilsyn med  

 pensionskasser, jfr. lovbekendtgørelse nr. 163 af 26. maj 1959, kan de  

 midler, der skal tjene til dækning af pensionskassens forpligtelser over for  

 dens medlemmer eller over for personer, til hvem der ydes pension, anbringes  

 i de af instituttet udstedte obligationer.
§ 2.  Det godkendte finansieringsinstitut kan udstede  

 ustemplede obligationer lydende på navn eller ihændehaver.
Transporter på de  

 af instituttet udstedte obligationer er ligeledes stempelfrie.
 § 3.  Et af instituttet ydet lån skal have sikkerhed  

 inden for 70 pct. af, hvad der efter instituttets bedste skøn er ejendommens  

 værdi i handel og vandel, herunder værdien af besætning og inventar m.v.
§ 4.  Lån, der ydes på andre vilkår end som serie-  

 eller annuitetslån, skal godkendes af landbrugsministeren.
Det samme gælder  

 lån, der ydes på sådanne vilkår, at balancen mellem pantebrevets pålydende og  

 det til pantebrevet svarende obligationsbeløb fraviges.
 Stk. 2.  Låntagernes pantebreve til instituttet, der  

 tjener som sikkerhed for instituttets forpligtelser, skal være udstedt på  

 sådanne vilkår, at de gennemsnitligt afgiver fornøden dækning for  

 instituttets løbende forpligtelser.
Stk. 3.  Amortisationsperioden for de af instituttet  

 ydede lån skal være mindst 5 år og højst 30 år.
Der kan dog ydes lån, der  

 ikke amortiseres (stående lån), efter § 2, stk. 2, i lov om indeksregulerede  

 realkreditlån.
 § 5.  Landbrugsministeren udnævner en tilsynsførende  

 ved instituttet, som påser, at bestemmelserne i denne lov samt instituttets  

 vedtægter overholdes, og at hensynet til obligationernes sikkerhed tilbørligt  

 iagttages af ledelsen.
 Stk. 2.  Instituttets ledelse er pligtig at meddele  

 landbrugsministeren enhver oplysning, som affordres den angående instituttets  

 forhold.
 § 6.  Nærmere regler om gennemførelsen af denne lovs  

 bestemmelser fastsættes af landbrugsministeren.
 § 7.  Denne lov gælder ikke for Færøerne og Grønland.
--------------------------------------------------------------------- §§ 4 og 5 i lov nr. 247 af 6. juni 1985 indeholder følgende bestemmelser:
§ 4 Tidspunktet for lovens ikrafttræden fastsættes af boligministeren.
§ 5 Forslag om revision af denne lov fremsættes for Folketinget i  

 folketingsåret 1988-89.
(Lov nr. 247 er trådt i kraft den 1. april 1986, jfr. bekendtgørelse nr.  

 114 af 13. marts 1986.) -------------------------------------------------------------------- § 2  i lov nr. 582 af 19. december 1985 indeholder  

 følgende bestemmelser:
§ 2 Loven træder i kraft ved bekendtgørelsen i Lovtidende.
Fra den 1. november  

 1985 kan finansieringsinstituttet kun yde kontantlån efter de hidtil gældende  

 regler, hvis lånetilbud er afgivet før denne dato.
