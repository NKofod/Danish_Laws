Til samtlige ministerier og styrelser Forrentning ved forsinket betaling i entrepriseforhold, jfr.
 AB 72, § 26, stk. 14, 1. pkt.
 Almindelige Betingelser for Arbejder og Leverancer (AB 72) indeholder  

 under § 26, stk. 14, 1. pkt. en almindelig regel om forrentning af  

 entreprenørens tilgodehavende fra forfaldsdagen med 2% over gældende  

 diskonto.
 Ved lov nr. 25 af 13.12.1984 om ændring af lov om renter ved forsinket  

 betaling m.fl. ændredes morarentesatsen pr. 1.1.1985 fra diskontoen + 2% til  

 diskotoen + 6%. Desuden tilføjedes en bestemmelse, der giver  

 justitsministeren bemyndigelse til »hvert andet år efter forhandling med  

 Danmmarks Nationalbank og økonomiministeriet« at ændre renten.
 Da ændringen af mora-rentesatsen i renteloven er bestemt af en almindelig  

 tidsbestemt udvikling af renteniveauet, vil det derfor være naturligt at lade  

 den samme udvikling komme til udtryk i AB 72's tilsvarende bestemmelse.
 I denne anledning skal byggestyrelsen meddele, at statslige og  

 statsstøttede bygherrer fremover kan aceptere mora-rentekrav svarende til  

 ovenstående.
 Det kan samtidig oplyses, at byggestyrelsen i overensstemmelse hermed vil  

 anerkende følgende formulering i henholdsvis Entreprenørforeningens og  

 Håndværksrådets standardforbehold:
 »Rentesatsen i AB 72, § 26, stk. 14 ændres til rentelovens rentesats  

 (1985/86: diskonto + 6%)».
 P.D.V.
 e.b.
