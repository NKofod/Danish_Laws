Nr LSF 17 Forslag til Lov om ændring af lov om museer m.v.
Fremsat af kulturministeren (Ole Vig Jensen) den 8. juni 1988 Vedtaget ved tredjebehandling den 23. juni 1988 Lov nr. 356 af 01/07/1988 I § 43 i lov om museer m.v., jf. lovbekendtgørelse nr. 998 af 23.
 december 1986, ændres »1987-88« til: »1988-89«.
Oprindeligt fremsat forslag I § 43 i lov om museer m.v., jf. lovbekendtgørelse nr. 998 af 23.
 december 1986, ændres »1987-88« til: »1988-89«.
Bemærkninger til lovforslaget Den gældende lov om museer m.v. (lov nr. 291 af 6. juni 1984 med  

 ændringer, der følger af lov nr. 592 af 19. december 1985 og lov nr. 948 af  

 18. december 1986, jf. bekendtgørelse nr. 998 af 23. december 1986 af lov om  

 museer m.v.) blev vedtaget af Folketinget ved 3. behandling den 24. maj 1984  

 og trådte i kraft 1. juli 1984. Om behandlingen af 1984-loven henvises til  

 Folketingstidende 1983-84, 1. samling, sp. 3966-3968, Folketingstidende  

 1983-84, 2. samling, sp. 148, 869, 6810, 6977, tillæg A, sp. 851, tillæg B,  

 sp. 783, 1115 og tillæg C, sp. 481. Om behandlingen af L 592 af 19. december  

 1985, der delegerede kompetencen til at træffe endelig afgørelse om fordeling  

 af rådighedssummen til Statens Museumsnævn henvises til Folketingstidende  

 1985-86, sp. 830, 1510, 4304, 4664, tillæg A, sp. 1085, tillæg B, sp. 205 og  

 tillæg C, sp. 165. Om behandlingen af L 948 af 18. december 1986, der ændrede  

 lovens automatiske pristalsreguleringsordninger, henvises til  

 Folketingstidende 1986-87, sp. 3014, 3414, 4367, 4823, tillæg A, sp. 2111,  

 tillæg B, sp. 329, 441 og tillæg C, sp. 221.
 Ifølge lovens § 43 skal forslag til revision af loven fremsættes for  

 Folketinget senest i folketingsåret 1987-88.
Når revisionen af loven nu foreslås udskudt til næste folketingssamling,  

 skyldes det, at man i ministeriet under behandlingen af et fra Statens  

 Museumsnævn modtaget revisionsforslag har iværksat en undersøgelse af lovens  

 tilskudsordning med henblik på gennemførelse af en decentralisering af  

 beføjelser og ansvar på museumsområdet.
Undersøgelsen har rejst en række  

 økonomiske og museumsfaglige spørgsmål, som gør det ønskeligt yderligere at  

 overveje omfanget af og formen for en sådan decentralisering af det lokale  

 museumsvæsen med det formål at foretage udlægning til amterne af en række  

 opgaver i forbindelse med finansieringen og forvaltningen af det lokale  

 museumsvæsen.
 I de fortsatte overvejelser vil det indgå som en forudsætning, at  

 enhedstanken i dansk museumsvæsen bibeholdes, og at museernes faglige niveau  

 opretholdes, ligesom det vil være et sigte i forbindelse med udlægningen, at  

 der ikke sker en forringelse af de økonomiske vilkår for museumsvirksomheden  

 i det enkelte amt.
