Skriftlig fremsættelse (28. januar 2004) Miljøministeren  

  

 (Hans Christian Schmidt):
 Herved tillader jeg mig for Folketinget at fremsætte:
 Forslag til lov om skove.
(Lovforslag nr.
L 145).
 Lovforslaget er et led i regeringens opfølgning på det  

 nationale skovprogram fra juni 2002 samt på en række internationale aftaler  

 og  

 anbefalinger, som berører skovene.
Forslaget erstatter den hidtidige skovlov fra 1989, som blev  

 revideret i 1996. De væsentligste ændringer er friere rammer for skovdriften  

 på  

 fredskovspligtige arealer samt beskyttelse af skovnaturtyper og levesteder  

 for  

 dyr og planter indenfor de internationale naturbeskyttelsesområder.
Hertil  

 kommer en række opdateringer samt en sproglig modernisering.
Sammen med forslag til lov om ændring af lov om naturbeskyttelse  

 m.v. (Lovforslag nr. 146) og med Lov om miljømål m.v. for vandforekomster og  

 internationale naturbeskyttelsesområder (miljømålsloven -  

    

  

 Lov nr. 1150 af 17. december 2003) skal  

 lovforslaget sikre et retligt grundlag for gennemførelse af  

 EF-habitatdirektivet og EF-fuglebeskyttelsesdirektivet for de skovbevoksede,  

 fredskovspligtige arealer.
Naturtyper og levesteder  

    

  

 indenfor de internationale  

 naturbeskyttelsesområder kortlægges, og der skal udarbejdes planer og  

 opstilles  

 mål for områderne.
Beskyttelsen gennemføres hovedsagelig ved indgåelse af  

 aftaler, men lovforslaget giver også hjemmel til om nødvendigt at sikre  

 områdernes gunstige bevaringsstatus gennem påbud for at opnå de målsætninger,  

 der fastsættes for områderne.
Herudover indføres en pligt til indenfor de  

 internationale naturbeskyttelsesområder at anmelde bestemte aktiviteter, så  

 der  

 kan ske en forudgående vurdering af, om aktiviteterne kan true en gunstig  

 bevaringsstatus for de relevante naturtyper og levesteder.
Forslaget  

 indeholder  

 endvidere bestemmelser om, at miljøministeren kan registrere andre  

 naturmæssigt  

 særligt værdifulde skovarealer også udenfor de internationale  

 naturbeskyttelsesområder.
Ifølge forslaget kan der frit udlægges 10% af det  

 fredskovspligtige areal til åbne naturarealer, 10% til stævningsskov og  

 græsning, og som hidtil 10 % til juletræ og pyntegrønt.
Der stilles ikke  

 længere detaljerede krav til, hvordan skoven skal etableres eller dyrkes.  

 Fristen for reetablering af skov, hvor denne er ryddet, er i forslaget 10 år  

 mod den nuværende praksis på 2 - 4 år.
Regeringen vurderer, at disse  

 ændringer  

 vil fremme naturnær skovdrift og samtidig give mere fleksibilitet til den  

 erhvervsmæssige drift.
Tilskuddene til eksisterende skove, og skovrejsning  

 videreføres og målrettes.
Endvidere videreføres tilskud til  

 konsulentvirksomhed, produktudvikling, og produktionsafgiftsfond.
I forslaget  

 er fleksibiliteten mellem de forskellige ordninger øget, og det giver bedre  

 mulighed for at understøtte aktuelle skovpolitiske mål.
Det forventes, at en  

 væsentlig del af  

    

  

 tilskudsmidlerne i de  

 kommende år vil blive brugt til at indgå aftaler om beskyttelse af naturtyper  

 og levesteder i de internationale naturbeskyttelsesområder.
 For at tilgodese børns og unges friluftsliv tillades  

 spejderhytter og skovbørnehaver etableret i fredskov indenfor visse rammer.
Som hidtil kan der opføres bygninger, som er nødvendige for  

 skovdriften.
Som noget nyt anses arbejdsskure på højst 10 m  

  

 2  

  

 til  

 brug for opbevaring af redskaber mv. som nødvendige for driften.
Dog kun i  

 skove  

 over 20 ha, hvor der ikke i forvejen er driftsbygninger.
Skurenes udseende og  

 beliggenhed skal godkendes af miljøministeren.
 Derudover fastholdes en restriktiv linie overfor byggeri i  

 fredskov .
 Idet der i øvrigt henvises til lovforslaget med  

 bemærkninger, skal jeg anbefale forslaget til Folketingets velvillige  

 behandling.
