 Til skadesforsikringsselskaber, livsforsikringsselskaber og tværgående  

 pensionskasser.
 Dette brev sendes til samtlige skadesforsikringsselskaber,  

 livsforsikringsselskaber og tværgående pensionskasser hjemmehørende her i  

 landet, uanset enkelte punkter nævnt nedenfor kun har relevans for  

 virksomhederne gruppevis.
 Selskaber/kasser, der ikke har regnskabsafslutning 31/12 bedes tage hensyn  

 til brevets indhold ved udarbejdelsen af det årsregnskab, der afsluttes i  

 1994.
 Brevet erstatter Finanstilsynets brev af 21. december 1992 vedrørende  

 årsregnskabet for 1992.
 I det følgende benævnes bekendtgørelse nr. 723 af 27/11 1989 om  

 skadesforsikringsselskabers årsregnskaber "skadebekendtgørelsen",  

 og bekendtgørelse nr. 724 af 27/11 1989 om livsforsikringsselskabers og  

 pensionskassers årsregnskaber benævnes "livbekendtgørelsen".  

 Bekendtgørelse nr. 725 af 27/11 1989 benævnes  

 "koncernbekendtgørelsen", og lov om forsikringsvirksomhed benævnes  

 "LFV".
 Følgende forhold præciseres, idet ændringer i forhold til  

 "Julebrevet" af 21. december 1992 er markeret med streg i margenen:
 1. Indsendelsestidspunkt.
Det reviderede årsregnskab, som dette skal forelægges generalforsamlingen,  

 samt revisionsprotokollat skal indsendes til Finanstilsynet umiddelbart efter  

 at regnskabet er godkendt af bestyrelsen, jf.
LFV § 125, stk. 1. Bestemmelsen  

 indebærer, at selskabet ikke skal afvente eventuel efterfølgende trykning,  

 men at regnskabet indsendes i den form det er forelagt for og godkendt af  

 bestyrelsen.
Den seneste frist (otte dage før generalforsamlingen), der er  

 nævnt i bestemmelsen, finder således kun anvendelse i tilfælde af, at  

 bestyrelsen først godkender årsregnskabet 8 dage før generalforsamlingen.
 2. Fradrag for afgifter i præmieindtægten.
Efter skadebekendtgørelsens § 20 og livbekendtgørelsens § 20 skal  

 præmieindtægten i resultatopgørelsen opføres efter fradrag af afgifter.
Med  

 afgifter i denne sammenhæng menes afgifter i forbindelse med  

 forsikringstegningen eller knyttet til præmieindtægten, hvor selskabet har  

 funktion med karakter af "skatteopkræver" og ikke er egentligt  

 skattesubjekt.
Sådanne afgifter er: Stempelafgifter på forsikringspolicerne,  

 afgifter på autoforsikringer og lystbådeforsikringer, stormflodsafgift og i  

 arbejdsskadeforsikring bidrag til arbejdsmiljøfonden.
Disse afgifter skal  

 fradrages i præmieindtægten også i tilfælde, hvor den pågældende afgift ikke  

 er udspecificeret på selskabets præmieopkrævninger og ikke indgår på en  

 særlig konto adskilt fra præmiekontoen.
 I enkeltstående tilfælde, hvor en kunde som særtilbud erhverver  

 forsikringen uden at skulle betale tilknyttede afgifter, kan den modtagne  

 præmie opføres fuldt ud under "Præmieindtægt" og den til  

 forsikringen knyttede afgift under "Erhvervelses- og  

 administrationsomkostninger".
Arbejdsmarkedsbidrag, som livsforsikringsselskaber og pensionskasser fra  

 og med 1994 skal indbetale for livsforsikringstagere og  

 pensionskassemedlemmer, skal ikke indgå som en del af præmieindtægten i  

 kommende års årsregnskaber.
Er der selskaber eller kasser som af  

 administrative grunde ikke kan efterleve dette i årsregnskabet for 1994,  

 bedes de skriftligt underrette Finanstilsynet herom senest 1. november 1994  

 med angivelse af, hvorledes forholdet påtænkes at fremgå af årsregnskabet for  

 1994.
 3. Udgifter til skadesforebyggelse m.v.
I skadebekendtgørelsens § 22 er anført hvilke udgifter, der ud over de  

 egentlige erstatninger til forsikrede, skal indgå i erstatningsudgifterne.  

 Bestemmelsen må forstås således, at det er udgifter afholdt til besigtigelse,  

 vurdering, bekæmpelse og begrænsning af skader indtruffet i regnskabsåret,  

 der skal indgå, mens omkostninger generelt til skadesforebyggelse eller i  

 øvrigt til nedbringelse af erstatningsudgifterne på sigt ikke må indgå i  

 erstatningsudgifterne.
Sådanne omkostninger opføres under  

 administrationsomkostninger.
 I livsforsikringsselskaber kan udgifter til revalidering og sygebehandling  

 opføres under forsikringsydelser, forudsat udgifterne kan henføres til  

 bestemte forsikrede personer og er afholdt med det formål at afværge en  

 invaliditetsydelse i det konkrete tilfælde.
 4. Gruppelivspræmier i pensionskasser.
 Gruppelivspræmier i tværgående pensionskasser opføres i resultatopgørelsen  

 under andre ordinære udgifter og ikke under pensionsydelser.
 5. Kurtage og provision.
Kurtage og provision i forbindelse med værdipapirhandel kan behandles som  

 en del af anskaffelsesprisen henholdsvis afståelsessummen på værdipapirerne  

 således, at beløbene resultatmæssigt indgår i kursgevinster og -tab m.v.
I  

 årsregnskabets beskrivelse af anvendte regnskabsprincipper skal oplyses om de  

 anvendte principper med hensyn til den regnskabsmæssige behandling af  

 transaktionsomkostningerne (kurtage og provision), dvs. det skal oplyses, om  

 de resultatmæssigt indgår i "Kursgevinster og -tab m.v." eller i  

 "Omkostninger i forbindelse med investeringsvirksomhed".
 6. Den "officielle" kurs.
 For så vidt angår værdipapirer, der handles på Københavns Fondsbørs  

 anvendes den kurs, der benævnes "alle handler" som den  

 "officielle kurs", jf. skadebekendtgørelsen § 30 og  

 livbekendtgørelsen §§ 33 og 54.
 7. Indtægter ved agenturvirksomhed og administration.
Resultatopgørelsens delregnskab benævnt "Forsikringsvirksomhed",  

 jf. skadebekendtgørelsens § 8 og livbekendtgørelsens § 8, bør som  

 udgangspunkt alene indbefatte beløb, der vedrører selskabets egen  

 forsikringsbestand.
Provisionsindtægter ved tegning af forsikringer for andre  

 selskaber eller indtægter ved administration for andre selskaber,  

 koncerninternt eller -eksternt, bør derfor som hovedregel ikke indgå under  

 "Forsikringsvirksomhed", men opføres under "Andre ordinære  

 indtægter" under "Samlet virksomhed". De med erhvervelsen af  

 disse indtægter forbundne udgifter opføres under "Andre ordinære  

 udgifter". Er der såvel indtægter som udgifter under fællesposten C II  

 "Andre ordinære indtægter/udgifter" specificeres indtægter og  

 udgifter på underposter i resultatopgørelsen eller i en note.
Ovennævnte  

 hovedregel kan, hvis de pågældende indtægter ved agenturvirksomhed eller  

 administration for andre er af uvæsentlig størrelse, fraviges, således at  

 indtægterne indgår som et fradrag i erhvervelses- og  

 administrationsomkostninger.
I givet fald skal sådanne "negative  

 omkostninger" oplyses med det fulde beløb i specifikationen af  

 erhvervelses-og administrationsomkostningerne.
 8. IBNR-hensættelser i livsforsikring.
 Livbekendtgørelsens § 14 indebærer, at erstatningshensættelserne skal  

 indbefatte et skøn over udbetalinger foranlediget af uanmeldte  

 forsikringsbegivenheder indtruffet i regnskabsåret (IBNR-hensættelser), i det  

 omfang udbetalingerne forfalder ved anmeldelse eller i øvrigt ville være  

 forfaldet inden regnskabsårets udgang i tilfælde af, at  

 forsikringsbegivenheden havde været anmeldt og sagen havde været  

 færdigbehandlet.
 9. Mellemværender med dattervirksomheder m.v.
§ 11  i skadebekendtgørelsen og § 11 i  

 livbekendtgørelsen skal forstås således, at et mellemværende med en  

 dattervirksomheder skal opføres på aktivsiden, hvis det er et tilgodehavende  

 og på passivsiden, hvis det er en gæld.
Den i bestemmelsen nævnte  

 modregningsadgang finder kun anvendelse, når der i forhold til den samme  

 dattervirksomhed eller associerede virksomhed er bogført såvel et  

 tilgodehavende som en gæld.
Posterne i balanceskemaet til henholdsvis tilgodehavender og gæld hos  

 dattervirksomheder eller associerede virksomheder skal altid anvendes, når  

 modparten er et datterselskab eller en associeret virksomhed.
Dette gælder  

 uanset mellemværendet efter sin art henhører under en anden post i  

 balanceskemaet.
Et indlån i en datterbank skal eksempelvis posteres under  

 posten "Tilgodehavender hos dattervirksomheder" og ikke under  

 posten "Indlån".
 Er der beløb posteret under henholdsvis tilgodehavender og gæld hos  

 dattervirksomheder eller associerede virksomheder, som efter deres art eller  

 den type af virksomhed modparten driver henhører under andre poster i  

 balanceskemaet, skal dette forhold forklares i noterne med beløbsangivelse,  

 jf. skadebekendtgørelsen og livbekendtgørelsen § 6.
 10. Bonus, rabatter m.v. i skadesforsikring.
Bonus, præmierabatter og -tilbagebetalinger i skadesforsikring opføres  

 ikke som en udgift i resultatopgørelsen, men fradrages i præmieindtægten, jf.  

 skadebekendtgørelsens § 20. Dette gælder også, hvis rabatten  

 "udbetales" ved et fradrag i det kommende års præmie.
I så fald  

 opføres præmieindtægten i det kommende år uden fradraget.
Efteropkrævninger  

 behandles tilsvarende som en del af det års præmieindtægt opkrævningen  

 vedrører.
I gensidige selskaber behandles tilbagebetalinger til medlemmerne  

 på denne måde, hvis tilbagebetalingen er foretaget på baggrund af årets  

 skadesforløb eller resultat.
Udbetalinger til medlemmer, som ikke har  

 baggrund i årets skadesforløb eller resultat, behandles som en del af  

 overskudsfordelingen.
 11. Specifikation af ændringen i  

 livsforsikringshensættelserne.
 Hensigten med noteoplysningskravet i livbekendtgørelsens § 23, sidste pkt.  

 er, at der i noten skal foretages de beløbsmæssige specifikationer, der er  

 nødvendige for at forklare ændringen i livsforsikringshensættelserne.  

 Ændringen specificeres ved angivelse af:
+ rentetilskrivning (evt. opdelt på grundlagsrente og overrente), + præmieindtægt (medlemsbidrag), - forsikringsydelser, - omkostningstillæg efter tilskrivning af omkostningsbonus, - risikogevinst efter tilskrivning af risikobonus + ændring i tillægget efter § 43, stk. 3, til dækning af fremtidige  

 administrationsomkostninger.
 For så vidt angår sådanne tværgående pensionskasser, der ikke eksplicit  

 opdeler bonus i ren-te-, risiko- og administrationsbonus, kan noten udfyldes  

 ved at sætte omkostningstillæg efter tilskrivning af omkostningsbonus lig de  

 faktiske omkostninger og risikogevinst efter tilskrivning af risikobonus lig  

 0.
 Opmærksomheden henledes på, at ændring i fradraget efter § 43, stk. 4,  

 ikke indgår i resultatopgørelsesposten "Forøgelse/formindskelse af  

 livsforsikringshensættelserne", men reguleres over posten  

 "Erhvervelses- og administrationsomkostninger". Ændringen i  

 fradraget indgår derfor ikke i ovennævnte specifikation.
 12. Straksnedskrivning af goodwill.
Skadebekendtgørelsens § 38 og livbekendtgørelsens § 40 foreskriver, at af-  

 og nedskrivninger samt opskrivninger skal indgå i resultatopgørelsen.  

 Bestemmelsen omfatter også straksnedskrivning af goodwill.
Nedskrivningen kan  

 efter omstændighederne opføres som en ekstraordinær udgift.
 13. Fordeling af finansindtægter.
§ 21  i skadebekendtgørelsen og § 21 i  

 livbekendtgørelsen vedrørende beregning af finansindtægt af forsikring  

 indebærer ikke, at de gennemsnitlige forsikringsmæssige bruttohensættelser og  

 den gennemsnitlige balancesum nødvendigvis skal beregnes som et simpelt  

 gennemsnit af primo- og ultimotallene.
Gennemsnittet af primo- og  

 ultimotallene kan anvendes, når en sådan beregning afspejler henholdsvis de  

 gennemsnitlige bruttoforpligtelser og den gennemsnitlige balancesum i årets  

 løb, men er primo- og/eller ultimotallene atypiske for året ved at være  

 ekstraordinært store eller små, skal der foretages en korrektion eller  

 anvendes en anden beregningsmetode, således at fordelingen giver et  

 retvisende billede af den del af årets resultat af investeringsvirksomheden,  

 der kan relateres til de beløb, der har modsvaret forpligtelserne over for  

 forsikringstagere og medlemmer.
 14. Metoder for værdiansættelse af aktier i  

 livsforsikringsselskaber  og pensionskasser.
Livbekendtgørelsens § 33 fastsætter, at børsnoterede værdipapirer, der  

 ikke omfattes af § 32, herunder aktier, skal værdiansættes til højst  

 børskursen.
Bestemmelsen giver i praksis anledning til anvendelse af  

 forskellige metoder for værdiansættelse af aktier også udover de 2  

 traditionelle: værdiansættelse til markedsværdi (børskurs) eller til laveste  

 værdi af anskaffelsespris eller markedsværdi.
Uanset hvilken metode der  

 anvendes, må metoden kun ændres i undtagelsestilfælde, jf.
LFV § 122, stk. 1,  

 nr. 2, og stk. 3. I givet fald skal metodeskiftet behørigt begrundes, og den  

 beløbsmæssige indvirkning på aktiver og passiver, den økonomiske stilling og  

 resultatet oplyses.
Anvendes en metode, hvorefter aktierne ansættes til en  

 fast andel af børskursværdien, vil en ændring af denne andel være at betragte  

 som et metodeskift, jf. i øvrigt pkt. 20 og LFV § 122a.
 Den værdiansættelsesmetode, som selskabet eller kassen har valgt, skal  

 anvendes ensartet på alle aktiebesiddelser. 2 pct.-reglen i LFV § 129 må  

 eksempelvis ikke anvendes som en maksimumregel ved værdiansættelsen af  

 aktieposter.
Det bemærkes i den forbindelse, at 2 pct.-reglen i LFV § 129 ikke  

 forbyder, at en aktieposts værdi overstiger 2 pct. af balancesummen.
Reglen  

 indebærer, at der ikke må investeres i en virksomhed for et beløb, der på  

 investeringstidspunktet til sammen med værdien af allerede foretagne  

 investeringer i virksomheden overstiger 2 pct. af balancesummen.  

 Efterfølgende værdistigninger kan betyde, at en aktieposts værdi overstiger 2  

 pct. af balancesummen, uden at dette er i strid med bestemmelsen.
 15. Nytegningsomkostninger i skadesforsikring.
 Provision udbetalt i anledning af forsikringers fornyelse, dvs. ved  

 udebliven opsigelse fra forsikringstager ved forsikringsperiodens udløb, kan  

 betragtes som en del af nytegningsomkostningerne, dvs. en forholdsmæssig  

 andel af "fornyelsesprovisionen" kan fradrages ved opgørelsen af  

 præmiehensættelserne, jf. skadebekendtgørelsens § 42, stk. 2.
 16. Indtægtsførsel af egenkapital.
Der må ikke overføres beløb fra egenkapital til resultatopgørelsen eller  

 direkte fra egenkapital til en gælds- eller hensættelsespost.
Forbrug af  

 midler fra sikkerhedshedsfonde må således ikke foretages som en direkte  

 overførsel til en hensættelsespost, men skal foretages via disponeringen af  

 over-/underskud.
 17. Værdiansættelse af terminskontrakter m.v. i  

 livsforsikring.
I Finanstilsynets vejledning af 20. december 1989 om værdiansættelse af  

 terminskontrakter m.v. i livsforsikringsselskaber og pensionskasser har  

 Finanstilsynet fastsat en undtagelsesregel fra livbekendtgørelsens § 37.  

 Efter undtagelsesreglen finder reglen om, at terminskontrakter m.v. skal  

 værdiansættes til den værdi kontrakterne har på balancetidspunktet, under  

 visse omstændigheder ikke anvendelse på kontrakter vedrørende værdipapirer,  

 der er omfattet af livbekendtgørelsens § 32, stk. 1 og 2. Undtagelsesreglen  

 kan anvendes tilsvarende på kontrakter vedrørende andre værdipapirer  

 (aktier), hvis disse andre værdipapirer efter selskabets eller  

 pensionskassens praksis værdiansættes til anskaffelsespriser.
Opmærksomheden  

 henledes på, at markedsværdien af terminskontrakter m.v. under alle  

 omstændigheder skal indgå i den opgørelse af værdipapirer til markedsværdi,  

 som skal angives i noterne efter livbekendtgørelsens § 54, samt at  

 bruttoforpligtelserne i henhold til terminskontrakter m.v. skal oplyses efter  

 livbekendtgørelsens § 52, stk. 2.
 18. Erhvervelses- og administrationsomkostninger i  

 femårsoversigten.
I henhold til skadebekendtgørelsens § 28 og livbekendtgørelsens § 30 skal  

 femårsoversigten bl.a. indeholde angivelse af "Erhvervelses- og  

 administrationsomkostninger (i alt)". Med denne formulering var  

 tilsigtet, at samtlige erhvervelses- og administrationsomkostninger, uanset  

 om de i resultatopgørelsen posteres under "Forsikringsvirksomhed",  

 "Investeringsvirksomhed" eller "Samlet virksomhed" skulle  

 indgå i denne post i femårsoversigten.
I praksis angives ofte i  

 femårsoversigten under denne post beløb svarende til resultatopgørelsens post  

 A IV (skadesforsikring) og post A V (livsforsikring). På den baggrund anmodes  

 samtlige selskaber og kasser om at følge denne praksis, således at  

 femårsoversigtens post til erhvervelses- og administrationsomkostninger  

 svarer til den nævnte post under "Forsikringsvirksomhed" i  

 resultatopgørelsen.
Posten er defineret i skadebekendtgørelsens § 23, stk. 1,  

 og i livbekendtgørelsens § 24, stk. 1.
 19. Udjævningshensættelser.
 Følgende omhandler udjævningshensættelser omfattet af  

 skadebekendtgørelsens § 16, stk. 1, dog ikke udjævningshensættelser inden for  

 kredit- og kautionsforsikring, som er særskilt reguleret i bekendtgørelse nr.  

 726 af 27. november 1989.
Efter bestemmelsen i skadebekendtgørelsens § 16, stk. 1, er det en  

 forudsætning for opbygning af udjævningshensættelser, at der foreligger et  

 statistisk erfaringsmateriale vedrørende udsvingene i erstatningsudgifterne  

 for egen regning for den/de forsikringsbestand(e), som  

 udjævningshensættelserne vedrører, og som kan begrunde hensættelsernes  

 størrelse.
Der må endvidere foreligge forud fastlagte kriterier for  

 forøgelse/formindskelse af udjævningshensættelserne.
Kriterierne skal være  

 afledt af ovennævnte statistiske erfaringsmateriale, således at årets  

 forøgelse/formindskelse kan begrundes i årets faktiske erstatningsudgifter  

 for egen regning for de(n) pågældende forsikringsbestand(e) i forhold til et  

 forventet "gennemsnitligt" udfald.
 Forøgelse/formindskelse af udjævningshensættelser må ikke anvendes  

 resultatregulerende i andre end de herfor forud fastlagte tilfælde.
 Efter skadebekendtgørelsens § 19 må bl.a. udjævningshensættelser  

 "ikke overstige det beløb, som er nødvendigt". Hermed menes, at  

 udjævningshensættelserne ikke må være større end, at der, på baggrund af det  

 foreliggende erfaringsmateriale, eksisterer en rimelig høj sandsynlighed for,  

 at udjævningshensættelserne inden for en overskuelig årrække opbruges.
 20. Ændring af værdiansættelsesmetoder.
Reglerne i forbindelse med ændring af værdiansættelsesmetoder i LFV § 122a  

 fastslår bl.a. (i stk. 2), at effekten af metodeændringer ikke må indgå i  

 resultatopgørelsen. Åbningsbalancen skal derimod ændres i overensstemmelse  

 med den nye værdiansættelsesmetode.
Effekten af metodeændringer er således  

 ikke omfattet af skadebekendtgørelsens § 38 eller livbekendtgørelsens § 40.
Den regnskabsmæssige behandling af effekten af metodeskift, som kræves  

 efter LFV § 122a, betegnes sædvanligvis "egenkapitalmetoden",  

 hvormed tilkendegives, at effekten påvirker egenkapitalen (i åbningsbalancen)  

 direkte, uden om resultatopgørelsen.
I livsforsikringsselskaber og  

 pensionskasser gør der sig imidlertid det særlige forhold gældende, at  

 effekten af en metodeændring kan påvirke poster på åbningsbalancens  

 passivside uden for egenkapitalen.
En værdiforøgelse på aktivsiden forårsaget  

 af et metodeskift skal fordeles mellem egenkapital og posten  

 "Bonusudjævningshensættelser" svarende til forholdet mellem  

 egenkapital og forsikringsmæssige hensættelser.
Fore ligger der særlige  

 forhold, der gør, at en anden fordeling af værdiforøgelsen skønnes at burde  

 anvendes, må dette kun ske efter aftale med Finanstilsynet.
 Opmærksomheden henledes i øvrigt på notekravene i LFV § 122a.
 21. Oplysning om koncerninterne transaktioner.
Finanstilsynet har udsendt vejledning af 15. juli 1992 vedrørende  

 koncerninterne transaktioner.
Udtrykket "transaktioner" i  

 vejledningen anvendes synonymt med udtrykket "retshandler" i  

 skadebekendtgørelsens § 51 og livbekendtgørelsens § 50. Udtrykkene omfatter  

 såvel enkeltstående transaktioner som løbende aftaler.
Noteoplysningskravet  

 indebærer, at der må oplyses om transaktionernes indhold med beløbsmæssig  

 angivelse af deres omfang samt om principperne for prisfastsættelse  

 (markedsbaserede vilkår eller omkostningsdækkende basis).
 22. Dansk Flyforsikringspool.
 Selskaber som har andele i Dansk Flyforsikringspool skal regnskabsmæssigt  

 behandle denne forretning som coassurance, dvs. selskabets andel i  

 præmieindtægter, erstatningsudgifter, hensættelser og omkostninger svarende  

 til selskabets andel i poolen skal indgå i regnskabet som direkte dansk  

 forsikringsforretning uafhængigt af størrelsen af den af selskabet til poolen  

 tegnede forretning.
 Som følge af arrangementet med Nordisk Flyforsikringspool behandles den  

 forretning, der indgår i Dansk Flyforsikringspool, som 100% genforsikret.
 Selskabets andele i præmieindtægter, erstatningsudgifter osv. efter  

 genforsikring vedrørende forretning, der indgår i Nordisk Flyforsikringspool,  

 svarende til selskabets andel i denne pool, behandles regnskabsmæssigt som  

 indirekte udenlandsk forretning.
 Ovennævnte gælder også ved udfyldelse af skemasiderne med  

 branchespecifikation (S 13 - S 18) i skemaregnskaberne til Finanstilsynet.
 Forsikringstilsynets cirkulære af 14. september 1948 til de selskaber, der  

 er medlemmer af "Dansk Pool for Luftfartforsikring", har ikke  

 længere gyldighed.
 23. Fastsættelse af leje i egne ejendomme.
I tilfælde, hvor selskabet anvender egne ejendomme i sin drift, skal der  

 under posten "Erhvervelses- og administrationsomkostninger" opføres  

 en lejeudgift fastsat efter bedste skøn på markedsbaserede vilkår.
Et  

 tilsvarende beløb skal indgå som indtægt i resultatopgørelsesposten  

 "Renter m.v.", jf. notespecifikationsposten "overskud af fast  

 ejendom før fradrag af prioritetsrenter" efter skadebekendtgørelsen § 25  

 og livbekendtgørelsen § 26. Det anvendte princip for fastsættelse af  

 lejeudgiften/-indtægten skal oplyses i årsregnskabets afsnit om anvendte  

 værdiansættelses metoder/fordelingsberegninger, jf. skadebekendtgørelsen § 48  

 og livbekendtgørelsen § 47.
 Ejes ejendommen(e) af en virksomhed, som er direkte eller indirekte  

 forbundet med selskabet, omfattes forholdet af oplysningskravet efter  

 skadebekendtgørelsens § 51 og livbekendtgørelsens § 50, jf. pkt. 21.
 24. Opgørelse af basiskapitalen i moderselskaber.
 I henhold til tilsynets cirkulære af 3. november 1982 skal egenkapitalen  

 til brug for opgørelse af basiskapitalen fradrages en til ejerandelen  

 svarende andel af datterforsikringsselskabers solvensmargen.
Reglen anvendes tilsvarende, når et forsikringsselskab eller en  

 pensionskasse har et datterselskab, der driver anden virksomhed underlagt  

 Finanstilsynets tilsyn, jf.
LFV § 6a, stk. 3. Eksempelvis fradrages det i  

 henhold bank- og sparekasselovens § 21 opgjorte solvenskrav for en datterbank  

 ved opgørelsen af basiskapitalen.
Er datterbanken ikke helejet fradrages en  

 til den ejede andel af egenkapitalen svarende andel af bankens solvenskrav.
 I tilfælde hvor selskabet har et udenlandsk datterforsikringsselskab  

 fradrages en forholdsmæssig andel af datterselskabets solvensmargen efter  

 nationale regler, dog minimum et beløb svarende til en forholdsmæssig andel  

 af en solvensmargen opgjort efter danske regler.
 25. Omvurdering af datterselskabers regnskaber.
Som udgangspunkt skal dattervirksomheders regnskaber omvurderes, hvis dets  

 aktiver og passiver er værdiansat efter metoder, der afviger fra  

 moderselskabets.
Omvurderingen skal foretages såvel til brug for  

 værdiansættelsen af kapitalinteresser i dattervirksomheder som ved  

 udarbejdelsen af koncernregnskabet, jf. skadebekendtgørelsen § 31, stk. 2,  

 livbekendtgørelsen § 34, stk. 2 og koncernbekendtgørelsen § 10, stk. 2.  

 Bekendtgørelserne indeholder en mulighed for at fravige denne hovedregel i  

 tilfælde, hvor et skadesforsikrings selskab ejer et datterselskab, der driver  

 livsforsikring, jf. skadebekendtgørelsen § 31, stk. 3, og  

 koncernbekendtgørelsen § 10, stk. 3.
 Denne undtagelsesregel kan anvendes tilsvarende i alle tilfælde, hvor et  

 datterselskab driver virksomhed underlagt Finanstilsynets tilsyn, og  

 datterselskabets regnskab aflægges efter metoder, der afviger fra  

 moderselskabets.
 Omvurderingen kan således eksempelvis også undlades i tilfælde, hvor et  

 livsforsikringsselskab ejer et skadesforsikringsselskab, og i tilfælde, hvor  

 et forsikringsselskab (liv eller skade) ejer en bank.
 Indgår der i et koncernregnskab aktiver af samme type, der som følge af  

 anvendelsen af ovenstående regler, er værdiansat efter forskellige metoder,  

 må de pågældende aktiver opføres på adskilte linjer i koncernbalancen efter  

 den metode, der er anvendt ved værdiansættelsen, eller forholdet må oplyses i  

 en note med beløbsangivelser.
 26. Solvensmargen i tværgående pensionskasser.
 3. livsforsikringsdirektiv (92/96/EØF) indebærer, at  

 tværgående pensionskasser skal underlægges EU-direktivernes regler for  

 livsforsikringsselskaber.
I den forbindelse henledes opmærksomheden på, at tværgående pensionskasser  

 med virkning fra den 1. juli 1994 underlægges samme solvensmargenkrav som  

 livsforsikringsselskaberne.
Den gældende særregel for tværgående  

 pensionskasser, hvorefter solvensmargenen udgør 3 pct. af  

 pensionshensættelserne, vil derfor blive ophævet med virkning fra den 1. juli  

 1994 i forbindelse med en kommende ændring af bekendtgørelse nr. 456 af 11.  

 sept. 1981 om solvensmargen og kapitalgrundlag for livsforsikringsvirksomhed.
 Med hensyn til reglerne for livsforsikringsselskabers solvensmargen  

 henvises til den nævnte bekendtgørelse.
 Tværgående pensionskasser, der forventer ikke at kunne opfylde  

 solvensmargenkravene for livsforsikringsselskaber den 1. juli 1994, bedes  

 skriftligt underrette Finanstilsynet herom senest 1. marts 1994.
