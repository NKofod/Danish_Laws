 (Til kommunalbestyrelser, sundhedskommissioner, embedslæger, politimestre  

 og politidirektøren i Købehavn).
 Hermed fremsendes et antal eksemplarer af bekendtgørelse af 10. december  

 om forskrifter for udøvelse af restaurationsvirksomhed i skibe og tog.  

 Bekendtgørelsen, der fastsætter bestemmelser om lokaleforhold m.v. for skibe  

 og tog, udsendes efter forhandling med ministeriet for forureningsbekæmpelse.
 Bekendtgørelsen omfatter selvstændig erhvervsvirksomhed ved servering af  

 spise- og drikkevarer i tog og skibe i det omfang, sådan virksomhed kræver  

 næringsbrev eller eventuel alkoholbevilling i medfør af lov nr. 121 af 25.  

 marts 1970 om restaurations- og hotelvirksomhed m.v.
 Sundhedskommissionerne vil således med hensyn til spørgsmålet om, hvilke  

 skibsrestaurationer m.v. deres tilsyn omfatter, kunne holde sig til, om  

 virksomheden udøves i henhold til dansk næringsbrev som restauratør og  

 hotelvært, eventuelt med alkoholbevilling.
For lokaler, der er taget i brug før 1. januar 1972, finder  

 bekendtgørelsens §§ 2-5 kun anvendelse i det omfang, den tilsynsførende  

 sundhedskommission, jfr. § 6, bestemmer det.
Sundhedskommissionernes  

 afgørelser efter § 8 må i de enkelte tilfælde bero på en afvejning af de  

 fornødne hygiejniske hensyn i forhold til de økonomiske og praktiske  

 vanskeligheder ved at ændre indretningen af ældre lokaler.
 HANDELSMINISTERIET, DEN 10. DECEMBER  

 1971.
 P.M.V.
O.
Mueller.
/H.
Duborg.
