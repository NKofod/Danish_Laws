Betænkning afgivet af  

 Uddannelsesudvalget den 28. november 2002 Betænkning over Forslag til lov om ændring af  

 forskellige love på Undervisningsministeriets område (Opfølgning på aftale om bedre uddannelser  

 m.v.) [af  

 undervisningsministeren (Ulla Tørnæs)] 1. Ændringsforslag Der er af undervisningsministeren stillet 1  

 ændringsforslag til lovforslaget.
Hvis L 46, forslag til lov om  

 ændring af lov om institutioner for erhvervsrettet uddannelse, lov om  

 Centre for Videregående Uddannelse og andre selvejende institutioner  

 for videregående uddannelser m.v. og en række andre love  

 (Momskompensation), vedtages, stiller undervisningsministeren yderligere 14  

 ændringsforslag med præciseringer og konsekvensændringer  

 til 3. behandling.
2. Udvalgsarbejdet Lovforslaget blev fremsat den 6. november 2002 og var til  

 1. behandling den 19. november 2002. Lovforslaget blev efter 1. behandling  

 henvist til behandling i Uddannelsesudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen  

 været sendt i høring.
Den 15. november 2002 sendte  

 undervisningsministeren de indkomne høringssvar samt et notat herom  

 til udvalget.
Spørgsmål Udvalget har stillet 11 spørgsmål til  

 undervisningsministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (V, DF, KF og RV) indstiller  

 lovforslaget til vedtagelse med det stillede  

 ændringsforslag.
 Et mindretal i udvalget (S) indstiller lovforslaget  

 til forkastelse ved 3. behandling og vil stemme hverken for eller imod  

 det stillede ændringsforslag.
 Socialdemokratiets medlemmer af udvalget bemærker,  

 at lovforslaget er en udmøntning af finanslovaftalen for år 2003  

 på uddannelsesområdet, en aftale mellem regeringen, Dansk  

 Folkeparti og Det Radikale Venstre.
En ungdommens finanslov, sagde statsministeren om  

 finansloven for 2003, før den blev præsenteret for  

 offentligheden.
I dag er vi og de unge meget klogere.
Der er ikke tale om  

 flere penge til uddannelse og ungdom.
Der er fortsat nedskæringer  

 på voksen- og efteruddannelsesområdet med 108 mio. kr. oven i de  

 220 mio. kr., der er beskåret på den såkaldte AUF-ramme for  

 i år.
Brugerbetaling udvides til hele AMU-området for den  

 erhvervsrettede voksenuddannelse, og også indførelse af  

 brugerbetaling på den almene voksenuddannelse på VUC-centrene er  

 på dagsordenen for 2003. Alt det er initiativer, der rammer de kortest  

 uddannede i samfundet.
Når Socialdemokratiet ikke er med i aftalen om  

 udmøntningen, skyldes det, at det ikke lykkedes at indgå en  

 tilfredsstillende økonomisk aftale om erhvervsskolernes  

 økonomi.
Her var det regeringens oplæg over en 4-årig  

 periode at reducere de samlede løft på erhvervsskolerne med et  

 minus på 176 mio. kr.
Under forhandlingerne lykkedes det at ændre  

 denne nedskæring til et nettoløft på 169 mio. kr.
Det skal  

 dog ses i lyset af, at statsministeren allerede forlods havde lovet  

 handelsskolerne fire gange 25 mio. kr. til deres hhx-uddannelse.
Så  

 når der i aftalen er et nettoløft på 18 mio. kr. i 2005 og  

 8 mio. kr. i 2006, skal man altså se det i lyset af, at handelsskolerne  

 forlods skal have et løft på 25 mio. kr. i begge årene.  

 Det kan kun   efter Socialdemokratiets regnestok   ende med, at de tekniske  

 skoler kan se frem til en nedgang i deres samlede rammer, og det var  

 baggrunden for, at Socialdemokratiet sagde nej tak.
Det kan også blive  

 så snævert, at de øvrige positive forhold, der knytter sig  

 til en flerårsaftale, forsvinder, når det ender i et minus.
Socialdemokratiet havde håbet og troet på  

 regeringens tilsagn om, at der skulle ske noget på  

 ungdomsuddannelsesområdet.
Socialdemokratiet havde også troet, at  

 de tilsagn, man havde set både forud for valget og også sidste  

 efterår på erhvervsuddannelsesområdet, skulle indfries nu.  

 Det var ikke tilfældet.
Det må Socialdemokratiet tage til  

 efterretning.
Det er beklageligt.
Socialdemokratiet havde gerne set, at der  

 blev gennemført en flerårsaftale, der gav mulighed for at  

 øge kvaliteten på de erhvervsrettede ungdomsuddannelser  

 både på handelsskoler og i høj grad også på de  

 tekniske skoler.
Kvaliteten er faldende.
Det skulle der rettes op på.  

 Det bliver ikke i denne omgang.
Det er beklageligt.
Socialdemokratiet kan  

 ikke medvirke til vedtagelsen af lovforslaget.
 Et andet mindretal i udvalget (SF og KRF)  

 indstiller lovforslaget til forkastelse ved 3. behandling og vil  

 stemme imod det stillede ændringsforslag.
Socialistisk Folkepartis og Kristeligt Folkepartis  

 medlemmer af udvalget bemærker, at fælles for de forskellige  

 områder, som lovforslaget vedrører, er, at de forskellige  

 uddannelser mister 2,6 pct. i 2003 og i de følgende år  

 yderligere 2 pct. pr. år For erhvervsskolerne sker der en tilbageføring i  

 alle 4 år med en samlet nettotilførsel på 169 mio. kr. i  

 de 4 år, mens de øvrige skoleformer kun er sikre på at  

 få kompensation i 2003 ud fra princippet om »noget for noget«, som dybest  

 set bygger på manglende tiltro til, at skolerne er bedst til at finde  

 ud, hvordan midlerne skal anvendes.
 SF og Kristeligt Folkeparti tror ikke, at skolerne handler  

 mere hensigtsmæssigt ved at få tildelt penge efter »noget for noget«-princippet.
SF og Kristeligt Folkeparti mener ikke, at  

 produktionsskolerne i højere grad sørger for, at deres elever  

 kommer ind i en uddannelse og et efterfølgende arbejdsforløb  

 ved hjælp af ministerens »noget for  

 noget«-princip.
SF og Kristeligt Folkeparti mener,  

 at disse uddannelsesinstitutioner af sig selv gør, hvad de kan for, at  

 eleverne efterfølgende får et arbejde eller kommer i uddannelse.  

 Derfor er »noget for noget« som incitament helt overflødigt.
 Når det drejer sig om de frie skoler, øver  

 lovforslaget vold på den tænkning, som ligger bag de frie skoler.  

 Man tvinger dem ikke til noget, men man har taget nogle penge fra dem og  

 tilbyder dem de samme penge, hvis de handler på en bestemt måde.
At give et særligt tilskud til indvandrere og  

 børn af indvandrere forekommer også besynderligt.
Skolerne vil  

 gerne tage elever med en indvandrerbaggrund.
Men der er få, der  

 søger efterskoler og folkehøjskoler, hvilket ikke vil blive  

 påvirket af et særligt tilskud til skolerne.
Og hvorfor skal der  

 være et loft på 8 pct.
Mindretallet mener, at skolerne selv kan  

 administrere ordningen.
 SF og Kristeligt Folkeparti ser heller ikke nogen grund  

 til at begunstige et brobygningsforløb i nogle bestemte uddannelser.  

 Lovforslaget er meget problematisk i forhold til tænkningen bag de frie  

 skoler, idet man med økonomiske incitamenter søger at presse  

 skolerne i en bestemt retning.
Et tredje mindretal i udvalget (EL) indstiller  

 lovforslaget til forkastelse ved 3. behandling.
Mindretallet vil  

 stemme for ændringsforslaget.
Enhedslistens medlem af udvalget bemærker, at  

 regeringen, Dansk Folkeparti og Det Radikale Venstre med dette lovforslag  

 fordeler uddannelsernes egne penge.
Man gennemfører den mekanisme, at  

 man sparer på uddannelserne, hvorefter man med store fanfarer fordeler  

 de samme penge tilbage igen.
Pengene fordeles efter »noget for noget«-princippet, hvor  

 uddannelsesstederne skal »vise vilje til omstilling og gøre en ekstra  

 indsats« for at få deres egne penge tilbage.
Der laves  

 tillægstakster til indslusning, færdiggørelse og  

 udslusning, som drysses med løs hånd ud over uddannelserne.  

 Endelig laves der et særligt kvalitetudviklingstilskud.
Der stilles  

 krav om dokumentation for skolernes anvendelse af pengene.
 Kort sagt: Hvis uddannelsesstederne gør, som  

 regeringen siger, så får de måske nogle af deres egne penge  

 tilbage, mens den daglige drift   undervisningen   får det  

 dårligere år for år.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	undervisningsministeren, tiltrådt af et flertal  

 (V, DF, KF, RV og EL):
Til § 1 1) I den under nr. 2 foreslåede § 25 a  

 indsættes som stk. 3:
» [Hjemmel for undervisningsministeren til at udlægge  

 dele af bevillingens administration til skoleformens forening.] Bemærkninger Til nr. 1 Formålet med ændringsforslaget er at give  

 undervisningsministeren mulighed for at lade skoleformens forening  

 forestå fordeling og administration af dele af bevillingen for  

 derigennem at opnå en bedre tilpasning af behov og ønsker med  

 henblik på en optimal udnyttelse af bevillingen.
Det er tanken at  

 udnytte bevillingen til bl.a. at yde tilskud til forsøgs- og  

 udviklingsarbejde og til efteruddannelse af pædagogisk personale.
Det  

 falder derfor naturligt at indsætte en hjemmel for  

 undervisningsministeren til at bemyndige skoleformens forening til at  

 administrere tilskuddene til disse formål, da foreningen i forvejen har  

 en parallel mulighed herfor i henhold til gældende lovs § 27 om tilskud  

 til efteruddannelse samt forsøgs- og udviklingsarbejde.
Ved en  

 eventuel udlægning af tilskudsadministrationen vil skoleformens  

 forening kunne anvende et mindre beløb af den del af bevillingen, som  

 foreningen fordeler, til dækning af de dermed forbundne  

 administrationsudgifter.
 Begrundelsen for at skabe mulighed for at inddrage  

 skoleformens forening er, at den har et indgående kendskab til  

 skolerne, der vil kunne medvirke til at sikre en optimal udnyttelse af  

 bevillingen.
Else Winther Andersen (V) fmd.  

  Gitte Lillelund Bech (V)  Peter Christensen (V)  

  Tina Nedergaard (V)  Louise Frevert (DF)  

 Karina Sørensen (DF)  Helle Sjelle (KF)  

  Else Theill Sørensen (KF)  

  Bodil Kornbek (KRF)  Carsten Hansen (S)  

  Frank Jensen (S)  Nicolai Wammen (S)  

 Lene Jensen (S)  Thomas Adelskov (S)  

  Aage Frandsen (SF)  

  Marianne Jelved (RV) nfmd.  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 72 Bilagsnr.
