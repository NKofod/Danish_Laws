Fundet at en ejendom har krav på at få udstedt ibrugtagningstilladelse  

 i tilfælde, hvor et byggearbejde, der kræver byggetilladelse, er udført uden  

 en sådan, men i øvrigt overholder gældende bestemmelser.
Byggetilladelse og  

 ibrugtagningstilladelse vil være forenet i et dokument Byggestyrelsen har i dag skrevet følgende til Gråsten kommunalbestyrelse,  

 Rådhuset, 6300 Gråsten.
 » Byggelovsklage vedr. ejendommen Trapgade 2, Trappen, Gråsten, no.  

 1310-283/82.
 I skrivelse af 9-1-83 påklagede Erling Jensen, Trapgade 2, Gråsten, en af  

 Sønderjyllands amtsråd vedr. ovennævnte ejendom d. 16-12-82 truffet  

 afgørelse.
 Efter at byggestyrelsen d. 14-1-83 havde anmodet om en udtalelse, meddelte  

 amtsrådet d. 3-2-83, at man havde fundet, at ændringer i kloaksystemer er  

 væsentlige i forhold til byggeloven og de i medfør af loven udfærdigede  

 bestemmelser, hvorefter kommunalbestyrelsen må antage at have haft hjemmel  

 til at kræve ansøgning om byggetilladelse fremsendt.
 Amtsrådet fandt således ikke anledning til at ændre sin afgørelse af  

 16-12-82.
 Byggestyrelsen meddelte herefter d. 19-5-83 klageren, at man er enig med  

 amtsrådet i, at det pågældende arbejde, der består i en ændring af  

 ejendommens kloaksystem, er omfattet af byggelovgivningen.
Byggestyrelsen meddelte endvidere, at kommunalbestyrelsen i en situation  

 som den foreliggende, hvor arbejdet er bragt til udførelse, må undlade at  

 kræve byggetilladelse, idet en sådan tilladelse begrebsmæssigt er en  

 tilladelse til at påbegynde et byggearbejde.
Bygningsmyndigheden kan kræve  

 fornødent tegningsmateriale m.v. til vurdering af, om ibrugtagningstilladelse  

 kan udstedes.
 Kommunalbestyrelsen har herefter i skrivelse af 17-6-83 meddelt, at man må  

 betvivle lovligheden af byggestyrelsens afgørelse, som man samtidig anmoder  

 om må blive tilbagekaldt, således at det giver kommunen medhold i at klageren  

 lovliggør den foretagne ændring af kloaksystemet ved at søge byggetilladelse.
Kommunalbestyrelsen har herved henvist til at det må antages, at kommunalbestyrelsen ikke har hjemmel til at opkræve  

 byggesagsgebyr, hvis der ikke udstedes byggetilladelse, jfr.  

 bygningsreglement 1982, kap. 1.9., stk. 9., og at Danmarks Statistik unddrages oplysninger om byggearbejder, idet  

 byggesager uden byggetilladelse ikke kan indberettes til BBR-registret.
 Kommunalbestyrelsen har endvidere henvist til, at der kan opstå tvivl om,  

 hvorvidt byggeudgiftsskemaer i henhold til skattekontrolloven kan forlanges,  

 idet reglerne herom er baseret på byggearbejder, hvortil der er udstedt  

 byggetilladelse efter 1-1-80.
I denne anledning skal man meddele, at byggestyrelsen er af den  

 opfattelse, at en ejer af en ejendom har krav på at få udstedt  

 ibrugtagningstilladelse i tilfælde, hvor et byggearbejde, der kræver  

 byggetilladelse, er opført uden en sådan, men iøvrigt overholder gældende  

 bestemmelser.
I sådanne tilfælde vil byggetilladelse og  

 ibrugtagningstilladelse blot være forenet i eet dokument, og selv om ordet  

 byggetilladelse ikke benyttes, vil de regler, der er knyttet til en  

 byggetilladelse, såsom regler om gebyrbetaling, indberetning til  

 BBR-registret og opgivelse af byggeudgifter til kontrol af  

 »måneskinsarbejde«, finde anvendelse.
Byggestyrelsen finder herefter ikke anledning til at ændre sin afgørelse  

 af 19-5-83, som i øvrigt har støtte i den juridiske litteratur, jfr.
Dansk  

 Miljøret 2, side 270.' Der henvises til j.nr. 8-70-2-513-1/82.
