Formålet med registeret er på grundlag af registrering og løbende ajourføring af data at give mulighed for en effektiv og ressourceøkonomisk varetagelse af Udenrigsministeriets personaleadministrative, lønanvisende og personaleplanlæggende funktioner.
Endvidere er formålet med registeret at stille personaleinformation til rådighed for servicefunktioner i Udenrigsministeriet (den vagthavende, omstillingsbord, receptionsfunktion m.fl.).
Personkreds: Registeret må kun indeholde oplysninger om personer, der er eller har været ansat eller gjort tjeneste i Udenrigsministeriet, herunder repræsentationerne i udlandet.
 Ikrafttrædelsesdato: 20/06/1996. Erstatter tidligere forskrifter.
