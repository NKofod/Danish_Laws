Cirkulære om vejledende  

 anvisning om værdiansættelse af goodwill1) Ligningsrådet har i medfør af skattestyrelseslovens  

 § 18, jf. § 13, vedtaget følgende vejledende anvisning:
Told- og Skattestyrelsen har samtidig besluttet, at  

 anvisningen skal finde anvendelse i forbindelse med ligningen af juridiske  

 personer, bortset fra dødsboer 1. Indledning Goodwill, der handles mellem interesseforbundne parter,  

 værdiansættes efter et skøn over handelsværdien  

 under hensyntagen til de konkret foreliggende omstændigheder.
I visse brancher eksisterer der en kutyme for  

 værdiansættelse af goodwill ved overdragelse mellem  

 uafhængige parter.
Sådanne kutymer kan ligeledes danne grundlag  

 for værdiansættelse ved overdragelse mellem parter med  

 interessefællesskab.
 I situationer, hvor der ikke foreligger branchekutymer  

 eller øvrige holdepunkter for værdiansættelsen af  

 goodwill, kan denne baseres på den nedenfor beskrevne  

 beregningsmodel.
2. Beregningsmodellens vejledende karakter Beregningsmodellen er udtryk for en standardiseret  

 beregning af goodwill.
Der kan derfor foreligge konkrete  

 omstændigheder, der gør beregningsmodellen mindre anvendelig.
I  

 disse tilfælde skal der korrigeres i resultatet, således at den  

 endelige værdiansættelse skønsmæssigt svarer til den  

 pris, som en uafhængig tredjemand antages at ville betale for goodvill  

 under de foreliggende omstændigheder.
 Ved anvendelsen af beregningsmodellen er det således  

 afgørende, at der tages stilling til, hvorvidt beregningsmodellen  

 giver en realistisk værdiansættelse af goodwill, samt om der i  

 situationen foreligger omstændigheder, der skal tages højde  

 for.
Eksempelvis kan en uafhængig køber være  

 villig til at betale et beløb for goodwill, uanset om  

 goodwill-værdien beregnet efter den vejledende anvisning er nul eller  

 negativ.
Tilsvarende kan der være situationer, hvor der kan beregnes en  

 positiv værdi efter anvisningen, men hvor en uafhængig tredjemand  

 ikke vil betale for goodwill.
3. Den vejledende beregningsmodel 3.1. Grundlaget for beregningen Grundlaget for beregningen er de regnskabsmæssige  

 resultater før skat for de seneste 3 regnskabsår opgjort efter  

 reglerne i årsregnskabsloven.
 Såfremt virksomheden ikke udarbejder et  

 årsregnskab efter årsregnskabsloven, tages i stedet udgangspunkt  

 i virksomhedens skattepligtige indkomst for de seneste 3  

 indkomstår.
 En virksomhed, der ikke udarbejder årsregnskab efter  

 årsregnskabsloven kan også vælge at opgøre et  

 regnskabsmæssigt resultat for de seneste 3 indkomstår og anvende  

 dette som udgangspunkt for beregningen.
 Såfremt denne mulighed vælges, kan det af  

 hensyn til en korrekt opgørelse af de regnskabsmæssige  

 afskrivninger, være nødvendigt at opgøre de  

 regnskabsmæssige resultater for flere år inden overdragelsen.
3.2. Regulering i de enkelte år Såfremt der tages udgangspunkt i de  

 regnskabsmæssige resultater før skat, korrigeres for  

 følgende poster:
÷	Ikke udgiftsført løn eller vederlag til eventuel  

 medarbejdende ægtefælle ÷	Finansielle indtægter +	Finansielle udgifter +/÷	Eventuelle ekstraordinære poster i henhold til  

 årsregnskabsloven +	Afskrivninger på tilkøbt goodwill Såfremt der tages udgangspunkt i opgørelsen  

 af virksomhedens skattepligtige indkomst korrigeres for følgende  

 poster:
÷	Medarbejdende ægtefælle ÷	Finansielle indtægter +	Finansielle udgifter +	Investeringsfondshenlæggelser (sidste indkomstår  

 1998) +	Forskudsafskrivninger +/÷ Andre ikke skatterelevante driftsmæssige poster +	Afskrivninger på tilkøbt goodwill 3.3. Vægtet gennemsnit af resultatet/indkomsten Det korrigerede resultat for tredjesidste  

 regnskabsår ganges med 1, det korrigerede resultat for andetsidste  

 regnskabsår ganges med 2 og det korrigerede resultat for sidste  

 regnskabsår ganges med 3.
 Herefter divideres med 6, hvorved en vægtet  

 gennemsnitsindtjening fremkommer.
3.4. Korrektion for udviklingstendens Såfremt der har været en konstant  

 resultatmæssig udvikling (positiv/negativ) inden for de 3 år, der  

 danner udgangspunkt for beregningen, beregnes der et tillæg/fradrag for  

 udviklingstendens.
 Beregningen af udviklingstendens tager udgangspunkt i den  

 resultatmæssige udvikling, der har været fra det tredjesidste  

 regnskabsår før overdragelsen til det sidste år før  

 overdragelsen.
 Som udtryk for gennemsnittet af udviklingen  

 (stigningen/faldet) i de to udviklingsperioder (år 1 til år 2 og  

 år 2 til år 3) divideres den samlede udvikling (år 1 til  

 år 3) med 2.
 Det beregnede tillæg for udviklingstendens  

 tillægges/fratrækkes den vægtede gennemsnitsindtjening.
3.5. Driftsherreløn Ved overdragelse af en personligt ejet virksomhed anses  

 halvdelen af det herefter fremkomne beløb for driftsherreløn og  

 fratrækkes.
 Der fratrækkes dog mindst 250.000 kr. og  

 højst 1.000.000 kr. som driftsherreløn.
 Ved overdragelse af en selskabsejet virksomhed foretages  

 der i almindelighed ikke fradrag for driftsherreløn, idet samtlige  

 medarbejdere - herunder eventuelt ansatte aktionærer - typisk vil have  

 modtaget løn for deres arbejde for selskabet.
3.6. Forrentning af virksomhedens aktiver Herefter fratrækkes en forrentning af samtlige  

 aktiver i virksomhedens seneste balance forud for overdragelsen bortset fra  

 driftsfremmede aktiver som f.eks. obligationer og pantebreve samt  

 bogført værdi af tilkøbt goodwill.
Forrentningsprocenten  

 fastsættes til den på overdragelsestidspunktet gældende  

 kapitalafkastsats, jf. virksomhedsskattelovens § 9, plus 3%.
3.7. Kapitalisering Kapitaliseringsfaktoren udtrykker forholdet mellem det  

 forventede årlige afkast i form af en forrentningsprocent og  

 goodwillens forventede levetid som udtryk for, i hvor mange år man kan  

 forvente et afkast på den erhvervede goodwill.
 Forrentningen fastsættes til den på  

 overdragelsestidspunktet gældende kapitalafkastsats, jf.  

 virksomhedsskatteloven § 9, plus 8 %.
 Goodwill kan have varierende levetid og  

 kapitaliseringsfaktoren må ansættes i forhold hertil.
 Følgende faktorer kan nævnes som eksempler  

 på, hvad der må antages at være afgørende for  

 levetiden for erhvervet goodwill:
Type og kompleksitet af virksomhedens produkter og/eller  

 tjenesteydelser Eksempelvis må det antages, at goodwill typisk har en  

 længere levetid, hvor der er tale om produktion og/eller salg af helt  

 unikke produkter/tjenesteydelser.
 Modsat hvor der er tale om produktion/salg af standardiserede og  

 masseproducerede produkter.
 Produktion/forhandling af et indarbejdet og anerkendt varemærke  

 må antages at have en forlængende effekt på goodwillens  

 levetid.
Hvis køber i løbet af kort tid ved etablering af en  

 helt ny virksomhed kan opbygge en goodwill svarende til den der er knyttet  

 til den aktuelle virksomhed, må goodwill antages at have en forholdsvis  

 kort levetid.
Dette gælder eksempelvis mindre  

 håndværksvirksomheder.
 Eksempler på levetidens betydning for kapitaliseringsfaktoren under  

 forudsætning af en rente på 13% (kapitalafkastsats på 5%  

 +8%):
Levetid Kapitaliseringsfaktor1) 5 år 2 9 år 3 14 år 4 17 år 4,5 1) n = levetid, t = tidspunkt (år) og r = renten.
 4. Eksempler på elementer, der kan have betydning for  

 værdiansættelsen og kan føre til justering af den  

 goodwillansættelse, der fremkommer ved anvendelse af  

 beregningsmodellen:
 Velbegrundede forventninger til fremtiden, evt. baseret på  

 indgåede aftaler om fremtidige ydelser.
 Udviklingen fra afslutningen af sidste regnskabsperiode til  

 tidspunktet for overdragelsen.
 Situationer, hvor indehaver(e) eller medarbejdere med  

 afgørende indflydelse på virksomhedens indtjening ikke  

 følger med virksomheden.
I tilfælde, hvor virksomhedens indtjening udelukkende eller i  

 det væsentlige er baseret på én eller ganske få  

 meget store kunder, vil beregningsmodellen være mindre anvendelig.
Der  

 bør således ske et nedslag som udtryk for den usikkerhed, der er  

 forbundet hermed.
 Hvis virksomhedens indtjening i de foregående år har  

 været påvirket af store éngangsindtægter- eller  

 udgifter herunder f.eks. betydelige forsknings- og udviklingsudgifter,  

 ekstraordinært store debitortab eller ekstraordinært store  

 finansielle indtægter eller udgifter.
5. Hvis virksomheden har eksisteret i under 3 år Udgangspunktet for anvendelse af anvisningen er, at  

 virksomheden har aflagt årsregnskab/skatteregnskab for de seneste 3  

 regnskabsår/indkomstår.
Såfremt dette ikke er  

 tilfældet, må anvisningen anvendes med de fornødne  

 tilpasninger.
6. Eksempler Eksempel 1 Der er tale om en virksomhed, der udarbejder årsregnskab efter  

 årsregnskabsloven.
Skatteyders repræsentant og kommunens  

 skatteforvaltning er i fællesskab nået frem til, at virksomhedens  

 goodwill må antages at have en levetid på 9 år.
 Regnskabmæssige resultater for de seneste 3 år:
3. sidste år 2. sidste år Sidste år Resultat 50.000 210.000 430.000 Reguleringer Ikke udgiftsført løn til medarbejdende  

 ægtefælle 0 0 0 Renteindtægter -12.000 -10.000 -8.000 Renteudgifter 62.000 50.000 54.500 Ekstraordinære poster 0 0 0 Reguleret resultat 100.000 250.000 400.000 Vægtning 1 2 3 100.000 500.000 1.200.000 Sum 1.800.000 Vægtet reguleret resultat (divideret med 6) 300.000 Udviklingstendens (400.000-100.000)/2 150.000 450.000 Driftsherreløn 50% (min. 250.000 og maks. 1 mio.) -250.000 200.000 Forrentning af aktiver 8% af 1.000.000 -80.000 Rest til forrentning af goodwill 120.000 Kapitaliseringfaktor 3 (13% over 9 år) 360.000 Den beregnede goodwillværdi bliver således 360.000 Eksempel 2 Som eksempel 1, men der er her tale om en virksomhed, der  

 for ca. 80% vedkommende er ordreproducerende.
For det næste  

 regnskabsår har virksomheden, modsat tidligere, alene modtaget ordrer  

 svarende til ca. 30 % af den normale omsætning.
Det er således  

 overvejende sandsynligt, at virksomheden i det/de kommende år vil  

 få vanskeligt ved at forrente en goodwill på ca. 360.000 kr.
 Henset til den forventede omsætningsnedgang  

 fastsættes goodwill ud fra en vurdering til et lavere beløb.
7. Ikrafttræden Anvisningen finder anvendelse på afgørelser,  

 der træffes fra og med den 1. april 2000.
Told- og Skattestyrelsen, den 28. marts  

 2000 Frantz Howitz /Kim Lohse 1)   I Told- og  

 Skattestyrelsens egen fortløbende nummerrække har  

 cirkulæret nr. 2000-10.
