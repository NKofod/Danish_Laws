 Vedlagt fremsendes direktoratets cirkulæreskrivelse af dags dato om  

 bibeskæftigelse for personalet i Kriminalforsorgen.
 Cirkulæreskrivelsen er udformet efter drøftelser med Dansk  

 Fængselsforbund, Kriminalforsorgsforeningen, HK og Foreningen af  

 Fængselsinspektører og Vicefængselsinspektører.
 Bibeskæftigelse efter cirkulæreskrivelsen omfatter alene hverv uden for  

 Kriminalforsorgen og Justitsministeriets område og gælder således f.ex. ikke,  

 hvor en ansat i Kriminalforsorgen tillige underviser som timelærer på KUC.
 Det følger af § 3, at sagerne alene skal indsendes til Direktoratet for  

 Kriminalforsorgen, såfremt tjenestestedets leder vurderer, at  

 bibeskæftigelsen er uforenelig med ansættelsen i Kriminalforsorgen i henhold  

 til §§ 1 og 2. Afslag på bibeskæftigelsen, der er omfattet af bilaget, gives  

 af institutionens leder.
 Såfremt en ansat modtager vederlag for deltagelse i organisationsarbejde  

 jfr. cirkulæreskrivelsens § 6, vil dette arbejde ikke skulle anses som  

 bibeskæftigelse, der skal indberettes efter § 3.
Cirkulæreskrivelsen træder i kraft straks.
Med hensyn til eksisterende  

 bibeskæftigelse, som efter de nye regler er uforeneligt med arbejdet i  

 Kriminalforsorgen, skal dette være bragt til ophør senest den 1. januar 1997.
 Personalet bedes snarest gjort bekendt med de nye regler.
 Direktoratet har bedt KUC om for fremtiden at orientere om reglerne på  

 Intro-kurserne og grunduddannelsen.
