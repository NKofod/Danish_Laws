Formål § 1.  Forsvarschefen, Chefen for Hjemmeværnet, Chefen  

 for Forsvarets Efterretningstjeneste, Generalauditøren, direktørerne for  

 Forsvarets Bygningstjeneste, Farvandsvæsenet, Statens Konfektion og  

 Forsvarets Oplysnings- og Velfærdstjeneste samt Chefen for  

 Regnskabssekretariatet tilrettelægger inden for eget myndighedsområde og  

 efter forhandling med berørte personelorganisationer et personeludviklings-  

 og bedømmelsessystem.
 § 2.  Formålet med personeludviklings- og  

 bedømmelsessystemet er at fremme den enkeltes udvikling og tjenestens  

 effektivitet.
 Stk. 2.  Formålet opfyldes ved systematisk anvendelse af  

 udviklingssamtaler og personelbedømmelser.
§ 3.  Personeludviklings- og bedømmelsessystemet skal  

 hos medarbejderen tilgodese et behov § 4.  Personeludviklings- og bedømmelsessystemet skal  

 hos chefer/ledere tilgodese et behov § 5.  Personeludviklings- og bedømmelsessystemet skal  

 hos den højere myndighed tilgodese et behov for at få systematisk information  

 om kvalitative og kvantitative personelressourcer i organisationen med  

 henblik på at kunne danne grundlag for personelplanlægning,  

 personeldisponering og forfremmelse.
Administrative bestemmelser § 6.  Myndighedscheferne fastsætter inden for eget  

 myndighedsområde og efter forhandling, jf. § 1, de nødvendige administrative  

 bestemmelser mv. efter de i §§ 7-15 anførte hovedretningslinier.
 Stk. 2.  Det forudsættes, at der for militært personel  

 fastsættes ensartede retningslinier uanset myndighedsområde.
Stk. 3.  Der tilrettelægges personeludviklings- og  

 bedømmelsessystemer for militært personel bortset fra værnepligtige menige  

 samt for civilt personel, der varetager stillinger på chef-, leder- og  

 mellemlederniveau.
Såfremt særlige omstændigheder taler herfor, kan systemet  

 udstrækkes til at omfatte øvrigt civilt personel.
 Stk. 4.  Der kan i hensigtsmæssigt omfang fastsættes  

 bestemmelser, der er tilrettet efter det enkelte hovedniveaus særlige behov.
 Stk. 5.  Berørt personel skal orienteres om anvendelsen  

 af personeludviklings- og bedømmelsessystemet, og bedømmere forudsættes  

 uddannet heri.
 § 7.  Personelbedømmelser udfærdiges af den bedømtes  

 nærmest foresatte chef/leder ved anvendelse af et dertil bestemt  

 personelbedømmelsesskema.
 § 8.  Personelbedømmelser afgives som hovedregel med 2  

 års mellemrum for militært personel og med 5 års mellemrum for civilt  

 personel.
 Stk. 2.  Endvidere udfærdiges bedømmelser ved skift af  

 tjenestestilling og chef-/lederskifte, idet der dog normalt ikke udfærdiges  

 bedømmelser for tjenesteperioder af under 6 måneders varighed.
 Stk. 3.  Der udfærdiges desuden bedømmelser i  

 forbindelse med ansøgning til stillinger på mellemleder- og højere niveauer.
 Stk. 4.  Afgivne personelbedømmelser kan efter  

 ansættelsesmyndighedens nærmere bestemmelse træde i stedet for den i  

 tjenestemandslovens § 8, stk. 1, anførte skriftlige bedømmelse.
 Stk. 5.  Myndighedscheferne kan fastsætte bestemmelser  

 for yderligere tilfælde, hvor der skal afgives personelbedømmelser, herunder  

 for i hvilke tilfælde der skal udfærdiges bedømmelser for tjenesteperioder af  

 under 6 måneders varighed.
§ 9.  Der udfærdiges normalt ikke personelbedømmelser medmindre de pågældende selv anmoder derom.
 § 10.  Forsvarschefen og Chefen for Hjemmeværnet kan  

 fastsætte særlige bestemmelser for bedømmelse af elever på forsvarets skoler.
 § 11.  Myndighedscheferne fastsætter, hvilket personel  

 der skal udfærdiges bedømmelser for det enkelte år.
 Stk. 2.  Forsvarsministeriet og myndighedscheferne kan -  

 når særligt behov opstår - indkalde ekstraordinære bedømmelser.
 Stk. 3.  Såfremt en udfærdigende chef/leder finder, at  

 en medarbejders forhold har ændret sig således, at det må medføre en  

 væsentlig ændring i den senest afgivne bedømmelse, fremsendes en  

 ekstraordinær bedømmelse.
 Stk. 4.  Der kan ligeledes fremsendes ekstraordinær  

 bedømmelse, såfremt bedømmende myndighed accepterer et af medarbejderen  

 fremsat og begrundet ønske herom.
 § 12.  Personelbedømmelser udfærdiges i det antal  

 eksemplarer, som myndighedscheferne finder nødvendigt af hensyn til  

 forvaltningen af personellet.
 Stk. 2.  Myndighedscheferne fastsætter retningslinier  

 for forsendelse, opbevaring og destruktion af personelbedømmelser.
§ 13.  Personellet skal have udleveret kopi med  

 eventuel påtegning af egne bedømmelser.
Myndighedscheferne fastsætter inden  

 for eget område bestemmelser for, hvilke myndigheder der skal udlevere  

 bedømmelser.
 Stk. 2.  Myndighedscheferne fastsætter inden for eget  

 myndighedsområde retningslinier for anke vedrørende systemets bedømmelsesdel.  

 Ved ankens behandling skal medarbejderen gives mulighed for at inddrage sin  

 tillidsrepræsentant.
 § 14.  Myndighedscheferne fastsætter inden for eget  

 område ved hvilke myndigheder personellet kan modtage orientering om planlagt  

 anvendelse, forfremmelsesmuligheder mv.
 § 15.  Chefer/ledere fører mindst en gang årligt  

 udviklingssamtaler med det personel, for hvem de udfærdiger bedømmelser.  

 Herudover føres tiltrædelses-, opfølgnings-, bedømmelses- og  

 fratrædelsessamtaler.
Ikrafttræden § 16.  Cirkulæret træder i kraft ved udsendelsen.
 Stk. 2.  Samtidig ophæves Kundgørelse for Forsvaret  

 B.4-2 af 1/7 1989.
 P.M.V.
 E.B.
