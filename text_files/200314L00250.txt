Betænkning afgivet af Uddannelsesudvalget den 27. januar  

 2004 Betænkning over Forslag til lov om  

 uddannelsen til højere forberedelseseksamen (hf-loven) [af  

 undervisningsministeren (Ulla Tørnæs)] 1. Ændringsforslag Der er stillet 4 ændringsforslag til lovforslaget.  

 Undervisningsministeren har stillet ændringsforslag nr. 1 og 2. Enhedslistens  

 medlem af udvalget har stillet ændringsforslag nr. 3 og 4.
2. Udvalgsarbejdet Lovforslaget blev fremsat den 9. oktober 2003 og var til 1.  

 behandling den 31. oktober 2003. Lovforslaget blev efter 1. behandling  

 henvist  

 til behandling i Uddannelsesudvalget.
Møder Udvalget har behandlet lovforslaget i 5 møder.
Sammenhæng med andre lovforslag Lovforslaget skal ses i sammenhæng med forslag til lov om  

 uddannelsen til studentereksamen (stx) (gymnasieloven) (lovforslag nr.
L 33),  

 forslag til lov om uddannelserne til højere handelseksamen (hhx) og højere  

 teknisk eksamen (htx) (lovforslag nr.
L 34) og forslag til lov om ændring af  

 forskellige love på Undervisningsministeriets område (lovforslag nr.
L 36).
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 5. december 2002 dette udkast  

 til  

 udvalget, jf. (2002-03) alm. del  bilag 155. Den 10. oktober 2003  

 sendte undervisningsministeren  

 de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 2  

 skriftlige henvendelser fra Det frie Gymnasium og Gymnasieskolernes  

 Idrætslærerforening.
 Undervisningsministeren har over for udvalget kommenteret de  

 skriftlige henvendelser til udvalget.
Deputationer Endvidere har Det frie Gymnasium og Gymnasieskolernes  

 Idrætslærerforening mundtligt over for udvalget redegjort for deres holdning  

 til lovforslaget.
Spørgsmål Udvalget har stillet 2 spørgsmål til undervisningsministeren til  

 skriftlig besvarelse, som denne har besvaret.
3. Tilkendegivelse fra undervisningsministeren Undervisningsministeren har over for udvalget tilkendegivet  

 følgende:
 Det er i de almindelige bemærkninger pkt. 4.1. og bemærkningerne  

 til § 6, stk. 1, om optagelse på de gymnasiale uddannelser anført, at de  

 faglige adgangskrav til de gymnasiale uddannelser blandt andet kan være  

 aflagt  

 afgangsprøve fra folkeskolen i dansk, matematik, fysik/kemi/biologi, engelsk  

 og  

 2. fremmedsprog eller de tilsvarende 10. klasse-prøver.
Prøven i biologi forventes først indført i folkeskolen i 2006,  

 og det kan derfor først kræves, at ansøgere til de gymnasiale uddannelser har  

 aflagt denne prøve fra og med 2006. Endvidere forventes det, at der i 2007  

 vil  

 blive koblet en prøve i geografi på prøven i fysik/kemi/biologi.
Prøve i  

 geografi vil altså først kunne kræves aflagt fra og med en eventuel  

 indførelse  

 af prøven fra og med 2007.
I lovforslagets almindelige bemærkninger pkt. 11.3. Hf-enkeltfag  

 er det om de økonomiske konsekvenser ved en fejl anført, at der til en samlet  

 hf-eksamen hører engelsk på B-niveau svarende til 200 timer mod tidligere 210  

 timer.
Engelsk på B-niveau opretholder imidlertid sit timetal på 210 timer.
I rubrikken er det som konsekvens af  

 ovenstående anført, at engelsk på B-niveau vil give en besparelse på 2,8 mio.  

 kr.
Dette er som følge af ovenstående ikke korrekt.
Besparelsen vedrører  

 alene  

 besparelsen på engelsk på C-niveau  

  

 , og den reduceres som følge heraf til  

 ca. 2 mio. kr.
Mankoen på ca. 1 mio. kr. ligger dog inden for den  

 usikkerhedsmargin, som aftalen med de amtskommunale parter i øvrigt  

 indeholder.
4. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse  

  

 med de af undervisningsministeren stillede  

 ændringsforslag.
Flertallet vil stemme imod de af Enhedslisten stillede  

 ændringsforslag.
 Venstres, Dansk Folkepartis og Det Konservative Folkepartis  

 medlemmer af udvalget er tilfredse med, at der er sikret en bred opbakning  

 til  

 den mest markante reform af de gymnasiale uddannelser siden 1871. De  

 gymnasiale  

 uddannelser bliver nu fremtidssikret og styrket.
De gymnasiale uddannelser er for mange unge et vigtigt led  

 mellem folkeskolen og alle former for videregående uddannelser.
Derfor er det  

 afgørende, at de gymnasiale uddannelser lægger vægt på at være  

 studieforberedende, at de giver de unge en reel studiekompetence.
Det er  

 sikret  

 i reformen.
 De studerende skal og vil fremover kunne mærke en markant  

 forskel fra folkeskolen, og de skal blive i stand til at arbejde på  

 forskellige  

 måder, blive mere selvstændige og i stand til i langt højere grad at tage  

 ansvar for egen læring.
 Med reformen af fremtidens gymnasiale uddannelser sikres  

 muligheden for at styrke både den faglige fordybelse og den brede  

 almendannelse, samtidig med at det sikres, at viden og almendannelse ikke  

 skilles ad.
For partierne er det vigtigt at slå fast, at de gymnasiale  

 uddannelser er ligeværdige.
Hver uddannelse skal værne om sin egen klare  

 profil, men skal samtidig ses i sammenhæng med de øvrige uddannelser.
Derfor  

 skal det faglige niveau være ens på tværs af uddannelserne.
For Venstre, Dansk Folkeparti og Det Konservative Folkeparti er  

 den styrkede faglighed meget væsentlig.
Med de udfordringer,  

 velfærdssamfundet  

 står over for, er det nødvendigt, at der stilles større krav til de  

 studerende,  

 end der gøres i dag.
Det faglige indhold skal på dagsordenen fra den første  

 dag  

 i de gymnasiale uddannelser.
Blandt andet derfor understreger partierne, at  

 grundforløbet ikke må udvikle sig til et udvidet ruskursus.
Samspillet mellem fagene er en af de største udfordringer, der  

 kommer.
Det er vigtigt, at underviserne ser denne opgave som en spændende  

 udvikling.
Faglighed er vigtigt, samspil er spændende, men faglighed og  

 samspil  

 i kombination er afgørende for denne reforms succes.
Partierne ser frem til,  

 at  

 alle medarbejdere på de berørte uddannelsesinstitutioner tager den udfordring  

 op og benytter de muligheder for efteruddannelser, som der er sat midler af  

 til  

 i forbindelse med reformen.
 Venstre, Dansk Folkeparti og Det Konservative Folkeparti ser  

 gymnasiereformen som et stort skridt fremad for kvaliteten i det danske  

 uddannelsessystem.
Socialdemokratiets, Socialistisk Folkepartis, Det Radikale  

 Venstres og Kristendemokraternes medlemmer af udvalget betragter de fire love  

 vedrørende det almene gymnasium (stx), højere forberedelseseksamen (hf),  

 højere  

 handelseksamen (hhx) og højere teknisk eksamen (htx) som en helhed.
Det er  

 positivt, at der er fire gymnasiale uddannelser, som har hver sin profil, og  

 som de unge kan vælge imellem.
Der har været et behov for en reform af de  

 gymnasiale uddannelser.
 For partierne er det meget positivt, at der i lovgivningen er  

 kommet formålsbestemmelser, der både understreger uddannelsernes  

 almendannende  

 og studieforberedende karakter, og at det fremhæves, at der i uddannelsen er  

 et  

 dannelsesperspektiv.
Socialdemokratiet, Socialistisk Folkeparti, Det Radikale Venstre  

 og Kristendemokraterne finder det meget positivt, at hf fagligt er blevet  

 styrket, blandt andet ved styrkelse af faget dansk, og at der fortsat som  

 udgangspunkt kræves afsluttet 10. klasse for at påbegynde hf.
For partierne  

 er  

 det en meget vigtig del af uddannelsessystemet, at hf både findes som et  

 sammenhængende, 2-årigt forløb og som et enkeltfagssystem, som i højere grad  

 i  

 fremtiden bliver tilrettelagt ud fra, at målgruppen er  

    

  

 voksne eller unge voksne.
Socialdemokratiet, Socialistisk Folkeparti, Det Radikale Venstre  

 og Kristendemokraterne stemmer imod de af Enhedslisten stillede  

 ændringsforslag, fordi der er indgået en aftale med regeringen og Dansk  

 Folkeparti, hvor en række af partiernes synspunkter er blevet tilgodeset.
Men  

 det er jo sjældent, at man får alt, når mange partier er med i en aftale.  

 Derfor er det heller ikke nogen hemmelighed, at Socialdemokratiet,  

 Socialistisk  

 Folkeparti, Det Radikale Venstre og Kristendemokraterne gerne havde set, at  

 nogle forslag svarende til Enhedslistens ændringsforslag var blevet  

 tilgodeset.  

 Partierne mener, at det burde være muligt at gå til gruppeeksamen.
Det  

 forekommer ikke logisk, at gruppeeksamener er tilladt stort set alle steder i  

 det danske uddannelsessystem, men ikke i de gymnasiale ungdomsuddannelser.
Partierne havde også gerne set, at der kunne fastsættes et loft  

 over klassekvotienter.
Derfor arbejdede Socialdemokratiet, Socialistisk  

 Folkeparti, Det Radikale Venstre og Kristendemokraterne under forhandlingerne  

 ligesom Enhedslisten for, at »antallet af kursister i stamklasser må normalt  

 ikke overstige 28 elever«.
Men det kunne der ikke blive enighed med  

 regeringen  

 om.
Derfor er der fortsat ikke noget loft over klassekvotienterne.
Men i  

 stedet  

 for som Enhedslisten at stå fast på sine principielle opfattelser på alle  

 punkter har partierne valgt at få så mange ændringer ind, at det samlede  

 resultat blev så godt, som tilfældet er, og som Socialdemokratiet,  

 Socialistisk  

 Folkeparti, Det Radikale Venstre og Kristendemokraterne derfor fuldt ud kan  

 støtte.
 Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling, men stemmer for de stillede ændringsforslag.
 Enhedslistens medlem af udvalget finder, at forliget om hf  

 indeholder gode og dårlige elementer og en række ting, der kan udvikles  

 progressivt eller bruges reaktionært.
Aftalen om hf indfører den såkaldte »uddannelsestid«.
Aftalen  

 udvider undervisningsbegrebet til også at omfatte blandt andet forelæsninger  

 og  

 virtuel undervisning Det betyder, at der er åbnet en ladeport for, at amterne  

 kan lade klassekvotienterne stige yderligere.
Begrebet uddannelsestid kan  

 bruges progressivt og kan skabe et bedre udgangspunkt for fremtidens hf, men  

 begrebet uddannelsestid åbner også for massive nedskæringer og forringelser.  

 Begrebet uddannelsestid åbner for, at man kan bruge en variation af  

 uddannelses- eller undervisningsmetoder, men i og med, at man ikke lægger et  

 loft ind for, hvor mange kursister der må være pr. lærer  altså laver  

 en  

 lærer-kursist-ratio - ender det med at være et redskab for nedskæringer.
Det er hovedløst at lave så stort et stykke arbejde for at ændre  

 hf-uddannelsen og så efterlade en ladeport på størrelse med indgangen til  

 Skt.  

 Peters-kirken for nedskæringer.
De stigende klassekvotienter på landets  

 hf-kurser er kilde til for lidt tid til den enkelte kursist, til dårligt  

 arbejdsmiljø og til frasortering af de bogligt svageste.
Flere kursister pr.  

 lærer betyder reelt mindre faglighed.
Derfor er det med en åbning for  

 forelæsninger og virtuel undervisning helt afgørende, at der sættes et loft  

 for, hvor mange kursister der gennemsnitligt er pr. lærer.
Det ville  

 regeringen  

 desværre ikke være med til.
 Enhedslisten har derfor stillet ændringsforslag om, at der  

 indføres et sådant loft på maksimalt 28 kursister.
 Tjóðveldisflokkurin, Inuit Ataqatigiit og Siumut var på tidspunktet  

 for betænkningens afgivelse ikke repræsenteret med medlemmer i udvalget og  

 havde dermed ikke adgang til at komme med indstillinger eller politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
5. Ændringsforslag med bemærkninger Ændringsforslag Af  

 	  

    

  

 undervisningsministeren,  

  

 tiltrådt af  

  

 udvalget:
Til § 6 1)  

  

 I  

  

 stk. 1  

  

 ændres »stk. 3« til: »stk. 4«.
[Redaktionel ændring] 2)  

  

 I  

  

 stk. 2  

  

 ændres »stk. 3 og 4« til: »stk. 4 og 5«.
[Redaktionel ændring] Af  

 	  

    

 et  

  

 mindretal  

  

 (EL):
Til § 24 3)  


  

 Stk.  

 2  

  

 affattes således:
»Stk. 2.  

  

 Der er mulighed  

 for, at kursister kan vælge at gå til eksamen i en gruppe.« [Indførelse af mulighed for gruppeeksamen] Ny paragraf 4)  

  

 Efter § 42 indsættes i  

  

 kapitel 9  

  

 som ny paragraf:
»§ 01.  

  

 Der fastsættes en klassekvotient, således at der maksimalt må være 28  

 kursister  

 i en stamklasse.
Samtidig gøres loftet fleksibelt, således at der altid er  

 sikret lærertid pr. 28 kursister pr. time.« [Indførelse af klassekvotient på maksimalt 28 kursister] Bemærkninger Til nr. 1 og 2 Ændringsforslagene er alene af redaktionel karakter og  

 indebærer, at § 6, stk. 1 og 2, herefter kommer til at henvise til de rette  

 bestemmelser.
Til nr. 3 Enhedslisten mener, at kursisterne selv skal bestemme, om de  

 ønsker at gå til eksamen individuelt eller i en gruppe.
Danmarks Evalueringsinstitut har peget på en række fordele ved  

 gruppeeksamen, blandt andet  

    

  

 større  

 tryghed og mindre nervøsitet hos kursisten, og at gruppeeksamen kræver mere  

 end  

 faglige kompetencer, f.eks. evne til samarbejde.
Der er dog også ulemper ved  

 gruppeeksamen.
 Enhedslisten mener, at det er kursisterne selv, der bør bedømme  

 fordele og ulemper ved at gå til gruppeeksamen, og ikke politikere eller  

 smagsdommere på Christiansborg.
Til nr. 4 Landet over stiger klassekvotienten.
Flere kursister i klassen  

 vil altid betyde mindre tid til den enkelte kursist.
Det er til skade for  

 dem,  

 der ønsker at dygtiggøre sig, og til skade for dem, der har svært ved at  

 følge  

 med.
Derfor skal gymnasiereformen bruges til at sikre et fleksibelt loft over  

 klassekvotienten.
Således skal der indføres et loft på eksempelvis 28  

 kursister  

  et loft, der sikrer lærertid pr. 28 elever pr. time.
Således skal det  

 i  

 fremtidens gymnasiale uddannelser være muligt at benytte sig af eksempelvis  

 forelæsninger,  

 lærerfri timer, det virtuelle gymnasium og andre pædagogiske tiltag, hvis  

 blot  

 kursisterne er sikret, at de mistede lærertimer kommer igen.
Med andre ord:  

 Hvis 250 kursister har været til 2 timers forelæsning, skal kursisterne  

 dermed  

 tjene lærertimer op, som så kan bruges til at gå ud i mindre grupper.
Else Winther Andersen (V)   

  

 fmd.  

  

    

  

 Gitte Lillelund Bech (V)  

    

  

 Christian Lund Jepsen (V)  

    

  

 Birgitte Josefsen (V)  

    

  

 Louise Frevert (DF)  

    

  

 Karina Sørensen (DF)  

    

  

 Helle Sjelle (KF)  

    

  

 Else Theill Sørensen (KF)  

    

  

 Bodil Kornbek (KD)  

    

  

 Carsten Hansen (S)  

    

  

 Bjarne Laustsen (S)  

    

  

 Jeppe Kofod (S)  

    

  

 Lene Jensen (S)  

    

  

 Thomas Adelskov (S)  

    

  

 Aage Frandsen (SF)  

    

  

 Margrethe Vestager (RV)   

  

 nfmd.  

  

    

  

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 35 Bilagsnr.
