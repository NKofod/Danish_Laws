 I Boligministeriets cirkulære af 19.9.1978 om støtte til udbedring af  

 bygningsskader i almennyttigt boligbyggeri er redegjort for retningslinierne  

 for behandling af ansøgninger fra almennyttige boligselskaber om støtte til  

 udbedring af konstaterede bygningsskader.
 På baggrund af de erfaringer der er indhentet i tiden efter udsendelsen af  

 dette cirkulære, har Boligstyrelsen taget cirkulæret op til revision, og der  

 vil i løbet af foråret 1987 blive udsendt et revideret cirkulære om disse  

 forhold.
 Boligstyrelsen har dog allerede nu truffet beslutning om, at der for nye  

 ansøgninger, der fremsendes til kommunerne, vil blive stillet følgende  

 supplerende betingelser for tilsagn om offentlig støtte til udbedring af  

 byggeskader i medfør af § 54 a.
 1. Orientering af beboere.
Udbedring af byggeskader vil ofte være ret indgribende i en bebyggelse og  

 vil typisk × uanset den offentlige støtte × medføre ikke ubetydelige  

 huslejeforhøjelser.
Det vil derfor som en naturlig konsekvens af de udvidede  

 beføjelser, der er tillagt beboerne, fremover være en betingelse for tilsagn  

 om støtte efter § 54, at såvel udbedringsprojektet som de med gennemførelsen  

 heraf forbundne udgifter og disses konsekvenser for huslejen × inden  

 støtteansøgningen indsendes til kommunen × har været forelagt for og drøftet  

 som et særligt punkt på dagsordenen på et ordinært eller ekstraordinært  

 afdelingsmøde, beboermøde eller medlemsmøde.
Det påhviler kommunalbestyrelsen  

 som tilsynsmyndighed at sikre sig, at beboerne på denne måde har været  

 inddraget i beslutningsprocessen.
 2. Rådgivere og udførende.
 Almindelige habilitetsbetragtninger har endvidere medført, at der som  

 betingelse for fremtidige tilsagn vil blive stillet krav om, at  

 boligselskabet ikke ved gennemgangen af byggeriet og ved udbedringen af  

 byggeskader, hvortil der ydes offentlig støtte, vil kunne anvendes de  

 rådgivere og udførende, der i sin tid medvirkede ved byggeriets opførelse.  

 Kommunalbestyrelsen vil dog kunne fravige dette vilkår i det omfang, der  

 måtte være særlige grunde hertil.
