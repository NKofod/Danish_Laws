 1. Foreningernes skatte- og selvangivelsespligt.
 Foreninger er skattepligtige efter selskabsskattelovens § 1, stk. 1, nr.  

 6, når de har erhvervsmæssig indtægt, herunder entreindtægter ved offentlige  

 sportsarrangementer og indkomster fra f.eks. bingospil og kioskdrift.
 De kan dog efter selskabsskattelovens § 3, stk. 2 og 3 fritages for  

 beskatning, i det omfang de anvender eller henlægger den erhvervsmæssige  

 indtægt til almenvelgørende eller almennyttige formål.
 Idrætsforeninger og foreninger med fritidsaktiviteter som formål medtages  

 herefter af praktiske grunde ikke ved skatteansættelsen, idet det  

 forudsættes, at de opfylder betingelserne for skattefritagelse.
 Foreningerne skal derfor ikke indsende selvangivelse, med mindre de  

 anvender deres indtægter til andet end deres vedtægtsmæssige formål.
 Ligningsmyndigheden har dog ret til at afkræve foreningen oplysninger, som  

 er nødvendige for at afgøre, om den fortsat opfylder betingelserne for  

 skattefritagelse, og der kan foretages efterbeskatning i overensstemelse med  

 selskabsskattelovens § 3, stk. 3, hvis midlerne anvendes til andet end de  

 forudsatte formål.
 2. Skattetræk og oplysningspligt.
 2.1. Udbetaling af omkostningsgodtgørelse til personer, der i øvrigt er  

 ulønnede.
 Foreningen skal ikke trække A-skat ved udbetaling af  

 omkostningsgodtgørelse og ikke indsende oplysningsseddel til  

 skattemyndighederne.
 Ved omkostningsgodtgørelse forstås:
a.
Kilometergodtgørelse efter ligningsrådets satser til spillere og  

 trænere for kørsel i egen bil, herunder kørsel med andre idrætsudøvere, samt  

 til forældre, som i egen bil kører for idrætsudøvende børn.
I øvrigt henvises  

 til afsnittet om rejse- og kørselsgodtgørelse i statsskattedirektoratets  

 vejledning Skattetræk.
b.
Ydelser, der kun dækker udgifter til:
- telefon, porto og kontorartikler samt møder - sportstøj - vask og rensning af sportstøj.
Tilsvarende anses c.
Dommervederlag på indtil 75 kr. pr. kamp for medgået til formålet.
 2.2. Udbetaling af løn og omkostningsgodtgørelse.
 Foreninger, der udbetaler løn til idrætsudøvere, trænere, kasserere og  

 anden medhjælp, kan undlade at trække A-skat, hvis lønnen pr. kalenderår på  

 forhånd er aftalt til 10.000 kr. eller derunder.
 Overstiger den aftalte løn 10.000 kr. pr. kalenderår, skal der trækkes  

 A-skat i det fulde beløb.
 Der skal ikke trækkes A-skat i godtgørelse til dækning af udgifter til  

 rejse, kørsel og fortæring under rejse.
De udbetalte løn- og godtgørelsesbeløb er som hidtil skattepligtig  

 indkomst for modtagerne, og der skal derfor indsendes oplysningsseddel på det  

 samlede udbetalte beløb, selv om der ikke er trukket A-skat.
Beløbet anføres  

 i felt 13 (A-indkomst).
 Rejse og befordingsgodtgørelse skal opføres på oplysningssedlen både i  

 felt 13 og i felt 20.
Personer, der modtager løn uden skattetræk, bør anmode om ændring af deres  

 forskudsregistrering, hvis de vil undgå restskat.
Lønnen, der er A-indkomst,  

 vil af tekniske grunde blive betragtet som B-indkomst ved den ændrede  

 forskudsregisterering.
2.3. Tabt arbejdsfortjeneste Der skal ikke trækkes A-skat i erstatning for tabt arbejdsfortjeneste,  

 ligesom der ikke skal indsendes oplysningsseddel for denne for  

 amatøridrætsfolk.
 3. Ikrafttrædelse m.v.
 Cirkulæret gælder fra og med indkomståret 1984.
 Reglerne vedrørende skattetræk har dog først virkning fra 1. juli 1984.
 Eventuelle tvivlsspørgsmål kan rettes til kommunens arbejdsgiverkontrol.
