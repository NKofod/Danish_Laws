Nr BSF 79 Forslag til folketingsbeslutning om genskabelse af Skjern Å-systemets  

 selvrensende effekt Fremsat af Henning Nielsen (S) Dorte Bennedsen (S) Ritt Bjerregaard (S)  

 Camre (S) Hjortnæs (S) Erik Holst (S) Tove Lindbo Larsen (S) Løvig Simonsen  

 (S) den 13. januar 1987 Folketinget opfordrer regeringen til snarest at udarbejde et projekt for, hvordan Skjern Å-systemets selvrensende effekt kan genskabes eller øges og områdets rekreative værdi forbedres.
Projektet skal være udarbejdet således, at effektueringen kan begynde senest den 1. marts 1988. Projektet kan opdeles i delprojekter, men skal indeholde en omregulering af Skjern Å-systemet således, at der genskabes snoninger og gives mulighed for en naturlig vandstandsvariation.
Disse tiltag er en absolut forudsætning for Ringkøbing Fjords og Ramsar-områdets overlevelse.
Oprindeligt fremsat beslutningsforslag Blad nr 409 Folketinget opfordrer regeringen til snarest at udarbejde et projekt for, hvordan Skjern Å-systemets selvrensende effekt kan genskabes eller øges og områdets rekreative værdi forbedres.
Projektet skal være udarbejdet således, at effektueringen kan begynde senest den 1. marts 1988. Projektet kan opdeles i delprojekter, men skal indeholde en omregulering af Skjern Å-systemet således, at der genskabes snoninger og gives mulighed for en naturlig vandstandsvariation.
Disse tiltag er en absolut forudsætning for Ringkøbing Fjords og Ramsar-områdets overlevelse.
BEMÆRKNINGER TIL FORSLAGET Som erkendt af regeringen er Ringkøbing Fjords tilstand nu så alvorlig, at »fiskene er væk - fuglene er væk« jf.
miljøministerens udtalelse ved Ringkøbing Fjord komitees seminar den 15. september 1986. Det betyder, at omgående indgreb er særdeles påkrævet.
De initiativer, der sigter på en generel forbedring af miljøforholdene på landsplan, kan også få en vis virkning på Skjern Å-systemet og Ringkøbing Fjord.
Men de fysiske indgreb i 1960erne i Skjern Å-dalen har været så omfattende, at de generelle miljøinitiativer kun vil få en utilstrækkelig virkning, såfremt systemets selvrensende effekt ikke genoprettes.
En forvandling af Skjern Å-systemet fra den »afvandingsmaskine«,  

 vi kender i dag, til en velfungerende biologisk enhed vil blandt andet betyde:
 1. At områdets rekreative og turistmæssige værdi mangedobles.
2. At erhvervsfiskeriet på ny vil kunne blive en naturlig del af erhvervslivet på egnen.
3. At et internationalt enestående naturområde kan overleveres til vore børn og børnebørn.
Det henstilles til regeringen at tage alle lokale interessegrupper med i arbejdet ved udarbejdelse af projektet, det vil sige fiskeri- og landboorganisationerne, Danmarks Naturfredningsforening, Dansk Ornithologisk Forening, Danmarks Sportsfiskerforbund, Friluftsrådet, Ringkøbing Fjord Komitee m.v., de berørte kommuner og Ringkøbing Amt.
Endvidere henstilles, at regeringen søger EF om midler til omreguleringsarbejdet.
