Bekendtgørelse om ændring af bekendtgørelse om adgang til kandidatuddannelser ved universiteterne og de videregående kunstneriske uddannelsesinstitutioner på Uddannelses- og Forskningsministeriets område § 1 I bekendtgørelse nr. 106 af 12. februar 2018 om adgang til kandidatuddannelser ved universiteterne og de videregående kunstneriske uddannelsesinstitutioner på Uddannelses- og Forskningsministeriets område, som ændret ved bekendtgørelse nr. 257 af 19. marts 2019 og bekendtgørelse nr. 639 af 25. juni 2019, foretages følgende ændringer:
 1. Titlen affattes således:
»Bekendtgørelse om adgang til akademiske overbygningsuddannelser ved universiteterne og kandidatuddannelser ved universiteterne og de videregående kunstneriske uddannelsesinstitutioner.« 2. Indledningen affattes således:
»I medfør af § 1 i lov om adgangsregulering ved videregående uddannelser, jf. lovbekendtgørelse nr. 1035 af 30. august 2017, § 8, stk. 1 og 3, og § 34, stk. 1, i lov om universiteter (universitetsloven), jf. lovbekendtgørelse nr. 778 af 7. august 2019, og § 10, stk. 1, og § 15, stk. 2, i lov om videregående kunstneriske uddannelsesinstitutioner, jf. lovbekendtgørelse nr. 787 af 8. august 2019, fastsættes:« 3. I § 1 indsættes efter »orlov ved«: »akademiske overbygningsuddannelser ved universiteterne og«.
 4. I § 2 indsættes efter stk. 1 som nyt stykke:
»Stk. 2. Adgang til en akademisk overbygningsuddannelse forudsætter en relevant akademisk bacheloruddannelse.« Stk. 2-4 bliver herefter stk. 3-5.
 5. I § 2, stk. 3, 1. pkt., ændres »kandidatuddannelse« til: »uddannelse«.
 6. I § 3, stk. 2, indsættes efter »indskrivning på«: »en akademisk overbygningsuddannelse eller«.
 7. I § 4, stk. 1, indsættes efter »Ansøgere til en«: »akademisk overbygningsuddannelse eller«.
 8. I § 5, stk. 1, indsættes efter »ansøgere til en«: »akademisk overbygningsuddannelse eller«.
 9. I § 5, stk. 2, ændres »bachelor-« til »bacheloruddannelser, akademiske overbygningsuddannelser«.
 10. I § 8 indsættes efter »studieordningen for«: »den akademiske overbygningsuddannelse eller« og efter »optagelse på«: »den akademiske overbygningsuddannelse eller«.
 11. I § 9, stk. 1, 1. pkt., ændres »kandidatuddannelse« til: »uddannelse«.
 12. § 10 a affattes således:
»§ 10 a.
En bestået bacheloruddannelse giver ret til optagelse på en kandidatuddannelse, der bygger oven på den gennemførte bacheloruddannelse (retskrav). Universitetet kan bestemme, at retskravet tillige omfatter en akademisk overbygningsuddannelse.
Retten til optagelse forudsætter, at ansøgeren optages på uddannelsen senest tre år efter gennemført bacheloruddannelse, og at bacheloruddannelsen og den søgte uddannelse gennemføres ved samme universitet, jf. dog § 11.
 Stk. 2. Beregningen af de tre år, jf. stk. 1, starter ved førstkommende sommeroptag, efter at ansøgeren har gennemført bacheloruddannelsen og slutter umiddelbart efter gennemført sommeroptag tre år efter.
Stk. 3. Retten til optagelse kan bruges en gang.
En indsendt ansøgning om optagelse kan trækkes tilbage, indtil ansøgeren har accepteret den tilbudte studieplads.
For sommeroptaget 2019 kan en bachelordimittend dog trække sin ansøgning tilbage indtil 31. juli 2019, med den virkning at den pågældende ikke har brugt sit retskrav.
Hvis en kandidatstuderende har gennemført den adgangsgivende bacheloruddannelse efter den 1. januar 2019, kan den studerende udmelde sig af kandidatuddannelsen indtil 31. juli 2019, med den virkning at pågældende ikke har brugt sit retskrav.
 Stk. 4. Hvis retskravet retter sig imod både en akademisk overbygningsuddannelse og en kandidatuddannelse, vælger ansøgeren, hvilken uddannelse pågældende vil ansøge om optagelse på.
Stk. 5. Universitetet fastsætter i studieordningen 1) hvilke bacheloruddannelser ved universitetet, der giver ret til optagelse i henhold til stk. 1, og 2) hvilke bacheloruddannelser ved universitetet og andre universiteter, der i øvrigt giver adgang til uddannelsen.
Stk. 6. Regler fastsat i medfør af stk. 5, nr. 2, må ikke udelukke, at bachelordimittender fra et andet universitet kan optages på den akademiske overbygningsuddannelse eller kandidatuddannelsen.
Universiteterne sikrer i fællesskab, at bachelorstuderende orienteres om mulighederne for valg af relevante uddannelser ved eget og andre universiteter.« 13. I § 11, stk. 1, indsættes efter »en dansk«: »akademisk overbygningsuddannelse eller«, og »indskrives på en«: »akademisk overbygningsuddannelse eller en«.
 14. I § 11, stk. 2, indsættes efter »adgang til visse«: »akademiske overbygningsuddannelser eller«.
 15. I § 11, stk. 2, ændres »Kandidatuddannelser« til: »Akademiske overbygningsuddannelser og kandidatuddannelser«.
 16. I § 11, stk. 3, nr. 2, indsættes efter »den ansøgte«: »akademiske overbygningsuddannelse eller«.
 17. I § 11, stk. 3, indsættes som nyt nummer 5.
»5) Ansøgeren har gennemført en akademisk overbygningsuddannelse og ansøger om optagelse på en kandidatuddannelse med henblik på sideløbende indskrivning på en ph.d.-uddannelse, jf. universitetslovens § 4, stk. 4.« 18. I § 12, stk. 1, ændres »kandidatuddannelse« til: »uddannelse«.
 19. I § 13, stk. 2, ændres »kandidatuddannelse« til: »uddannelse«.
 20. I § 15, stk. 1, indsættes som nyt nummer 1:
»1) Akademisk overbygningsuddannelse.« Nummer 1-3 bliver herefter til nummer 2-4.
 21. I § 15 stk. 2, indsættes efter »et universitets«: »akademiske overbygningsuddannelse eller«.
 22. I § 17, stk. 1, ændres »kandidatuddannelse« til: »uddannelse«.
 23. I § 17, stk. 2, ændres »kandidatuddannelse« til: »uddannelse«.
 24. I § 18 indsættes efter nr. 2 som nyt nummer:
»3) er afskåret fra at fortsætte uddannelsen, fordi den pågældende ikke har bestået studiestartsprøven,« Nummer 3-7 bliver herefter til nummer 4-8.
 25. I § 19, stk. 1, ændres »kandidatuddannelse« til: »uddannelse«.
 26. I § 20, stk. 2, indsættes efter »optagelse på«: »den akademiske overbygningsuddannelse eller«.
 27. I § 24 indsættes efter »universiteternes«: »akademiske overbygningsuddannelser og«.
§ 2 Stk. 1. Bekendtgørelsen træder i kraft den 1. september 2019.
 Stk. 2. § 10 a, som affattet ved denne bekendtgørelses § 1, nr. 12, finder anvendelse for ansøgere, der har afsluttet den adgangsgivende bacheloruddannelse den 1. januar 2019 eller senere.
