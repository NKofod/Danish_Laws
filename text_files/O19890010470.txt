Resumé I forbindelse med en begæring fra A om aktindsigt meddelte TV 2  

 sin opfattelse af institutionens placering i forhold til offentlighedsloven.  

 Som en selvstændig, selvejende institution mente TV 2, at den ikke var en del  

 af den offentlige forvaltning, og dermed ej heller omfattet af  

 offentlighedsloven.
Da TV 2 er oprettet ved det offentliges foranstaltning, er  

 institutionen som udgangspunkt omfattet af offentlighedsloven.
Ombudsmanden  

 udtalte, at det ved afgørelsen af, om dette udgangspunkt skulle fastholdes i  

 forbindelse med TV 2, var naturligt at lægge vægt på de momenter, som kan  

 føre til, at institutioner af (delvis) privatretlig karakter må anses for  

 omfattet af offentlighedsloven.
Det offentlige har afgørende indflydelse på  

 sammensætningen af TV 2's ledelse og finansiering, og der er fastlagt særlige  

 offentlige kontrolordninger.
 Ombudsmanden mente derfor ikke, at der er grundlag for at fravige  

 udgangspunktet, hvorefter TV 2 må betragtes som en del af den offentlige  

 forvaltning og dermed omfattet af offentlighedsloven. (1988-1679-76).
 TV 2's placering i forhold til offentlighedsloven.
 A klagede over, at TV 2 den  

 25. november 1988 nægtede Berlingske Tidende aktindsigt i en bestemt sag.
 Det fremgik af sagen, at A  

 den 15. november 1988 rettede henvendelse til TV 2. Under henvisning til lov  

 om offentlighed i forvaltningen og Justitsministeriets vejledning hertil,  

 punkt 9, bad han om aktindsigt med hensyn til omstændighederne og vilkårene  

 vedrørende en tidligere programdirektør B's fratrædelse.
 A skrev bl.a.:
 "I den forbindelse kan  

 jeg oplyse, at offentlighedsloven ifølge Justitsministeriets særlige  

 vejledning, pkt. 9, også gælder for "særlige forvaltningsenheder".
TV 2 er en særlig  

 forvaltningsenhed, ligesom f.eks.
Danmarks Nationalbank og Danmarks Radio.  

 Jeg vil i tvivlstilfælde også gerne påpege, at offentlighedsloven gør  

 gældende, at vi har aktindsigt i afskedigelser/fratrædelser - i modsætning  

 til ansættelser og forfremmelser." Den 25. november 1988  

 meddelte TV  

 2 A  

 afslag på begæringen om aktindsigt.
TV 2 begrundede afslaget således:
 "TV 2 har den  

 principielle opfattelse, at TV-stationen som en selvstændig, selvejende  

 institution ikke er en del af den offentlige forvaltning og dermed ikke er  

 omfattet af lov om offentlighed i forvaltningen.
Til orientering skal det dog  

 yderligere nævnes, at dokumenter vedrørende programdirektør (B's) fratrædelse  

 - uanset vurderingen af ovennævnte principielle spørgsmål - formentlig vil  

 være unddraget retten til aktindsigt bl.a. under henvisning til lov om  

 offentlighed  

 i forvaltningen § 12, stk. 1 (litra 1) om enkeltpersoners private, herunder  

 økonomiske forhold." I A's klage til mig skrev han  

 bl.a.:
"Det principielle  

 spørgsmål om, hvorvidt TV 2 er underkastet loven om offentlighed i  

 forvaltningen, skal i sagens natur først afgøres.
Men falder den ud til vores  

 "fordel", vil jeg telefonisk - udover forholdene omkring (B's)  

 fratrædelse, også gerne bede om aktindsigt i (nærmere angivne dokumenter i  

 andre sager).
Skulle jeg have aktindsigt i  

 en eller flere af disse sager - så vil jeg gerne henvise til, at TV-stationen  

 har pligt til at ekstrahere relevante oplysninger i tilfælde af, at TV 2  

 påberåber  

 sig lovens § 12, stk. 1, om enkeltpersoners private, herunder økonomiske  

 forhold." I en udtalelse i anledning af  

 klagen til mig anførte TV 2, at det efter TV 2's opfattelse må anses som  

 tvivlsomt, hvorvidt TV 2 - både som følge af institutionens organisatoriske  

 placering og funktion - er omfattet af ombudsmandens kompetence og af  

 offentlighedsloven.
 Til støtte for dette  

 synspunkt lagde man navnlig vægt på, at TV 2 i lov om radio- og  

 fjernsynsvirksomhed  

 beskrives som en selvejende institution, der gennem selvstændig  

 programvirksomhed har til formål at tilvejebringe og sprede landsdækkende og  

 regionale fjernsynsprogrammer.
Med henvisning til lovens  

 forarbejder fremhævede advokatfirmaet, at det har været tanken, at TV 2 også  

 med hensyn til opbygning og organisation skal skabe et modstykke til  

 Danmarks Radio.
Den centrale bestyrelse skal - med et citat fra  

 Mediekommissionens betænkning - have " ...frihed til at lede kanalen  

 administrativt  

 og programmæssigt." I forlængelse heraf anførte  

 TV 2, at ministeren ikke har hjemmel til at ændre beslutninger truffet af TV  

 2's bestyrelse eller på nogen anden måde formelt øve indflydelse på  

 driften af TV 2, samt at TV 2 er oprettet som selvejende institution uden for  

 det statslige budgetsystem.
Med hensyn til spørgsmålet om  

 TV 2's stilling i forhold til offentlighedsloven bemærkede  

 Generaldirektoratet  

 for Post- og Telegrafvæsenet i en udtalelse til mig i anledning af klagen,  

 at justitsministeren i et brev af 24. juli 1988 til trafik- og  

 kommunikationsministeren  

 havde udtalt, at såvel TV 2 som Danmarks Radio er omfattet af lovens  

 bestemmelser,  

 herunder reglerne om aktindsigt.
Generaldirektoratet havde taget denne  

 udtalelse til efterretning.
 I et brev til A udtalte jeg  

 følgende:
 "Som sagen foreligger  

 for mig, har jeg fundet det rigtigst at koncentrere min vurdering om det  

 principielle  

 spørgsmål vedrørende TV 2's placering i forhold til offentlighedsloven.
Efter § 1, stk. 1, i lov nr.  

 572 af 19. december 1985 om offentlighed i forvaltningen gælder loven for  

 "al virksomhed, der udøves af den offentlige forvaltning." Om den nærmere afgrænsning af  

 hvilke myndigheder, institutioner m.v., der skal henregnes til begrebet  

 "den offentlige forvaltning", henviser bemærkningerne til  

 lovforslaget  

 (Folketingstidende 1985/86, tillæg A, spalte 203) til Betænkning nr.  

 857/1978,  

 s. 86 ff.
Bemærkningerne fastslår samtidig, at afgrænsningen af begrebet  

 svarer til den afgrænsning, der var fastsat i henhold til den dagældende  

 offentlighedslov  

 (lov nr. 280 af 10. juni 1970).
 Betænkning nr. 857/1978  

 gennemgår s. 86 ff gældende ret efter lov nr. 280/1970. Omfattet af loven  

 var:
" ... alle typer af  

 forvaltningsmyndigheder indenfor stat og kommune, men også de såkaldte  

 særlige  

 forvaltningsenheder, der har karakter af selvstændige retssubjekter, f.eks.  

 Danmarks Nationalbank, Danmarks Radio ..." Under den nærmere afgrænsning  

 fremhæves (s. 89):
"Som ovenfor side 86  

 nævnt må særlige forvaltningsenheder med selvstændig retssubjektivitet,  

 derimod antages at være omfattet af loven.
Hermed sigtes navnlig til  

 institutioner  

 mv., der er oprettet ved det offentliges foranstaltning eller overgået til  

 det  

 offentlige ved eller i henhold til lov." Institutioner af privatretlig  

 karakter, der begrebsmæssigt er adskilt fra disse særlige  

 forvaltningsenheder,  

 er som hovedregel ikke omfattet af lovens bestemmelser, jf. herved også  

 Folketingstidende 1985/86, tillæg A, spalte 201: "Udenfor (lovens  

 anvendelsesområde, min bemærkning) falder endvidere som hovedregel også  

 institutioner, foreninger og selskaber, der er organiseret på privatretligt  

 retsgrundlag." Hovedreglen gennembrydes dog,  

 hvis de omtalte institutioner udøver offentlig virksomhed af mere omfattende  

 karakter og i sammenhæng hermed er undergivet intensiv regulering, tilsyn og  

 kontrol.
Betænkning 857/1978 indeholder (s. 87) herom følgende bemærkninger:
"I visse tilfælde er  

 sådanne institutioner, hvis retsgrundlag er privatretligt imidlertid helt  

 eller delvis undergivet offentlig indflydelse eller kontrol, f.eks. i form af  

 aktiebesiddelse eller ved det offentliges indflydelse på sammensætningen af  

 institutionens ledelse og/eller institutionens daglige drift.
Det forekommer  

 ligeledes, at privatretligt organiserede institutioner er tillagt funktioner  

 af  

 klar offentligretlig karakter, samt at sådanne institutioners virksomhed helt  

 eller delvis finansieres ved tilskud fra det offentlige." Afhængig af graden af  

 offentlig indflydelse og kontrol vil institutionerne være omfattet af  

 offentlighedsloven.
 TV 2 er oprettet i henhold  

 til lov nr. 335 af 4. juni 1986 om ændring af lov om radio- og  

 fjernsynsvirksomhed mv. (jf. nu lovbekendtgørelse nr. 559 af 20. september  

 1988).
 Da TV 2 således er oprettet  

 ved det offentliges foranstaltning, vil udgangspunktet (i overensstemmelse  

 med  

 de ovenfor gengivne fortolkningsbidrag vedrørende lovens gyldighedsområde)  

 for  

 den nærmere vurdering af institutionens forhold til offentlighedsloven være  

 dette, at offentlighedsloven må antages at gælde for TV 2 som en særlig  

 forvaltningsenhed.
 Ved vurderingen af om  

 udgangspunktet skal fastholdes, vil det efter min opfattelse være naturligt  

 at  

 lægge vægt på de momenter, som kan føre til, at institutioner af (delvis)  

 privatretlig karakter må anses for omfattet af offentlighedsloven.
 Det drejer sig hovedsageligt  

 om det offentliges indflydelse på sammensætningen af institutionens ledelse  

 og/eller institutionens daglige drift, det offentliges muligheder for  

 kontrol med institutionens virksomhed samt institutionens  

 finansieringsgrundlag.
 Jeg skal i den forbindelse  

 fremhæve følgende, der fremgår af retsgrundlaget for TV 2:
Efter §  

 15 l, i lov om radio- og  

 fjernsynsvirksomhed, ledes TV 2 af en bestyrelse på 5 medlemmer, som udpeges  

 og beskikkes af kommunikationsministeren.
Beskikkelsen gælder for 4 år.  

 Umiddelbar  

 genbeskikkelse kan kun finde sted én gang.
Ministeren udpeger formand og  

 næstformand.
 Efter bestyrelsens forslag  

 fastsætter ministeren en vedtægt for den samlede TV 2-virksomhed.
§ 15 k, fastslår, at TV 2 er  

 en selvejende institution, der gennem selvstændig programvirksomhed har til  

 formål at tilvejebringe og sprede landsdækkende og regionale  

 fjernsynsprogrammer.
Loven fastsætter visse kriterier, som institutionen  

 skal lægge til grund for sin programvirksomhed, såvel den landsdækkende som  

 den regionale programlægning.
Der skal således ved programlægningen lægges  

 afgørende vægt på kvalitet, alsidighed og mangfoldighed.
Ved programlægningen  

 i de regionale TV 2-virksomheder skal der endvidere lægges vægt på  

 tilknytning  

 til regionen (§ 15 k, stk. 1).
Loven bestemmer endvidere, at  

 TV 2 skal producere nyheds- og aktualitetsudsendelser, og at øvrige  

 programmer  

 fortrinsvis skal tilvejebringes ved køb hos andre producenter.
Med hensyn til  

 TV 2's reklameindslag er blandt andet bestemt, at ministeren fastsætter  

 nærmere regler for reklameindslagenes placering i programfladen (§ 15 k, stk.  

 3).
 Radionævnet, der er en  

 statslig forvaltningsmyndighed, kan pålægge TV 2 - såvel som Danmarks Radio  

 - at berigtige fejlagtige oplysninger om faktiske forhold, der er udsendt  

 af institutionen, og nævnet kan endvidere træffe afgørelse om berigtigelsens  

 indhold, form og plads.
 Om TV 2's finansieringsgrundlag  

 og regnskabsmæssige kontrol fremgår af loven, at indtægterne, der indgår i  

 en særlig fond, består dels af licensindbetalinger, dels af overskud fra  

 reklamering.  

 Størrelsen af begge indbetalinger til TV 2-fonden fastsættes årligt af  

 ministeren med tilslutning fra Folketingets Finansudvalg.
Den centrale bestyrelse  

 udarbejder årlige regnskaber for den landsdækkende virksomhed og for TV  

 2-fonden.
Disse regnskaber revideres af Rigsrevisionen.
Det følger af det anførte, at  

 det offentlige har afgørende indflydelse på sammensætningen af TV 2's ledelse  

 og på virksomhedens finansiering.
Der er herigennem, og gennem lovens særlige  

 krav til programvirksomheden, tale om en væsentlig offentlig indflydelse på  

 institutionens drift, og der er fastlagt særlige offentlige kontrolordninger.
 På den baggrund finder jeg  

 ikke, at der er grundlag for at fravige det tidligere anførte udgangspunkt,  

 hvorefter TV 2 må betragtes som en del af den offentlige forvaltning, jf.  

 offentlighedslovens § 1, stk. 1.
 TV 2 må således efter min  

 opfattelse anses for omfattet af offentlighedsloven.
