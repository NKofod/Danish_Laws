 VI MARGRETHE DEN ANDEN, af Guds Nåde Danmarks Dronning,  

 gør vitterligt:
I henhold til § 2 i lov af 25. juni 1870 om udgivelse af en Lovtidende og en Ministerialtidende, jf. lovbekendtgørelse nr. 842 af 16. december 1991, fastsættes:
§ 1.  Overenskomster med udviklingslandene om  

 programmer og projekter af teknisk administrativ karakter, herunder overenskomster om støtte til betalingsbalance og gældslettelse, indføres ikke i Lovtidende.
 Stk. 2.  En fortegnelse over de i stk. 1 omhandlede  

 overenskomster vil være optrykt som bilag i DANIDAs årsberetning, ligesom  

 eksemplarer af overenskomsterne vil kunne rekvireres i Udenrigsministeriet.
 § 2.  Anordningen træder i kraft den 1. marts 1997 og  

 har virkning for overenskomster indgået efter den 1. januar 1997.
Givet på Amalienborg, den 18. februar  

 1997 Under Vor Kongelige Hånd og Segl MARGRETHE R.
