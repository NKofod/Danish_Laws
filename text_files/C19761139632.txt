 Der er i forbindelsen med fremkomsten af nye spejlkonstruktioner, der er  

 beregnet som supplerende udvendige førerspejle til køretøjer, som medfører  

 campingvogn, overfor justitsministeriet rejst spørgsmål om, hvorvidt  

 bestemmelserne i Vejledning for justitsministeriets bilinspektører, afsnit  

 1.00.612, underafsnit »udformning«, kan anses som opfyldt af de  

 pågældende spejle.
På omstående side er vist 2 eksempler på sådanne spejle, som er  

 karakteristiske ved at spejlkonsollen fastgøres i falsen mellem kølerhjelm og  

 forskærm.
Konsollen er ikke eftergivelig, og højden af den over  

 karrosserifladen (kølerhjelm - forskærm) opragende del vil være afhængig af  

 det konkrete køretøj (dybden af falsen) og af konsollens udformning (højde).
 I den anledning skal meddeles, at omhandlede spejlkonstruktioner kan  

 anvendes ved kørslen med campingvogn, såfremt spejlkonsollen ved den konkrete  

 montering højst rager 45 mm op over karrosserifladen målt vinkelret på denne  

 (målet h på skitsen). Som vist i det øverste eksempel måles højden h til  

 overside af konsol ud for drejeleddets bolt.
 P.M.V.
 E.B.
