(Meldetjeneste på Grønland) I medfør af § 5 i lov om skibsfartens betryggelse, jævnfør  

 lovbekendtgørelse nr. 44 af 10. februar 1986 fastsættes efter samråd med  

 Forsvarsministeriet, Justitsministeriet og Ministeriet for Grønland:
 § 1.  Til betryggelse af skibsfarten i farvandene ved  

 Grønland er der etableret skibsrapporteringssystemer med det formål at  

 overvåge skibes sejlads i disse farvande samt om nødvendigt at foranledige  

 eftersøgnings- og redningsforanstaltninger iværksat.
 Stk. 2.  Der er etableret to systemer, et - benævnt  

 GREENPOS - for skibe på rejse til og fra grønlandske farvande og et - benævnt  

 KYSTKONTROL - for skibe i kystfart mellem grønlandske havne og anløbspladser.
 Stk. 3.  GREENPOS- og KYSTKONTROL-meldinger er  

 afgiftsfrie for skibene.
På rejse til og fra grønlandske farvande § 2.  Ethvert dansk skib, med undtagelse af søværnets  

 skibe, på rejse til eller fra grønlandske farvande, og som befinder sig i  

 området nord for 57 grader nordlig bredde inden for en afstand af 250 sømil  

 fra den grønlandske kyst, skal afgive GREENPOS-meldinger til Grønlands  

 Kommando i overensstemmelse med bestemmelserne i bilag 1.
 Stk. 2.  Såfremt et skibs melding udebliver, og det ikke  

 er muligt at etablere forbindelse med skibet, påhviler det Grønlands Kommando  

 at iværksætte eftersøgning af skibet efter de for eftersøgnings- og  

 redningstjenesten gældende regler.
I kystfart mellem grønlandske havne og anløbspladser § 3.  Ethvert dansk skib på 20 BRT og derover med  

 undtagelse af søværnets skibe og fiskeskibe, på rejse mellem grønlandske  

 havne og anløbspladser, skal afgive KYSTKONTROL-meldinger til  

 bestemmelsesstedets skibskontrolstation i overensstemmelse med bestemmelserne  

 i bilag 2.
 Stk. 2.  Skibe i atlantfart kan under sejlads mellem  

 grønlandske pladser forblive i GREENPOS-systemet efter aftale med Grønlands  

 Kommando.
 Stk. 3.  Følgende kystradiostationer fungerer som  

 skibskontrolstationer for skibe under KYSTKONTROL: Ittoqqortoormiit  

 (Scoresbysund), Ammassalik, Qaqortoq (Julianehåb), Nuuk (Godthåb), Aasiaat  

 (Egedesminde) og Qaanaaq (Thule).
 Stk. 4.  Det påhviler skibskontrolstationen for det  

 område, hvor det påtænkte bestemmelsessted er beliggende, at holde kontrol  

 med, om skibet afgiver melding som foreskrevet.
Stk. 5.  Såfremt en melding udebliver, og det ikke er  

 muligt at etablere forbindelse med skibet, underrettes politiet på  

 bestemmelsesstedet.
Det påhviler herefter politiet at iværksætte eftersøgning  

 lokalt efter de for eftersøgnings- og redningstjenesten gældende regler.
 § 4.  Ikke-rapporteringspligtige skibe - herunder  

 udenlandske - vil ved afgivelse af GREENPOS- eller KYSTKONTROL-melding blive  

 omfattet af vedkommende skibsrapporteringssystem.
 § 5.  Overtrædelse af denne bekendtgørelse straffes i  

 medfør af § 6, stk. 3, i lov om skibsfartens betryggelse med bøde.
 § 6.  Bekendtgørelsen træder i kraft den 1. juli 1987.
 Stk. 2.  Anordning nr. 171 af 26. maj 1961 om  

 betryggelse af skibsfarten i farvandene ved Grønland samt bekendtgørelse nr.  

 174 af 31. maj 1961 om betryggelse af skibsfarten i farvandene ved Grønland  

 ophæves.
Industriministeriet, den 28. april 1987 NILS WILHJELM /John Hessing Bilag 1 Grønlands positions rapporteringssystem (GREENPOS) Bestemmelser for udfærdigelse af meldinger 1. Meldinger afgives af skibe, som på rejse til eller  

 fra grønlandske farvande befinder sig i området nord for 57 grader nordlig  

 bredde inden for en afstand af 250 sømil fra den grønlandske kyst.  

 Meldingerne afgives fire gange i døgnet mellem 0000-0030, 0600-0630,  

 1200-1230 og 1800-1830 UTC.
 2. Meldingerne sendes som telegram direkte til  

 Grønlands Kommando, Flåderadio Grønnedal (OVC), der opretholder konstant  

 lyttevagt på 500 kHz eller 2182 kHz, eller via en kystradiostation.
3. Enhver melding indledes med ordet GREENPOS plus en  

 2-bogstavsforkortelse til identifikation af meldingen.
Telegrammer, der  

 indledes således, ekspederes afgiftsfrit som havende prioritet URGENT.
4. Meldingerne udfærdiges i overensstemmelse med  

 nedenstående skema.
De ikke-obligatoriske punkter medtages efter behov.
4. Sejlplan (»SP«) sendes som første melding a.
Ved indpassage i meldeområdet b.
Ved sidste afgang fra grønlandsk havn c.
Når et ikke-rapporteringspligtigt skib ønsker at blive omfattet af  

 GREENPOS-systemet.
 Eksempel:
GLK GRØNNEDAL GREENPOS - SP A.
NONAME/NKFG B: 071310Z C: 5720N04510W E: 330 F: 15 I.
NUUK 080200Z L.
UDENSKÆRS DIREKTE S.
OVERSKYET - SYDVEST 5 - INGEN IS.
5. Positionsmelding (PR) sendes fire gange i døgnet,  

 nemlig 0000-0030Z, 0600-0630Z, 1200-1230Z og 1800-1830Z.
 Eksempel:
GLK GRØNNEDAL GREENPOS - PR A: NONAME/NKFG B. 122310Z C. 6024N05005W E. 125 F. 10 S.
KLART - NORDVEST 5 - STORIS 1/10.
6. Sidste melding (FR) sendes a.
Ved udpassage af meldeområdet b.
Ved ankomst til grønlandsk bestemmelsessted c.
Når et ikke-rapporteringspligtigt skib ønsker at udgå af  

 skibsrapporteringssystemet.
 Eksempel:
GLK GRØNNEDAL GREENPOS - FR A.
NONAME/NKFG B. 131700Z C. 5705N03840W S. ØST 6 - INGEN IS.
 7. Ændringsmelding (DR) sendes:
 Når skibets position er eller vil blive ændret væsentligt i forhold til  

 den position, hvor skibet på grundlag af tidligere afgivne meldinger må  

 forventes at befinde sig.
 Eksempel:
GLK GRØNNEDAL GREENPOS - DR A.
NONAME/NKFG B. 130800Z C. 6005N04952W L.
MOD ARSUKFJORD I STEDET FOR NUUK PÅ GRUND AF AF MASKINSKADE.
Bilag 2 Bestemmelser for udfærdigelse af KYSTKONTROL-meldinger 1. Meldinger, som afgives i henhold til § 3 i  

 bekendtgørelse om skibsrapporteringssystemer i farvandene ved Grønland,  

 adresseres for hver rejse til den kystradiostation, som er beliggende i samme  

 kontrolområde, som det planlagte bestemmelsessted, jævnfør underbilag A.  

 Denne kystradiostation, benævnt skibskontrolstation, har ansvaret for at  

 overvåge rejsen fra modtagelse af afgangsmelding til modtagelse af den  

 derefter følgende ankomstmelding.
 Meldingerne kan afgives direkte til skibskontrolstationen eller via en  

 hvilken som helst kystradiostation ved telefonisk, telegrafisk eller  

 personlig henvendelse.
 2. Meldingerne adresseres SKIBSKONTROL plus navnet på  

 vedkommende skibskontrolstation og indledes med betegnelsen  

 »KYSTKONTROL«.
 Meldinger, der indledes sådan, ekspederes afgiftsfrit som havende  

 prioritet URGENT.
 3. Afgangsmelding afgives ved afgang fra havn eller  

 anløbsplads.
 En afgangsmelding skal indeholde følgende oplysninger i den anførte  

 rækkefølge:
Skibets navn og kaldesignal (hvis tildelt) AFGÅR/AFGÅET KL. . . . . . (lokal tid) FRA . . . . .
 MOD . . . . .
 RUTE . . . . .
 FORVENTET ANKOMSTTIDSPUNKT (ETA) . . . . . (lokaltid).
 Eksempel:
SKIBSKONTROL NUUK KYSTKONTROL AGNETHE NIELSEN/OULH AFGÅR KL. 1800 FRA NARSSAQ MOD PAAMIUT RUTE BREDEFJORD - INDENSKÆRS ETA DEN 20 KL. 1700.
 Bemærkninger til eksempel.
 AGNETHE NIELSEN er som fiskeskib ikke rapporteringspligtig, men har på  

 denne tur valgt at blive omfattet af KYSTKONTROL-tjenesten.
 Telegrammet kan afgives til Qaqortoq radio, der straks videreekspederer  

 det til Nuuk, i hvis område bestemmelsesstedet er beliggende.
 4. Ankomstmelding afgives straks ved ankomst til den  

 kontrolstation, som var adressat på afgangsmeldingen.
 Ankomstmelding skal indeholde:
- Skibets navn og kaldesignal (hvis tildelt) - ANKOMMET . . . . .
 - KL. . . . . . (lokaltid).
 Eksempel:
SKIBSKONTROL NUUK KYSTKONTROL AGNETHE NIELSEN/OULH ANKOMMET PAAMIUT KL. 1710.
5. Ændringsmelding.
Såfremt der efter afgang sker  

 ændringer i forhold til det i afgangsmeldingen oplyste, skal kontrolstationen  

 snarest underrettes. Ændringsmelding skal afsendes, såfremt det opgivne  

 ankomsttidspunkt overskrides med mere end 1 time.
 Eksempel:
SKIBSKONTROL NUUK KYSTKONTROL AGNETHE NIELSEN/OULH ANKOMST FORSINKET 4 TIMER PÅ GRUND AF TÅGE.
 Eksempel:
SKIBSKONTROL NUUK KYSTKONTROL AGNETHE NIELSEN/OULH ANKOMMET IVITTUUT KL. 1500 AFVENTER VEJRBEDRING FØR VI FORTSÆTTR MOD PAAMIUT NY AFGANGSMELDING VIL  

 BLIVE SENDT.
6. Positionsmelding Såfremt en rejse er af længere varighed end 1 døgn, og skibet er forsynet  

 med radio, skal det yderligere, mindst een gang i døgnet, afgive en  

 positionsmelding.
 En positionsmelding skal indeholde:
- Skibets navn og kaldesignal (hvis tildelt) - POSITION KL. . . . . . (lokaltid) - Positionen som enten - KURS og FART.
 Eksempel:
SKIBSKONTROL NUUK KYSTKONTROL AGNETHE NIELSEN/OULH POSITION KL. 2300 UDFOR ARSUK KURS 310 FART 8.
 Underbilag A.
