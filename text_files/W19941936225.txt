 Fraflytning til udlandet m.v.
- Fraflytning til udlandet, - 3-års-reglen Told- og Skattestyrelsen blev under henvisning  

 til den gældende praksis, hvorefter en fortsat dispositionsret over en indtil  

 fraflytning fra Danmark benyttet bolig normalt vil være ensbetydende med, at  

 bopælen anses for opretholdt, medmindre boligen udlejes uopsigeligt for  

 udlejeren i mindst 3 år, forespurgt, hvorvidt det ved anvendelsen af den  

 pågældende 3-års-regel gør nogen forskel, at - udlejeren klausulerer lejemålet således, at  

 lejemålet kan opsiges af ham med en kortere varsel end 3 år, såfremt boligen  

 sælges og som følge heraf overtages af en ny ejer »in continenti«, eller - lejemålet forinden udløbet af 3-års-perioden  

 opsiges af lejeren, eller lejemålet ophører af anden grund, f.eks. på grund  

 af  

 lejerens død, og nyt lejemål herefter indgås bindende for udlejeren for den  

 resterende del af 3-års-perioden, eller - udlejeren tilkendegiver at vende tilbage til  

 Danmark efter 3-års-periodens udløb.
 Told- og Skattestyrelsen meddelte, at de  

 stillede spørgsmål efter Styrelsens opfattelse alle kan besvares benægtende.
