 I medfør af § 1, stk. 1 og 2, § 7 og § 16, stk. 6, i lov nr. 595 af 22.  

 december 1972 om administration af Det europæiske økonomiske Fællesskabs  

 forordninger om markedsordninger for landbrugsvarer m.v. som ændret ved lov  

 nr. 150 af 24. april 1975, jfr. landbrugsministeriets bekendtgørelse nr. 520  

 af 9. oktober 1974 om administration af Det europæiske økonomiske Fællesskabs  

 markedsordninger for landbrugsvarer, frugt og gartneriprodukter m.v.,  

 fastsættes:
 § 1.  Bestemmelserne i denne bekendtgørelse vedrører  

 ydelse af præmie for ikke-markedsføring af mælk og mejeriprodukter og for  

 omstilling af malkekvægsbesætninger til kødproduktion, jfr. forordningerne  

 nr. 1078/77 af 17. maj 1977 og nr. 1307/77 af 15. juni 1977.
 Stk. 2.  Anmodning om præmie skal indsendes til  

 Direktoratet for Markedsordningerne (EF-Direktoratet). Frederiksborggade 18,  

 1360 København K. på en blanket, som på begæring tilsendes af direktoratet.  

 Anmodning kan indsendes fra den 1. juli 1977 og skal være direktoratet i  

 hænde senest den 31. marts 1978. Andrageren skal i øvrigt forholde sig i  

 overensstemmelse med de bestemmelser, som direktoratet fastsætter i en  

 vejledning om ydelse af den omhandlede præmie.
§ 2.  I præmieordningernes forstand betragtes  

 Sortbroget dansk malkerace, Rød dansk malkerace og Jerseyrace som  

 malkekvægrace, der kan anvendes til produktion af mælk beregnet til salg.
Det  

 samme gælder dyr, der er krydsninger mellem de nævnte racer.
Stk. 2.  Direktoratet for Markedsordningerne kan  

 godkende andre dyr end de i stk. 1 nævnte som dyr af malkerace, når de kan  

 anses for at udvise de samme egenskaber, som karakteriserer kvæg af  

 Sortbroget dansk malkerace.
Rød dansk malkerace eller Jerseyrace.
 Stk. 3.  Andre kvægracer end de i stk. 1 og 2 nævnte  

 betragtes som kødracer.
 § 3.  Den i fællesskabsbestemmelserne nævnte største  

 præmieberettigede mælkemængde kan forhøjes i overensstemmelse med disse  

 bestemmelser, hvis andrageren deltager i et af Veterinærdirektoratet godkendt  

 program for udryddelse af leukose, brucellose eller kvægtuberkulose.
Stk. 2.  I præmieordningernes forstand betragtes køer af  

 de i § 2, stk. 1 og 2 omhandlede malkeracer som ydende en årlig  

 mælkeleverance på 4.850 kg pr. ko.
En større eller mindre årlig  

 mælkeleverance pr. ko kan dog godkendes efter anmodning, hvis dokumentation  

 for faktisk mælkeydelse i 1976 forelægges for Direktoratet for  

 Markedsordningerne.
 § 4.  Den i fællesskabsbestemmelserne nævnte mærkning  

 foretages ved isættelse af et særligt mærke i hvert øre på de  

 registreringspligtige hundyr af malkerace. Øremærkerne rekvireres fra  

 Direktoratet for Markedsordningerne.
Stk. 2.  Ved slagtning her i landet af det i stk. 1  

 nævnte malkekvæg skal slagtningen bekræftes ved underskrift af dyrlæge på det  

 i fællesskabsbestemmelserne omhandlede identitetskort.
Det samme gælder ved  

 malkekvægets død på anden måde her i landet.
Stk. 3.  Ved udførsel her fra landet direkte til  

 tredieland af det i stk. 1 nævnte malkekvæg skal det i  

 fællesskabsbestemmelserne omhandlede identitetskort fremlægges for  

 toldvæsenet til bekræftelse sammen med en af veterinærmyndighederne påtegnet  

 specifikation over det pågældende kvæg.
Ved udførsel til tredieland via et  

 andet fællesskabsland skal identitetskortet medfølge forsendelsen til  

 udførselsstedet, hvor det skal fremlægges for toldmyndighederne til  

 attestation.
Stk. 4.  Såfremt identitetskort ikke kan fremvises for  

 Direktoratet for Markedsordningerne i påtegnet stand, bortfalder retten til  

 præmie forholdsmæssigt med hensyn til de dyr, der ikke er blevet fremlagt  

 bevis for.
Alene producenten bærer overfor Direktoratet for  

 Markedsordningerne risikoen for et identitetskorts manglende attestation  

 eller bortkomst.
 § 5.  Som arealer, der drives af andrageren, betragtes  

 samtlige landbrugsarealer, som andrageren på ansøgningstidspunktet og i  

 forpligtelsesperioden anvender landbrugsmæssigt.
Stk. 2.  Præmiemodtagere skal i den periode, hvor de har  

 påtaget sig forpligtelser som betingelse for modtagelse af præmie, omgående  

 meddele Direktoratet for Markedsordningerne enhver ændring i størrelsen og  

 sammensætningen af det i stk. 1 nævnte areal.
Ved salg eller anden afgivelse  

 af rådighed over et forpligtet areal skal tillige meddeles oplysning om navn  

 og adresse på den, til hvem rådigheden er afgivet.
 § 6.  Som godkendelsesdag i præmieordningernes  

 forstand betragtes dagen, hvor Direktoratet for Markedsordningerne  

 underskriver kontrakten.
 § 7.  Direktoratet for Markedsordningerne og  

 Statskontrollen med Mejeriprodukter og Æg m.m. kontrollerer overholdelsen af  

 de forpligtelser, som andrageren påtager sig som betingelse for at modtage  

 præmie.
Stk. 2.  Såfremt en præmiemodtager misligholder de i  

 stk. 1 omhandlede forpligtelser, skal han efter påkrav fra Direktoratet for  

 Markedsordningerne tilbagebetale den modtagne præmie helt eller delvis med  

 tillæg af rente.
Rentebeløbet andrager den til enhver tid fastsatte  

 officielle diskonto med et tillæg på 2 pct. og beregnes fra datoen for  

 beløbets udbetaling.
§ 8.  Overtrædelse af § 5, stk. 2 og § 7, stk. 2  

 straffes med bøde.
Overtrædelse af præmieordningernes bestemmelser i øvrigt  

 straffes efter § 16 i lov nr. 595 af 22. december 1972.
 § 9.  Bekendtgørelsen træder i kraft ved  

 bekendtgørelsen i Lovtidende.
 Landbrugsministeriet, den 30. juni 1977.
P.
Dalsager.
/J.
Rønning-Petersen.
