Nyt fra Ankestyrelsen   renter af  

 pensionsefterbetaling og forældelse   af ankechef Karin Rasch Renter Ved Højesterets dom af 12. januar 2001 i en sag om  

 førtidspension fandt højesteret, at ansøgeren udover  

 tilkendelse af mellemste førtidspension med tilbagevirkende kraft  

 havde ret til renter af efterbetalingen.
 Efterbetalingen skulle ifølge ifølge dommen  

 forrentes med procesrente fra sagens anlæg, dog for så vidt angik  

 beløb, der var forfaldet efter sagens anlæg, først fra  

 forfaldstidspunktet for den enkelte ydelse.
 Sagen er nærmere omtalt i SM P-5-01.
 Kravet på renter har hjemmel i rentelovens  

 § 8,stk.1,hvorefter der af pengekrav uden for formuerettens område  

 skal betales renter fra den dag, da retsforfølgning blev  

 påbegyndt.
Dommens betydning i sager, der afgøres af  

 pensionsmyndighederne Efter Ankestyrelsens opfattelse har højesterets dom  

 vedrørende rentespørgsmålet kun betydning for sager, der  

 indbringes for domstolene, idet der her er hjemmel til at tilkende renter  

 efter bestemmelserne i renteloven.
 Der er imidlertid efter Ankestyrelsens opfattelse ikke  

 hjemmel til at udbetale renter af en efterbetalt pension på baggrund af  

 en afgørelse, der er truffet af pensionsmyndighederne.
Forældelse I forbindelse med genoptagelse af tidligere afgjorte  

 pensionssager på baggrund af den ændrede praksis efter  

 Højesterets dom af 22. december 1999 kan der opstå  

 spørgsmål om forældelse.
 Spørgsmålet om selve retten til pension er  

 omfattet af den 20- årige forældelse i Danske Lov 5-14-4.
 De enkelte ydelser er derimod omfattet af 1908-lovens  

 bestemmelser om den 5-årige forældelse.
Det betyder, at pensionsmyndigheden ikke kan afvise  

 genoptagelse alene med henvisning til 1908-lovens bestemmelser.
Myndigheden  

 er forpligtet til at tage stilling til, om der er grundlag for ændring  

 af den tidligere afgørelse på baggrund af den ændrede  

 pensionspraksis.
Såfremt dette er tilfældet må myndigheden  

 herefter tage stilling til, om en del af efterbetalingen er  

 forældet.
 Ved afgørelsen af, om en del af efterbetalingen er  

 forældet, må der tages stilling til fra hvilket tidspunkt  

 forældelsesfristen begynder at løbe.
Efter 1908 regnes fristen fra det tidspunkt, hvor  

 fordringen kunne kræves betalt.
Efter Ankestyrelsens praksis anses  

 begyndelsestidspunktet for at være, når der der er truffet  

 afgørelse om retten til pension for den pågældende  

 periode.
Hvis pensionsafgørelsen har været indbragt for en  

 klageinstans fremrykkes begyndelsestidspunktet til klageinstansens  

 afgørelse.
 Fristen afbrydes efter 1908-loven, hvis  

 pågældende inden fristens udløb enten får  

 skyldnerens erkendelse af gælden eller foretager retsligt skridt.
Efter Ankestyrelsens praksis kan også indsigelser  

 mod afgørelsen eller en klage til Folketingets Ombudsmand afbryde  

 fristen.
Retsvirkningen af en sådan afbrydelse er, at en ny  

 5-årsfrist løber fra udskydelsen.
