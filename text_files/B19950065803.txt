I medfør af § 2 i lov nr. 817 af 21. december 1988, møntlov, anordner Vi herved følgende:
§ 1.  I anledning af 1000-året for den første  

 officielle danske mønt udmøntes fra den 14. september 1995 tre erindringsmønter.
 Stk. 2.  Der udmøntes en mønt lydende på 20 kroner af  

 aluminiumsbronze (92 vægtdele kobber, 6 vægtdele aluminium og 2 vægtdele  

 nikkel) og af følgende størrelse og vægt:
diameter: 27,0 mm vægt: 9,3 gram Mønten skal have følgende præg:
Hendes Majestæt Dronningens portræt med venstrevendt profil.
Langs randen  

 til venstre: »Dronning Margrethe II« og til højre:  

 »Danmark«.
Begge tekster også angivet i runer.
En middelalderkrone med et kors.
Langs randen øverst til venstre: DANSK,  

 øverst til højre: MØNT, nederst til højre: 995x1995, nederst til venstre: 20  

 KR.
I nullet i 20 møntmærket et hjerte, i Ø'et i MØNT medaljørens mærke, og  

 under kronen navnebogstaver for direktøren for møntproduktionen.
 Stk. 3.  Der udmøntes en mønt lydende på 200 kroner af  

 finsølv (999 0/00) og af følgende størrelse og vægt:
diameter: 38,3 mm vægt: 31,1 gram Mønten skal have følgende præg:
 Samme præg som erindringsmønten lydende på 20 kroner, jf. stk. 2, nr. 1.
En middelalderkrone med et kors.
Langs randen øverst til venstre: DANSK,  

 øverst til højre: MØNT, nederst til højre: 995x1995, nederst til venstre: 200  

 kr.
Efter 200 kr møntmærket et hjerte, i Ø'et i MØNT medaljørens mærke og  

 under kronen til venstre for korset navnebogstaver for direktøren for  

 møntproduktionen.
 Stk. 4.  Der udmøntes en mønt lydende på 200 kroner af  

 finguld (979 0/00) og af følgende størrelse og vægt:
diameter: 38,3 mm vægt: 56,5 gram Mønten skal have samme præg som erindringsmønten af finsølv, jf. stk. 3,  

 nr. 1-3.
 § 2.  Denne anordning træder i kraft den 1. september  

 1995.
Givet på Marselisborg Slot, den 29. juli  

 1995 Under Vor Kongelige Hånd og Segl MARGRETHE R.
