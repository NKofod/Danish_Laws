Bekendtgørelse om modtagelse af patienter til behandling i Danmark fra lande, der befinder sig i en humanitær krisesituation I medfør af § 8, stk. 2, i sundhedsloven, jf. lovbekendtgørelse nr. 210 af 27. januar 2022, fastsættes:
 § 1. Sundhedsministeren kan, når særlige hensyn eller behandlingsbehov gør sig gældende, beslutte at modtage patienter til behandling i det danske sygehusvæsen fra lande, der befinder sig i en humanitær krisesituation, som f.eks. ulykker, katastrofer eller krigshandlinger.
 Stk. 2. Sundhedsstyrelsen kan efter indstilling fra Sundhedsstyrelsen beslutte, at styrelsen træffer beslutning om modtagelse af et antal patienter fra lande omfattet af stk. 1, til behandling i det danske sundhedsvæsen.
 Stk. 3. Sundhedsstyrelsen afdækker forinden beslutning efter stk. 1, hvilken region der har ledig kapacitet og har kompetence til behandling af den pågældende patient.
 § 2. Bekendtgørelsen træder i kraft den 13. april 2022.
