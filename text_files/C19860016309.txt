Hermed fremsendes særtryk af bekendtgørelse af 15-8-1986 om ændring af bekendtgørelse om udstykningsarbejder m.v.
Ændringerne i §§ 33, 35 og 40 skyldes, at visse umatrikulerede arealer vil  

 få tildelt matr.nr.
I det følgende redegøres nærmere for denne ordning, der  

 vil blive gennemført successivt for hele landet i løbet af nogle år.
Matrikeldirektoratet har efter aftale med bl.a. justitsministeriet, Den  

 danske Dommerforening og statsskattedirektoratet besluttet, at der skal  

 tildeles matr.nr. til de umatrikulerede arealer, der er optaget i  

 matrikelregistret som selvstændige registerenheder.
Ordningen omfatter dog  

 ikke de udskilte offentlige vejarealer.
 Det bemærkes, at der alene er tale om en ændring af registerbetegnelsen  

 for de omhandlede arealer, og at der således ikke i forbindelse med ændringen  

 foretages opmåling eller afmærkning af arealernes skel eller tages stilling  

 til adkomstforhold.
 Når ordningen er gennemført, vil alle arealer i matriklen, bortset fra  

 udskilte offentlige vejarealer, være registreret ved matr.nr., og disse  

 matr.nre. vil også findes i tingbog og vurderingsregister.
 Hermed har man opnået, at arealerne har samme registerenhedsbetegnelse i  

 de 3 registre, og at de fremtidig vil være omfattet af den almindelige  

 ajourføringsrutine i forbindelse med matrikulære forandringer.
Ved tildelingen af matr.nre. vil matrikeldirektoratet give meddelelse til  

 vedkommende tinglysningsdommer og kommunalbestyrelse.
Meddelelsen vil  

 indeholde en nærmere vejledning om indførelsen af de nye matr.nre. i  

 tingbogen og i ejendomsstamregistret.
Arealernes hidtidige registerbetegnelse i matriklen (byens gade, fælles  

 grusgrav, jernbane, havneareal o.s.v.) vil fortsat fremgå af  

 matrikelregistret og af matrikelkortene som en supplerende oplysning om det  

 nye matr.nr.
Oplysningen vil også komme til at fremgå af tingbog og  

 ejendomsstamregister.
 Det bemærkes, at visse særlige regler for matrikulære ændringer af gamle  

 fællesarealer samt jernbanearealer fortsat gælder, selv om arealerne har fået  

 matr.nr., jf. udstykningsbekendtgørelsens §§ 35 og 40, som ændret ved  

 vedlagte bekendtgørelse.
Landbrugsministeriet, den 22. august  

 1986 P.M.V.
 E.B.
