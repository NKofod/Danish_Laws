Formålet med registeret er registrering, databehandling og arkivering af oplysninger til brug ved undersøgelse, behandling, pleje og kontrol af patienter, der er henvist til Steno Diabetes Center, (SDC). Registeret anvendes endvidere til SDC's planlægning, administration, drift, vedligeholdelse og ressourcestyring.
Registeret må desuden anvendes til forskning og andet videnskabeligt arbejde, som udføres i tilknytning til SDC med henblik på udvikling og metodeforbedring inden for patientbehandlingen.
Personkreds: Registeret må kun indeholde oplysninger om patienter, der er eller har været i behandling på SDC samt personale, der deltager eller har deltaget i undersøgelse, behandling, pleje og kontrol af patienter.
 Ikrafttrædelsesdato: 01/09/1995.
