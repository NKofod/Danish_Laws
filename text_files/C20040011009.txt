Cirkulære  

 om genoptagelse af skatteansættelsen for  

  

 advokat- og revisorudgifter ved stiftelse af holdingselskaber  

1) Baggrund:
 Højesteret har ved dom af 23. juni 2004, offentliggjort i  

 SKM2004.297.HR anerkendt, at et holdingselskab var berettiget til at  

 fratrække  

 advokat- og revisorudgifter efter ligningslovens § 8 J i forbindelse med  

 at holdingselskabet blev stiftet ved apportindskud af aktier.
 Højesterets dom:
 Sagen drejede sig om, hvorvidt der var hjemmel i ligningslovens  

 § 8 J, stk. 1 og stk. 2 til fradrag for udgifter til advokat  

 og  

 revisor i forbindelse med stiftelse af et holdingselskab.
 Det er en betingelse efter ligningslovens § 8 J, at der er  

 tale om udgifter, der er afholdt i forbindelse med etablering af en  

 erhvervsvirksomhed  

 eller udvidelse af en bestående erhvervsvirksomhed.
Selskabet blev stiftet i 1997 ved skattefri aktieombytning.  

 Selskabets faktiske aktivitet bestod i at eje datterselskabet, eje  

 obligationer  

 og foretage udlån til datterselskabet.
Selskabets indtægter bestod af  

 renteindtægter  

 fra obligationer og tilgodehavender i datterselskabet.
 Højesterets  

 begrundelse og resultat:
»Ifølge aktieselskabslovens  

 § 1, stk. 1, og anpartsselskabslovens § 1, stk. 1, skal  

 aktie- og anpartsselskaber være erhvervsdrivende, og det er i selskabsretten  

 anerkendt, at kravet herom er opfyldt også for så vidt angår selskaber, hvis  

 virksomhed alene består i at besidde aktier eller anparter i et eller flere  

 datterselskaber.
Udgangspunktet må på denne baggrund være, at sådanne  

 moderselskaber også anses for erhvervsdrivende ved anvendelsen af de  

 skatteretlige regler.
Da der hverken i ordlyden i ligningslovens § 8 J, i forarbejderne  

 til bestemmelsen eller i oplysningerne om selskabets virksomhed er holdepunkt  

 for et modsat resultat, må etablering af selskabet herefter anset for en  

 etablering af en erhvervsvirksomhed, således at selskabet i medfør af  

 bestemmelsen kan fradrage udgifter til advokat og revisor afholdt i  

 forbindelse  

 med etablering.
Dette resultat er også bedst stemmende med  

 skattemyndighedernes  

 anerkendelse af, at selskabet i medfør af statsskattelovens § 6,  

 stk. 1, litra a, har fradragsret for de løbende udgifter til revision og  

 regnskabsassistance.« Hidtidig praksis:
 Det har tidligere været antaget i praksis, at det forhold, at et  

 holdingselskab ejede aktier i et datterselskab, ikke i sig selv medførte, at  

 holdingselskabets virksomhed kunne anses som erhvervsvirksomhed i relation  

 til  

 ligningslovens § 8 J.
 Udgifter til advokat og revisor i forbindelse med stiftelse af  

 holdingselskaber var derfor ikke fradragsberettiget.
 Dommens  

 konsekvenser:
Der er nu fradragsret for udgifter til advokat og revisor i  

 forbindelse med stiftelse af holdingselskaber, idet det lægges til grund, at  

 et  

 selskab, som alene besidder aktier eller anparter i et eller flere  

 datterselskaber, anses for erhvervsdrivende i henhold til ligningslovens  

 § 8 J.
De øvrige betingelser i ligningslovens § 8 J forudsættes  

 opfyldt.
 Selskaber, der tidligere er nægtet fradrag i en situation, som  

 omhandlet i Højesterets dom, kan få genoptaget deres skatteansættelse i  

 henhold  

 til dette cirkulære.
 Generelle regler  

 for genoptagelse:
I henhold til skattestyrelseslovens § 34, stk. 2, kan  

 der ske genoptagelse, hvis anmodning herom fremsættes senest den 1. maj i det  

 4. år efter udløbet af de pågældende indkomstår.
Er den skattepligtiges  

 indkomstår ikke sammenfaldende med kalenderåret, regnes fristen fra udløbet  

 af  

 det år, som indkomsten træder i stedet for, jf. skattestyrelseslovens  

 § 34, stk. 6.
 Hvis fristen i skattestyrelseslovens § 34, stk. 2, er  

 udløbet, kan der i henhold til skattestyrelseslovens § 35, stk. 1,  

 nr. 7, endvidere efter anmodning ske ekstraordinær genoptagelse fra og med  

 det  

 indkomstår, der har været til prøvelse, eller fra og med det indkomstår, der  

 er  

 påbegyndt, men endnu ikke er udløbet 5 år forud for underkendelse af praksis.
 Den underkendte praksis vedrører indkomståret 1997, og der kan  

 dermed ske genoptagelse fra og med dette indkomstår.
 Efter skattestyrelseslovens § 35, stk. 2, skal anmodning  

 om genoptagelse efter skattestyrelseslovens § 35, stk. 1, nr. 7,  

 fremsættes 6 måneder efter, at den skattepligtige er kommet til kundskab om  

 det  

 forhold, der begrunder fravigelsen af fristen i § 34. Fristen regnes fra  

 offentliggørelsen af dette cirkulære på ToldSkats hjemmeside.
 Anmodning om genoptagelse af skatteansættelserne skal indgives til  

 den skatteansættende myndighed, jf. skattestyrelseslovens § 35,  

 stk. 3.
 Den skatteansættende myndighed bedes genoptage ansættelserne for  

 de pågældende år, hvis de bliver bekendt med, at der er selskaber, der er  

 lignet forkert, eller hvis de bliver anmodet herom.
 Cirkulæret bortfalder den 1. juni 2005.
Told- og Skattestyrelsen, den 30. november  

 2004 Ole Kjær /Kim Lohse 1)  

 I Told- og Skattestyrelsens interne nummerrække har cirkulæret nr. 2004-33.
