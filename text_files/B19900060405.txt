I henhold til § 2, stk. 3 og 4, i lov om styrelse af højere uddannelsesinstitutioner, jf. lovbekendtgørelse nr. 358 af 26. maj 1989, fastsættes:
Uddannelsernes formål og struktur § 1.  Akademiingeniøruddannelsens formål er at uddanne  

 ingeniører, der kan § 2.  Civilingeniøruddannelsens formål er ud over  

 akademiingeniøruddannelsens formål, jf. § 1, at uddanne ingeniører, der kan § 3.  Akademiingeniøruddannelsen varer 41 måneder og  

 består af den teknisk-naturvidenskabelige basisuddannelse (1.-2. semester) og  

 en overbygningsuddannelse (3.-7. semester).
 Stk. 2.  Civilingeniøruddannelsen varer 58 måneder og  

 består af den teknisk-naturvidenskabelige basisuddannelse (1.-2. semester) og  

 en overbygningsuddannelse (3.-10. semester), hvoraf 3.-6. semester er fælles  

 med akademiingeniøruddannelsen.
 § 4.  Om den teknisk- naturvidenskabelige  

 basisuddannelse henvises til bekendtgørelse om fællesbestemmelser om  

 uddannelserne ved Aalborg Universitetscenter (fællesbekendtgørelsen). Om  

 overbygningsuddannelserne henvises til bestemmelserne nedenfor samt til  

 fællesbekendtgørelsen.
Uddannelsernes indhold § 5.  Uddannelserne opbygges på 3.-6. semester og på  

 7. semester på akademiingeniøruddannelsen inden for forskellige sektorer.
På  

 civilingeniøruddannelsen opbygges uddannelsen på 7.-10. semester inden for  

 forskellige linier.
En sektor eller linie er en af universitetscentret  

 godkendt fagkombination, der udgør en faglig indholdsmæssig helhed, som  

 opfylder uddannelsens formål.
Inden for en sektor eller linie kan der  

 etableres forskellige mulige studieforløb.
§ 6.  Den studerende følger i hvert semester med  

 undtagelse af de semestre, der er nævnt i stk. 2, een projektenhed (et  

 projektarbejde med tilknyttede kurser), studieenhedskurser og frie  

 studieaktiviteter, der tilsammen udgør en studieenhed, jf.  

 fællesbekendtgørelsens § 5. Studieforløb, projektenheder og  

 studieenhedskurser kan være fælles for flere sektorer eller linier.
Arbejdet  

 med projektenhederne udgør normalt 3/4 af studieenhedens arbejdstid.
Frie  

 studieaktiviteter kan højst udgøre 1/10 af studieenhedens arbejdstid.
 Stk. 2.  I 7. semester på akademiingeniøruddannelsen og  

 i 10. semester på civilingeniøruddannelsen afsluttes  

 overbygningsuddannelserne med et større selvstændigt arbejde, et  

 afgangsprojekt.
 § 7.  Uddannelsernes nærmere indhold fastsættes i  

 studieordninger for de enkelte sektorer og linier, herunder hvilke  

 uddannelsesforløb i 3.-6. semester der er adgangsgivende til de enkelte  

 civilingeniørlinier.
Stk. 2.  Universitetscentret kan tillade, at en  

 studerende begynder på en civilingeniørlinies 7. semester, uanset at den  

 studerende ikke har gennemført 3.-6. semester i den eller de sektorer, der  

 efter stk. 1 er adgangsgivende til den pågældende linie.
For sådanne  

 studerende fastsætter universitetscentret, hvilke supplerende  

 studieaktiviteter den studerende eventuelt skal gennemføre.
 § 8.  En studerende kan i et eller flere semestre  

 efter universitetscentrets godkendelse vælge projektenheder og  

 studieenhedskurser uden for den sektor eller linie, den studerende følger.
 Stk. 2.  I 8.-9. semester kan i stedet for  

 projektenhederne indgå et specialiseringsår efter universitetscentrets  

 godkendelse, jf. fællesbekendtgørelsens § 8. Specialiseringsåret erstatter  

 projektenhederne i de to semestre og bedømmes som en projektenhed ved  

 afslutningen af 9. semester.
§ 9.  Afgangsprojektet, jf. § 6. stk. 2, skal  

 dokumentere den studerendes færdigheder i at anvende relevante teorier og  

 metoder under arbejdet med et afgrænset fagligt emne.
Projektet skal  

 afgrænses således, at det kan gennemføres inden for 1 semesters varighed.
Stk. 2.  Emnet for afgangsprojektet vælges af den  

 studerende og godkendes af universitetscentret.
Emnet skal give den  

 studerende mulighed for at arbejde på et tilstrækkeligt højt niveau inden for  

 uddannelsens faglige emnekreds.
Bedømmelse § 10.  Som hovedregel gives der karakter efter  

 13-skalaen ved bedømmelsen af projektenhederne i overbygningsuddannelserne.
 Stk. 2.  Ved studieordning kan det fastlægges, at  

 enkelte projektenheder bedømmes med bestået/ikke bestået.
 Stk. 3.  For at bestå en projektenhed, eller et  

 studieenhedskursus, jf. § 11, stk. 2, efter 13-skalaen kræves, at der opnås  

 karakteren 6 eller derover.
 § 11.  Som hovedregel gives der ved bedømmelsen af  

 studieenhedskurser i overbygningsuddannelserne bestået/ikke bestået.
 Stk. 2.  Ved studieordning kan det fastlægges, at  

 enkelte studieenhedskurser bedømmes med karakterer efter 13-skalaen.
Stk. 3.  I studieordningen gives nærmere regler for  

 prøveformen.
Det kan her bestemmes, at bedømmelsen foretages samtidig med  

 bedømmelsen af en bestemt projektenhed, hvor kursets stof naturligt kan  

 inddrages i drøftelsen af projektet.
Stk. 4.  Studieenhedskurser skal for den enkelte  

 studerende være bestået inden påbegyndelsen af det 3. semester efter kursets  

 afholdelse.
Universitetscentret kan dispensere fra denne regel, når der  

 foreligger usædvanlige forhold.
 § 12.  Bedømmelsen af en projektenhed sker ved et  

 fremlæggelsesseminar, der har til formål dels at give en samlet vurdering af  

 det aktuelle projekt, dels at give grundlag for en individuel vurdering af,  

 om den enkelte studerende har nået projektenhedens mål.
 Stk. 2.  Bedømmelsen af en projektenhed kan være ekstern  

 eller intern, jf. fællesbekendtgørelsens § 14.
 Stk. 3.  Ved intern bedømmelse af en projektenhed  

 medvirker læreren(ne), der har fungeret som vejleder, og en intern censor.  

 Den interne censor er en lærer, der normalt ikke har vejledt eller undervist  

 de studerende ved projektenheden.
Stk. 4.  Projektenheden skal for den enkelte studerende  

 være bestået inden påbegyndelse af det 2. semester efter projektenhedens  

 afholdelse.
Universitetscentret kan dispensere fra denne regel, når der  

 foreligger usædvanlige forhold.
§ 13.  Der afholdes ekstern prøve efter 5. eller 6.  

 semester og efter 8. eller 9. semester, jf. dog § 8, stk. 2, fastlagt ved  

 studieordning.
Prøven afvikles som beskrevet i § 12, stk. 1. I samtalen skal  

 indgå den studerendes anvendelse af det pensum, der indgår i projektenheden.  

 De nærmere regler om prøvens omfang, form og bedømmelse fastsættes ved  

 studieordning, jf. dog stk. 2 og 3.
 Stk. 2.  I bedømmelsen deltager 1 ekstern censor.
 Stk. 3.  Der gives 1 karakter efter 13-skalaen.
§ 14.  Der afholdes ekstern prøve i form af bedømmelse  

 af et afgangsprojekt efter 7. semester af akademiingeniøruddannelsen, og 10.  

 semester af civilingeniøruddannelsen.
Bedømmelsen foretages som en  

 helhedsvurdering på grundlag af projektrapporten og en samtale om projektet  

 mellem den studerende (de studerende), lærer(e) og censor(er).
 Stk. 2.  I bedømmelsen deltager 1 eller 2 eksterne  

 censorer.
 Stk. 3.  Der gives 1 karakter efter 13-skalaen.
Stk. 4.  Afgangsprojektet kan udarbejdes individuelt  

 eller af en gruppe studerende i fællesskab.
I sidstnævnte fald skal den  

 indsats, den enkelte deltager har ydet under arbejdet med projektet,  

 konstateres ved drøftelsen, hvis den ikke fremgår af rapporten.
 Stk. 5.  Deltagelse i prøven er betinget af, at den  

 studerendes forudgående studieaktiviteter er bestået, og at den studerende  

 har fremlagt et afgangsprojekt.
Andre bestemmelser § 15.  Inden en studieordning fastsættes, tager  

 universitetscentret kontakt til aftagerrepræsentanter.
 § 16.  Universitetscentret udsteder bevis for  

 gennemført uddannelse med angivelse af den betegnelse, uddannelsen giver ret  

 til.
 Stk. 2.  Den, der har bestået akademiingeniøreksamen i  

 henhold til denne bekendtgørelse, betegnes akademiingeniør, »Bachelor of  

 Science in Engineering«.
 Stk. 3.  Den, der har bestået civilingeniøreksamen i  

 henhold til denne bekendtgørelse, betegnes civilingeniør, polyteknisk  

 kandidat, candidatus(a) polytechnices (cand.polyt.), »Master of Science  

 in Engineering«, »Ingeenieur diplome«, »Diplomingeniør  

 (Uni.)».
 Stk. 4.  Til uddannelserne kan der knyttes en  

 specialebetegnelse, der skal være godkendt af universitetscentret.  

 Betegnelsen optages i eksamensbeviset.
Stk. 5.  Eksamensbeviset bilægges en fortegnelse over de  

 projektenheder og andre studieaktiviteter, der er fulgt under uddannelsen,  

 samt oplysning om emnet for det udførte afgangsprojekt.
Der henvises i øvrigt  

 til fællesbekendtgørelsens § 22 og § 23.
 § 17.  Den, der har gennemført en  

 kombinationsuddannelse i henhold til fællesbekendtgørelsens § 4, kan, hvis  

 uddannelsen i det væsentlige sammensættes af uddannelsestilbud fra  

 ingeniøruddannelserne, opnå betegnelsen akademiingeniør henholdsvis  

 civilingeniør efter universitetscentrets godkendelse.
Ikrafttræden § 18.  Bekendtgørelsen træder i kraft den 1. september  

 1990.
 Stk. 2.  Universitetscentret fastsætter nærmere  

 bestemmelser for studerende, der er begyndt på uddannelserne efter de  

 hidtidige bestemmelser, og afgør, hvornår der sidste gang afholdes prøver  

 efter de hidtidige bestemmelser.
 Stk. 3.  Bekendtgørelse nr. 663 af 18. december 1975 om  

 akademi- og civilingeniøruddannelserne ved Aalborg Universitetscenter  

 ophæves.
