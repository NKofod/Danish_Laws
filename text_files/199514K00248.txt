Nr BTL 248 Betænkning over Forslag til lov om ændring af lov om registreringsafgift  

 af motorkøretøjer m.v. (Ændring af bestemmelsen om maksimumspris som  

 afgiftspligtig værdi)   

 Nr L 248 1995-96, 1. samling Afgivet af Skatteudvalget Afgivet: 19960522 Udvalget har behandlet lovforslaget i nogle møder, og har herunder stillet et spørgsmål til skatteministeren, som denne har besvaret skriftligt.
 Endvidere har udvalget modtaget skriftlig og/eller mundtlig henvendelse  

 fra:
Andersen & Martini A/S, AutoBang, Automobil-Importørernes Sammenslutning, Danmarks Automobilforhandler Forening, Danske Biludlejere og Danske Motorcyklisters Råd.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller udvalget lovforslaget til vedtagelse med  

 det af skatteministeren stillede ændringsforslag.
 ÆndringsforslagAf skatteministeren, tiltrådt af udvalget:
 Til § 2 1) Paragraffen affattes således:
»§ 2 Loven træder i kraft den 1. juli 1996. Loven får  

 virkning for priser, der er anmeldt pr. 1. oktober 1996 eller senere.« Bemærkninger Til nr. 1 I kommentarer til henvendelserne til Skatteudvalget fra Danmarks  

 Automobilforhandler Forening og Automobil-Importørernes Sammenslutning  

 vedrørende L 248 er det blevet lovet organisationerne, at de vil blive  

 inddraget i Skatteministeriets tilrettelæggelse af de administrative rammer  

 for den ordning, der etableres med lovforslaget.
 For at dette arbejde kan være afsluttet i god tid, inden den nye ordning  

 skal anvendes, foreslås det, at lovens ikrafttrædelsesbestemmelse ændres, så  

 loven først får virkning for priser, der er anmeldt pr. 1. oktober 1996 eller  

 senere.
Jacob Buksti (S) nfmd.
Pia Gjellerup (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kristian Thulesen Dahl (DF) Fremskridtspartiet havde ikke medlemmer i udvalget.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder modtaget skriftlige og/eller mundtlige henvendelser fra Lars Bang, Valby, og Danske Motorcyklisters Råd.
 Herefter indstiller udvalget lovforslaget til vedtagelse i  

 den affattelse, hvori det foreligger efter 2. behandling.
Et mindretal (Venstres, Det Konservative Folkepartis og Dansk Folkepartis  

 medlemmer af udvalget) mener, at det er rimeligt, at der indføres en bindende  

 forhåndsvurdering af importerede motorkøretøjer.
Det er i forvejen teknisk  

 muligt at foretage en sådan vurdering ud fra oplysninger om køretøjets data  

 og ekstraudstyr m.v.
Den nuværende lovgivning medfører lange sagsbehandlingstider og - for  

 nogle - pludselige store ubehagelige ekstraregninger.
Lovforslaget løser ikke  

 retssikkerhedsproblemet for den dansker, der efter betalt depositum og  

 videresalg af bilen flere måneder efter importen risikerer at få en  

 ekstraregning på flere hundrede tusinde kroner.
 Mindretallet vil derfor overveje at fremsætte forslag om bindende  

 forhåndsvurdering i næste folketingssamling.
Jacob Buksti (S) nfmd.
Pia Gjellerup (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kristian Thulesen Dahl (DF)  

 Fremskridtspartiet havde ikke medlemmer i udvalget.
