Nr BTL 239 Betænkning over Forslag til lov om tilvejebringelse af lære- og  

 praktikpladser   

 Nr L 239 1989-90, 1. samling Afgivet af Uddannelsesudvalget Afgivet: 19900525 Udvalget har behandlet lovforslaget i nogle møder og har herunder stillet spørgsmål til undervisnings- og forskningsministeren, som denne har besvaret skriftligt.
To af udvalgets spørgsmål og ministerens besvarelse heraf samt en oversigt over antallet af praktikpladssøgende elever, udarbejdet af Undervisnings- og Forskningsministeriet, er medtaget som bilag til betænkningen.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
Et mindretal inden for flertallet (Socialistisk Folkepartis medlemmer af  

 udvalget) ønsker samtidig at understrege, at partiet langtfra betragter  

 lovforslaget som tilstrækkeligt.
SF mener ikke, at lære- og  

 praktikpladsproblemet er løst med vedtagelsen af dette lovforslag.
SF betragter lovforslaget som en murbrækker for, at elever, der har  

 gennemført basisåret, nu får ret til en praktikplads eller  

 praktikpladskompenserende undervisning i henhold til lovens § 2, men SF tror  

 ikke på, at loven i sig selv - kombineret med de mange initiativer, som er  

 iværksat på baggrund af teknikerudvalgets forslag - sikrer et tilstrækkeligt  

 antal praktikpladser.
SF deler deror heller ikke den optimisme, der ligger i  

 ministerens svar på udvalgets spørgsmål 8, jf. bilaget til betænkningen.
SF  

 håber selvfølgelig, at optimismen også holder til efteråret, når der skal ske  

 en vurdering af, hvor mange praktikpladssøgende der skal have  

 praktikpladskompenserende undervisning.
 SF frygter, at det regnestykke, som ligger til grund for ministerens  

 optimisme i svaret på udvalgets spørgsmål 11, som er medtaget i bilaget til  

 betænkningen, langtfra kommer til at holde stik, og at ganske mange unge skal  

 have praktikpladskompenserende undervisning, hvilket ikke er realistisk at  

 etablere i stort omfang.
Som det fremgår af ministerens besvarelse af spørgsmål 11, er en sådan  

 undervisning meget dyr - både for arbejdsgiverne og staten - og når alle er  

 enige om, at det er en nødløsning, burde Folketinget efter SF's opfattelse  

 allerede nu have forhøjet arbejdsgiverbidraget til AER, hvorved de  

 arbejdsgivere, der antager praktikelever, kunne præmieres, mens  

 arbejdsgivere, der ikke gør det, kunne straffes økonomisk.
Det er den form  

 for »gulerod-pisk« princip, som SF også tidligere har talt for.
Under alle omstændigheder tror SF ikke, at problemet er løst med  

 vedtagelsen af dette lovforslag.
Det kan naturligvis anspore arbejdsgivere  

 til at antage flere praktikelever, men som det fremgår af den oversigt over  

 antallet af praktikpladssøgende elever, der er medtaget i bilaget, drejer det  

 sig om ganske mange pladser, der skal skaffes mere i 1990 end tidligere år.
Endelig vil SF godt understrege problemet vedrørende de  

 praktikpladssøgende fra 1989, som stadig er uden praktikplads.
Som det  

 fremgår af oversigten, var det pr. 1. februar 1990 5.807 eller 16,1 pct.
For  

 denne ganske store gruppe giver vedtagelsen af dette lovforslag kun ringe  

 forhåbning, når problemerne for dem, der afslutter i 1990, først skal løses.
 Men uanset disse kritiske bemærkninger indstiller SF lovforslaget til  

 vedtagelse, idet det vil kunne bruges som murbrækker til at sikre alle, der  

 afslutter basisåret, en praktikplads, hvilket er det helt afgørende for SF.
 Et andet mindretal inden for flertallet (Centrum-Demokraternes medlem af  

 udvalget) ønsker at udtrykke skepsis med hensyn til lovforslagets  

 gennemslagskraft, medmindre dansk erhvervsliv selv yder en ekstra indsats for  

 at fremskaffe flere lære- og praktikpladser.
Praktikpladskompenserende undervisning er en nødløsning og bør derfor kun  

 anvendes, hvor alle andre muligheder er udelukket.
Centrum-Demokraterne  

 ønsker endvidere at understrege, at unge, der får praktikpladskompenserende  

 undervisning, ikke bør stilles ringere end de unge, der har haft normal  

 praktik i en virksomhed.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
Mindretallet er imod loven ud fra det synspunkt, at mindretallet ikke tror  

 på, at dette forsøgsprojekt vil lykkes.
Det eneste, der vil ske, er, at der  

 vil blive brugt en del af millionerne i Arbejdsgivernes Elevrefusion til  

 ingen nytte.
 Herudover kan det ikke undgås, at der vil komme flere offentlige udgifter  

 på finansloven, når man skal til at indføre hel eller delvis  

 kompetencegivende erhvervsuddannelser på skolerne, idet ekstra lærertimer og  

 specielt udstyr vil være særlig udgiftskrævende.
I øvrigt er det således, at elever, der udelukkende har gået på skole og  

 taget en uddannelse, efter mindretallets opfattelse ikke vil være de mest  

 eftertragtede på arbejdsmarkedet efter endt uddannelse.
Erhvervslivet vil  

 naturligvis helst tage elever, der har været i erhvervslivet tidligere.
 Uddannelserne er kunstige, og hvis det endelig lykkes at presse  

 arbejdsgivere til at tage nogle ekstra lærlinge, vil der naturligt i den  

 anden ende komme flere af de uddannede ud i arbejdsløshed.
Når der er et vist antal arbejdstimer i samfundet, bliver der ikke  

 pludselig flere ved indførelsen af denne lov.
Konklusionen vil derfor være,  

 at antallet af arbejdsløse med en uddannelse vil stige.
Eva Møller (KF) fmd.
Annelise Gotfredsen (KF) Merete Aarup (KF)  

 Inge Dahl-Sørensen (V) Else Winther Andersen (V) Pia Dahl (FP) Marianne  

 Jelved (RV) Jette Pors (CD) nfmd.
Lysholm Christensen (KRF) Jytte  

 Andersen (S) Helle Degn (S) Pernille Forchhammer (S) Anna-Marie Hansen (S)  

 Frank Jensen (S) Lone Møller (S) Aage Frandsen (SF) Hanne Thanning Jacobsen  

 (SF) Bilag 2 af udvalget stillede spørgsmål til undervisnings- og  

 forskningsministeren og dennes besvarelse heraf samt en oversigt over  

 antallet af praktikpladssøgende elever Spørgsmål 8:
Hvad skønnes den praktikpladskompenserende undervisning at koste, gerne  

 belyst ved nogle eksempler? Svar:
 Det forudsættes, at der vil blive tale om »produktionslignende«  

 undervisning i værksteder og på små hold og med en undervisningstid, der vil  

 svare til den normale arbejdstid.
Der vil derfor blive anvendt den takst pr. årselev til de direkte  

 undervisningsudgifter (dvs. lærerløn, løn til værkstedspersonale, materialer  

 og udstyr), der svarer til den takst, der i 1991 vil blive anvendt til den  

 mest udstyrs- og materialekrævende undervisning på lærling- og efg 2.  

 dels-uddannelserne på de tekniske skoler.
Det skønnes, at udgifterne vil være  

 tilsvarende på handelsskolerne, idet der her i vidt omfang skal etableres  

 kontor- og butiksværksteder.
 Taksten udgør 67.000 kr. pr. årselev.
 Fællesudgifterne (husleje, bygningsdrift, administration m.v.) udgør på de  

 tekniske skoler 25.000 kr. pr. årselev og på handelsskolerne 11.000 kr. pr.  

 årselev.
 Elevernes godtgørelse i den forøgede skoletid udgør ca. 70.000 pr.  

 årselev.
 Udgiften pr. årselev (40 uger) er således 162.000 kr. på de  

 tekniske skoler og 148.000 kr. på handelsskolerne.
Efg 2.dels-uddannelsen varer normalt 3 år (svarende til 135 uger) for de  

 tekniske uddannelser, heraf er ca. 30 uger normal skoleundervisning.
Dvs. at  

 den praktikpladskompenserende undervisning maksimalt kan udgøre 105 uger.
På handelsuddannelserne varer Efg 2.del 2 år eller 90 uger, hvoraf 6 uger  

 er normal skoleundervisning.
Dvs. at den praktikpladskompenserende  

 undervisning maksimalt kan udgøre 84 uger.
 Et maksimalt forløb herefter vil koste pr. elev:
 Der er i disse beregninger ikke taget hensyn til etableringsomkostninger  

 eller behov for skolehjemsophold.
 Spørgsmål 11:
Der udbedes et skøn over, hvor mange egnede praktikpladssøgende elever,  

 der afslutter basisåret i sommeren 1990, der ikke vil have en praktikplads  

 pr. 1. oktober 1990? Svar:
 Det skal indledningsvis nævnes, at lovforslaget er tænkt som en  

 nødløsning, der skal bringes i anvendelse, såfremt det ikke i forbindelse med  

 kampagner, initiativer fra de faglige udvalg m.v. lykkes at fremskaffe det  

 tilstrækkelige antal praktikpladser.
 Det kan oplyses, at af den årgang, der afslutter basisuddannelsen i juni  

 1990, var 13.827 den 1. maj 1990 registreret som praktikpladssøgende.
 Frem til 1. september 1990 forventes antallet af praktikpladssøgende som  

 følge af den almindelige tilgang af uddannelsesaftaler reduceret med 4.500  

 til i alt 9.327 praktikpladssøgende.
 Aktion genbesættelse, initiativer fra de faglige udvalg samt opfølgning på  

 Teknikerudvalgets anbefalinger om initiativer, der umiddelbart vil blive  

 iværksat, jf. tillige svar på spørgsmål 6, forventes at reducere antallet af  

 praktikpladssøgende frem til den 1. september med yderligere 6.000.
Herudover skal nævnes, at kommunerne pr. 1. januar 1991 etablerer godt  

 7.000 kommunale elevpladser til social- og sundhedshjælpere.
Kommunerne vil  

 allerede i løbet af efteråret 1990 begynde ansættelsesproceduren, og ifølge  

 teknikerrapporten forventes initiativet at reducere antallet af lære- og  

 praktikpladssøgende i størrelsesordenen 2.500 pladser.
Endvidere betyder forsvarsforliget, at væsentlig flere unge vil finde  

 beskæftigelse inden for militæret.
Alene i 1990 stiger antallet af  

 værnepligtige med 900 årsværk.
 Endelig skal nævnes oprettelse af flere pladser på blandt andet HTX med  

 200 ekstra pladser i 1990.
På den baggrund må det forventes, at behovet for flere pladser til  

 praktikpladskompenserende undervisning ikke bliver nødvendig.
Men dette  

 afhænger blandt andet af, i hvilken udstrækning de påtænkte initiativer vil  

 lykkes.
