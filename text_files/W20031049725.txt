Klage  

 over utilstrækkelig behandling af en skulderskade Nævnet fandt ikke grundlag for at kritisere lægernes  

 behandling af patienten.
Nævnet lagde for reservelægens vedkommende vægt på,  

 at  

 hun foretog en relevant undersøgelse, og nævnet oplyste, at der ofte ikke  

 foretages yderligere behandling, idet der ofte kun er tale om en delvis  

 overrivning, i hvilket tilfælde patienten vil genvinde funktionen i  

 skulderen,  

 når smerterne aftager.
Vedrørende overlægens behandling lagde nævnet vægt på,  

 at det ved undersøgelsen blev konstateret, at senen ikke var røget, og at han  

 vurderede, at der var tale om en stødlæsion af skulderen, der ville gå over  

 af  

 sig selv.
Nævnet fandt dog grundlag for at kritisere, at overlægen ikke  

 journalførte de objektive fund ved undersøgelsen.
