 Tillæg til vejledning om drift af almene  

 boliger m.v.
Indledning Den 1. juli 1998 trådte lov om leje af almene  

 boliger (lov nr. 968 af 17. december 1997) i kraft.
Loven er en sammenskrivning af de regler, som gælder  

 for leje af almene boliger.
Samtidig er der foretaget enkelte justeringer og  

 tilpasninger af de hidtil gældende lejeretlige regler.
De vigtigste af  

 disse ændringer er omtalt nedenfor.
Den nye almene lejelov indebærer, at der skal  

 etableres beboerklagenævn i alle kommuner, hvor der er alment  

 byggeri.
Nævnene har til opgave at træffe afgørelse i en  

 række tvister mellem udlejere og lejere i det almene byggeri, bl.a. i  

 sager om husordensovertrædelser, vedligeholdelse og  

 istandsættelse ved fraflytning m.v.
Den hidtidige forsøgordning  

 vedrørende husordensovertrædelser er i den forbindelse gjort  

 landsdækkende og permanent for det almene boligbyggeri.
Den almene lejelov indeholder herudover som nævnt en  

 række justeringer og tilpasninger af gældende regler.
De  

 væsentligste af disse er følgende:
forenkling af reglerne om fællesantenner.
De  

 nye regler omhandler bl.a. lejernes adgang til at opsætte individuelle  

 antenner samt til at etablere fællesantenneanlæg forenkling af reglerne om lejernes råderet.  

 Loven indeholder hjemmel til, at udlejer og den enkelte lejer kan indgå  

 individuelle aftaler.
Lejerne får ret til at foretage de samme  

 forbedringer som hidtil samt mulighed for at foretage andre forbedringer og  

 forandringer i det lejede sammenskrivning af reglerne om betaling for varme og  

 vand.
 Det bemærkes, at lov om leje af almene boliger  

 indeholder en udtømmende regulering af lejeforholdet mellem udlejer og  

 lejer.
Loven er desuden præceptiv, d.v.s. at udlejer og  

 lejer kun kan aftale fravigelser fra reglerne i loven i det omfang, der er  

 hjemmel hertil i de enkelte bestemmelser.
Dette gælder såvel  

 aftaler, der indgås før som efter lejeforholdets  

 påbegyndelse.
Administrative ændringer Bolig- og Byministeriet har gennemført  

 ændringer i en række bekendtgørelser som følge af  

 den nye lov.
 Ministeriet har i denne forbindelse udstedt  

 følgende nye bekendtgørelser:
 Bekendtgørelse om drift af almene boliger m.v., jf.  

 bekendtgørelse nr. 372 af 19. juni 1998. Bekendtgørelsen  

 erstatter bekendtgørelse nr. 935 af 28. oktober 1996 med senere  

 ændringer.
 Bekendtgørelse om vedligeholdelse og  

 istandsættelse af almene boliger, jf. bekendtgørelse nr. 371 af  

 19. juni 1998. Bekendtgørelsen erstatter bekendtgørelse nr. 905  

 af 14. oktober 1996.
 Bekendtgørelse om opsigelse i statsstøttede  

 almene ungdomsboliger, jf. bekendtgørelse nr. 370 af 19. juni 1998.  

 Bekendtgørelsen erstatter bekendtgørelse nr. 896 af 10. oktober  

 1996.
 I denne vejledning beskrives de ændringer af  

 gældende regler, som er sket i de nævnte bekendtgørelser.  

 Vejledningen er derfor et tillæg til vejledningen om drift af almene  

 boliger m.v. (december 1996).
 Herudover har Bolig- og Byministeriet foretaget  

 ændringer i bekendtgørelsen om udlejning af almene boliger m.v.  

 og i bekendtgørelsen om sideaktiviteter i almene boligorganisationer  

 m.v.
 Sidstnævnte ændringer er nærmere omtalt  

 henholdsvis i en tillægsvejledning til den eksisterende vejledning om  

 udlejning af almene boliger m.v. og i en revideret udgave af vejledningen om  

 sideaktiviteter i almene boligorganisationer m.v., som Bolig- og  

 Byministeriet samtidig har udsendt.
Autorisation af standardleje- kontrakt Herudover kan oplyses, at Bolig- og Byministeriet har  

 autoriseret en standardlejekontrakt til brug ved udlejning af almene  

 boliger.
Offentligt tilsyn Lov om leje af almene boliger indebærer ikke  

 ændringer i reglerne om kommunalt tilsyn.
Reglerne herom vil - med  

 ganske få undtagelser - fortsat fremgå af lov om almene boliger  

 og støttede private andelsboliger m.v.
Beboerne vil således fortsat kunne henvende sig til  

 den tilsynsførende kommune.
Dette gælder også i sager,  

 hvor der er klageadgang til beboerklagenævnet.
Men kommunen vil, hvis  

 den mener, at sagen ikke vedrører direkte, overordnede  

 tilsynsaspekter, være berettiget til at henvise beboerne til at  

 søge konflikten afgjort ved beboerklagenævnet.
I denne vejledning er medtaget et særligt afsnit om  

 tilsyn.
Afsnittet sigter ikke specielt mod reglerne i den nye almene lejelov,  

 men indeholder nogle generelle oplysninger om Bolig- og Byministeriets  

 overordnede tilsyn med det almene byggeri.
1. Beboerdemokrati Ifølge § 1,stk. 1, i lov om leje af almene boliger  

 gælder loven for leje af følgende boliger:
 Almene boliger, der tilhører en almen  

 boligorganisation.
 Almene ældreboliger, der tilhører en kommune  

 eller en amtskommune.
 Almene ældreboliger, der tilhører en  

 selvejende institution.
 De omtalte boligorganisationer, kommuner, amtskommuner og  

 selvejende institutioner er i loven betegnet som udlejer, jf. lovens §  

 3, stk. 1.
 Den person, som har indgået aftale med udlejer om  

 leje af de nævnte boliger, betegnes som lejer, jf. lovens § 3,  

 stk. 2.
Regler om beboerdemokrati Der er ikke i lov om leje af almene boliger medtaget  

 regler om beboerdemokrati.
 Når der i loven er tillagt udlejeren rettigheder  

 eller forpligtelser, er det således forudsat, at udlejeren  

 udøver disse i overensstemmelse med reglerne om beboerdemokrati i lov  

 om almene boliger samt støttede private andelsboliger m.v. og i  

 forskrifter udstedt i medfør heraf.
 Udlejerens beslutninger må således  

 træffes af det organ i boligorganisationen, som efter de nævnte  

 regler har kompetencen på det pågældende område.  

 Dette vil f.eks. kunne indebære, at udlejerens beslutninger skal  

 træffes af beboerne på et afdelingsmøde.
Tvister Beboerklagenævnet er efter § 101, stk. 1, nr. 1, i  

 lov om leje af almene boliger tillagt kompetence til at træffe  

 afgørelse i tvister om lovligheden af de beslutninger, som er truffet  

 af de beboerdemokratiske organer, jf. kap. 1 og 2 i lov om almene boliger  

 samt støttede private andelsboliger m.v.
 De regler, som gælder for de beboerdemokratiske  

 organers udøvelse af beboerdemokratiet, fremgår dels af den  

 lovgivning, som direkte regulerer den almene sektors virksomhed - herunder de  

 enkelte boligorganisationers vedtægter - dels af den almindelige  

 foreningsret.
Beboerklagenævnet kan f.eks. tage stilling til  

 klager over, at det pågældende organ ikke har været  

 kompetent, at bestemte frister ikke er overholdt, at ikke-stemmeberettigede  

 har stemt osv.
Nævnet kan derimod ikke tage stilling til den del af en  

 beslutning, der omfatter det pågældende organs udøvelse af  

 et skøn.
De omtalte tvister kan indbringes for  

 beboerklagenævnet af alle, som har en retlig interesse i sagen, jf. §  

 101, stk.2, i loven.
Det vil først og fremmest sige beboerne og  

 udlejeren, men f.eks. også bestyrelsen i en almen  

 forretningsførerorganisation og i et alment andelsselskab vil kunne  

 indbringe tvister.
 Finder beboerklagenævnet, at beslutningen ikke er  

 truffet på et lovligt grundlag, kan nævnet erklære  

 beslutningen for ugyldig, hvis manglen ved beslutningen har haft  

 væsentlig betydning for den trufne beslutning.
I visse tilfælde vil beboerklagenævnet dog  

 efter almindelige forvaltningsretlige principper kunne beslutte, at en ellers  

 ugyldig beslutning alligevel bør bevare sin gyldighed.
Som eksempel  

 herpå kan nævnes tilfælde, hvor beslutningens ugyldighed  

 ville indebære "tab af værdier".
 Tvister skal indbringes for nævnet inden 4 uger,  

 efter at beslutningen er truffet, og nævnet kan tillægge  

 indbringelsen opsættende virkning.
 Klagefristen omfatter også ugyldighedsindsigelser.  

 En klager er dog ikke afskåret fra at indbringe en indsigelse om  

 ugyldighed for boligretten.
 Beboerklagenævnet orienterer kommunalbestyrelsen om  

 nævnets afgørelser på dette område, jf. lovens §  

 101, stk. 3. Det forudsættes i denne forbindelse, at  

 kommunalbestyrelsen lægger de konkrete afgørelser, som  

 beboerklagenævnet træffer, til grund for dens tilsyn både i  

 konkrete sager, men også i dens mere overordnede tilsyn med  

 boligorganisationerne.
 2. Lejefastsættelse m.v.
Reglerne om lejefastsættelse fremgår dels af  

 kap. 3 i lov om leje af almene boliger, dels af kap. 3 i lov om almene  

 boliger samt støttede private andelsboliger m.v.
Bestemmelserne er  

 nærmere uddybet i kap. 17 i bekendtgørelsen om drift af almene  

 boliger m.v.
Lejefastsættelse Lov om leje af almene boliger indebærer ikke  

 ændringer i de gældende regler om lejefastsættelse for  

 almene boliger.
 Den samlede leje for en afdelings boliger og lokaler skal  

 fortsat fastsættes således, at den giver afdelingen mulighed for  

 af sine indtægter at afholde de udgifter, der er forbundet med driften  

 (balanceleje).
 Der henvises i denne forbindelse til § 9, stk. 1, i lov om  

 leje af almene boliger og § 45, stk. 1, i lov om almene boliger samt  

 støttede private andelsboliger m.v.
 Den almene lejelov bevirker heller ikke ændringer i  

 de gældende regler om huslejens fordeling på de enkelte  

 lejemål.
 Endelig er der ikke sket ændringer med hensyn til  

 kommunalt tilsyn med huslejefastsættelsen og huslejens fordeling  

 på de enkelte lejemål.
Varsling af huslejeforhøjelser Derimod er der sket visse ændringer med hensyn til  

 varslinger af huslejeforhøjelser.
Varslinger af  

 huslejeforhøjelser skal ske med 3 måneders varsel, jf. § 10,  

 stk.1, i lov om leje af almene boliger.
Der er ikke længere hjemmel  

 til, at der i lejekontrakten kan tages forbehold om 1 måneds  

 varsel.
 Hvis udlejeren har varslet med for kort varsel, er lejeren  

 først forpligtet til at betale forhøjelsen fra det tidspunkt,  

 hvor et tidsmæssigt korrekt afgivet varsel ville have haft  

 virkning.
 Ifølge § 10, stk. 5, i loven skal krav om  

 forhøjelse af lejen varsles skriftligt over for den enkelte lejer med  

 det ovenfor omtalte varsel på 3 måneder og indeholde oplysning om  

 forhøjelsens beregning, grunden til forhøjelsen og  

 forhøjelsens størrelse angivet i kr. pr. måned.
 Bliver udlejeren bekendt med, at varslingsskrivelsen ikke  

 opfylder disse krav, skal udlejeren ifølge lovens § 10, stk. 6,  

 hurtigst muligt skriftligt orientere samtlige berørte lejere herom.  

 Orienteringen skal samtidig indeholde de påkrævede oplysninger.  

 Hvis forhøjelsen er sket med for kort varsel, skal lejerne samtidig  

 oplyses om virkningen heraf.
De nævnte regler indebærer, at der ikke  

 længere er forbundet ugyldighedsvirkninger med en tilsidesættelse  

 af krav til varslingsskrivelsens indhold.
Udlejeren er dog som omtalt  

 forpligtet til at berigtige manglende eller utilstrækkelige oplysninger  

 i en skrivelse - som således ikke er en ny varslingsskrivelse - til  

 samtlige berørte lejere.
Det bemærkes, at de ovenfor nævnte krav til  

 indholdet af varslingsskrivelsen også gælder for varslinger af  

 huslejeforhøjelser som følge af stigninger i skatter og  

 afgifter o.lign.
I den forbindelse kan det oplyses, at der er sket en  

 ændring af lov om almene boliger og støttede private  

 andelsboliger m.v., som indebærer, at udlejer kan varsle disse  

 huslejeforhøjelser uden forudgående godkendelse på et  

 afdelingsmøde, jf. denne lovs § 36, stk. 2.
Tvister Endelig er der åbnet mulighed for, at parterne kan  

 få visse typer af tvister afgjort af beboerklagenævnet.
Efter § 12 i lov om leje af almene boliger afgør  

 beboerklagenævnet således uenighed om, hvorvidt en  

 varslingskrivelse opfylder de ovenfor omtalte krav.
Nævnet kan herunder  

 pålægge udlejer at informere de berørte lejere om  

 virkningen af, at en huslejeforhøjelse er varslet med for kort varsel  

 samt at berigtige manglende eller ufuldstændige oplysninger i en  

 varslingsskrivelse.
 Nævnet er derimod ikke tillagt kompetence til at  

 tage stilling til tvister om huslejens størrelse og fordeling, jf. §  

 11 i lov om leje af almene boliger.
 En vurdering af huslejens størrelse og fordeling  

 vil som hidtil alene kunne foretages af den tilsynsførende  

 kommune.
 Hvis der opkræves husleje til dækning af  

 aktiviteter som ligger uden for de almene boligorganisationers lovlige  

 formål, vil spørgsmålet i givet fald kunne indbringes for  

 beboerklagenævnet efter § 101, stk. 1, nr. 1, i lov om leje af almene  

 boliger, jf. afsnit 4.1. i vejledningen om sideaktiviteter i almene  

 boligorganisationer m.v.
3. Vedligeholdelse og istandsættelse Reglerne om vedligeholdelse og istandsættelse  

 fremgår af kap. 6 i lov om leje af almene boliger og af  

 bekendtgørelsen om vedligeholdelse og istandsættelse af almene  

 boliger.
Reglernes anvendelses-område Reglerne gælder for alle de boligtyper, som er  

 omfattet af den almene lejelov.
Reglerne gælder således for  

 almene ungdomsboliger, familieboliger og ældreboliger, jf.§ 1, stk. 1,  

 i ovennævnte bekendtgørelse.
Undtaget fra reglerne er blandede lejemål og  

 enkeltværelser, der er mærkede som familieboliger.
For disse  

 typer af lejemål gælder i stedet reglerne i lov om leje, jf. § 1,  

 stk. 2 i bekendtgørelsen.
Udvendig vedligeholdelse I § 24 i lov om leje af almene boliger er  

 præciseret, at det som altovervejende hovedregel påhviler  

 udlejeren at holde ejendommen og det lejede forvarligt ved lige.
 Dette svarer til de gældende regler på  

 området.
 Som led i denne forpligtelse vedligeholder og fornyer  

 udlejeren bl.a. ruder, vand- og gashaner, elafbrydere, WC-kummer, cisterner,  

 vaskekummer, badekar, køleskabe, komfurer, vaskemaskiner og lignende  

 installationer i det lejede.
En undtagelse fra hovedreglen er, at lejeren vedligeholder  

 og fornyer låse og nøgle.
Det kan dog aftales, at udlejeren  

 også har denne forpligtelse.
 Herudover er der - ligeledes som en undtagelse fra den  

 omtalte hovedregel - åbnet mulighed for, at udlejeren i et  

 vedligeholdelsesreglement kan fastsætte bestemmelser om, at lejeren  

 overtager udlejerens pligt til at vedligeholde og renholde visse  

 nærmere angivne adgangs- og opholdsarealer i umiddelbar tilknytning til  

 boligen, samt til at vedligeholde og renholde udvendigt træværk  

 o.lign., jf. § 24, stk. 4, i loven.
 Bestemmelserne i vedligeholdelsesreglementet gælder  

 for samtlige lejere uanset eventuelle modstående kontraktsbestemmelser,  

 jf. nedenfor.
 Bestemmelsen tager navnlig sigte på tæt-lavt  

 byggeri, men vil også kunne finde anvendelse på f.eks.  

 stuelejligheder med have eller terrasse i etagebyggeri.
 Som eksempler på vedligeholdelsesarbejder, der er  

 omfattet af bestemmelsen, kan nævnes renholdelse, herunder snerydning,  

 af adgangsveje, vedligeholdelse af haver, maling af hegn i skel, skure,  

 garager og carporte m.v.
 Hvis der ikke er fastsat sådanne bestemmelser i  

 vedligeholdelsesreglementet, kan udlejer indgå aftale med den enkelte  

 lejer om, at lejeren overtager den nævnte forpligtelse.
Udlejer kan således kun indgå individuelle  

 aftaler, hvis vedligeholdelsesreglementet intet indeholder om lejers  

 overtagelse af den omtalte vedligeholdelsesforpligtelse.
Det skal  

 understreges, at dette ikke er til hinder for, at der i  

 vedligeholdelsesreglementet fastsættes bestemmelser, som giver  

 udlejeren mulighed for at fravige eller supplere de nævnte regler i  

 reglementet ved aftaler med enkelte lejere.
Reglen forudsætter, at der tages de fornødne  

 individuelle hensyn til lejere, der kan have svært ved at opfylde denne  

 forpligtelse, f.eks. ældre og personer med handicap.
Der bør ved  

 udformningen af reglerne i vedligeholdelsesreglementet - samt ikke mindst ved  

 den praktiske administration af disse - tages særligt højde  

 herfor.
Det forudsættes endvidere, at der ved  

 lejefastsættelsen tages hensyn til de lejere, der enten får en  

 større eller mindre vedligeholdelsesforpligtelse end afdelingens  

 øvrige lejere.
Uenigheder om huslejekonsekvenserne for den enkelte  

 lejer afgøres i givet fald af kommunalbestyrelsen som  

 tilsynsmyndighed.
Indvendig vedligeholdelse Pligten til indvendig vedligeholdelse afhænger af,  

 hvilken vedligeholdelsesmodel udlejeren har valgt, jf. lovens § 25, stk.  

 1.
Der kan som hidtil vælges mellem tre forskellige  

 ordninger.
A- ordning, A-ordning med normalistandsættelsesbeløb  

 (NI-beløb) og B-ordning.
 Under A-ordningerne påhviler vedligeholdelsespligten  

 lejeren, jf. § 26 i loven, og under B-ordningen påhviler  

 vedligeholdelsespligten udlejeren, jf. § 27 i loven.
Der kan fastsættes forskellige  

 vedligeholdelsesordninger for de forskellige boligtyper, d.v.s. almene  

 familie, ungdoms- og ældreboliger, i den enkelte afdeling.
Derimod er  

 der ikke mulighed for at fastsætte forskellige  

 vedligeholdelsesordninger for samme boligtype.
 Den hidtidige bestemmelse om, at ændring af den  

 vedtagne vedligeholdelsesordning tidligst kan ske, når ordningen har  

 været i kraft i 5 år, er ophævet.
Vedligeholdelses- reglementer I lovens § 25, stk. 2, er præciseret, at udlejeren  

 skal udarbejde et vedligeholdelsesreglement, hvoraf det fremgår:
hvilken vedligeholdelsesordning, der gælder for  

 boligerne, hvilke nærmere regler om vedligeholdelse i  

 boperioden og istandsættelse ved fraflytning, der skal gælde,  

 når henholdsvis A-ordningen og B-ordningen finder anvendelse, en nærmere beskrivelse af den standard, som  

 boligerne skal have ved overtagelsen.
 Herudover kan udlejeren som nævnt i  

 vedligeholdelsesreglementet fastsætte bestemmelser om lejerens  

 overtagelse af visse udvendige vedligeholdelsesarbejder, jf. § 24, stk. 4, i  

 loven.
 I almene boligorganisationer træffes udlejerens  

 beslutning om, hvilke bestemmelser, der skal fastsættes i  

 vedligeholdelsesreglementet af boligorganisationens øverste  

 myndighed.
 Den øverste myndighed kan beslutte, hvorvidt og i  

 hvilket omfang beføjelserne i stedet skal tilkomme  

 boligorganisationens bestyrelse eller hver enkelt afdeling, jf. § 3 i  

 bekendtgørelsen om vedligeholdelse og istandsættelse af almene  

 boliger.
Hvad angår almene ældreboliger, der  

 tilhører en kommune eller en amtskommune, vil beslutningen om  

 delegation af den nævnte kompetence skulle træffes af  

 kommunalbestyrelsen eller amtsrådet.
Med hensyn til almene  

 ældreboliger, som tilhører en selvejende institution vil  

 beslutningen skulle træffes af institutionens bestyrelse.
Vedligeholdelsesreglementet gælder for samtlige  

 lejere uanset eventuelle modstående kontraktsbestemmelser.
Om visse  

 lejemål, der ved lejeaftalens indgåelse ikke havde almen status,  

 henvises til lovens § 110, stk. 2.
 Lejeren skal ved lejeaftalens indgåelse have  

 udleveret et eksemplar af reglementet, jf. lovens § 5, stk. 4. Lejerne skal  

 ligeledes informeres om eventuelle senere ændringer af reglementet.
Indflytnings- rapporter Det er endvidere en nydannelse, at udlejeren i forbindelse  

 med lejerens indflytning skal gennemføre et syn af boligen.
Den  

 indflyttende lejer skal indkaldes til synet.
Der er ikke fastsat nogen  

 formkrav vedrørende indkaldelsen.
Et syn kan derfor efter  

 omstændighederne afholdes med meget kort varsel.
 På baggrund af synet udarbejdes en  

 indflytningsrapport, som skal indeholde en nærmere beskrivelse af  

 boligens tilstand.
Hensigten med indflytningssynet er at sikre dokumentation  

 for det lejedes tilstand ved indflytningen.
Det er forudsat, at rapporten  

 underskrives af begge parter, og det kan eventuelt fremgå, på  

 hvilke områder parterne ikke er enige om tilstanden.
 Rapporten udleveres til lejeren ved synet eller sendes til  

 lejeren senest 14 dage efter synet, såfremt denne ikke er tilstede ved  

 synet eller ikke vil kvittere for modtagelsen af rapporten.
 Der henvises i denne forbindelse til §§ 14 og 25 i lov om  

 leje af almene boliger samt §§ 7 og 8 i bekendtgørelsen om  

 vedligeholdelse og istandsættelse af almene boliger.
Der er ikke fastsat sanktioner for overtrædelse af  

 reglerne om indflytningsrapporter.
Manglende udarbejdelse af en rapport vil  

 dog kunne indebære, at udlejeren står svagere, hvis der senere  

 opstår en konflikt om lejemålets tilstand ved indflytningen.
Istandsættelse ved fraflytning Der er ikke foretaget ændringer af de gældende  

 regler om istandsættelse ved fraflytning, herunder vedrørende  

 udførelse af normalistandsættelsesarbejder og arbejder som  

 følge af lejerens misligholdelse.
Fraflytnings- rapporter De gældende regler om afholdelse af syn ved  

 fraflytning er ligeledes opretholdt, herunder om udarbejdelse af en  

 synsraport (fraflytningsrapport).
Tvister I loven er der åbnet mulighed for, at parterne kan  

 få tvister om vedligeholdelse og istandsættelse afgjort af  

 beboerklagenævnet.
Efter § 29 i lov om leje af almene boliger afgør  

 beboerklagenævnet uenighed om lejers pligt til vedligeholdelse  

 og istandsættelse af boligen.
Bestemmelsen omfatter også den  

 udvendige vedligeholdelsesforpligtelse, som måtte påhvile lejeren  

 efter de ovenfor omtalte regler.
 Efter § 30 i samme lov afgør  

 beboerklagenævnet ligeledes uenighed om udlejers pligt til  

 indvendig vedligeholdelse, herunder også sager om udbedring af mangler,  

 som opstår i lejeperioden.
 Derimod omfatter kompetencen ikke udlejerens pligt  

 til udvendig vedligeholdelse.
Nævnet er dog tillagt kompetence for så vidt  

 angår udlejerens pligt til at foretage udvendige  

 vedligeholdelsesarbejder i den enkelte bolig eller i umiddelbar tilknytning  

 til denne.
Der sigtes hermed dels på vedligeholdelsesarbejder i  

 boligen, som ikke falder ind under begrebet indvendig vedligeholdelse -  

 herunder udbedring af mangler, som opstår under lejemålets  

 beståen - dels på de vedligeholdelsesarbejder, som er beskrevet i  

 lovens § 24, stk. 4.
 Endelig er det i bestemmelsen fastslået, at  

 beboerklagenævnet kan pålægge udlejeren at lade bestemte  

 vedligeholdelsesarbejder udføre.
 Hvad særligt angår tvister om  

 istandsættelse ved fraflytning vil beboerklagenævnet bl.a. kunne  

 tage stilling til følgende "konfliktpunkter":
omfanget af normalistandsættelsen (hvilke arbejder  

 skal udføres), spørgsmål om udlejerens overtagelse af  

 udgiften til normalistandsættelsen (A-ordningen), spørgsmålet om eventuel misligholdelse og  

 omfanget heraf, tilsidesættelse af reglerne i forbindelse med syn,  

 endelig opgør-else over istandsættelsesudgifterne og den  

 endelige afregning, og spørgsmålet om prisen for det udførte  

 arbejde (regningens størrelse).
 Som led i sin virksomhed vil beboerklagenævnet kunne  

 foretage besigtigelse af den pågældende bolig såvel inden  

 istandsættelsen som efter istandsættelsen.
 Det følger af § 107 i lov om leje af almene  

 boliger, at tvister, som kan indbringes for beboerklagenævnet, skal  

 forelægges nævnet, inden der eventuelt anlægges sag ved  

 boligretten.
 Tvister, hvor beboerklagenævnet ikke er  

 tillagt kompetence, kan derimod indbringes for boligretten som 1.  

 instans.
 Det ovenfor omtalte gælder også tvister om  

 vedligeholdelse og istandsættelse ved fraflytning, herunder tvister om  

 tilbagebetaling af depositum, jf. afsnit 5 i vejledningen.
4. Lejerens installations- og råderet Reglerne om lejerens ret til at foretage installationer i  

 og forbedringer af det lejede fremgår af kap. 8 i lov om leje af almene  

 boliger.
I kap. 18 i bekendtgørelsen om drift af almene boliger m.v.  

 er der fastsat mere detaljerede regler om råderetten og den  

 tilhørende ret til godtgørelse.
Der er sket væsentlige ændringer af de  

 gældende regler om installations- og råderet.
De nye regler er i  

 hovedtræk beskrevet nærmere nedenfor.
4.1. Reglernes anvendelsesområde Reglerne gælder for alle de boligtyper, som er  

 omfattet af den almene lejelov.
Reglerne gælder således for  

 almene ungdomsboliger, familieboliger og ældreboliger, herunder  

 blandede lejemål og enkeltværelser.
4.2. Installationsretten Sædvanlige installationer Efter lovens § 35 har lejeren ret til at foretage  

 sædvanlige installationer i det lejede, medmindre boligorganisationen  

 kan godtgøre, at ejendommens el- og afløbskapacitet ikke er  

 tilstrækkelig.
Inden lejeren foretager installationen, skal dette  

 meddeles til boligorganisationen.
 Antenner m.v.
Efter lovens § 36, stk. 1, har lejeren ret til at anbringe  

 radio- og fjernsynsantenne på ejendommen efter boligorganisationens  

 nærmere anvisning.
Denne ret omfatter også opsætningen af  

 parabolantenner.
Lejeren har endvidere ret til at etablere kabelforbindelse  

 til fremføring af radio- og tv-programmer, såfremt der er  

 mulighed for tilslutning til kabel-tv i området. Ønsker flere  

 lejere samme programforsyning, kan de beslutte at etablere et  

 fællesantenneanlæg.
Lejerens ret til at opsætte egen antenne og til at  

 etablere kabel-tv Lejerens adgang til at opsætte egen antenne og til  

 at etablere kabel-tv gælder også, selvom boligorganisationen  

 leverer fælles radio- og tv-signaler i ejendommen.
Lejeren skal under  

 alle omstændigheder betale til boligorganisationens programforsyning.  

 Lejeren må altså både betale for den programforsyning,  

 boligorganisationen stiller til rådighed, og for egen  

 programforsyning.
 Det fremgår af lovens § 36, stk. 2, at  

 boligorganisationen kan modsætte sig opsætning af en antenne  

 eller etablering af kabel- tv i følgende tilfælde:
Hvis boligorganisationen kan godtgøre, at  

 anbringelsen vil være til ulempe for ejendommen eller dens beboere.
Som  

 eksempler herpå kan nævnes ejendommens konstruktive forhold eller  

 fredningsmæssige hensyn.
Boligorganisationen kan også  

 modsætte sig installationen, hvis denne indebærer en  

 overtrædelse af anden lovgivning som f.eks. planlovgivningen.
Hvis installationen sker med henblik på at modtage  

 programmer, der allerede er adgang til gennem boligorganisationens  

 fælles tv- og radioforsyning eller gennem et  

 fællesantenneanlæg, der er etableret af lejerne.  

 Boligorganisationen kan i givet fald afvise lejerens anmodning og henvise  

 lejeren til at benytte de eksisterende muligheder for adgang til de  

 pågældende programmer.
Dette gælder formentlig også,  

 selvom modtagelse af de pågældende programmer forudsætter  

 brug af dekoder.
 Boligorganisationen kan derimod ikke nægte  

 opsætning af en antenne ud fra æstetiske hensyn alene.  

 Boligorganisationen kan altså ikke bare henvise til, at antennen vil  

 skæmme ejendommen.
Det kan være hensigtsmæssigt, at  

 boligorganisationen opstiller forskrifter for den fysiske placering af  

 antennen eller kabelforbindelsen.
Dette kan ske i husordenen.
 Lejerens ret til at lade etablere kabel-tv  

 indebærer, at boligorganisationen skal give lejeren adgang til de rum  

 eller de installationer i ejendommen, som er nødvendige for etablering  

 af kabelforbindelser i ejendommen.
Når lejeren opsætter en antenne på  

 ejendommen, kan boligorganisationen efter lovens § 36, stk. 3, forlange, at  

 lejeren indbetaler et rimeligt depositum til sikkerhed for  

 boligorganisationens krav mod lejeren.
Det er ikke muligt at fastlægge  

 nærmere, hvad der skal forstås ved "rimeligt", da  

 størrelsen af beløbet vil afhænge bl.a. af antennens  

 karakter.
 Boligorganisationen kan endvidere efter lovens § 38, stk.  

 2, overfor den enkelte lejer, der har opsat egen antenne, kræve  

 reetablering, når lejeren fraflytter lejemålet.
 Endelig er lejeren efter lovens § 38, stk. 1,  

 erstatningsansvarlig for skader, der forårsages af installationen.  

 Boligorganisationen kan således også forlange, at lejeren tegner  

 en forsikring eller på anden måde stiller den fornødne  

 sikkerhed for opfyldelsen af erstatningsansvaret.
Fællesantenne Boligorganisationen kan alene modsætte sig  

 etableringen af fællesantenneanlæg af samme grunde som  

 nævnt ovenfor under afsnittet om lejerens ret til at opsætte egen  

 antenne og til at etablere kabel-tv.
Hvis flere lejere i ejendommen ønsker at etablere  

 et fællesantenneanlæg, kan boligorganisationen forlange, at de  

 pågældende lejere stifter en antenneforening, som skal stå  

 for drift og etablering af fællesantenneanlægget.
Bestemmelserne  

 herom fremgår af lovens § 36, stk. 4.
Der er ligeledes mulighed for, at lejerne via  

 beboerdemokratiet på afdelingsmødet beslutter, at der skal  

 etableres et fællesantenneanlæg.
I så fald vil samtlige  

 lejere have pligt til at betale til den fælles programforsyning.
Dette  

 gælder også i tilfælde, hvor den enkelte lejer har  

 installeret egen programforsyning via parabol el.lign.
Lejeren kan dog ikke  

 pålægges at nedtage eller flytte en allerede opsat antenne.
 Telestyrelsen har udarbejdet et vejledende regelsæt  

 vedrørende etablering af en antenneforening m.v., som det kan  

 anbefales at anvende i de tilfælde, hvor flere lejere i ejendommen  

 ønsker at etablere et fællesantenneanlæg.
Antenneforeningen skal vælge en bestyrelse, og der  

 skal udarbejdes vedtægter for foreningen.
Bestyrelsen skal oplyse  

 boligorganisationen om, hvem der sidder i bestyrelsen, ligesom bestyrelsen  

 skal sende et eksemplar af foreningens vedtægter til  

 boligorganisationen.
I vedtægterne skal der være fastsat  

 bestemmelse om, at foreningen skal tegne en ansvarsforsikring og en  

 kaskoforsikring vedrørende antennen, således at  

 boligorganisationen sikres dækning for eventuelle udlæg som  

 følge af skader m.v., som forårsages af antennen.
I  

 tilfælde af foreningens ophør er det foreningen, der bærer  

 udgifterne som følge af nedtagning af antennen.
Boligorganisationen kan forlange, at antenneforeningen  

 indbetaler et rimeligt depositum til sikkerhed for boligorganisationens krav  

 mod foreningen.
Der henvises til afsnittet om lejerens ret til at  

 opsætte egen antenne og til at etablere kabel-tv.
 Tilsidesætter lejerne i væsentlig grad de  

 pligter, som de er pålagt efter lovens § 36, stk. 4, kan  

 boligorganisationen efter lovens § 36, stk. 5, kræve  

 fællesantenneanlægget nedtaget.
 Boligorganisationen kan overfor den enkelte lejer, der har  

 været tilsluttet et fællesantenneanlæg, kræve  

 reetablering, når lejeren fraflytter lejemålet.
 Der henvises i øvrigt til afsnit 7 om betaling til  

 fællesantenner m.v.
 Installation af hjælpemidler m.v.
 Efter lovens § 37 har lejeren ret til at installere  

 hjælpemidler m.v. efter bestemmelserne i § 102 i lov om social  

 service.
 Med de nye regler er det ikke længere en generel  

 forudsætning, at der skal ske reetablering ved fraflytning.  

 Boligorganisationen kan dog stille krav om reetablering, ligesom  

 boligorganisationen også kan kræve, at kommunalbestyrelsen  

 garanterer for betaling af reetableringsudgifterne.
Erstatningsansvar Efter lovens § 38 er lejeren erstatningsansvarlig for  

 skader, der forårsages af installationen (sædvanlige  

 installationer, antenner og hjælpemidler). Boligorganisationen kan  

 således også forlange, at lejeren tegner en forsikring eller  

 på anden måde stiller den fornødne sikkerhed for  

 opfyldelsen af et eventuelt erstatningsansvar.
4.3. Råderetten Efter lovens § 39, stk. 1, har lejeren ret til at  

 udføre nærmere fastsatte forbedringer m.v. af boligen.
Retten  

 omfatter de arbejder, som fremgår af den i driftsbekendtgørelsen  

 § 80, stk. 1, fastsatte positivliste.
Der er ikke ændret ved denne  

 liste.
Der er heller ikke ændret ved reglerne om godtgørelse og  

 de generelle krav til råderetsarbejderne.
 Efter de nye regler er der fastsat en præcis  

 afgrænsning mellem afdelingsmødets og boligorganisationens  

 beføjelser, og ordningen er gjort mere fleksibel end den tidligere.  

 Lejerne har således fået mulighed for at udføre flere  

 arbejder end hidtil.
Afdelingsmødets beslutning om mulighed for at  

 gennemføre andre arbejder Lovens § 40, stk. 1, hvorefter udlejeren kan tillade, at  

 lejeren udfører andre arbejder end de arbejder, som er omfattet af  

 positivlisten, er udmøntet i §§ 81 og 82 i  

 driftsbekendtgørelsen.
Afdelingsmødet kan ifølge § 81 beslutte, at  

 lejerne i den pågældende afdeling skal have ret til - ud over de  

 arbejder, som er omfattet af positivlisten - at udføre bestemte andre  

 arbejder.
Kompetencen gælder udelukkende for arbejder, som  

 vedrører den del af det lejede, der ligger uden for selve  

 boligen.
Ejendommens facade, herunder døre og vinduer, betragtes i  

 denne henseende som hørende under afdelingsmødets kompetence.  

 De arbejder, som afdelingsmødet kan træffe beslutning om,  

 gælder både forbedringsarbejder og arbejder, som ikke er  

 forbedringsarbejder.
Forbedringsarbejder er arbejder, som generelt set  

 forøger det lejedes værdi.
Som eksempel på arbejder, som  

 afdelingsmødet kan træffe beslutning om, kan nævnes  

 opførelse af carporte, udhuse og lignende.
 Forbedringsarbejder giver ret til godtgørelse ved  

 fraflytning.
Hvis afdelingsmødet træffer beslutning om, at  

 lejerne kan udføre arbejder, som ikke er forbedringsarbejder, må  

 afdelingsmødet tage stilling til, om der skal ske reetablering ved  

 fraflytning.
Hvis der skal ske reetablering, skal lejeren betale et rimeligt  

 depositum til sikkerhed for reetableringsudgifterne.
Størrelsen af  

 dette depositum fastsættes af boligorganisationen i hvert enkelt  

 tilfælde.
Boligorganisationen skal som hidtil udarbejde en  

 fortegnelse over de arbejder, som lejerne kan udføre i henhold til  

 afdelingsmødets beslutning.
Det skal fremgå af listen, hvilke  

 arbejder der anses som forbedringsarbejder, således at det klart  

 fremgår, hvilke arbejder der giver ret til godtgørelse.
For  

 så vidt angår arbejder, som ikke er forbedringsarbejder, skal det  

 fremgå, om der er reetableringspligt.
Boligorganisationens tilladelse til at udføre  

 andre arbejder - arbejder uden for det lejede Hvis afdelingsmødet ikke har truffet beslutning  

 efter § 81, kan boligorganisationen ifølge § 82, stk. 1, give lejerne  

 tilladelse til at udføre de omhandlede arbejder.
At  

 "afdelingsmødet ikke har truffet beslutning efter § 81", betyder, at  

 der ikke må være taget stilling til, om lejerne skal have ret til  

 at udføre arbejder uden for det lejede.
Hvis afdelingsmødet  

 således har besluttet, at lejerne ikke skal have denne ret, kan  

 boligorganisationen ikke give lejerne tilladelse til at udføre  

 sådanne arbejder.
Hvis afdelingsmødet har besluttet, at lejerne  

 skal have ret til at udføre en række bestemte arbejder, kan  

 boligorganisationen heller ikke give lejerne tilladelse til at udføre  

 andre arbejder end de arbejder, som lejerne har ret til at udføre  

 ifølge afdelingsmødets beslutning.
Boligorganisationens tilladelse efter § 82 gives ved, at  

 organisationen og den pågældende lejer indgår en  

aftale.
Der henvises til afsnittet nedenfor om boligorganisationens  

 aftale med den enkelte lejer.
- arbejder i det lejede Boligorganisationen kan ifølge § 82, stk. 2,  

 indgå aftale med de enkelte lejere om udførelse af andre  

 arbejder i selve boligen end de arbejder, som lejeren har ret til at  

 udføre efter positivlisten.
Der kan være tale både om forbedringsarbejder  

 og arbejder, som ikke er forbedringsarbejder.
Som nævnt ovenfor er  

 forbedringsarbejder arbejder, som generelt set forøger det lejedes  

 værdi.
Boligorganisationens aftale med den enkelte lejer Når boligorganisationen indgår aftale med den  

 enkelte lejer om bestemte arbejder, skal der udfærdiges en skriftlig  

 aftale, som nøje beskriver det pågældende arbejde,  

 herunder om der er tale om et forbedringsarbejde, som giver ret til  

 godtgørelse.
Er der ikke tale om et forbedringsarbejde, skal det  

 fremgå, om lejeren skal foretage reetablering ved fraflytning.
Er dette  

 tilfældet, skal lejeren betale et rimeligt depositum til sikkerhed for  

 betaling af reetableringsudgifterne, og størrelsen af dette depositum  

 skal fremgå af aftalen.
Om boligorganisationen skal forlange reetablering ved  

 fraflytning afhænger af, om der efter organisationens opfattelse er  

 tale om et arbejde, som kun denne lejer er interesseret i.
Hvis en lejer af  

 en lejlighed indeholdende 3 små rum f.eks. ønsker at fjerne en  

 skillevæg, således at lejligheden i stedet for kommer til at  

 bestå af 2 gode regulære rum, hvilket ikke anses som en  

forbedring, må boligorganisationen overveje, om det kunne  

 være hensigtsmæssigt ikke at kræve reetablering.
Hvis  

 boligorganisationen vælger denne løsning, og hvis  

 kommunalbestyrelsen godkender dispositionen, jf. § 28 i lov om almene boliger  

 samt støttede private andelsboliger m.v., vil lejligheden på  

 denne måde skifte status fra en 3-rums til en 2-rums bolig.
Er det  

 derimod boligorganisationens opfattelse, at de kommende lejere vil  

 foretrække den eksisterende 3-rums bolig, må den forlange  

 reetablering og betaling af depositum.
De arbejder, som boligorganisationen og den enkelte lejer  

 indgår aftale om, skal opfylde de samme krav som andre arbejder, der  

 udføres efter råderetsreglerne.
Det vil sige, at de  

 pågældende arbejder skal være rimelige og  

 hensigtsmæssige m.v., og at lejen for den pågældende bolig  

 skal forhøjes, hvis arbejderne medfører særlige  

 vedligeholdelsesudgifter for afdelingen.
Derimod gælder procedurereglen  

 i driftsbekendtgørelsen § 85 om bl.a. anmeldelse til  

 boligorganisationen i sagens natur ikke for lejere, som ønsker  

 at gennemføre arbejder, der skal gennemføres efter aftale med  

 boligorganisationen.
Boligorganisationen skal naturligvis administrere  

 aftaleordningen på en sådan måde, at de enkelte lejere som  

 udgangspunkt behandles ens.
Lejere, der ønsker at udføre det  

 samme arbejde, skal således alle imødekommes eller gives afslag,  

 medmindre der foreligger en saglig begrundelse for at forskelsbehandle.
 Boligorganisationen vil kunne overlade til  

 afdelingsmødet at fastsætte retningslinjer for indgåelse  

 af aftaler om arbejder i den enkelte lejers bolig.
4.4. Tvister Lov om leje af almene boliger indebærer som  

 anført i indledningen ikke ændringer i reglerne om kommunalt  

 tilsyn.
Lejerne vil således fortsat kunne henvende sig til den  

 tilsynsførende kommune.
Dette gælder også i sager, hvor  

 der er klageadgang til beboerklagenævnet.
Kommunen vil dog, hvis den  

 mener, at sagen ikke vedrører direkte overordnede tilsynsaspekter,  

 være berettiget til at henvise lejerne til at søge konflikten  

 afgjort ved beboerklagenævnet.
 Efter lovens § 41 afgøres uenighed om lejerens  

 "rettigheder og forpligtelser efter dette kapitel" - det vil sige kapitlet om  

 lejerens ret til at foretage installationer i og forbedringer af det lejede -  

 af beboerklagenævnet.
 Nævnet skal herefter bl.a. afgøre uenighed  

 om, hvorvidt lejeren kan opsætte en radio- og fjernsynsantenne i den  

 situation, hvor boligorganisationen hævder, at anbringelsen vil  

 være til ulempe for ejendommen, ligesom nævnet skal afgøre  

 tvister om størrelsen af det depositum, som lejeren undertiden skal  

 betale.
For så vidt angår råderetten  

 indebærer formuleringen "lejerens rettigheder efter dette kapitel", at  

 nævnet ikke kan tage stilling til klager fra lejere, som får  

 afslag på at udføre arbejder i boligen, der ikke er omfattet af  

 positivlisten - det vil sige arbejder, som er omfattet af  

 bekendtgørelsens § 82, stk. 2 - idet der i denne situation ikke er  

 tale om en egentlig rettighed.
Klager en lejer over, at boligorganisationen  

 ikke vil give den pågældedende lejer lov til at udføre  

 samme arbejder som andre lejere i afdelingen, er der tale om en sag, som  

 vedrører overordnede tilsynsaspekter, og som derfor hører under  

 kommunens kompetence.
Tvister om fortolkningen af indgåede aftaler mellem  

 boligorganisationen og de enkelte lejere falder ligeledes uden for  

 nævnets kompetence.
Sådanne tvister henhører under  

 domstolene.
5. Beboerindskud og depositum Reglerne om beboerindskud m.v. fremgår dels af kap.  

 9 i lov om leje af almene boliger, dels af kap. 5 i lov om almene boliger og  

 støttede private andelsboliger m.v.
Bestemmelserne er nærmere  

 uddybet i kap. 13 i bekendtgørelsen om drift af almene boliger  

 m.v.
Beboerindskud I § 45 i lov om leje af almene boliger er  

 præciseret, for hvilke lejemål, der kan opkræves et  

 beboerindskud.
 Der opkræves beboerindskud for følgende  

 lejemål:
 Boliger, der er etableret med offentlig støtte  

 efter lov om almene boliger samt støttede private andelsboliger  

 m.v.
 Boliger, der er etableret med offentlig støtte  

 efter byggestøtte- eller boligbyggerilovgivningen.
 Boliger, der er etableret med offentlig støtte  

 efter lov om boliger for ældre og personer med handicap.
 Boliger, der er opført af en almen  

 boligorganisation med offentlig støtte efter lov om byfornyelse.
 Beboerindskuddet tjener dels som dækning af en del  

 af byggeriets finansiering, dels som en sikkerhedsstillelse for lejerens  

 forpligtelser over for udlejeren.
 Der betales ikke beboerindskud for omdannede  

 ungdomsboliger, hvortil der er ydet støtte efter den før 1.  

 januar 1997 gældende lovgivning.
 Der betales heller ikke beboerindskud for  

 enkeltværelser, der er mærket som almene familieboliger og for  

 blandede lejemål, jf. § 50, stk. 4, i bekendtgørelsen om drift  

 af almene boliger m.v.
Depositum I § 46 i lov om leje af almene boliger er der åbnet  

 mulighed for, at udlejeren ved indgåelse af de lejemål, hvor der  

 ikke skal opkræves et beboerindskud efter de ovenfor omtalte regler, i  

 stedet kan opkræve et depositum svarende til indtil 3 måneders  

 husleje.
 Som et eksempel herpå kan nævnes udlejning af  

 en byfornyet ejendom, som en almen boligafdeling har erhvervet.
 Depositum tjener som sikkerhedsstillelse for lejerens  

 forpligtelser over for udlejeren, herunder for eventuelle udgifter til det  

 lejedes kontraktsmæssige istandsættelse ved fraflytning, jf.  

 samme lovs § 47.
 Depositum reguleres ikke automatisk, men kan  

 forhøjes med kommunalbestyrelsens godkendelse, jf. § 48 i loven.
Tilbagebetaling af beboerindskud og depositum Når en lejers rettigheder vedrørende en bolig  

 ophører, tilbagebetaler udlejer det indbetalte beboerindskud eller  

 depositum.
 Der er ikke længere mulighed for, at udlejeren kan  

 stille udbetalingen af indskud helt eller delvis i bero, indtil udlejeren har  

 modtaget indskud fra den, der overtager boligen.
 Udlejeren vil således skulle tilbagebetale det  

 indbetalte beboerindskud eller depositum til lejeren, når dennes  

 forpligtelser er gjort op, jf. reglerne om at udlejer uden unødig  

 forsinkelse skal tilsende lejeren den endelige opgørelse af udgifterne  

 til istandsættelse af boligen.
 Opmærksomheden henledes dog på, at udlejer kan  

 tilbageholde et rimeligt beløb til dækning af en eventuel  

 tillægsbetaling efter et senere forbrugsregnskab.
Tvister Der er etableret en klagemulighed for tvister  

 vedrørende beboerindskud og depositum.
 Efter § 50 i lov om leje af almene boliger afgøres  

 uenighed om udlejers tilbagebetaling af indskud og depositum således af  

 beboerklagenævnet.
 6. Betaling for varme og vand m.v.
 Reglerne om betaling for varme og vand fremgår af  

 kap. 10 i lov om leje af almene boliger.
 Det bemærkes, at kapitlets overskrift - betaling for  

 varme og vand - dækker over det forhold, at varmeudgiften som hidtil  

 omfatter udgifter til rumopvarmning og til opvarmning af vand, mens  

 vandudgiften alene vedrører betaling for selve vandet, herunder  

 spildevandsafgift og eventuelle andre vandafgifter.
 Nedenfor beskrives i hovedtræk de ændringer,  

 som er sket på dette område.
Fælles forbrugs- regnskab for varme og vand De nye regler indebærer, at der skal udarbejdes et  

 fælles regnskab for de udgifter, som udlejeren har afholdt til varme og  

 vand, jf. § 52 loven.
 Hvis det ikke er muligt at fastsætte et  

 sammenfaldende regnskabsår for udgifterne til kollektiv varmeforsyning  

 og til vand, jf. bemærkningerne nedenfor, kan udlejeren dog vælge  

 at udarbejde et separat regnskab for vandudgifterne.
 Fordeles udgifterne til vand ikke på baggrund af  

 fordelingsmålere, vil udlejeren fortsat kunne opkræve disse  

 udgifter som et element i lejen fordelt efter reglerne om fordeling af lejen  

 på de enkelte lejemål, jf. afsnit 2 i vejledningen.
 Udgifter til vame- og vand i fælleslokaler o.lign.  

 indgår normalt i afdelingens almindelige driftsudgifter og dermed i  

 grundlaget for den almindelige huslejebetaling.
Krav til oplysninger i forbrugsregn-skabet Af § 53 i loven fremgår, hvilke oplysninger et  

 forbrugsregnskab skal indeholde.
Det skal af regnskabet fremgå, hvor stor en del af  

 den enkelte lejers samlede udgift der vedrører varme og varmt vand,  

 herunder udgifter, som følger af lov om fremme af energi- og  

 vandbesparelser i bygninger, og hvor stor en del, der vedrører vand.  

 Endvidere skal det for hver af de to udgiftstyper fremgå, hvorledes den  

 enkelte lejers andel af den samlede udgift er beregnet.
Endelig skal  

 regnskabet indeholde oplysninger om udlejerens modtagelse af endelig  

 afregning, samt om lejerens adgang til at gøre indsigelse.
 Indeholder regnskabet ikke disse oplysninger, er det  

 ugyldigt.
Varmeregnskabs- perioden Det fremgår endvidere af § 53, at regnskabsperioden  

 for forbrugsregnskaber er fra 1. juni til 31. maj.
Udlejeren kan dog med 6 ugers varsel bestemme, at  

 regnskabet fremover skal afsluttes på en anden dato.
Regnskabsperioden  

 ved overgangen til de nye regnskabsår må højst være  

 18 måneder.
 For ejendomme, hvor leverancen af varme sker fra et  

 kollektivt varmeforsyningsanlæg, skal varmeregnskabsåret dog  

 følge varmeforsyningsanlæggets regnskabsår eller  

 aflæsningsperiode.
Sidstnævnte regel indebærer, at  

 regnskabsperiodens termin skal være tidsmæssigt afstemt med en  

 termin for værkets aflæsnings/afregningsperiode.
Dette  

 gælder, uanset om der tillige i forbrugsregnskabet indgår  

 betaling for energimærkning m.v. og vand.
Indgår der betaling for varme, som ikke leveres af  

 et kollektivt varmeforsyningsanlæg, eller indgår der alene  

 betaling for vand og energimærkning m.v., gælder hovedreglen om,  

 at regnskabsperioden er fra 1. juni til 31. maj, medmindre en anden periode  

 er fastsat af udlejeren.
Hvis der alene skal udarbejdes et vandregnskab, vil  

 udlejeren således kunne fastsætte en regnskabsperiode, der er  

 afstemt med vandforsyningens terminer.
Fordeling af udgifterne til varme og vand Fordelingen af udgifterne til varme og varmt vand mellem  

 lejerne sker efter udlejerens bestemmelse på grundlag af  

 sædvanlige beregningsregler, enten efter egnede  

 varmefordelingsmålere eller efter bruttoetageareal eller rumfang, og  

 for så vidt angår levering af varmt vand, efter antallet og arten  

 af varmtvandshaner samt antallet af værelser, jf. lovens § 54, stk.  

 1.
 Udlejeren kan forlange, at den hidtidige fordeling af  

 varmeudgiften og vandudgiften ændres, således at fordelingen  

 fremover skal ske henholdsvis på grundlag af  

 varmefordelingsmålere og vandfordelingsmålere, jf. lovens § 54,  

 stk. 2.
Udlejerens beslutning om overgang til fordeling af varme-  

 og/ eller vandudgifter efter fordelingsmålere skal ske i  

 overensstemmelse med reglerne om beboerdemokrati.
Beslutningen træffes  

 som hidtil af beboerne på et afdelingsmøde, jf. § 37 i lov om  

 almene boliger samt støttede private andelsboliger m.v.
Beslutningen  

 er bindende for samtlige lejere i afdelingen uanset eventuelle  

 modstående kontraktsbestemmelser, jf. § 60, stk. 2, i loven.
 Beslutningerne skal i øvrigt træffes i  

 overensstemmelse med gældende lovgivning herunder reglerne om  

 obligatoriske målere.
 Det bemærkes i denne forbindelse, at fordeling af  

 varmeudgifter efter den 1. januar 1999 skal ske efter måling af  

 forbruget i den enkelte boligenhed, jf. § 8 i Bygge- og Boligstyrelsens  

 bekendtgørelse nr. 891 af 9. oktober 1996 om individuel måling  

 af el, gas, vand og varme, medmindre ejendommen er fritaget for installation  

 af sådanne målere efter bekendtgørelsens § 10.
 Efter lovens § 54, stk. 4, kan en beslutning om fordeling  

 af udgifterne efter fordelingsmålere gennemføres med 6 ugers  

 varsel til en forbrugsregnskabsperiodes begyndelse.
 Ved overgang til afregning for vand efter  

 fordelingsmålere skal lejen samtidig nedsættes med et  

 beløb, der svarer til den del af vandudgiften, som hidtil har  

 været indeholdt i lejen.
Betaling af acontobidrag Ifølge lovens § 55, stk. 1, kan udlejeren med 6  

 ugers varsel til en betalingstermin forlange, at lejeren skal betale  

 acontobidrag til dækning af lejerens andel i ejendommens  

 forbrugsudgifter, når udgifterne hertil ikke er indeholdt i lejen.  

 Udlejeren kan med samme varsel forlange forhøjelse af løbende  

 acontobidrag.
 Det bemærkes i denne forbindelse, at  

 forhøjelse af acontobidrag nu kan gennemføres med 6 ugers  

 varsel mod tidligere 4 uger.
Direkte kundeforhold mellem lejeren og en  

 forsyningsvirksomhed I lovens § 60, stk. 4, er fastsat, at udlejeren i de  

 tilfælde, hvor det er muligt at etablere direkte kundeforhold, kan  

 forlange, at lejeren - uanset tidligere modstående aftale -  

 overgår til afregning efter målt forbrug af varme og vand direkte  

 til leverandøren.
 Også denne beslutning træffes af beboerne  

 på et afdelingsmøde, jf. § 37 i lov om almene boliger samt  

 støttede private andelsboliger m.v.
 Det bemærkes i denne forbindelse, at der ved en  

 ændring af varmeforsyningsloven, jf. lov nr. 436 af 10. juni 1997, er  

 indført regler, hvorefter afregning for varme og naturgas efter  

 målt forbrug skal ske i et direkte kundeforhold imellem forbruger og  

 forsyningsselskab, hvis det er teknisk muligt.
 Det forventes endvidere, at der med hjemmel i  

 vandforsyningsloven, jf. lovbekendtgørelse nr. 337 af 4. juli 1985 som  

 senest ændret ved lov nr. 430 af 10. juni 1997, vil blive udstedt en  

 bekendtgørelse om individuel afregning efter målt  

 vandforbrug.
For vand, som ikke afregnes over forbrugsregnskabet, fordi  

 fordelingen imellem de enkelte lejere ikke sker efter fordelingsmålere,  

 kan overgang til direkte kundeforhold ske med 6 ugers varsel.
For  

 øvrige ydelser, det vil sige for vand, som fordeles efter  

 fordelingsmålere, og for varme kan overgang ske med 6 ugers varsel til  

 et forbrugsregnskabsårs begyndelse.
Særligt om almene ungdomsboliger Reglerne om betaling for varme og vand er - ligesom lovens  

 øvrige bestemmelser - som udgangspunkt ufravigelige.
For almene ungdomsboliger gælder dog, at det kan  

 aftales, at varmeudgifterne kan indeholdes i lejen.
Dette gælder dog  

 ikke, hvis ejendommen efter anden lovgivning er omfattet af en pligt til  

 varmefordelingsmåling, som omfatter de pågældende  

 lejemål, jf. lovens § 61.
Særligt om kon- tering af udgifter til  

 aflæsning af målere og udarbejdelse af varme- og vandregnskab Kontoplanens konto 111.3. har skiftet betegnelse fra  

 "Fyringskontrol m.v." til "Målerpasning m.v.".
 Udgifter til den lovpligtige udarbejdelse af  

 energimærke m.v. samt kontrolmålinger, justeringer og rensning af  

 fyringsanlæg, som følge af energimærkningsordningen,  

 konteres på forbrugs- /varmeregnskabet. Øvrige udgifter til  

 målerpasning m.v. (kontrolaflæsning, justeringer i øvrigt  

 og udarbejdelse af varme- og vandregnskab), der afholdes uafhængigt af  

 energimærkningsordningen, kan konteres på konto 111.3., medmindre  

 en driftskonto som f.eks. konto 115 er mere naturlig til den konkrete  

 udgift.
Tvister Lejeren kan skriftligt gøre indsigelse mod  

 forbrugsregnskabet senest 6 uger efter modtagelsen af regnskabet.
Indsigelsen  

 skal indeholde meddelelse om, på hvilke punkter regnskabet ikke kan  

 godkendes.
Såfremt udlejeren efter modtagelse af en indsigelse fortsat  

 ønsker at fastholde sit krav på tillægsbetaling i henhold  

 til regnskabet, skal udlejeren (boligorganisationens bestyrelse) indbringe  

 sagen for beboerklagenævnet senest 6 uger efter lejerfristens  

 udløb.
 Hvis udlejeren ikke indbringer lejerens indsigelse for  

 beboerklagenævnet, kan lejeren selv foretage denne indbringelse, jf.  

 lovens § 56, stk. 3 og 4.
 7. Betaling til fællesantenner m.v.
 Reglerne om lejerens betaling til fællesantenner  

 fremgår af kap. 11 i lov om leje af almene boliger.
Der er sket væsentlige ændringer i forhold til  

 hidtil gældende regler på dette område.
Bl.a. er de meget  

 detaljerede regler om varsling af øgede udgifter og om den enkelte  

 lejers adgang til fravalg ophævet.
Reglerne i kap. 11 er i  

 hovedtræk beskrevet nærmere nedenfor.
Antennebudget Hvis ejendommen er forsynet med eget  

 fællesantenneanlæg til radio- og fjernsynsmodtagelse, eller hvis  

 ejendommen har programforsyning udefra - f. eks. fra et eksternt  

 fællesantenneanlæg, fra et såkaldt byanlæg eller fra  

 det offentlige telenet (hybridnet), kan udlejeren (boligorganisationens  

 bestyrelse) i medfør af lovens § 62, stk. 1 og 2, forlange at få  

 de nødvendige og rimelige udgifter til etablering og forbedring samt  

 drift refunderet, herunder udgifter til administration.
Udlejeren kan som led heri forlange en passende  

 forrentning og afskrivning af udgifterne til etablering og forbedring af  

 anlægget.
Lejeren kan dog forlange at betale beløbet  

 kontant.
 De omtalte udgifter kan ikke indeholdes i lejen.  

 Kommunalbestyrelsen påser som led i sit tilsyn med det almene byggeri,  

 at udgifterne ikke er indeholdt i lejen.
De enkelte udgiftsposter er ikke længere angivet i  

 loven.
Dette er imidlertid ikke udtryk for en ændring af arten og  

 størrelsen af de udgifter, udlejeren kan forlange dækket af  

 lejerne.
Der er ikke fastsat et maksimumbeløb for  

 udgifterne, men disse skal både være nødvendige og  

 rimelige.
Udlejeren (boligorganisationens bestyrelse) må derfor  

 foretage en konkret vurdering af de enkelte udgiftsposter.
Udgiftene må  

 således ikke overstige, hvad der er sædvanligt for den  

 pågældende ydelse.
 Hvis fællesantenneanlægget er etableret som  

 led i opførelsen af støttet byggeri, skal der ske en  

 udskillelse af den del af lejernes betaling på indekslånet, som  

 vedrører etableringsudgifterne til  

 fællesantenneanlægget.
Det er således op til udlejeren  

 (boligorganisationens bestyrelse) at beslutte på hvilket grundlag  

 udgifterne til fællesantenner m.v. skal beregnes samt i hvilken form  

 udgifterne skal opkræves hos lejerne.
Udlejeren kan træffe  

 bestemmelse om, at der skal udarbejdes et særligt antennebudget, hvori  

 de pågældende udgiftsposter indgår.
 Udlejeren bør i det hele sikre, at grundlaget for  

 beregningen af antenneudgifterne og informationen til lejerne herom  

 fremstår med uomtvistelig klarhed af hensyn til eventuelle tvister for  

 beboerklagenævnet.
Antennebidrag Udgifterne fordeles ligeligt på lejemålene i  

 afdelingen i form af opkrævning af et antennebidrag.
I afdelinger, hvor  

 lejeren har individuelt valg af programudbud, skal den enkelte lejer dog kun  

 betale for de programmer, som lejeren har adgang til.
En forhøjelse af antennebidraget skal ske  

 skriftligt og med rimeligt varsel.
Varslingskrivelsen skal endvidere  

 indeholde en beregning af, hvorledes forhøjelsen er fremkommet.  

 Også i denne situation må udlejer sikre, at oplysningerne  

 fremstår med uomtvistelig klarhed.
Ophør med levering af fælles  

 programsignaler Leverer udlejeren fælles programsignaler i  

 ejendommen, kan udlejeren - uanset modstående aftale - med 6  

 måneders varsel meddele lejeren, at udlejeren bringer leveringen af  

 fælles programsignaler i ejendommen til ophør, jf. § 63 i  

 loven.
 Bestemmelsen skal ses i lyset af reglerne om lejernes  

 adgang til at opsætte egne antenner, jf. afsnit 4 ovenfor.
Udlejerens beslutning om etablering og/eller forbedringer  

 af fællesantenneanlæg træffes af beboerne på et  

 afdelingsmøde, jf. § 37 i lov om leje af almene boliger samt  

 støttede private andelsboliger.
Det samme gælder beslutninger om  

 at bringe levering af fælles programsignaler til ophør.
 Uudlejede boliger m.v.
 Hvis der opstår tab som følge af, at der ikke  

 indbetales antennebidrag fra uudlejede boliger eller i forbindelse med  

 fraflytninger, må tabet afholdes over den almindelige drift i den  

 enkelte boligafdeling.
 Underbudgetteringer som følge af senere tilkomne  

 udgiftsstigninger, der ikke udlignes af forhøjelser af  

 antennebidraget, skal derimod overføres til det kommende års  

 antennebidrag.
Tvister Efter § 62, stk. 4, i lov om leje af almene boliger  

 afgør beboerklagenævnet på lejerens anmodning, om udlejer  

 har opkrævet et større beløb end tilladt efter  

 ovennævnte bestemmelser.
Har udlejeren efter nævnets  

 afgørelse opkrævet et større beløb end tilladt,  

 kan lejeren forlange det for meget betalte tibage.
 Finder beboerklagenævnet, at udlejeren har gjort sig  

 skyldig i grov tilsidesættelse af sine forpligtelser vedrørende  

 administration af fællesantenneanlægget, kan lejeren med virkning  

 for fremtiden frigøre sig fra forpligtelsen til at modtage de  

 programsignaler, som udlejeren leverer.
8. Opsigelse og ophævelse Opsigelse Reglerne om opsigelse fremgår af kap. 14 i lov om  

 leje af almene boliger.
Der er ikke sket væsentlige ændringer af  

 de gældende regler på dette område.
 Specielt hvad angår udlejerens opsigelse af lejere i  

 almene ungdomsboliger henvises til lovens § 85, stk. 2, samt til Bolig- og  

 Byministeriets bekendtgørelse nr. 370 af 19. juni 1998 om opsigelse i  

 statsstøttede almene ungdomsboliger.
Ophævelse Reglerne om ophævelse fremgår af kap. 15 i lov  

 om leje af almene boliger.
Der er heller ikke sket væsentlige  

 ændringer af de gældende regler på dette område.
 Dog er den særlige ordning om almene  

 andelsboligorganisationers adgang til at ophæve en lejeaftale med et  

 medlem, som udelukkes fra andelsboligorganisationen på grund af  

 væsentlig misligholdelse af økonomiske medlemsforpligtelser,  

 bortfaldet.
Tvister Tvister og opsigelse og ophævelse af lejemål  

 indbringes for boligretten, jf. § 89, stk. 2, § 106, stk. 2 og § 107 i lov om  

 leje af almene boliger.
Husordens- overtrædelser Opmærksomheden skal særligt henledes på,  

 at den hidtidige forsøgsordning i Københavns og Århus  

 amter vedrørende husordensovertrædelser er gjort  

 landsdækkende og permanent for så vidt angår det almene  

 boligbyggeri.
De nye regler fremgår af kap. 13 i lov om leje af almene  

 boliger, hvortil henvises.
 I reglerne er det nu præciseret, hvornår et  

 lejemål kan opsiges eller ophæves som følge af  

 husordensovertrædelser.
 Herudover er der åbnet mulighed for, at  

beboerklagenævnet kan pålægge lejere, der  

 begår husordensovertrædelser, en række sanktioner, som er  

 mindre vidtgående end udlejerens opsigelse eller ophævelse.
Beboerklagenævnet kan dog træffe  

 afgørelse om ophævelse af lejemålet, hvis  

 overtrædelsen er af en sådan karakter, at lejerens flytning er  

 påkrævet.
I så fald fastsætter nævnet en frist  

 for lejemålets ophør og lejerens fraflytning, jf. § 105, stk. 7,  

 i lov om leje af almene boliger.
 Såvel lejeren som udlejeren kan efter § 106 i loven  

 indbringe nævnets afgørelser for boligretten inden 4 uger efter,  

 at afgørelsen er meddelt parterne.
Det bemærkes i denne forbindelse, at  

 beboerklagenævnets afgørelser ikke kan tvangsfuldbyrdes.
En  

 udlejer vil derfor ikke med fogedens hjælp kunne gennemføre en  

 udsættelse af en lejer på baggrund af en  

 nævnsafgørelse.
Er en lejer ikke fraflyttet inden udløbet af den  

 frist, som nævnet har fastsat herfor, påhviler det udlejeren at  

 indbringe sagen for boligretten.
Indbringelsen skal ske inden 4 uger efter  

 udløbet af den omtalte frist.
Det henhører under det kommunale  

 tilsyn at påse, at udlejeren overholder denne forpligtelse.
9. Tilsyn Præcisering af Bolig- og Byministeriets overordnede  

 tilsyn Ministeriet har under henvisning til almindelige  

 forvaltningsretlige og statsretlige principper en overordnet  

 tilsynsforpligtelse.
Af driftvejledningen af december 1996 fremgår det,  

 at tilsynsforpligtelsen indebærer, at ministeriet af egen drift kan  

 tage sager op, hvor ministeriet bliver opmærksom på, at der er  

 risiko for tab af statslige midler.
Ministeriet kan endvidere i medfør  

 af den overordnede tilsynsforpligtelse tage sager op, hvori der indgår  

 spørgsmål af principiel karakter.
Ministeriet træffer selv  

 afgørelse om, hvilke spørgsmål, der kan anses for at  

 være af principiel karakter.
 Herudover kan kommunalbestyrelsen inddrage ministeriet i  

 enkeltsager ved at foretage en indberetning til ministeriet.
 Det skal præciseres, at ministeriets almindelige  

 sektortilsyn også indebærer, at ministeriet har en forpligtelse  

 til at reagere, når ministeriet - f.eks. gennem presseomtale eller  

 henvendelser til ministeriet - bliver opmærksom på forhold, hvor  

 der er en sandsynlighed for, at gældende regler ikke er overholdt.  

 Dette gælder, selvom der ikke er tale om spørgsmål af  

 principiel karakter.
Det er op til ministeriets vurdering, hvilke reaktioner  

 der i sådanne tilfælde er behov for.
Ministeriet kan f.eks.  

 anmode kommunalbestyrelsen om at tage sagen op til behandling, ministeriet  

 kan afgive udtalelse om lovgivningen på området eller indkalde  

 parterne til møde.
Ministeriet kan desuden indhente sagsakter hos  

 kommunen eller organisationen/institutionen.
Er der tale om legalitetsmangler  

 i kommunens udøvelse af tilsynet, kan ministeriet i yderste konsekvens  

 indbringe sagen for tilsynsrådet.
Indhold Indledning 1.
Beboerdemokrati 2.
 Lejefastsættelse m.v.
 3.
Vedligeholdelse og istandsættelse 4.
Lejerens installations- og råderet 4.1.
Reglernes anvendelsesområde 4.2.
Installationsretten 4.3.
Råderetten 4.4.
Tvister 5.
Beboerindskud og depositum 6.
 Betaling for varme og vand m.v.
 7.
 Betaling til fællesantenner m.v.
 8.
Opsigelse og ophævelse 9.
