Fremsat den 13. marts 2001 af  

 Lene Espersen (KF), Else Winther Andersen (V),  

 Poul Nødgaard (DF), Arne Melchior (CD),  

 Inge Refshauge (DMF), Mogens Andreasen (UP),  

 Kim Behnke (UP), Frank Dahlgaard (UP),  

 Ole Donner (UP), Thorkild B.
Fransgaard (UP) og  

 Kirsten Jacobsen (UP) Forslag til folketingsbeslutning om udvidelse af udenlandsdanskeres valgret Folketinget opfordrer regeringen til snarest muligt at  

 fremsætte lovforslag om en revision af folketingsvalgloven, der vil  

 gøre det muligt for udenlandsdanskere, der ikke er omfattet af  den  

 nuværende lovgivning, at få stemmeret til folketingsvalg og  

 folkeafstemninger i en vis årrække inden for rammerne af  

 grundlovens § 29, stk. 1.
Bemærkninger til forslaget Forslagsstillerne ønsker den  

 nuværende folketingsvalglovs § 2, stk. 2, revideret, da denne ikke  

 længere kan betragtes som tidssvarende.
Som forholdene er i dag, er det  

 kun udenlandsdanskere inden for følgende kategorier, som bevarer deres  

 stemmeret:
er udsendt for at gøre tjeneste i udlandet som ansat af en  

 offentlig myndighed eller en herværende privat virksomhed eller  

 forening opholder sig i udlandet som ansat i en international organisation,  

 hvoraf Danmark er medlem er udsendt for at gøre tjeneste i udlandet af en dansk  

 hjælpeorganisation opholder sig i udlandet i uddannelsesøjemed opholder sig i udlandet af helbredsmæssige grunde opholder sig i udlandet, og som i henseende til tilknytning til riget  

 ganske kan sidestilles med personerne beskrevet ovenfor, jævnfør  

 folketingsvalglovens § 2, stk. 2, nr. 1-6.
 Baggrunden for, at denne gruppe af udenlandsdanskere i  

 henhold til folketingsvalglovens § 2, stk. 2, nr. 1-6 er tildelt stemmeret,  

 er tilknytning til riget, der kan sidestilles med fast bopæl i  

 grundlovens forstand.
Der forekommer i dag en stor grad af vilkårlighed og  

 uensartethed i stemmeretsafgørelserne for personer, der i en periode  

 ansættes lokalt i udlandet.
Denne uensartethed rammer f.eks. personer,  

 der for at skabe kontakt mellem en dansk virksomhed og en nyopkøbt  

 virksomhed i udlandet ansættes i den nyopkøbte virksomhed  

 på en lokal kontrakt i en periode.
Denne gruppe af personer kan enten udstationeres eller  

 ansættes direkte af den lokale afdeling.
Gruppen, der er udstationeret,  

 kan altid opnå stemmeret, mens gruppen af lokalt ansatte i dag  

 udsættes for en uensartet sagsbehandling.
Om den enkelte person, der flytter fra en dansk til en  

 udenlandsk afdeling, ansættes lokalt eller udstationeres, er i dag for  

 manges vedkommende udelukkende et ansættelsesmæssigt  

 spørgsmål.
Og det er derfor beklageligt, at disse personer ikke  

 kan sidestilles med personer, der er udstationerede, ligesom det er  

 beklageligt, at disse personer udsættes for vilkårlige  

 afgørelser,  når spørgsmålet om stemmeret  

 afgøres.
Forslagsstillerne mener, at dette er udtryk for en  

 uberettiget forskelsbehandling.
Det er i dag blevet stadig mere normalt, at  

 virksomheder ønsker at give deres medarbejdere kendskab til  

 udenlandske aktionærers eller datterselskabers arbejdsmetoder, ligesom  

 det i fremtiden vil blive stadig nemmere og mere normalt i en  

 årrække at tage arbejde i udlandet for at dygtiggøre sig.
Fra forslagsstillernes side betragtes det som vigtigt, at  

 det danske samfund tilgodeser en sådan udvikling.
Derfor bør den  

 danske lovgivning så vidt muligt undgå at komplicere en  

 sådan proces.
Personer bør ikke unødigt udelukkes fra den  

 demokratiske proces som en konsekvens af arbejde i udlandet.
Det skal derfor  

 efter forslagsstillernes mening ikke som i dag  være  

 ansættelsesforholdene, men i stedet den reelle tilknytning til Danmark,  

 der er afgørende for, om personer opnår stemmeret.
Intentionen med forslaget er, så vidt det er muligt  

 inden for rammerne af grundlovens § 29, stk. 1,  at give alle personer, der  

 for en periode arbejder i udlandet, men som har tænkt sig at vende  

 tilbage til Danmark, mulighed for at opretholde stemmeretten i den periode,  

 vedkommende måtte opholde sig i udlandet.
På den måde  

 undgås unødige bureaukratiske komplikationer i forbindelse med  

 ansøgningen om opretholdelse af stemmeret.
Midlertidigt ophold i udlandet er i dag ifølge  

 valgretsnævnets praksis 12 år.
Det forudsættes derfor, at  

 den 12-årige ramme fortsat kan betragtes som værende i  

 overensstemmelse med grundlovens § 29, stk. 1. Konkret foreslås derfor  

 en ændring af folketingsvalgloven således, at alle danskere, der  

 ikke decideret emigrerer, kan opretholde stemmeretten til det danske  

 Folketing og til danske folkeafstemninger i en 12-årig periode.
Herefter foreslås det, ligeledes så vidt det  

 er muligt inden for rammerne af grundlovens § 29, stk. 1, at personer ved  

 skriftlig henvendelse til valgretsnævnet kan søge om  

 forlængelse af stemmeretsperioden.
En sådan forlængelse  

 skal kunne opnås af alle personer, der kan dokumentere en fast  

 tilknytning til riget svarende til fast bopæl i grundlovens forstand  

 samt kan sandsynliggøre, at de inden for en afgrænset  

 årrække planlægger på ny at bosætte sig  

 permanent i riget.
 Arbejdet med at fastslå, hvilke personer der er  

 berettiget til fortsat stemmeret, skal foretages af valgretsnævnet.
Skriftlig fremsættelse Lene Espersen (KF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om udvidelse af  

  udenlandsdanskeres valgret.
(Beslutningsforslag nr.
B 144).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
