 Administrative Befalinger af almindeligere Karakter.
 Cirkulære fra Ministeriet for Kirke- og Undervisningsvæsenet til  

 Biskopperne.
Det er kommet til Ministeriets Kundskab, at flere Præster ere i Tvivl om,  

 hvorledes der, efter at de gamle Evangelieteksters Eneret ved altertjenesten  

 er ophævet ved allerhøjeste Resolution af 22de Januar d.
A., skal forholdes  

 med hensyn til Brugen af Teksterne ved Altertjenesten paa saadaanne Steder,  

 hvor der ikke holdes fuld Messe, og navnlig om, hvor vidt, naar der prædikes  

 over den gamle Tekstrække, det ny Evangelium skal messes, og omvendt det  

 gamle Evangelium messes, naar der prædikes over den ny Tekstrække, saaledes  

 at Epistlerne altid bortfalde ved Alteret i de her omhandlede Tilfælde.
Foranlediget heraf skulde Ministeriet, der allerede i sit Cirkulære af  

 29de Januar d.
A. har fremhævet det ønskelige i, at der samtidig med  

 Indførelsen af de ved fornævnte allerhøjeste Resolution af 22de s.
M.  

 bifaldte Ændringer i Gudstjenesten genindføres fuld Messe, hvor denne maatte  

 være gaaet af Brug, Tjenstligst anmode Deres Højærværdighed om at ville  

 tilkendegive Præsterne i det Dem betroede Stift, at Bestemmelsen i den  

 kongelige Resolution af 22de Januar d.
A., jfr.
Bekendtgørelse af 29de s.
M.  

 § 1, om, at i de Kirkeaar, i hvilke der prædikes over de gamle Evangelier, de  

 ny messes fra Alteret, alene er at forstaa som gældende om den fulde Messe,  

 hvorimod her i alle Tilfælde, hvor særlige Forhold maatte gøre det nødvendigt  

 eller ønskeligt at undlade Afholdelsen af fuld Messe, vil være at forholde  

 paa den måde, at den gamle Episteltekst messes (oplæses) fra Alteret i de  

 Kirkeaar, da der prædikes over de gamle Evangelietekster, medens den ny  

 Episteltekst skal messes, naar der prædikes over de ny Evangelietekster.
 Det til omdeling til Stiftets Præster fornødne Antal Eksemplarer af  

 nærværende Cirkulære vedlægges.
Ministeriet for Kirke- og  

 Undervisningsvæsenet, den 10de April 1897.
 Bardenfleth.
 /-Oskar Damkier.
