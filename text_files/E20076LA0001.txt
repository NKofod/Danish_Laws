I 1989 vedtog man den første lov om lønsumsafgift.
Loven, der trådte i  

 kraft den 1. juli 1990, sigtede alene mod den finansielle  

 sektor.  I forbindelse med omlægningen af det tidligere  

 arbejdsmarkedsbidrag blev der med virkning fra 1. januar 1992  

 vedtaget en udvidelse af lønsumsafgiftslovens anvendelsesområde.
Ved denne  

 udvidelse blev den afgiftspligtige kreds af virksomheder udvidet til at  

 omfatte alle virksomheder med momsfri aktiviteter, der tidligere var  

 omfattet af ambien.
Dette betyder, at virksomheder, der mod vederlag leverer varer og  

 ydelser, der er fritaget for afgift efter merværdiafgiftslovens § 13, stk.  

 1, nr. 1, nr. 3, nr. 5 og 6, nr. 8, nr. 10-12, nr. 15-17 og nr. 20, (med  

 enkelte undtagelser), og virksomheder med anden økonomisk virksomhed, der  

 mod vederlag leverer ydelser, der ikke er afgiftspligtige efter momsloven,  

 skal betale lønsumsafgift.
Herudover skal virksomheder, der udgiver eller  

 importerer aviser betale afgift.
Hovedreglen er, at afgiften beregnes af virksomhedens samlede lønsum  

 med tillæg af overskud eller fradrag af underskud af selvstændig  

 erhvervsvirksomhed i indkomståret.
For visse virksomheder, herunder  

 virksomheder indenfor den finansielle sektor, beregnes afgiften af  

 virksomhedens samlede lønsum med et tillæg på 90 pct. af lønsummen.
For  

 udgivelse eller import af aviser er afgiftsgrundlaget værdien af  

 virksomhedens salg af aviser.
