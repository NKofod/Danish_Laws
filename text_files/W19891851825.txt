Forespørgsel om hvorvidt der skal ske omregning til helårsindkomst for  

 begrænset skattepligtige ansatte i såvel svensk AB som i dansk A/S Spørgsmål Vil begrænset skattepligtige personer, som oppebærer løn indtjent i flere  

 perioder ifølge ansættelseskontrakt med dansk A/S, skulle foretage omregning  

 til helårsindkomst for hver arbejdsperiode, hvori de oppebærer løn fra  

 ovennævnte selskab her i landet, jf. personskattelovens § 14.
Svar Nej.
De pågældende vil være begrænset skattepligtige for hele  

 indkomståret.
 Sagsfremstilling og begrundelse:
 Dansk A/S påtænker at ansætte og aflønne personale fra moderselskabet,  

 svensk AB, de pågældende har bopæl i Sverige.
Det oplyses, at de pågældende vil blive fastansat i såvel svensk AB som i  

 dansk A/S.
Det er endvidere oplyst, at arbejdsbehovet i Danmark varierer over  

 året, hvorfor arbejdet udføres i Danmark over hele indkomståret med  

 gennemsnit 20 timer om måneden Dansk A/S udbetaler et månedligt vederlag til de pågældende for udførte  

 tjenester.
Selskabet tilbageholder skat og afregner med de berørte  

 skattemyndigheder Ifølge det foreliggende udkast til ansættelseskontrakt udføres  

 arbejdsopgaverne enten hos lønudbetaleren eller på tjenesterejse for denne.
 På den baggrund forespørges om, hvorvidt der skal foretages omregning til  

 helårsindkomst for hver arbejdsperiodes løn, jf. personskattelovens § 14.
 Det bemærkes, at sagen har været til udtalelse i Ligningskommissionen, der  

 har meddelt, at Statsskattedirektoratets indstilling kan tiltrædes, idet det  

 dog tilføjes, at man bør være opmærksom på eventuelle omgåelseshensigter.  

 Efter princippet i personskattelovens § 14 skal indkomster for en kortere  

 periode end et helt års indkomst omregnes til helårsindkomst.  

 Ligningskommissionen udtaler, at såfremt misbrug af skattepraksis og  

 skattebestemmelser kan tænkes at foreligge skal det overvejes, om der ikke  

 retteligt skal foretages omregning til helårsindkomst.
 Endvidere nævner Ligningskommissionen, at det kan overvejes, at anse de  

 omhandlede personer for omfattet af grænsegængerbestemmelsen i den nordiske  

 overenskomst, i det omfang at medarbejderne opfylder betingelserne herfor.
 De ansatte i dansk A/S, er begrænset skattepligtige efter  

 kildeskattelovens § 2, stk. 1a, og skattepligten indtræder på det tidspunkt,  

 hvor de oppebærer lønindtægt her i landet, jf. kildeskattelovens § 6.
 Under hensyntagen til at der er indgået en ansættelseskontrakt, som  

 omfatter hele indkomståret for samme arbejdsgiver, dansk A/S, finder  

 Ligningsrådet at der ikke skal foretages omregning til et fuldt års  

 lønindtægt for hver arbejdsperiodes løn.
