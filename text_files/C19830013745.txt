 § 1.  Behandling m.v. på Rigshospitalet er  

 vederlagsfri for:
 Stk. 2.  Rigshospitalet kan med  

 undervisningsministeriets godkendelse fastsætte regler om hel eller delvis  

 vederlagsfri behandling m.v. på Rigshospitalet af andre persongrupper, når  

 dette er begrundet i humanitære hensyn eller andre særlige hensyn.
 § 2.  Personer, der ikke er omfattet af § 1, betaler  

 for behandling m.v. på Rigshospitalet efter reglerne i stk. 2-4.
 Stk. 2.  Betalingen svarer til de fulde takster, som i  

 medfør af indenrigsministeriets bekendtgørelse skal anvendes ved beregning af  

 amtskommunernes betaling for behandling og andre særlige ydelser på  

 Rigshospitalet.
 Stk. 3.  For ambulant behandling, undersøgelse m.v.,  

 hvor indenrigsministeriet ikke har fastsat særskilt takst, afkræves 1/4 af  

 sengedagstaksten.
 Stk. 4.  For behandling, undersøgelse m.v. på  

 Rigshospitalets flyvemedicinske klinik opkræves en betaling svarende til  

 udgifterne ved behandlingen m.v.
 § 3.  Betalingen skal altid opgøres og afkræves  

 endeligt i forbindelse med eller umiddelbart efter udskrivningen eller den  

 ambulante behandling.
 Stk. 2.  På begæring skal betalingen pr. sengedag eller  

 pr. ambulant behandling, undersøgelse m.v. oplyses forud for indlæggelsen  

 eller den ambulante behandling.
 Stk. 3.  Hvor særlige forhold taler for det, kan  

 Rigshospitalet meddele hel eller delvis fritagelse for betaling.
 § 4.  Rigshospitalet kan afgøre, i hvilke tilfælde der  

 stilles krav om kaution for betalingens rettidige erlæggelse eller krav om  

 depositum.
 § 5.  Tilsvarende bestemmelser finder anvendelse for  

 Kysthospitalet på Refsnæs.
 § 6.  Regulativet har virkning fra den 1. januar 1983.
 Stk. 2.  Takstregulativ for Rigshospitalet af 5.  

 november 1975 og takstregulativ for Kysthospitalet på Refsnæs af 5. november  

 1975 ophæves.
UNDERVISNINGSMINISTERIET, DIREKTORATET FOR DE VIDEREGÅENDE UDDANNELSER, DEN 1. SEPTEMBER 1983.
