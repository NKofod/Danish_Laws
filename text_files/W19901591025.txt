I.F.M. punktering af trommehinder på 1-årig dreng forveksles  

 præparater og der anvendes trikloreddikesyre, som bevirker ætsning af det  

 venstre øre.
Patientklagenævnet fandt at lægen havde udvist grovere  

 forsømmelse, jfr. lægelovens § 18, men da der var indtrådt strafferetlig  

 forældelse blev sagen afsluttet med en alvorlig tilrettevisning af lægen  

 efter lægelovens § 6, stk. 1.
 5.4.6. Forveksling af præparat.
Et-årig dreng behandles af praktiserende øre- næse- og halslæge pga.  

 dobbeltsidig mellemørebetændelse.
Lægen finder indikation for punktering af  

 begge trommehinder.
Før indgrebet bedøves med Bonainvæske.
Imidlertid  

 forveksles præparatet, og der anvendes trichloreddikesyre, som bevirker  

 ætsning af patientens venstre øre.
Speciallægen kontrollerer patienten 7 og  

 45 dage efter tilfældet.
Patienten undersøges yderligere senere på den lokale  

 specialafdeling for øre- næse- og halssygdomme pga. blødning fra øret.
Ti  

 måneder efter tilfældet kontrolleres patienten hos en anden speciallæge, som  

 konstaterer, at der er aragtige hudforandringer og misfarvning i øret.
Der klages via advokat over, at den praktiserende speciallæge tog fejl af  

 præparater.
Sagen er belyst ved udtalelser fra de behandlende læger samt  

 hospitalsjournal.
 Patientklagenævnet tilsluttede sig Sundhedsstyrelsens udtalelse, idet  

 nævnet fandt, at den praktiserende speciallæge havde udvist grovere  

 forsømmelse under behandlingen ved ikke forud for anvendelse af et  

 lokalbedøvende middel at have sikret sig fornøden identifikation.  

 Patientklagenævnet fandt herefter, at speciallægen havde overtrådt lægelovens  

 § 18, men da der var indtrådt strafferetlig forældelse på tidspunktet for  

 indgivelse af klagen, blev sagen afsluttet med en alvorlig tilrettevisning af  

 speciallægen efter lægelovens § 6, stk. 1.
