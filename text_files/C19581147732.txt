 I forbindelse med min vejledning om behandling af færdselssager i RM 7. 4,  

 henleder jeg opmærksomheden på følgende domme:
 I en af Ø.L. den 17.12.1957 stadfæstet afgørelse var det i underrettens  

 domskonklusion udtalt, at tiltalte A og dennes ansvarsforsikring skulle anses  

 for solidarisk erstatningsansvarlige for det tab, der var forvoldt tiltalte  

 D, som blev frifundet ved dommen.
 Ansvarsforsikreren påstod i begge instanser fordeling af ansvaret, men i  

 landsrettens præmisser bemærkes, at der på det grundlag, som var forelagt  

 landsretten, ikke kunne fastslås et medansvar hos tiltalte D for ulykkens  

 indtræden.
 Tabet var endnu ikke opgjort, men desuagtet tog retten stilling til  

 spørgsmålet om erstatningspligten og erstatningsansvarets fordeling.
I en af Ø.L. den 25.6.1957 som ankeinstans pådømt sag var det i et  

 tilfælde, hvor tabet ligeledes ikke havde kunnet opgøres, men hvor der ikke  

 var spørgsmål om ansvarets fordeling, i underretsdommens præmisser udtalt, at  

 tiltalte var erstatningspligtig in solidum med sin ansvarsforsikrer, men at  

 erstatningsspørgsmålet var udsat til senere pådømmelse, da skaden endnu ikke  

 kunne opgøres endeligt.
Dommen stadfæstedes af landsretten uden bemærkninger  

 i overensstemmelse med tidligere tilsvarende afgørelser.
