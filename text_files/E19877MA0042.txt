Der var rejst spørgsmål om, hvorvidt en tømmerhandel er berettiget til at  

 medregne et momsbeløb til den indgående moms.
Beløbet udgør momsen i  

 forbindelse med nogle udgifter til advokat, ejendomsmægler og arkitekt, som  

 tømmerhandelen har afholdt ved overtagelse og senere salg af nogle faste  

 ejendomme på tvangsauktion.
Overtagelsen af ejendommene på auktion har været  

 nødvendigt for at sikre varetilgodehavender.
Direktoratet for Toldvæsenet udtalte i sagen, at der er en så tæt  

 sammenhæng mellem erhvervelsen på auktion og salget af ejendommene samt  

 virksomhedens omsætning af varer og momspligtige ydelser, at der bør  

 indrømmes fradragsret efter lovens § 16, stk 1.
 Direktoratet pegede i denne forbindelse på, at overtagelsen af ejendommene  

 på tvangsauktion alene er sket for at sikre varetilgodehavender og således  

 ikke har haft til formål at opnå en momsfri fortjeneste ved salg af fast  

 ejendom.
 Ministeriet for skatter og afgifter var enig med Direktoratet for  

 Toldvæsenet i, at tømmerhandelen har fradragsret for momsen af de omhandlede  

 udgifter til advokat, ejendomsmægler og arkitekt.
