I medfør af § 1, stk. 2, nr. 9, i lov nr. 834 af 18. december 1991 om frø, kartofler og planter, § 11 i lov nr. 190 af 9. maj 1984 om planteskadegørere og, tekstanmærkning nr. 59 ad § 24 i finanslov 1995 og § 5 i lov om administration af Det Europæiske Økonomiske Fællesskabs forordninger om markedsordninger for landbrugsvarer mv., jf. lovbekendtgørelse nr. 462 af 26. maj 1994, samt efter bemyndigelse fastsættes:
 § 1.  Virksomheder, der er registreret i henhold til  

 Plantedirektoratets bekendtgørelse om planter, skal betale afgifter og  

 gebyrer til dækning af Plantedirektoratets udgifter i finansåret ved  

 administration og kontrol i henhold til bekendtgørelsen.
 § 2.  Til dækning af Plantedirektoratets  

 basisomkostninger ved administration betaler alle registrerede virksomheder  

 en årlig afgift på 1600 kr.
 § 3.  For hver inspektion i forbindelse med  

 avlskontrollen betaler virksomheder registreret efter § 1, stk. 1, nr. 1 og  

 2, i bekendtgørelse om planter en a conto afgift pr. inspiceret arealenhed.
Stk. 2.  Ved en arealenhed forstås 1,5 ha frilandsareal  

 eller 1000 kvm. væksthusareal.
Frilands- og væksthusarealenheder lægges  

 sammen og rundes op til nærmeste hele arealenhed.
 § 4.  Avlskontrolafgiften fastsættes således:
 Stk. 2.  Omfatter en inspektion udelukkende arealer i  

 fortsat avlskontrol, jf. § 6, stk. 1, i bekendtgørelse om planter, og udgør  

 disse arealer mindre end 10 procent af virksomhedens tilmeldte arealer, kan  

 afgiften ikke overstige 1000 kr.
 Stk. 3.  Plantedirektoratet træffer beslutning om  

 antallet og omfanget af inspektioner efter virksomhedens type, produktionens  

 art og omfang samt mistanke om eller konstaterede angreb af  

 planteskadegørere.
 § 5.  Til dækning af Plantedirektoratets udgifter ved  

 kontrollen med, at virksomheder, der alene er registreret efter § 1, stk. 1,  

 nr. 3 og 4, i bekendtgørelse om planter, overholder bestemmelserne i  

 bekendtgørelsen, betaler virksomhederne et gebyr på 500 kr. pr. kontrolbesøg.
 § 6.  Til dækning af Plantedirektoratets udgifter ved  

 gennemførelse af sundhedskontrol og udstedelse af plantesundhedscertifikat og  

 reeksportcertifikat i forbindelse med udførsel af planter, dog ikke frø,  

 betales et gebyr på 330 kr. pr. certifikat, jf. dog § 7.
 Stk. 2.  Til dækning af direktoratets udgifter ved  

 gennemførelse af sundhedskontrol ved udførsel af afskårne blomster eller  

 plantedele til dekoration, frisk frugt, friske grønsager, træ, jord,  

 voksemedier, landbrugsmaskiner m.m., eller af planter, der udføres som privat  

 flyttegods, betales et gebyr på 330 kr. pr. certifikat.
Stk. 3.  Til dækning af direktoratets udgifter ved  

 udstedelse af kontrolattest for friske frugter og grønsager, dog ikke i  

 forbindelse med indførsel, betales 330 kr. pr. attest.
Ved samtidig  

 udstedelse af kontrolattest og plantesundheds- eller reeksportcertifikat for  

 samme sending betales 330 kr.
 Stk. 4.  Til dækning af direktoratets udgifter ved  

 udstedelse af »Attest for industriel anvendelse« i medfør af art.  

 10 i Kommissionens forordning nr. 2251/92 om kvalitetskontrol af friske  

 frugter og grønsager, betales et gebyr på 50 kr. pr. certifikat.
 Stk. 5.  Til dækning af direktoratets udgifter ved  

 gennemførelse af de undersøgelser og udstedelse af de certifikater og  

 attester, der er nævnt i stk. 1-4, på hverdage i tidsrummet fra kl. 17.00 til  

 7.00, på lørdage, søndage eller på helligdage betales dobbelt gebyr.
 § 7.  Til dækning af Plantedirektoratets udgifter ved  

 udstedelse af plantesundhedscertifikat for korn, malt, kartoffelmel og  

 grønmel betales et gebyr på 245 kr. pr. certifikat og 190 kr. pr. prøve, der  

 undersøges, jf. bilaget.
 Stk. 2.  Til dækning af direktoratets udgifter ved  

 udstedelse af plantesundhedscertifikat i forbindelse med udførsel af frø til  

 udsæd betales et gebyr på 245 kr. pr. certifikat.
 § 8.  Til dækning af Plantedirektoratets udgifter ved  

 undersøgelse af en sending frisk frugt, friske grønsager, afskårne blomster  

 eller plantedele til dekoration, der er ledsaget af et mangelfuldt  

 plantesundhedscertifikat, men skønnes at opfylde betingelserne for indførsel,  

 jf. bekendtgørelse om indførsel og udførsel af planter m.m., betales et gebyr  

 på 500 kr. pr. undersøgelse.
 Stk. 2.  Til dækning af direktoratets udgifter ved  

 gennemførelse af de undersøgelser, der er nævnt i stk. 1, på hverdage i  

 tidsrummet fra kl. 17.00 til kl. 7.00, på lørdage, søndage eller på  

 helligdage betales dobbelt gebyr.
 Betaling m.m.
 § 9.  De gebyrer og afgifter, der er nævnt i §§ 2-5 og  

 7-8 forfalder ved påkrav, og betaling skal ske senest 30 dage efter  

 fakturaens dato.
 Stk. 2.  De gebyrer, der er nævnt i § 6, betales ved at  

 påklæbe anmeldelsesblanketten eller en kopi af certifikatet et værdimærke.  

 Værdimærket rekvireres hos Plantedirektoratet mod forudbetaling af  

 gebyrbeløbet.
Stk. 3.  etales forfaldne gebyrer eller afgifter ikke  

 rettidigt, skal der betales rente af beløbet.
Renten fastsættes til 1,3 pct.  

 månedligt for hver påbegyndt måned fra forfaldsdagen at regne.
 Stk. 4.  Gebyrer og afgifter tillægges merværdiafgift.
 Stk. 5.  Gebyrer og afgifter er tillagt udpantningsret.
 § 10.  Dækker det samlede afgiftsbeløb, der er  

 opkrævet i henhold til §§ 2, 3 og 5, ikke Plantedirektoratets udgifter til  

 avlskontrol, opkræver direktoratet senest i december måned det manglende  

 beløb forholdsmæssigt hos de registrerede virksomheder.
 Stk. 2.  Overstiger det samlede afgiftsbeløb, jf. stk.  

 1, direktoratets udgifter til avlskontrol, tilbagebetaler direktoratet senest  

 den 31. marts i det følgende finansår det overskydende beløb forholdsmæssigt  

 til de registrerede virksomheder.
 § 11.  I bekendtgørelse nr. 22 af 12. januar 1994 om  

 planter foretages følgende ændring:
 I § 1, stk. 4, tilføjes:
 »Afmelding af registreringen kan kun ske med en måneds varsel til  

 udgangen af et kvartal«.
Ikrafttræden § 12 .  Bekendtgørelsen træder i kraft den 1. januar  

 1995.
 Stk. 2 .  Samtidig ophæves bekendtgørelse nr. 201 af 17.  

 marts 1994 om betaling for plantesundhedskontrol m.m.
Plantedirektoratet, den 14. december  

 1994 P.
D.
V.
Knud Mortensen / Henrik Wanscher Bilag Plantesundhedscertifikat vedr. korn, malt, kartoffelmel, grønmel m.m.
(til § 7) 1. Antal prøver pr. certifikat og vare parti:
 2. Vægt pr. prøve: 1 kg.
