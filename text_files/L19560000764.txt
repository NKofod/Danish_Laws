 Den 21. december 1955 har Danmark tiltrådt den i Geneve den 19. september  

 1949 afsluttede internationale færdselskonvention, dog således at der er  

 taget forbehold om, at anneks 1 ikke skal være gældende for Danmark.
FÆRDSELSKONVENTION De kontraherende stater, der ønsker at fremme den internationale  

 vejfærdsels udvikling og sikkerhed ved at fastsætte visse ensartede regler,  

 har vedtaget følgende bestemmelser:
 Almindelige bestemmelser.
 Artikel 1.
 1. Medens hver kontraherende stat forbeholder sig sin  

 jurisdiktion med hensyn til brugen af sine egen veje, er man kommet overens  

 om, at disse veje kan benyttes til international færdsel på de i denne  

 konvention omhandlede betingelser.
 2. Ingen af de kontraherende stater er forpligtet til  

 at lade de ved nærværende konventions bestemmelser hjemlede fordele omfatte  

 noget motorkøretøj eller påhængsvogn eller nogen fører, der har opholdt sig  

 indenfor vedkommende lands territorium i en uafbrudt periode på mere end et  

 år.
 Artikel 2.
 1. De til nærværende konvention føjede annekser skal  

 betragtes som en uadskillelig bestanddel af konventionen, idet dog enhver  

 stat ved konventionens underskrift, ratifikation eller tiltrædelse eller på  

 noget som helst senere tidspunkt kan erklære, at anneks 1 og 2 ikke skal være  

 gældende for vedkommende stat.
 2. Enhver kontraherende stat kan når som helst give  

 meddelelse til generalsekretæren for De Forenede Nationer om, at anneks 1 og  

 2 - uanset at de tidligere i henhold til stk. 1 måtte være undtaget - fra den  

 pågældende meddelelses dato skal gælde for vedkommende stat.
 Artikel 3.
 1. Foranstaltninger, som alle eller visse af de  

 kontraherende stater måtte have vedtaget eller i fremtiden måtte vedtage at  

 sætte i kraft i den hensigt at lette international vejfærdsel ved en  

 simplificering af told-, politi-, sundhedsmæssige eller andre krav, skal  

 betragtes som værende i overensstemmelse med nærværende konventions formål.
 2. a) En kontraherende stat kan forlange, at der gives  

 en indeståelse eller anden sikkerhed for betaling af den importtold og  

 importskat, der, såfremt en sådan indeståelse ikke blev givet, ville blive  

 pålagt et til international færdsel tilladt motorkøretøj.
 3. For at kunne opfylde de i nærværende konvention  

 indeholdte krav vil de kontraherende stater såvidt muligt holde de nærmest  

 ved hinanden på samme internationale vej liggende toldkontorer og toldvagter  

 åben på samme tider.
 Artikel 4.
 1. I nærværende konvention skal følgende udtryk have  

 den dem herved tillagte betydning:
 »International færdsel« betyder enhver færdsel, som overskrider  

 mindst en landegrænse.
»vej« betyder enhver vej, der er åben for almenheden for færdsel  

 med køretøjer, »kørebane« betyder den del af en vej, der normalt benyttes til  

 kørsel med køretøjer, »vognbane« betyder enhver af de dele, i hvilken kørebanen kan  

 deles, og som er tilstrækkelig bred til at kunne befares af een række  

 køretøjer, »fører« betyder enhver person, der fører et køretøj, heri  

 indbefattet cykler, eller som fører træk-, pak- eller sadeldyr eller flokke  

 eller hjorde på en vej, og som har fysisk herredømme over disse, »motorkøretøj« betyder ethvert selvdrevet køretøj, der normalt  

 benyttes til befordring af personer eller gods på veje, bortset fra  

 køretøjer, der løber på skinner eller er forbundet med elektriske ledninger.  

 Enhver ved anneks 1 forpligtet stat skal fra denne definition udelukke  

 cykler, der er udstyret med hjælpemotor af den i anneks 1 beskrevne type, »leddelt køretøj« betyder ethvert motorkøretøj med påhængsvogn  

 uden foraksel, der er således tilkoblet, at en del af påhængsvognen er  

 anbragt ovenpå motorkøretøjet, og en betydelig del af vægten af påhængsvognen  

 og dens last bæres af motorkøretøjet.
En sådan påhængsvogn benævntes  

 »sættevogn«, »påhængsvogn« betyder ethvert køretøj, der er bestemt til at  

 trækkes af et motorkøretøj, »cykel« betyder enhver cykel, der ikke er selvdreven.
Enhver ved  

 anneks 1 forpligtet stat skal i denne definition indbefatte cykler, der er  

 forsynet med en hjælpemotor af den i dette anneks beskrevne type, »køretøjs vægt med last« betyder køretøjets og lastens vægt, når  

 køretøjet holder stille og er klart til kørsel, og indbefatter vægten af  

 føreren og andre personer, der befordres på det pågældende tidspunkt, »største last« betyder vægten af den last, som er tilladt af den  

 kompetente myndighed i registreringslandet, et køretøjs »tilladte største vægt« betyder vægten af køretøjet  

 med dets største last, når køretøjet er klart til kørsel.
 Artikel 5.
 Denne konvention hjemler ikke adgang til befordring af personer for  

 betaling eller befordring af varer udover den personlige bagage, der medføres  

 af de personer, der befordres med køretøjet; det er en forudsætning, at disse  

 forhold og alle andre forhold, hvorom der ikke i konventionen er fastsat  

 regler, forbliver under den nationale lovgivnings herredømme med forbehold af  

 anvendelsen af andre herhen hørende internationale konventioner eller  

 aftaler.
 Færdselsregler.
 Artikel 6.
 Enhver af de kontraherende stater skal træffe formålstjenlige  

 foranstaltninger for at tilsikre overholdelsen af de i nærværende kapitel  

 omhandlede regler.
 Artikel 7.
 Enhver fører, fodgænger eller anden vejfarende skal udvise en sådan  

 adfærd, at færdselen ikke sættes i fare eller udsættes for ulemper; han skal  

 undgå ethvert forhold, der vil kunne forårsage skade på personer eller  

 offentlig eller privat ejendom.
 Artikel 8.
 1. Ethvert køretøj eller enhver kombination af  

 køretøjer, der fremføres som en enhed, skal have en fører.
 2. Træk-, pak- eller sadeldyr skal have en fører, og  

 kvæg skal være under ledsagelse undtagen i områder, som er særligt afmærkede  

 ved indkørslen til disse.
 3. Kolonner af køretøjer og hjorde af dyr skal have  

 det antal førere, som måtte være foreskrevet ved det pågældende lands  

 lovgivning.
4. Kolonner og hjorde skal, om nødvendigt, inddeles i  

 afdelinger af passende længde og med tilstrækkelige mellemrum til lettelse  

 for færdselen.
Denne bestemmelse gælder ikke for områder, hvor der foregår  

 vandring af nomader.
5. Førere skal til enhver tid have herredømme over  

 deres køretøjer eller dyr.
Når de nærmer sig andre vejfarende, skal de udvise  

 den forsigtighed, som måtte være nødvendig for disses sikkerhed.
 Artikel 9.
1. Al færdsel med køretøjer i samme færdselsretning på  

 en vej skal holde sig på samme side af vejen, og denne side skal være den  

 samme for alle veje i det pågældende land.
De enkelte landes forskrifter  

 angående ensrettet færdsel foregribes ikke ved denne bestemmelse.
 2. Som almindelig regel og i alle tilfælde, hvor  

 bestemmelserne i artikel 7 kræver det, skal enhver fører:
a. på kørebaner med to vognbaner bestemt til kørsel i begge retninger  

 holde sit køretøj i den vognbane, der svarer til den retning, i hvilken han  

 kører, b. på kørerbaner med mere end to vognbaner holde sit køretøj i den  

 vognbane, der ligger nærmest kanten af kørebanen på den side, der svarer til  

 hans færdselsretning.
 3. Dyr skal holdes så nær som muligt til kanten af  

 vejen i overensstemmelse med vedkommende lands lovgivning.
 Artikel 10.
Føreren af et køretøj skal til enhver tid have dets hastighed under  

 kontrol og skal køre på en forsigtig og agtpågivende måde.
Han skal nedsætte  

 farten eller standse, når som helst omstændighederne kræver det, og i  

 særdeleshed, når synbarheden er ringe.
 Artikel 11.
1. Førere skal, når de mødes eller overhales, holde  

 sig så tæt som muligt til kanten af kørebanen på den side, der svarer til  

 deres færdselsretning.
Ved overhaling skal en fører køre forbi enten til  

 venstre eller til højre for det overhalede køretøj eller dyr, i  

 overensstemmelse med den i det pågældende land gældende regel.
Disse  

 bestemmelser gælder ikke ubetinget overfor sporvogne, tog på landeveje og for  

 visse bjergveje.
 2. Når et køretøj eller dyr med fører nærmer sig, skal  

 føreren:
 a. når han møder sådanne, give tilstrækkelig plads til køretøjet eller det  

 pågældende dyr, der kommer fra den modsatte retning.
 b. når han overhales, holde sig så nær som muligt til den kant af  

 kørebanen, der svarer til færdselsretningen, og ikke sætte farten op.
3. Førere, der påtænker at overhale, skal forvisse sig  

 om, at der er tilstrækkelig plads og tilstrækkelig synbarhed fremad, således  

 at overhaling kan ske uden fare.
Efter forbikørslen skal de fører køretøjet  

 tilbage til den højre eller venstre side i overensstemmelse med den i det  

 pågældende land gældende regel, idet de dog først må forvisse sig om, at  

 dette kan ske uden ulempe for den (de) overhalede vejfarende.
 Artikel 12.
 1. Enhver fører, der nærmer sig en vejforgrening, en  

 korsvej eller anden vejskæring eller en jernbaneoverskæring, skal vise særlig  

 agtpågivenhed for at undgå ulykker.
2. Ved vejskæringer på visse veje eller dele af veje  

 kan der tillægges forkørselsret.
Denne forkørselsret skal tilkendegives ved  

 tavler, og enhver fører, der nærmer sig en sådan vej eller del af vej, har  

 vigepligt overfor førere på denne vej.
 3. De i anneks 2 indeholdte bestemmelser med hensyn  

 til forkørselsret ved vejskæringer, som ikke er omfattet af nærværende  

 artikels stk. 2, skal bringes til anvendelse af de stater, der har tiltrådt  

 dette anneks.
 4. Enhver fører skal, før han påbegynder en svingning:
a. forvisse sig om, at han vil kunne foretage denne uden fare for andre  

 vejfarende, b. på tydelig måde tilkendegive sin hensigt at svinge, c. holde så nær som muligt over mod kanten af kørebanen på den side, der  

 svarer til hans færdselsretning, hvis han ønsker at svinge bort fra vejen på  

 den side, d. holde så nær som muligt ind mod midten af kørebanen, hvis han ønsker at  

 svinge bort fra vejen til den anden side, medmindre andet følger af de i  

 medfør af stk. 2 i artikel 16 givne bestemmelser, e. under ingen omstændigheder være til ulempe for den modgående færdsel.
 Artikel 13.
1. Holdende køretøjer eller standsede dyr skal så vidt  

 muligt holdes uden for kørebanen eller, hvis det ikke er muligt, da så tæt  

 som muligt til kanten af kørebanen.
Førere må ikke forlade køretøjer eller  

 dyr, før de har truffet alle nødvendige sikkerhedsforanstaltninger mod  

 ulykker.
 2. Køretøjer må ikke holde, og dyr må ikke standses på  

 steder, hvor de vil kunne være til fare eller ulempe og i særdeleshed ikke i  

 eller nær ved en vejskæring eller et vejsving eller på eller nær ved en  

 bakketop.
 Artikel 14.
 Alle nødvendige foranstaltninger må træffes for at sikre mod, at et  

 køretøjs last skal kunne forårsage skade eller fare.
 Artikel 15.
 1. Fra mørkets frembrud og om natten, eller når de  

 atmosfæriske forhold gør det nødvendigt, skal ethvert køretøj eller  

 kombination af køretøjer på en vej vise mindst eet hvidt lys forud og mindst  

 eet rødt lys bagud.
 Når et køretøj, bortset fra en cykel eller motorcykel uden sidevogn, kun  

 fører eet hvidt lys forud, skal dette anbringes på den side, der er nærmest  

 ved den modgående færdsel.
 I lande, hvor to hvide lys er obligatorisk, skal det ene lys anbringes på  

 den højre og det andet på den venstre side af køretøjet.
 Det røde lys kan frembringes enten ved en anden anordning end den, som  

 frembringer det eller de hvide forlys, eller ved samme anordning, når  

 køretøjet er kort nok og iøvrigt indrettet, at dette er muligt.
2. Et køretøj må i intet tilfælde have et rødt lys  

 eller et rødt refleksglas rettet forud eller et hvidt lys eller et hvidt  

 refleksglas bagud.
Denne bestemmelse gælder ikke for et hvidt eller gult  

 baklys i de tilfælde,hvor det pågældende registreringslands lovgivning  

 tillader et sådant lys.
 3. Lys og refleksglas skal være af en sådan  

 beskaffenhed, at de tydeligt tilkendegiver køretøjet for andre vejfarende.
 4. En kontraherende stat eller del af en sådan kan,  

 forudsat at alle foranstaltninger træffes for at tilsikre normale  

 sikkerhedsforhold, frafalde anvendelsen af visse af de i nærværende artikel  

 indeholdte bestemmelser for:
a. køretøjer, der bruges til særlige formål eller under særlige forhold, b. køretøjer af særlig form og art, c. holdende køretøjer på tilstrækkeligt oplyste veje.
 Artikel 16.
 1. Bestemmelserne i nærværende kapitel skal finde  

 anvendelse på trolleyvogne.
2 a.
Cyklister skal benytte cyklestier overalt, hvor dette er påbudt ved  

 en dertil sigtende tavle, eller hvor sådan forpligtelse er påbudt ved det  

 pågældende lands lovgivning.
b.
Cyklister skal, hvor omstændighederne kræver det, køre efter hverandre  

 i enkelt række og må aldrig køre mere end to ved siden af hinanden på  

 kørebanen, medmindre andet i særlige tilfælde er fastsat ved det pågældende  

 lands lovgivning.
c.
Cyklister må ikke slæbes af andre køretøjer.
d.
Bestemmelserne i stk. 4 i artikel 12 finder ikke anvendelse på  

 cyklister i tilfælde, hvor det pågældende lands bestemmelser fastsætter  

 andet.
 Færdselstavler og -signaler.
 Artikel 17.
1. For at sikre et ensartet system skal de i hvert  

 kontraherende land vedtagne færdselstavler og -signaler så vidt muligt være  

 de eneste, der anvendes på vedkommende stats veje.
Såfremt det måtte være  

 nødvendigt at indføre nye tegn, skal den anvendte form, farve og figurtype  

 være i overensstemmelse med det i denne stat anvendte system.
2. Antallet af anerkendte færdselstavler skal  

 indskrænkes til det strengt nødvendige.
De skal kun anbringes på steder, hvor  

 de er af væsentlig betydning.
 3. Advarselstavler skal anbringes i tilstrækkelig  

 afstand fra det farlige sted til at advare de vejfarende derom.
 4. Det er forbudt til en anerkendt færdselstavle at  

 føje opslag, som ikke angår formålet med tegnets anbringelse, og som vil  

 kunne utydeliggøre tavlen eller vanskeliggøre forståelsen af dens karakter.
 5. Det er forbudt at anbringe tavler og opslag, som  

 vil kunne forveksles med de anerkendte tavler eller gøre dem mere vanskelige  

 at læse.
Bestemmelser, der finder anvendelse på  

 motorkøretøjer og påhængsvogne Artikel 18.
 1. For at være berettiget til at drage nytte af de ved  

 denne konvention hjemlede fordele skal et motorkøretøj registreres af en  

 kontraherende stat eller del deraf på den ved dens lovgivning fastsatte måde.
 2. Enten af vedkommende kompetente myndighed eller af  

 en dertil behørig befuldmægtiget forening udstedes en registreringsattest,  

 der indeholder i det mindste attestens serienummer, der betegnes som  

 registreringsnummeret, fabrikantens navn eller varemærke, hans  

 identifikations- eller serienummer, datoen for køretøjets første registrering  

 samt ansøgerens fulde navn og fast bopæl.
 3. Denne attest skal anerkendes af alle kontraherende  

 stater som bevis for de deri indeholdte oplysninger, for så vidt modbevis  

 ikke føres.
 Artikel 19.
1. Ethvert motorkøretøj skal på bagsiden på en særlig  

 plade eller på selve køretøjet føre det af den kompetente myndighed udstedte  

 eller tildelte registreringsnummer.
For så vidt angår motorkøretøjer, der  

 trækker en eller flere påhængsvogne, skal påhængsvognen eller den sidste  

 påhængsvogn føre registreringsnummeret for det køretøj, der trækker vognen,  

 eller sit eget registreringsnummer.
 2. Registreringsnummerets sammensætning og  

 anbringelsesmåde skal være i overensstemmelse med det i anneks 3 angivne.
 Artikel 20.
1. Ethvert motorkøretøj skal foruden  

 registreringsnummeret på bagsiden, på en plade eller på selve køretøjet, føre  

 det for køretøjets registreringssted gældende nationalitetsmærke.
Dette mærke  

 skal angive enten en stat eller et registreringsmæssigt uafhængigt  

 territorium.
For så vidt angår motorkøretøjer, der trækker en eller flere  

 påhængsvogne, skal dette tegn også føres på bagsiden af påhængsvognen eller  

 den sidste af disse.
 2. Nationalitetsmærkets sammensætning og  

 anbringelsesmåde skal være i overensstemmelse med det i anneks 4 angivne.
 Artikel 21.
 Ethvert motorkøretøj og enhver påhængsvogn skal føre de i anneks 5 angivne  

 identifikationsmærker.
 Artikel 22.
 1. Ethvert motorkøretøj og enhver påhængsvogn skal  

 være i god, driftssikker stand, ligesom maskineriet må være i en sådan  

 tilstand, at det ikke frembyder fare for føreren, andre personer, der  

 befordres med køretøjet, eller vejfarende eller kan forårsage skade på  

 offentlig eller privat ejendom.
 2. Desuden skal ethvert motorkøretøj og enhver  

 påhængsvogn og det dertil hørende udstyr være i overensstemmelse med de i  

 anneks 6 indeholdte bestemmelser, og føreren af ethvert motorkøretøj skal  

 iagttage de deri angivne regler.
 3. Nærværende artikels bestemmelser finder anvendelse  

 på trolleyvogne.
 Artikel 23.
1. Det overlades til den nationale lovgivning at  

 fastsætte største dimensioner og højeste vægt, der skal være tilladt for  

 køretøjer på vejene i de enkelte kontraherende stater eller dele af disse.
På  

 visse veje, udpegede ved regionale aftaler eller, i mangel af sådanne  

 aftaler, da af en kontraherende stat, skal de største tilladte dimensioner og  

 højeste vægt være som i anneks 7 angivet.
 2. Bestemmelserne i nærværende artikel finder  

 anvendelse på trolleyvogne.
 Førere af motorkøretøjer i international  

 færdsel.
 Artikel 24.
 1. Enhver kontraherende stat skal uden yderligere  

 undersøgelse tillade enhver fører, der får adgang til dens territorium, at  

 befare dens veje med motorkøretøjer af den eller de i anneks 9 og 10 angiven  

 kategorier, for hvilke nedennævnte førerbevis er udstedt, forudsat at han  

 opfylder de i anneks 8 anførte betingelser og er i besiddelse af et gyldigt  

 førerbevis, udstedt til ham af en kompetent myndighed i en anden  

 kontraherende stat eller en del deraf eller en af den pågældende stat dertil  

 bemyndiget forening, efter at han har godtgjort sin færdighed.
 2. En kontraherende stat kan imidlertid kræve, at  

 enhver fører, der får adgang til dens territorium, skal være i besiddelse af  

 et internationalt førerbevis, i overensstemmelse med den i anneks 10 anførte  

 formular, navnlig for så vidt angår en fører, der kommer fra et land, hvor  

 førerbevis ikke er påbudt, eller hvor de indenlandske førerbeviser ikke er i  

 overensstemmelse med den i anneks 9 anførte formular.
3. Det internationale førerbevis skal, efter at  

 føreren har godtgjort sin færdighed, udstedes af den kompetente myndighed i  

 en kontraherende stat eller i en del af denne eller af en behørigt bemyndiget  

 forening samt forsynes med segl eller påstemples af denne autoritet eller  

 forening.
Ihændehaveren er uden nogen yderligere undersøgelse berettiget til  

 i alle kontraherende stater at føre motorkøretøjer, der falder inden for den  

 kategori, for hvilken beviset er udstedt.
 4. Retten til at benytte det indenlandske såvel som  

 det internationale førerbevis kan nægtes i tilfælde, hvor det er åbenbart, at  

 betingelserne for deres udstedelse ikke længere opfyldes.
5. En kontraherende stat eller en del deraf kan kun  

 nægte føreren retten til at bruge det ene eller begge ovennævnte beviser i  

 tilfælde af, at føreren har begået en kørselsforseelse af en sådan art, at  

 den i henhold til lovgivningen i den pågældende kontraherende stat ville  

 medføre fortabelse af førerbeviset.
I et sådant tilfælde kan den  

 kontraherende stat eller del deraf samtidig med, at den nægter en fører  

 retten til at bruge førerbeviset, inddrage dette og opbevare det, indtil  

 perioden for nægtelsen udløber, eller, hvis den pågældende forinden forlader  

 vedkommende kontraherende stats territorium, da til dette tidspunkt, og kan  

 forsyne beviset med påtegning om, at retten til at benytte beviset har været  

 nægtet ham, samt meddele vedkommende persons navn og adresse til den  

 myndighed, som har udstedt beviset.
 6. I en periode af 5 år, regnet fra nærværende  

 konventions ikrafttræden, skal enhver fører, der i henhold til bestemmelserne  

 i den internationale konvention angående kørsel med motorkøretøjer,  

 underskrevet i Paris den 24. april 1926, eller konventionen angående  

 reguleringen af inter-amerikansk motorkørsel, der blev åbnet for underskrift  

 i Washington den 15. december 1943, har tilladelse til international færdsel  

 og er i besiddelse af de i henhold dertil krævede dokumenter, anses at  

 opfylde nærværende artikels krav.
 Artikel 25.
 De kontraherende stater forpligter sig til at meddele hinanden sådanne  

 oplysninger, som måtte sætte dem i stand til at identificere personer, der er  

 i besiddelse af det pågældende lands eller internationalt førerbevis, når de  

 har gjort sig skyldig i en kørselsforseelse, der vil medføre tiltale.  

 Yderligere forpligter de sig til at meddele sådanne oplysninger, som måtte  

 være nødvendige for at identificere ejeren eller den person, i hvis navn et  

 fremmed køretøj, som er part i en alvorlig ulykke, er registreret.
 Bestemmelser gældende for cykler i  

 internationalt færdsel.
 Artikel 26.
 Enhver cykel skal være forsynet med:
a. mindst en pålidelig bremse, b. en hørlig signalindretning, bestående af en klokke, som vil kunne høres  

 i en rimelig afstand; andre hørlige signalindretninger må ikke benyttes, c. et hvidt eller gult lys foran på cyklen og et rødt lys eller rødt  

 refleksglas bagpå fra mørkets frembrud og om natten, eller når de  

 atmosfæriske forhold gør det nødvendigt.
 Slutbestemmelser.
 Artikel 27.
 1. Denne konvention skal indtil den 31. december 1949  

 være åben for underskrift af alle stater, der er medlem af De Forenede  

 Nationer, og af enhver stat, der var indbudt til at deltage i De Forenede  

 Nationers konference om vej- og motortransport, der afholdtes i Geneve i  

 1949.
 2. Denne konvention skal ratificeres, og  

 ratifikationsdokumenterne skal deponeres hos generalsekretæren for De  

 Forenede Nationer.
3. Fra 1. januar 1950 skal nærværende konvention være  

 åben for tiltrædelse af de i stk. 1 i nærværende artikel omhandlede stater,  

 som ikke har underskrevet konventionen, og af enhver anden stat, som Det  

 Økonomiske og Social Råd ved resolution måtte udpege.
Den skal også kunne  

 tiltrædes for så vidt angår ethvert formynderskabs-territorium, for hvilket  

 De Forenede Nationer er den administrerende myndighed.
 4. Tiltrædelsen sker ved deponering af et  

 tiltrædelsesdokument hos generalsekretæren for De Forenede Nationer.
 Artikel 28.
1. Enhver stat kan ved underskrift, ratifikation eller  

 tiltrædelse eller på et hvilket som helst senere tidspunkt ved en til De  

 Forenede Nationers generalsekretær stilet meddelelse erklære, at nærværende  

 konventions bestemmelser skal finde anvendelse på alle eller enkelte af de  

 territorier, for hvis internationale forhold den pågældende stat er  

 ansvarlig.
Disse bestemmelser skal finde anvendelse i de i meddelelsen  

 omhandlede territorier 30 dage efter, at generalsekretæren har modtaget denne  

 meddelelse, eller, hvis konventionen ikke er trådt i kraft på dette  

 tidspunkt, da på datoen for dennes ikrafttræden.
 2. Hver kontraherende stat forpligter sig til så snart  

 som muligt, når omstændighederne tillader det, at træffe de nødvendige  

 foranstaltninger til at udvide konventionens anvendelsesområde til de  

 territorier, for hvis internationale forhold den er ansvarlig, dog med  

 forbehold af samtykke fra de pågældende territoriers regeringer i de  

 tilfælde, hvor et sådant samtykke af forfatningsmæssige grunde er nødvendigt.
 3. Enhver stat, som i henhold til stk. 1 i nærværende  

 artikel har afgivet erklæring, hvorefter nærværende konvention skal finde  

 anvendelse på et territorium, for hvis internationale forhold den pågældende  

 stat er ansvarlig, kan på et hvilket som helst senere tidspunkt ved en til  

 generalsekretæren stilet meddelelse angivne territoriums vedkommende, og  

 konventionen skal efter udløbet af et år fra meddelelsens dato ikke længere  

 finde anvendelse på sådant territorium.
 Artikel 29.
Nærværende konvention træder i kraft den 30. dag efter, at det femte  

 ratifikationsdokument eller tiltrædelsesdokument deponeres.
For enhver stat,  

 der efter denne dato ratificerer eller tiltræder, træder konventionen i kraft  

 den 30. dag efter, at det pågældende ratifikationsdokument eller  

 tiltrædelsesdokument er deponeret.
 Generalsekretæren for De Forenede Nationer underretter hver af de  

 underskrivende eller tiltrædende stater og enhver anden stat, der har  

 modtaget opfordring til at deltage i De Forenede Nationers konference om vej-  

 og motortransport, som dagen for denne konventions ikrafttræden.
 Artikel 30.
 Nærværende konvention ophæver og afløser i forholdet mellem de  

 kontraherende stater den internationale konvention angående kørsel med  

 motorkøretøjer og den internationale konvention angående vejfærdsel,  

 underskrevet i Paris den 24. april 1926, samt konventionen angående  

 reguleringen af inter-amerikansk motorkørsel, der blev åbnet for underskrift  

 i Washington den 15. december 1943.
 Artikel 31.
1. Enhver ændring i nærværende konvention kan foreslås  

 af enhver kontraherende stat.
Teksten til en sådan foreslået ændring  

 indsendes til generalsekretæren for De Forenede Nationer, som vil videresende  

 den til hver enkelt kontraherende stat med anmodning om inden 4 måneder at  

 meddele, hvorvidt den a. ønsker en konference indkaldt til overvejelse af den foreslåede  

 ændring, eller b. mener, at den foreslåede ændring bør godkendes uden konference, eller c. mener, at den foreslåede ændring bør afvises uden konference.
 Ændringsforslaget skal også af generalsekretæren tilstilles alle de andre  

 stater, der var opfordret til at deltage i De Forenede Nationers konference  

 om vej- og motortransport.
2. Generalsekretæren indkalder de kontraherende stater  

 til en konference til overvejelse af den foreslåede ændring, såfremt  

 indkaldelse til en konference ønskes a. af mindst en fjerdedel af de kontraherende stater i tilfælde af, at en  

 ændring i nogen del af selve konventionen er foreslået, b. af mindst en trediedel af de kontraherende stater i tilfælde af en  

 foreslået ændring i et anneks, dog bortset fra anneks 1 og 2, c. for anneks 1 og 2's vedkommende af mindst en trediedel af de stater,  

 der er forpligtet ved det anneks,i hvilket ændringen er foreslået.
 Generalsekretæren indbyder til en sådan konference de stater, der var  

 opfordret til at deltage i De Forenede Nationers konference om vej- og  

 motortransport, men som ikke har tiltrådt konventionen, og stater, hvis  

 deltagelse efter Det Økonomiske og Sociale Råds mening ville være ønskelig.
 De i nærværende stykke indeholdte bestemmelser skal ikke finde anvendelse  

 på tilfælde, hvor en ændring i konventionen er vedtaget i overensstemmelse  

 med nærværende artikels stk. 5.
 3. Om enhver ændring i nærværende konvention, som på  

 en konference måtte blive vedtaget med to trediedele stemmers majoritet, skal  

 der gives alle kontraherende stater underretning med henblik på godkendelse  

 af ændringen. 90 dage efter dens vedtagelse af to trediedele af de  

 kontraherende stater skal enhver ændring i konventionen, med undtagelse af  

 ændringer i anneks 1 og 2 træde i kraft for alle kontraherende staters  

 vedkommende med undtagelse af sådanne, som før dens ikrafttræden erklærer, at  

 de ikke vil tiltræde ændringen.
 Til ikrafttrædelse af en ændring til anneks 1 og 2 kræves et flertal af to  

 trediedele af de ved det pågældende anneks forpligtede stater.
 4. Konferencen kan ved vedtagelsen af en ændring i  

 nærværende konvention - bortset fra ændringer i anneks 1 og 2 - med to  

 trediedele stemmers majoritet bestemme, at ændringen er af en sådan  

 beskaffenhed, at enhver kontraherende stat, som har afgivet erklæring, gående  

 ud på, at den ikke vil kunne tiltræde ændringen, og som ikke tiltræder denne  

 inden udløbet af 12 måneder efter ændringens ikrafttræden, ophører at være  

 part i konventionen.
 5. I tilfælde af, at to trediedele af de kontraherende  

 stater i henhold til stk. 1 b i nærværende artikel meddeler  

 generalsekretæren, at de vil kunne tiltræde ændringen uden en konference,  

 skal meddelelse om deres afgørelse af generalsekretæren tilstilles alle  

 kontraherende stater. Ændringen skal, efter udløbet af 90 dage fra denne  

 meddelelses dato, træde i kraft over for alle kontraherende stater, bortset  

 fra de stater, som inden for denne periode underreter generalsekretæren om,  

 at de modsætter sig en sådan ændring.
 6. Med hensyn til ændringer til anneks 1 og 2 og  

 enhver ændring, der ikke falder indenfor rammerne af stk. 4 af nærværende  

 artikel, skal de nugældende bestemmelser forblive i kraft for den  

 kontraherende stat, der har afgivet den i stk. 3 omhandlede erklæring eller  

 nedlagt den i stk. 5 omhandlede indsigelse med hensyn til sådan ændring.
 7. En kontraherende stat, som har afgivet erklæring i  

 overensstemmelse med bestemmelserne i stk. 3 i nærværende artikel, eller som  

 i overensstemmelse med bestemmelserne i nærværende artikels stk. 5 har  

 nedlagt indsigelse mod en ændring, kan når som helst tilbagekalde sådan  

 erklæring eller indsigelse ved en til generalsekretæren stilet meddelelse.  

 Ændringen skal træde i kraft i forhold til den pågældende stat, så snart  

 meddelelsen er modtaget af generalsekretæren.
 Artikel 32.
Nærværende konvention kan opsiges med et års varsel til generalsekretæren  

 for De Forenede Nationer, som derpå underretter hver underskrivende eller  

 tiltrædende stat om opsigelsen.
Efter udløbet af denne periode ophører  

 konventionen at være i kraft i forhold til den kontraherende stat, som  

 opsiger den.
 Artikel 33.
 Enhver uenighed mellem to eller flere kontraherende stater angående  

 fortolkningen eller anvendelsen af nærværende konvention, som parterne er ude  

 af stand til at afgøre ved forhandling eller anden afgørelsesmåde, kan ved  

 skriftlig anmodning af en af de pågældende kontraherende parter henvises til  

 afgørelse af Den Mellemfolkelige Domstol.
 Artikel 34.
 Ingen bestemmelse i nærværende konvention afskærer en kontraherende stat  

 fra at træffe foranstaltninger, der er forenelige med bestemmelserne i De  

 Forenede Nationers pagt og begrænsede til, hvad den i den givne situation  

 anser nødvendigt for dens ydre og indre sikkerhed.
 Artikel 35.
 1. Generalsekretæren skal foruden at give de i artikel  

 29, artikel 31, stk. 1, 3 og 5, og artikel 32 omhandlede meddelelser  

 underrette de i artikel 27, stk. 1, omhandlede stater i følgende tilfælde:
a. når kontraherende stater i overensstemmelse med artikel 2, stk. 1,  

 erklærer, at de udelukker anneks 1, anneks 2 eller begge fra nærværende  

 konventions anvendelsesområde, b. når kontraherende stater i overensstemmelse med artikel 2, stk. 2,  

 erklærer, at de er forpligtet ved anneks 1, anneks 2 eller begge, c. når der i overensstemmelse med artikel 27 meddeles underskrifter,  

 ratifikationer og tiltrædelser, d. når der i henhold til artikel 28 gives meddelelser med hensyn til den  

 territoriale anvendelse af konventionen, e. når der i overensstemmelse med artikel 31, stk. 3, afgives erklæringer,  

 hvorved stater tiltræder ændringer i konventionen, f. når indsigelser mod ændringer i konventionen i overensstemmelse med  

 artikel 31, stk. 5, af staterne tilstilles generalsekretæren, g. om datoen for ikrafttræden af ændringer til konventionen i  

 overensstemmelse med artikel 31, stk. 3 og 5, h. om den dato, på hvilken en stat i overensstemmelse med artikel 31, stk.  

 4, er ophørt at være part i konventionen, i. om frafald af indsigelser mod en ændring i overensstemmelse med artikel  

 31, stk. 7, j. om fortegnelse over de stater, der er forpligtet ved enhver ændring i  

 konventionen, k. om opsigelser af konventionen i overensstemmelse med artikel 32, l. om erklæringer om, at konventionen ikke længere finder anvendelse på et  

 territorium, i overensstemmelse med artikel 28, stk. 3, m. meddelelser fra stater angående nationalitetsbogstaver i henhold til  

 bestemmelserne i stk. 3 i anneks 4.
 2. Nærværende konventions original deponeres hos  

 generalsekretæren, som vil oversende bekræftede kopier deraf til de i artikel  

 27, stk. 1, omhandlede stater.
 3. generalsekretæren er bemyndiget til at registrere  

 nærværende konvention ved dens ikrafttræden.
 Til bekræftelse har undertegnede repræsentanter, efter at have  

 fremlagt deres fuldmagter, der er befundet at være i god og behørig form,  

 underskrevet nærværende konvention.
 Udfærdiget i Geneve i et enkelt eksemplar i det engelske og  

 franske sprog, idet begge tekster er autentiske, den 19. september 1949.
ANNEKS ANNEKS 1.
 Yderligere bestemmelser vedrørende definitioner af motorkøretøjer og  

 cykler.
 Cykler, der er forsynet med en hjælpeforbrændingsmotor med en  

 cylinder-kapacitet af ikke over 50 cm3 (3,05 engelske kubik-tommer) skal ikke  

 betragtes som motorkøretøjer, såfremt de i deres struktur har bibeholdt hele  

 det særpræg, der er almindeligt for cykler.
 ANNEKS 2.
 Forkørselsret.
 1. Når to køretøjer samtidig nærmer sig en vejskæring,  

 hvor den ene vej ikke har forrang fremfor den anden, skal i lande med  

 højrekørsel det køretøj, der nærmer sig fra venstre, og i lande med  

 venstrekørsel det køretøj, der nærmer sig fra højre, holde tilbage for det  

 andet køretøj.
 2. Reglerne om forkørselsret skal ikke nødvendigvis  

 gælde i forholdet overfor sporvogne og tog på landeveje.
 ANNEKS 3.
 Registreringsnummer på køretøjer i international færdsel.
1. Et køretøjs registreringsnummer skal bestå enten af  

 tal eller af tal og bogstaver.
Tallene skal være arabiske som anvendt i De  

 Forenede Nationers dokumenter, og bogstaverne skal være latinske bogstaver.  

 Når andre tal eller bogstaver benyttes, skal de gentages med tal eller  

 bogstaver af ovennævnte type.
 2. Nummeret skal være læseligt i normalt dagslys i en  

 afstand af 20 m (65 eng. fod).
3. Når registreringsnummeret findes på en særlig  

 plade, skal denne plade anbringes i lodret eller næsten lodret stilling og i  

 et plan, der er vinkelret på køretøjets længdeakse.
Når nummeret er fastgjort  

 til eller påmalet selve køretøjet, skal dette være på en lodret eller næsten  

 lodret flade på bagsiden af køretøjet.
 4. Det bageste registreringsnummer skal belyses,  

 således som i anneks 6 angivet.
 ANNEKS 4.
 Nationalitetsmærker på køretøjer i international færdsel.
1. Nationalitetsmærket skal bestå af fra et til tre  

 store latinske bogstaver.
Bogstaverene skal have en mindstehøjde af 80 mm  

 (3,1 eng. tomme) og en stregbredde af mindst 10 mm (0,4 eng. tommer).  

 Bogstaverne skal males med sort farve på hvid bund af elliptisk form med  

 vandret hovedakse.
2. Hvis nationalitetsmærket består af 3 bogstaver,  

 skal ellipsens dimensioner være mindst 240 mm (9,4 eng. tommer) i bredde og  

 145 mm (5,7 eng. tommer) i højde.
Dimensionerne kan nedsættes til 175 mm (6,9  

 eng. tommer) i bredde og 115 mm (4,5 eng. tommer) i højde, hvis mærket består  

 af mindre end 3 bogstaver.
 Med hensyn til nationalitetsmærkerne for motorcykler kan ellipsens  

 dimensioner, uanset om mærket består af 1,2 eller 3 bogstaver, nedsættes til  

 175 mm (6,9 eng. tommer) i bredde og 115 mm (4,5 eng. tommer) i højde.
 3. Nationalitetsbogstaverne for de forskellige stater  

 og territorier er som følger:
Australien ............... AUS Østrig ................... A Belgien .................. B Belgisk Kongo ............ CB Bulgarien ................ BG Chile .................... RCH Czekoslovakiet ........... CS Danmark .................. DK Frankrig ................. F Algier, Tunis, Marokko, Fransk Indien .......... F Saar ..................... SA Indien ................... IND Iran ..................... IR Israel ................... IL Italien .................. I Libanon .................. RL Luxemburg ................ L Holland .................. NL Norge .................... N Philippinerne ............ PI Polen .................... PL Sverige .................. S Schweiz .................. CH Tyrkiet .................. TR Sydafrikanske Union ...... ZA Storbritannien ........... GB Alderney ................. GBA Guernsey ................. GBG Jersey ................... GBJ Aden ..................... ADN Bahamas .................. BS Basutoland ............... BL Bechuanaland ............. BP Britisk Honduras ......... BH Cypern ................... CY Gambia ................... WAG Gibraltar ................ GBZ Guldkysten ............... WAC Hong Kong ................ HK Jamaica .................. JA Johore ................... JO Kedah .................... KD Kelantan ................. KL Kenya .................... EAK Labuan ................... SS Malaya (Negri Sembilan, Pahang, Perak, Selangor) FM Malta .................... GBY Mauritius ................ MS Nigeria .................. WAN Nord Rhodesia ............ NR Nyasaland ................ NP Penang ................... SS Perlis ................... PS Province Wellesley ....... SS Seychelles ............... SY Sierra Leone ............. WAL Somaliland ............... SP Syd Rhodesia ............. SR Swaziland ................ SD Tanganyika ............... EAT Trengganu ................ TU Trinidad ................. TD Uganda ................... EAU Windward Øerne: Grenada ................ WG St.
Lucia .............. WL  

 St.
Vincent ............ WV Zanzibar ................. EAZ Amerikas Forenede Stater . USA Jugoslavien .............. YU Enhver stat, der ikke allerede har valgt nationalitetsbogstaver, skal ved  

 underskrift, ratifikation eller tiltrædelse af nærværende konvention meddele  

 generalsekretæren, hvilke nationalitetsbogstaver den har valgt.
4. Når nationalitetsmærket føres på en særlig plade,  

 skal denne anbringes i lodret eller næsten lodret stilling og i et plan, der  

 er vinkelret på køretøjets længdeakse.
Når dette mærke er fastgjort til eller  

 påmalet selve køretøjet, skal dette være på en lodret eller næsten lodret  

 flade på køretøjets bagside.
 ANNEKS 5.
 Identifikationsmærker på køretøjer i international færdsel.
 1. Identifikationsmærkerne omfatter:
a. for motorkøretøjer b. for påhængsvogne enten de under 1) og 2) omhandlede oplysninger eller  

 et identifikationsmærke, der er tildelt påhængsvognen af den kompetente  

 myndighed.
 2. De ovennævnte mærker skal anbringes på tilgængelige  

 steder og være let læselige og skal ikke let kunne fjernes eller ændres.
 ANNEKS 6.
 Tekniske krav til motorkøretøjers og påhængsvognes udstyr i international  

 færdsel.
I.
Bremser.
a.
Bremser på motorkøretøjer, bortset fra motorcykler med eller uden  

 sidevogn.
 Ethvert motorkøretøj skal være forsynet med bremser, der er i stand til at  

 kontrollere køretøjets bevægelser og til at standse det på virksom, sikker og  

 hurtig måde under alle belastningsforhold og på enhver stigning, hvor  

 køretøjet benyttes i opadgående eller nedadgående retning.
 Bremsningen skal kunne iværksættes ved hjælp af to bremsesystemer, der er  

 således konstrueret, at det ene bremsesystem skal kunne standse køretøjet  

 indenfor en rimelig afstand, såfremt det andet system svigter.
 I nærværende anneks betegnes det ene af bremsesystemerne som  

 »driftsbremsen« og det andet som »parkeringsbremsen«.
 Parkeringsbremsen skal kunne fastholdes tilspændt ved en direkte mekanisk  

 virkende anordning også under førerens fravær.
 Begge bremsesystemer skal være i stand til at foretage bremsning på hjul,  

 der er anbragt symmetrisk på hver side af køretøjets længdeakse.
 Bremsefladerne skal altid forbindes med køretøjets hjul på en sådan måde,  

 at det ikke er muligt at udløse dem - bortset fra rent øjeblikkeligt - ved  

 hjælp af en kobling, gearkasse eller frihjul.
 I det mindste et af bremsesystemerne skal være i stand til at virke på  

 bremseflader, der er fastgjort til køretøjets hjul direkte eller ved dele,  

 som ikke vil kunne svigte.
b.
Bremser på påhængsvogne.
 Enhver påhængsvogn af en tilladt største vægt på over 750 kg (1650 eng.  

 pund) skal have mindst et bremsesystem, der virker på hjul, der er anbragt  

 symmetrisk på hver side af køretøjets længdeakse, og som virker på mindst  

 halvdelen af hjulantallet.
 Bestemmelserne i det foregående stykke gælder dog også for påhængsvogne,  

 hvis tilladte største vægt ikke overstiger 750 kg (1650 eng. pund), såfremt  

 den overstiger halvdelen af egenvægten af det køretøj, der trækker  

 påhængsvognen.
Bremsesystemet på påhængsvogne med en tilladt største vægt af over 3 500  

 kg (7 700 eng. pund) skal kunne sættes i virksomhed ved anvendelse af  

 driftsbremsen på det trækkende køretøj.
Når påhængsvognens tilladte største  

 vægt ikke overstiger 3 500 kg (7 700 eng. pund), behøver dets bremsesystem  

 kun at skulle virke ved, at påhængsvognen bevæger sig frem imod det trækkende  

 køretøj (påløbsbremse).
 Påhængsvognens bremsesystem skal kunne forhindre, at hjulene roterer, når  

 påhængsvognen er frakoblet.
Enhver med bremse forsynet påhængsvogn skal udstyres med en anordning, der  

 er i stand til automatisk at standse påhængsvognen, såfremt forbindelsen med  

 det trækkende køretøj afbrydes under kørsel.
Denne bestemmelse gælder ikke  

 for to-hjulede camping-påhængsvogne eller lette bagage-påhængsvogne, hvis  

 vægt overstiger 750 kg (1650 eng. pund), såfremt de foruden hovedforbindelsen  

 er udstyret med en yderligere forbindelse, der vil kunne have form af en kæde  

 eller en wire.
c.
Bremser på leddelte køretøjer og kombinationer af motorkøretøjer og  

 påhængsvogne.
De i stk. a i nærværende afsnit indeholdte bestemmelser skal finde  

 anvendelse på ethvert leddelt køretøj.
En sættevogn med en tilladt største  

 vægt af over 750 kg (1650 eng. pund) skal være forsynet med mindste et  

 bremsesystem, der skal kunne sættes i virksomhed ved anvendelse af  

 driftsbremsen på det trækkende køretøj.
 Bremsesystemet på sættevognen skal desuden være i stand til at forhindre,  

 at hjulene roterer, når sættevognen er frakoblet.
 I tilfælde, hvor det pågældende lands bestemmelser kræver det, skal en med  

 bremse forsynet sættevogn være udstyret med en anordning, der er i stand til  

 automatisk at standse sættevognen, såfremt forbindelsen med det trækkende  

 køretøj afbrydes under kørsel.
 Enhver kombination af motorkøretøjer og en eller flere påhængsvogne skal  

 være forsynet med bremser, der er i stand til at kontrollere køretøjernes  

 bevægelse og at standse dem på en virksom, sikker og hurtig måde under alle  

 belastningsforhold og på enhver stigning, hvor køretøjerne benyttes i  

 opadgående eller nedadgående retning.
d.
Bremser på motorcykler med eller uden sidevogne.
 Enhver motorcykel skal være forsynet med to bremsesystemer, der kan  

 betjenes med hånd eller fod, og som er i stand til at kontrollere  

 motorcyklens bevægelse og at standse den på en virksom, sikker og hurtig  

 måde.
II.
Lygteføring.
a.
Ethvert motorkøretøj - bortset fra motorcykler med eller uden sidevogn  

 - hvis hastighed kan overstige 20 km (12 eng. mil) i timen på jævnt vej, skal  

 have mindst to hvide eller gule kørelys anbragt foran på køretøjet og i stand  

 til om natten i klart vejr i tilstrækkelig grad at belyse vejen 100 m (325  

 eng. fod) foran køretøjet.
b.
Ethvert motorkøretøj - bortset fra motorcykler med eller uden sidevogn  

 - hvis hastighed kan overstige 20 km (12 eng. mil) i timen på jævn vej, skal  

 have to hvide eller gule mødelys anbragt foran på køretøjet og i stand til,  

 når det er nødvendigt, om natten i klart vejr tilstrækkeligt at belyse vejen  

 foran køretøjet 30 m (100 eng. fod) og uden at blænde andre vejfarende uanset  

 færdselsretningen.
 Mødelys skal benyttes i stedet for kørelys i alle tilfælde, hvor brugen af  

 lys, der ikke forårsager blænding, er nødvendigt eller påbudt.
c.
Enhver motorcykel med eller uden sidevogn skal have mindst et kørelys  

 og et mødelys i overensstemmelse med bestemmelserne under a og b i dette  

 afsnit.
Motorcykler med motor af en cylinder-kapacitet, der ikke overstiger  

 50 cm3 (3,05 eng. kubiktommer), kan undtages fra det heromhandlede påbud.
d.
Ethvert motorkøretøj, bortset fra motorcykler uden sidevogn, skal have  

 to hvide positionslys (sidelys) anbragt foran på køretøjet.
Disse lys skal  

 være tydeligt synlige om natten i klart vejr i en afstand af 150 m (500 eng.  

 fod) forud og må ikke blænde andre vejfarende.
 Den del af lysfladen på disse lys, der er længst borte fra køretøjets  

 længdeakse, skal være så nær som muligt ved og i intet tilfælde mere end 400  

 mm (16 eng. tommer) fra køretøjets yderste kant.
 Positionslys (sidelys) skal vises ved nattetid i alle tilfælde, hvor  

 brugen af disse lys er påbudt, og samtidig med mødelysene, hvis ingen del af  

 lysfladen på mødelysenes lygter er mindre en 400 mm (16 eng. tommer) fra den  

 yderste kant af køretøjet.
e.
Ethvert motorkøretøj og enhver påhængsvogn bagest i en kombination af  

 køretøjer skal være forsynet med mindst eet rødt baglys, der er synligt om  

 natten i klart vejr i en afstand af 150 m (500 eng. fod) bagud.
f.
Det bageste registreringsnummer på et køretøj eller en påhængsvogn skal  

 kunne belyses således om natten, at det kan læses i klart vejr i en afstand  

 af 20 m (65 eng. fod) bagud.
g.
Det (de) bageste røde lys og lyset til det bageste registreringsnummer  

 skal vises samtidig med hvert af følgende lys: positionslys (sidelys),  

 mødelys eller kørelys.
h.
Ethvert motorkøretøj, bortset fra motorcykler uden sidevogn, skal være  

 forsynet med to røde refleksglas, der ikke bør være af trekantet form,  

 anbragt symmetrisk bag på køretøjet ved hver af siderne.
De yderste kanter af  

 disse refleksglas skal være anbragt så nær som muligt ved og i intet tilfælde  

 mere end 400 mm (16 eng. tommer) fra køretøjets yderste kant.
Refleksglassene  

 kan være sammenbyggede med de røde baglygter, såfremt disse lygter opfylder  

 ovennævnte krav.Refleksglassene skal være synlige om natten i klart vejr i en  

 afstand af mindst 100 m (325 eng. fod), når de belyses af to kørelys.
i.
Enhver motorcykel uden sidevogn skal have eet rødt refleksglas, der  

 ikke bør være af trekantet form, anbragt bag på cyklen og enten sammenbygget  

 med eller adskilt fra den røde baglygte; det skal med hensyn til synbarhed  

 opfylde de i nærværende afsnits stk. h fastsatte krav.
j.
Enhver påhængsvogn og enhver sættevogn skal have to røde  

 refleksanordninger, fortrinsvis i trekantet form, anbragt symmetrisk bag på  

 køretøjet ved hver af siderne.
Disse refleksanordninger skal være synlige om  

 natten i klart vejr i en afstand af mindst 100 m (325 eng. fod), når de  

 belyses af to kørelys.
Når refleksanordningerne er i trekantet form, skal det være som en  

 ligesidet trekant med sider på mindst 150 mm (6 eng. tommer) og med een af  

 trekantens spidser opad.
De yderste hjørner af refleksanordningerne skal være  

 så nær som muligt ved og i intet tilfælde mere end 400 mm (16 eng. tommer)  

 fra køretøjets yderste kant.
k.
Bortset fra motorcykler skal ethvert motorkøretøj og enhver påhængsvogn  

 bagest i en kombination af køretøjer udstyres med mindst eet stoplys, der  

 viser rødt eller orangegult lys bagud.
Dette lys skal tændes, når  

 driftsbremsen på motorkøretøjet benyttes.
Hvis stoplyset er rødt og enten er  

 sammenbygget med eller iøvrigt anbragt i forbindelse med det røde baglys,  

 skal dets lysstyrke være større end styrken af det røde baglys.
Stoplyset  

 kræves ikke på påhængsvogne og sættevogne, når deres dimensioner er således,  

 at stoplyset på det trækkende køretøj forbliver synligt bagud.
l.
Når et motorkøretøj er udstyret med retningsvisere, skal disse være af  

 en af følgende typer:
 Lyset foran skal være enten hvidt eller orangegult og bagpå rødt eller  

 orangegult.
m.
Intet lys med undtagelse af retningsviserne må være blinkende.
n.
Hvis et køretøj er udstyret med flere lys af samme slags, skal disse  

 være af samme farve, og to af disse lys skal, undtagen for så vidt angår  

 motorcykler med sidevogn, været anbragt symmetrisk i forhold til køretøjets  

 længdeakse.
o.
Flere lys kan indføjes i samme lysanordning, for så vidt hvert af disse  

 lys opfylder de pågældende i nærværende afsnit indeholdte bestemmelser.
III.
Andre krav.
a.
Styreapparat.
 Ethvert motorkøretøj skal udstyres med mindst et stærkt styreapparat,  

 hvormed køretøjet kan drejes hurtigt, let og sikkert.
b.
Førerspejl.
Ethvert motorkøretøj skal udstyres med i det mindste et førerspejl af  

 passende dimensioner og anbragt således, at det sætter føreren i stand til  

 fra sit sæde at se vejbanen bagud for køretøjet.
Denne bestemmelse er dog  

 ikke obligatorisk for motorcykler med eller uden sidevogn.
c.
Signalapparater.
Ethvert motorkøretøj skal udstyres med mindst et lydsignalapparat af  

 tilstrækkelig styrke.
Det må dog ikke være en klokke, gongong, sirene eller  

 anden indretning, der udsender skarpe toner.
d.
Vindskærmsvisker.
Ethvert motorkøretøj, der er ydstyret med en vindskærm, skal have mindst  

 en effektiv vindskærmsvisker, der kan virke uden stadig betjening fra  

 førerens side.
Denne bestemmelse er dog ikke obligatorisk for motorcykler med  

 eller uden sidevogn.
e.
Vindskærme.
Vindskærme skal være fremstillet af et materiale, der er solidt,  

 gennemsigtigt, og som ikke vil kunne frembringe skarpe splinter.
Genstande,  

 der ses igennem disse skærme, må ikke forekomme forvredne.
f.
Bakanordning.
 Ethvert motorkøretøj skal udstyres med en bakanordning, der betjenes fra  

 førerens plads, såfremt motorkøretøjets egenvægt overstiger 400 kg (900 eng.  

 pund).
g.
Lydløs udblæsning.
 Ethvert motorkøretøj skal forsynes med en anordning for lydløs udblæsning,  

 der er i stadig virksomhed til hindring af overdreven eller usædvanlig støj,  

 og således, at anordningen ikke kan sættes ud af virksomhed af føreren under  

 kørselen.
h.
Gummiringe.
 Motorkøretøjers og påhængsvognes hjul skal forsynes med luftgummiringe  

 eller med andre ringe af tilsvarende elasticitet.
i.
Anordning til forhindring af, at køretøjer løber ned af skråninger.
 Ved kørsel i bjergene i et land, hvor vedkommende lands bestemmelser  

 påbyder det, skal ethvert motorkøretøj, hvis tilladte største vægt overstiger  

 3 500 kg (7 700 eng. pund), føre en anordning som f. eks. »Scotch«  

 eller stopklods, som forhindrer køretøjet i at løbe frem eller tilbage.
j.
Almindelige bestemmelser.
IV.
Kombinationer af køretøjer.
a.
En »kombination af køretøjer« kan bestå af et trækkende  

 køretøj og en eller flere påhængsvogne.
Et leddelt køretøj kan trække en  

 påhængsvogn, men såfremt sådant leddelt køretøj benyttes til transport af  

 passagerer, må påhængsvognen ikke have mere end en aksel og ikke befordre  

 passagerer.
b.
Enhver kontraherende stat kan imidlertid bestemme, at den kun vil  

 tillade et køretøj at trække een påhængsvogn, og at et leddelt køretøj ikke  

 må trække en påhængsvogn.
Den kan også bestemme, at leddelte køretøjer ikke  

 må befordre passagerer.
V.
Overgangsbestemmelser.
 Bestemmelserne i afsnit I, II samt stk. e i afsnit III i nærværende bilag  

 skal finde anvendelse på ethvert motorkøretøj, der første gang registreres  

 efter udløbet af to år fra nærværende konventions ikrafttræden, samt på  

 enhver af et sådant køretøj trukken påhængsvogn. 5 år efter nærværende  

 konventions ikrafttræden skal de nævnte bestemmelser finde anvendelse på  

 ethvert motorkøretøj, der første gang er registreret tidligere end to år  

 efter nærværende konventionsikrafttræden, og ligeledes på enhver påhængsvogn.
 Indtil da gælder følgende bestemmelser:
a.
Ethvert motorkøretøj skal være forsynet enten med to af hinanden  

 uafhængige bremsesystemer eller med eet bremsesystem med to af hinanden  

 uafhængige betjeningsorganer, af hvilke det ene betjeningsorgan skal kunne  

 virke, selv om det andet måtte svigte, forudsat at det system, der anvendes,  

 i alle tilfælde er effektivt og hurtigt virkende.
b.
Ethvert motorkøretøj uden påhængsvogn skal under kørsel om natten og  

 fra solnedgang være forsynet med mindst to hvide lys foran på køretøjet,  

 henholdsvis til højre og til venstre, og med eet rødt baglys.
 For motorcykler uden sidevogn er kun et forlys obligatorisk.
c.
Ethvert motorkøretøj skal ligeledes have en eller flere anordninger,  

 der er i stand til på virkningsfuld måde at belyse vejen i tilstrækkelig  

 afstand fremefter, medmindre de to ovenfor foreskrevne hvide lys allerede  

 opfylder denne betingelse.
 Hvis køretøjet er i stand til at køre hurtigere end 30 km (19 eng. mil) i  

 timen, skal denne afstand være mindst 100 m (325 eng. fod).
d.
Lygter, som kan virke stærkt blændende, må være udstyret med midler til  

 nedblænding, når andre vejfarende mødes, eller ved lejligheder, hvor sådan  

 nedblænding vil være hensigtsmæssig.
Nedblændingen må imidlertid ikke være  

 stærkere end, at vejen belyses klart i det mindste 25 m (80 eng. fod).
e.
Motorkøretøjer, der trækker påhængsvogne, er underkastet samme  

 bestemmelser som motorkøretøjer uden sådanne, for så vidt angår lygteføring  

 fremefter.
Det røde baglys skal føres på bagsiden af påhængsvognen.
 ANNEKS 7.
 Dimensioner og vægt for køretøjer i international færdsel.
 1. Dette anneks gælder for landeveje, der er udpeget i  

 overensstemmelse med artikel 23.
 2. På disse landeveje er de tilladte største  

 dimensioner og vægte, både egenvægt og vægt med last, følgende, idet dog  

 intet køretøj må føre en last, der overstiger den største vægt, der er  

 fastsat af vedkommende myndighed i det land, i hvilket køretøjet er  

 registeret:
 3. Kontraherende stater kan slutte regionale aftaler  

 om forhøjelse af den tilladte største vægt over de i listen angivne grænser.  

 Det henstilles imidlertid, at den tilladte største vægt på den tungest  

 belæssede aksel ikke overstiger 13 metriske tons (28,600 eng. pund).
 4. Når en kontraherende stat udpeger veje, på hvilke  

 nærværende anneks finder anvendelse, skal den angive de største dimensioner  

 eller vægte, der midlertidigt er tilladt for færdsel på sådanne veje:
a. såfremt der er færger, tunneller eller broer, der vil vanskeliggøre  

 passage med køretøjer af de i annekset tilladte dimensioner og  

 vægtstørrelser, b. såfremt deres karakter eller tilstand nødvendiggør en indskrænkning i  

 kørslen med sådanne køretøjer.
 5. Særlige kørselstilladelser for køretøjer eller  

 kombinationer af køretøjer, der overstiger de her angivne største dimensioner  

 og vægte, kan meddeles af enhver kontraherende stat eller dele af en sådan.
 6. Enhver kontraherende stat eller del deraf kan  

 begrænse eller forbyde kørsel med motorkøretøjer på enhver af de udpegne  

 veje, for hvilke nærværende anneks finder anvendelse, eller for et begrænset  

 tidsrum pålægge indskrænkninger med hensyn til vægten af køretøjer, der  

 befarer sådanne veje, når sådan vej på grund af beskadigelse, svære regnskyl,  

 sne, tø eller andre ugunstige klimatiske forhold ville blive alvorligt  

 beskadiget af køretøjer af den normalt tilladte vægt.
 ANNEKS 8.
 Betingelser, der skal opfyldes af førere af motorkøretøjer i international  

 færdsel.
 Minimumsalderen for kørsel med motorkøretøjer under de i konventionens  

 artikel 24 anførte betingelser er 18 år.
 Enhver kontraherende stat eller del deraf kan imidlertid anerkende de af  

 andre kontraherende stater udstedte førerbeviser til førere af motorcykler og  

 invalidekøretøjer, selv om en sådan fører er under 18 år.
 ANNEKS 9.
 Formular til førerbevis.
Størrelse 74 x 105 mm Farve: lyserød.
 1. Beviset udfærdiges i det eller de sprog, der er  

 foreskrevet af det pågældende lands lovgivning.
 2. Dokumentets benævnelse »Førerbevis«  

 skrives i det eller de i ovenfor nævnte punkt 1 angivne sprog, efterfulgt af  

 oversættelse til fransk »Permis de conduire«.
 3. Oplysningerne skrives (eller i det mindste  

 gentages) med latinske tryk- eller skriftbogstaver.
 4. Eventuelle yderligere bemærkninger af  

 udstedelseslandets myndigheder gælder ikke i international færdsel.
 5. Det i anneks 4 anførte nationalitetsmærke skal  

 indføjes i ovalen.
 Udvendige sider.
---------------------------------------------------------------- ----------------------------------------------------------------- ----------------------------------------------------------------- ---------------------------------------------------------------- ---------------------------------------------------------------- ---------------------------------------------------------------- --------------------------------------------------------------- --------------------------------------------------------------- --------------------------------------------------------------- --------------------------------------------------------------- --------------------------------------------------------------- --------------------------------------------------------------- ---------------------------------------------------------------- ----------------------------------------------------------------- ----------------------------------------------------------------- ------------------------------------------------------------------ ------------------------------------------------------------------ Et køretøjs »tilladte største vægt« betyder køretøjets vægt med  

 dets største last, når køretøjet er klart til kørsel.
 »Største last« betyder vægten af den last, som er tilladt af  

 registreringslandets kompetente myndighed.
 »Lette påhængsvogne« betyder køretøjer, hvis tilladte største  

 vægt ikke overstiger 750 kg (1.650 eng. pund).
 ANNEKS 10.
 Formular til internationalt førerbevis.
 Størrelse: 105 x 148 mm.
 Farver: omslag: gråt. siderne: hvide.
Side 1 og 2 skal udfærdiges i vedkommende lands sprog.
Hele sidste side  

 skal udfærdiges på fransk.
De øvrige sider i det internationale førerbevis  

 skal i andre sprog gentage teksten af 1. del af sidste side.
De skal  

 udfærdiges i følgende sprog:
a.
Det eller de sprog, der er foreskrevet af lovgivningen i den stat, der  

 udsteder beviset, b.
De Forenede Nationers officielle sprog, c. i højst 6 andre sprog, der fastsættes af den stat, der udsteder  

 dokumentet.
 Enhver regering skal tilsende generalsekretæren for De Forenede Nationer  

 den officielle oversættelse af førerbevisets tekst i det sprog, som vedrører  

 vedkommende land.
 De skrevne bemærkninger skal skrives med latinske tryk- eller  

 skrift-bogstaver.
 Side 1.
 Omslag.
-------------------------------------------------------- --------------------------------------------------------------- Side 2.
 Omslagets indvendige side.
------------------------------------------------------------- Dette bevis er gyldigt for kørsel med den eller de på sidste side af dette bevis omhandlede kategori eller kategorier af køretøjer i alle de kontraherende stater med undtagelse af den kontraherende stat, som har udstedt beviset, i et tidsrum af et år fra udstedelsesdatoen.
Dette bevis fritager ikke under nogen form ihændehaveren fra nøje at iagttage de love og bestemmelser angående ophold eller udøvelse af en næringsvej, som er gældende i de lande, i hvilke han kører.
-------------------------------------------------------------- 1. del.
------------------------------------------------------------------- Et køretøjs »tilladte største vægt« betyder køretøjets vægt med  

 dets største last, når køretøjet er klart til kørsel.
 »Største last« betyder vægten af den last, som er tilladt af  

 registreringslandets kompetente myndighed.
 »Lette påhængsvogne« betyder køretøjer, hvis tilladte største  

 vægt ikke overstiger 750 kg (1.650 eng. pund).
------------------------------------------------------------------- ------------------------------------------------------- Såfremt ovennævnte rubrik allerede er udfyldt, benyttes en anden rubrik under »udelukkelse«.
------------------------------------------------------------------ 2. del.
---------------------------------------------------------------  

 1..........................................  

 2..........................................  

 3..........................................  

 4..........................................  

 5.......................................... ---------------------  

 --------------------- A For Danmarks vedkommende træder konventionen i kraft den 4. marts 1956.
 Følgende lande har ratificeret eller tiltrådt konventionen, der er trådt i  

 kraft den 26. marts 1952:
 Amerikas Forenede Stater, Australien, Belgien, Cuba, Czechoslovakiet,  

 Frankrig, Grækenland, Holland, Israel, Italien, Luxembourg, Monaco,  

 Philipinerne, Sverige, Den sydafrikanske Union, Syrien, Tyrkiet,  

 Vatikanstaten, Viet-Nam og Østrig.
 Justitsministeriet, den 2. marts 1956.
Hans Hækkerup.  / E.
Stamm.
-------- (* 1) Bestemmelserne i afsnit IV i anneks 6 angående kombinationer af  

 køretøjer skal også finde anvendelse på kombinationer af køretøjer, der er  

 nævnt i dette anneks.
 (* 2) Vægten på en aksel bestemmes som den totalvægt, der overføres til  

 vejen af alle de thjul, hvis midtpunkt falder indenfor to parallelle,  

 tværgående, lodrette planer i en afstand af 1 m (40 eng. tommer) fra hinanden  

 og strækkende sig tværs over køretøjets fulde bredde.
 (* 3) Faders eller ægtefælles navn kan indføres.
 (* 4) Eller omtrentlig alder på udstedelsesdagen.
 (* 5) Hvis dette kendes.
 (* 6) Eller fingeraftryk.
 (* 7) Gengives særskilt og forstørret på næste side.
 (* 8) Faders eller ægtefælles navn kan indføjes.
