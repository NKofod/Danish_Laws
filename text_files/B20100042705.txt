Bekendtgørelse om ændring af bekendtgørelse om behandling af sager om børnebidrag og ægtefællebidrag § 1 I bekendtgørelse nr. 917 af 28. september 2009 om behandling af sager om børnebidrag og ægtefællebidrag foretages følgende ændring:
 1. § 2, stk. 1, affattes således:
»Statsforvaltningernes internationale kompetence til at behandle sager om børne- og ægtefællebidrag, der er omfattet af denne bekendtgørelse, er reguleret af bestemmelserne i Rådets forordning (EF) nr. 44/2001 om retternes kompetence og om anerkendelse og fuldbyrdelse af retsafgørelser på det civil- og handelsretlige område (Bruxelles I-forordningen), jf. lov nr. 1563 af 20. december 2006 om Bruxelles I-forordningen m.v., af konvention af 16. september 1988 om retternes kompetence og om fuldbyrdelse af retsafgørelser i borgerlige sager, herunder handelssager (Lugano-konventionen)1), jf. bekendtgørelse nr. 70 af 12. februar 1996, og af konvention af 30. oktober 2007 om retternes kompetence og om anerkendelse og fuldbyrdelse af retsafgørelser på det civil- og handelsretlige område (Luganokonventionen), jf. bekendtgørelse nr. 1342 af 10. december 2009.« § 2 Bekendtgørelsen træder i kraft den 1. maj 2010.
Justitsministeriet, den 22. april 2010 Lars Barfoed / Lars Thøgersen 1) EF-Tidende 1988, nr.
L 319, side 9.
