Nr LSF 5 Forslag til Lov om tilskud til Grønlands hjemmestyre og de grønlandske  

 kommuner Fremsat af statsministeren (Poul Schluter) den 5. oktober 1988 Vedtaget ved tredjebehandling den 8. december 1988 Lov nr. 846 af 21/12/1988 Tilskud til Grønlands hjemmestyre § 1. Staten yder i 1989 og 1990 følgende tilskud til Grønlands  

 hjemmestyre, jf. dog stk. 2 og § 2:
 Stk. 2. Tilskuddet i 1990 reguleres med en procent, der fastsættes på  

 finansloven for 1990.
 § 2. Tilskuddet nedsættes med et beløb svarende til de  

 koncessionsindtægter fra råstofområdet, som hjemmestyret modtager det enkelte  

 år.
 § 3. Tilskuddet udbetales forskudsvis med 1/12 hver måned, medmindre der  

 træffes anden aftale om udbetalingsterminer mellem regeringen og Grønlands  

 hjemmestyre.
Tilskud til de grønlandske kommuner § 4. Staten yder i 1989 og 1990 følgende tilskud til de grønlandske  

 kommuner:
 Stk. 2. Tilskuddet i 1990 reguleres med en procent, der fastsættes på  

 finansloven for 1990.
Stk. 3. Tilskuddet fordeles mellem kommunerne efter kommunens andel af  

 kommunernes samlede folketal.
Til grund for fordelingen lægges det af  

 Danmarks Statistik senest offentliggjorte folketal i de enkelte kommuner.
 § 5. Tilskuddet udbetales forskudsvis med 1/12 hver måned.
Ikrafttræden § 6. Loven har virkning fra og med kalenderåret 1989.
 Stk. 2. Med virkning fra 1. januar 1989 ophæves lov nr. 510 af 21.  

 december 1979 om tilskud til Grønlands hjemmestyre og de grønlandske  

 kommuner.
Oprindeligt fremsat forslag Tilskud til Grønlands hjemmestyre § 1. Staten yder i 1989 og 1990 følgende tilskud til Grønlands  

 hjemmestyre, jf. dog stk. 2 og § 2:
 Stk. 2. Tilskuddet i 1990 reguleres med en procent, der fastsættes på  

 finansloven for 1990.
 § 2. Tilskuddet nedsættes med et beløb svarende til de  

 koncessionsindtægter fra råstofområdet, som hjemmestyret modtager det enkelte  

 år.
 § 3. Tilskuddet udbetales forskudsvis med 1/12 hver måned, med mindre der  

 træffes anden aftale om udbetalingsterminer mellem regeringen og Grønlands  

 hjemmestyre.
Tilskud til de grønlandske kommuner § 4. Staten yder i 1989 og 1990 følgende tilskud til de grønlandske  

 kommuner:
 Stk. 2. Tilskuddet i 1990 reguleres med en procent, der fastsættes på  

 finansloven for 1990.
Stk. 3. Tilskuddet fordeles mellem kommunerne efter kommunens andel af  

 kommunernes samlede folketal.
Til grund for fordelingen lægges det af  

 Danmarks Statistik senest offentliggjorte folketal i de enkelte kommuner.
 § 5. Tilskuddet udbetales forskudsvis med 1/12 hver måned.
Ikrafttræden § 6. Loven har virkning fra og med kalenderåret 1989.
 Stk. 2. Med virkning fra 1. januar 1989 ophæves lov nr. 510 af 21.  

 december 1979 om tilskud til Grønlands hjemmestyre og de grønlandske  

 kommuner.
Bemærkninger til lovforslaget Lovforslaget indeholder regler om ydelse af statstilskud til Grønlands  

 hjemmestyre og til de grønlandske kommuner.
 De gældende regler om tilskud til Grønlands hjemmestyre og til de  

 grønlandske kommuner er fastsat ved lov nr. 510 af 21. december 1979 om  

 tilskud til Grønlands hjemmestyre og de grønlandske kommuner med senere  

 ændringer senest lov nr. 848 af 23. december 1987. Tilskuddet til Grønlands  

 hjemmestyre fastsættes for en treårig periode, og den nuværende  

 tilskudsperiode omfatter årene 1988-90.
Når det nu har vist sig hensigtsmæssigt at stille forslag om at ophæve den  

 nugældende tilskudslov og udarbejde et nyt lovforslag om tilskud til  

 Grønlands hjemmestyre og til de grønlandske kommuner, skyldes dette flere  

 forhold.
For det første har det vist sig nødvendigt at ændre tilskuddet til  

 Grønlands hjemmestyre på grund af, at nye opgaver foreslås overført til  

 Grønlands hjemmestyre pr. 1. januar 1989. For det andet er der på baggrund af  

 tidligere opgaveoverførsler fra staten til Grønlands hjemmestyre behov for at  

 ændre bestemmelserne om statstilskud til kommunerne, således at hovedparten  

 af dette tilskud ydes via Grønlands hjemmestyre.
Samtidig ønskes gennemført  

 en ligestilling mellem tilskuddet til Grønlands hjemmestyre og til de  

 grønlandske kommuner, således at begge tilskud fastsættes i selve loven og  

 for en treårig periode.
I den gældende tilskudslov fastsættes kun statens  

 tilskud til hjemmestyret i loven, medens tilskuddet til de grønlandske  

 kommuner fastsættes på de årlige finanslove.
Tilskud til Grønlands hjemmestyre Ifølge bestemmelsen i § 5 i lov nr. 577 af 29. november 1978 om Grønlands  

 hjemmestyre kan rigsmyndighederne efter forhandling med hjemmestyret ved lov  

 bemyndige hjemmestyret til at overtage den regelfastsættende myndighed for  

 samt administrationen af et sagsområde, der er nævnt i bilaget til loven.  

 Tilskud til således overtagne sagsområder fastsættes ved lov.
 Hjemmestyrelovens § 7 giver endvidere mulighed for, at også andre  

 sagsområder end de, der er nævnt i bilaget, kan overtages af hjemmestyret  

 efter reglerne i lovens § 5, herunder at der ved lov fastsættes tilskud.
Ved lov nr. 848 af 23. december 1987 om ændring af lov om tilskud til  

 Grønlands hjemmestyre og de grønlandske kommuner - Folketingstidende 1987-88,  

 sp. 2020, 2645, 3834, 4209; Tillæg A, sp. 1853; Tillæg B, sp. 189; Tillæg C,  

 sp. 161 - blev fastsat regler om ydelse af statstilskud til hjemmestyret i  

 årene 1988, 1989 og 1990 til de sagsområder, som er overtaget af hjemmestyret  

 efter bestemmelsen i hjemmestyrelovens § 5. I henhold hertil ydes der i årene  

 1988, 1989 og 1990 et statstilskud på henholdsvis 1.385,7 mio. kr., 1.365,1  

 mio. kr. og 1.331,4 mio. kr.
Tilskuddet nedsættes dog med de  

 koncessionsindtægter fra Greenex, som hjemmestyret modtager det enkelte år.  

 Tilskuddet for 1989 og 1990 reguleres i overensstemmelse med den  

 gennemsnitlige reguleringsprocent for det samlede statsbudget fra pris- og  

 lønniveau for finansloven for 1988 til pris- og lønniveau for finansloven for  

 1989. Tilskuddet for 1990 reguleres derudover med den tilsvarende  

 reguleringsprocent fra pris- og lønniveau for finansloven for 1989 til pris-  

 og lønniveau for finansloven for 1990. Rent teknisk udregnes  

 reguleringsprocenten af Finansministeriet som den gennemsnitlige forventede  

 pris- og lønudvikling på statens driftsbudget, fraregnet indtægtsdækket  

 virksomhed, statsvirksomheder og nettostyrede virksomheder.
En foreløbig  

 reguleringsprocent fastlægges i februar måned i forbindelse med udmelding af  

 rammetal for ministerområderne for det kommende finansår.
Der vil i løbet af  

 budgetteringsfasen, der løber indtil Folketingets endelige vedtagelse af  

 finanslovforslaget i december, kunne ske justeringer i pris- og  

 lønforudsætningerne, såfremt den forventede pris- og lønudvikling ændres  

 markant i forhold til det ved rammefastsættelsen forudsatte.
 Ved det samtidig hermed fremsatte forslag til lov for Grønland om  

 miljøforhold foreslås det, at hjemmestyret overtager ansvaret for  

 miljøanliggender i Grønland med virkning fra 1. januar 1989. Endvidere  

 foreslås det ved de samtidig hermed fremsatte forslag til lov om Grønlands  

 Fiskeriundersøgelsers overførsel til Grønlands hjemmestyre og til lov om  

 Grønlands centrale lønanvisnings overførsel til Grønlands hjemmestyre, at  

 hjemmestyret med virkning fra 1. januar 1989 overtager Grønlands  

 Fiskeriundersøgelser og Grønlands centrale lønanvisning.
I forbindelse med overførsel af ovennævnte opgaver, som sker efter  

 hjemmestyrelovens § 5, foreslås det i nærværende lovforslag, at det fastsatte  

 statstilskud til hjemmestyret i 1989 og 1990 forhøjes med et beløb svarende  

 til statens besparelser ved opgavernes overførsel.
På grundlag af blandt  

 andet forslag til finanslov for 1989 og af budgetoverslag for 1990 kan  

 statens nettoudgifter i 1989 og 1990 vedrørende de nævnte opgaver opgøres som  

 vist nedenfor.
Husleje, herunder udgifter til drift og vedligeholdelse af de  

 kontorlokaler i København, som Grønlands centrale lønanvisning i dag  

 benytter, foreslås fra 1. januar 1989 overført til Grønlands hjemmestyre, som  

 fra dette tidspunkt vil skulle afholde lejebetalingen til staten for de  

 ovennævnte lokaler.
Boligministeriet har opgjort de årlige udgifter til 1,6  

 mio. kr.
 Endelig foreslås tilskuddet til Grønlands hjemmestyre forhøjet som følge  

 af en omlægning af statens tilskud til de grønlandske kommuner fra og med  

 1989, jf. bemærkningerne om tilskud til de grønlandske kommuner.
 Tilskud til hjemmestyret vil herefter for årene 1989 og 1990 kunne opgøres  

 således:
1989 1990 mio. kr.
 mio. kr.
Tilskud ifølge lov nr. 848 af 23. december 1987 1.365,1 1.331,4 Opregning til pris- og lønniveau medio 1989 (3,40 pct.) 46,4 45,3 Grønlands centrale lønanvisning 16,8 16,8 Grønlands Fiskeriundersøgelser 15,3 15,3 Miljøforhold 1,8 1,8 Husleje 1,6 1,6 Omlægning af statens tilskud til de grønlandske kommuner 82,1 80,4 Pensionsbidragstilskud 0,2 0,2 I alt 1.529,3 1.492,8 Bestemmelserne i § 1, stk. 2, § 2 og § 3 i lovforslaget er i  

 overensstemmelse med bestemmelserne i den gældende lovs § 1, stk. 2, § 2 og §  

 1, stk. 3.
Tilskud til de grønlandske kommuner Staten har siden 1976 ydet et årligt tilskud til de grønlandske kommuner  

 efter objektive kriterier.
Tilskuddet er årligt blevet reguleret med en  

 procentsats, der blandt andet er blevet fastsat under hensyn til pris- og  

 lønudviklingen og eventuelle besparelser på statsbudgettet.
Derimod er der  

 ikke sket nogen regulering som følge af ændringer i opgavernes omfang.  

 Tilskuddet ydes til drift af veje, terrænpleje og overfladeafvanding, til  

 drift af den kommunaltekniske administration, til drift af brandvæsenet samt  

 til varetagelse af administrative opgaver for staten.
Tilskuddet fordeles  

 mellem kommunerne efter folketal med undtagelse af tilskuddet til drift af  

 veje m.v., som fordeles på grundlag af vejareal.
Tilskuddet til varetagelse af administrative opgaver for staten er baseret  

 på en forvaltningskontrakt fra 1975 mellem De Grønlandske Kommuners  

 Landsforening og staten.
I forbindelse med at sagsområder, efter  

 hjemmestyrets indførelse, er blevet overdraget fra staten til Grønlands  

 hjemmestyre, er sammenhængen mellem statens tilskud til kommunerne og de  

 opgaver, kommunerne udfører for staten, forsvundet, således at størstedelen  

 af de administrative opgaver, som staten yder tilskud til, nu udføres for  

 hjemmestyret.
Kommunernes væsentligste opgaver for staten er en række kasse-  

 og regnskabsfunktioner samt lønberegning og lønudbetaling for timelønnede  

 ansat i statens institutioner i Grønland.
Derudover varetager kommunerne i  

 henhold til lov eller aftale en række mere begrænsede opgaver for staten,  

 såsom bistand ved folketingsvalg, føring af folkeregistre m.v.
Skønsmæssigt  

 kan omfanget af kommunernes opgaver for staten i dag anslås at udgøre 25 pct.  

 af de opgaver, kommunerne oprindelig blev pålagt ifølge  

 forvaltningskontrakten.
 Det foreslås derfor, at 75 pct. af det nuværende tilskud til varetagelse  

 af administrative statsopgaver overføres til statstilskuddet til hjemmestyret  

 med virkning fra 1. januar 1989.
 Det foreslås endvidere, at statens tilskud til kommunerne for varetagelse  

 af driften af brandvæsen, veje m.v. kanaliseres til kommunerne via Grønlands  

 hjemmestyre, som ved lov for Grønland om el, vand og varme, brandvæsen,  

 havne, veje, telekommunikation m.v. overtog ansvaret for disse områder med  

 virkning fra 1. januar 1987.
 Statens tilskud til de grønlandske kommuner er på forslag til finanslov  

 for 1989 budgetteret til 95,3 mio. kr. i 1989 og 93,3 mio. kr. i 1990. Heraf  

 vedrører henholdsvis 52,6 mio. kr. og 51,5 mio. kr. tilskuddet til  

 varetagelse af administrative statsopgaver.
 Som nævnt bør statens direkte tilskud til de grønlandske kommuner  

 reduceres til ca. 25 pct. af det budgetterede tilskud til varetagelse af  

 administrative statsopgaver, dvs. 13,2 mio. kr. i 1989 og 12,9 mio. kr. i  

 1990, mens den øvrige del af statens budgetterede tilskud til kommunerne,  

 dvs. 82,1 mio. kr. i 1989 og 80,4 mio. kr. i 1990, bør indregnes i statens  

 tilskud til Grønlands hjemmestyre, som herefter vil kunne kanalisere beløbene  

 videre til kommunerne.
 Statens tilskud til de grønlandske kommuner, som hidtil er blevet fastsat  

 på de årlige finanslove, foreslås fastsat i tilskudsloven i lighed med  

 tilskuddet til hjemmestyret og reguleret på tilsvarende måde, jf. § 4, stk. 1  

 og 2. Det vil blive baseret på en ny forvaltningskontrakt.
I § 4, stk. 3, foreslås tilskuddet fordelt mellem kommunerne efter  

 kommunens andel af kommunernes samlede folketal.
Dette svarer til den  

 hidtidige fordeling af tilskuddet til kommunerne for varetagelse af  

 administrative opgaver for staten.
 Bestemmelsen i § 5 om, at tilskuddet udbetales forskudsvis med 1/12 hver  

 måned, er i overensstemmelse med hidtidig praksis.
