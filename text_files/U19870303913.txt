De ansatte på et dagblad havde overenskomststridigt nedlagt arbejdet i  

 protest mod lovindgrebet den 1. og 2. april 1985. Den 3. april (onsdag før  

 Skærtorsdag) meddelte personalet i pakkeriet, at det ville strejke til efter  

 påske, hvorefter typograferne blev hjemsendt til efter påske.
Det lagdes til  

 grund, at det på grund af strejken i pakkeriet ikke var muligt at få udsendt  

 aviserne, og dagbladet havde herefter i overensstemmelse med almindelig  

 arbejdsretlig praksis været berettiget til at hjemsende de andre  

 personalegrupper.
 Under denne sag har Landsorganisationen i Danmark for Dansk  

 Typograf-Forbund indklaget Dansk Arbejdsgiverforening for Danske Dagblades  

 Forenings Forhandlingsorganisation for Berlingske Tidende for Arbejdsretten  

 for at have handlet overenskomststridigt ved den 3. april 1985 at have  

 hjemsendt de ved avisen ansatte typografer.
 Klagerne har nedlagt påstand om, at Berlingske Tidende har handlet  

 overenskomststridigt ved den 3. april 1985 at have hjemsendt de ansatte  

 typografer, at Berlingske Tidende tilpligtes til Dansk Typograf-Forbund at  

 betale en efter rettens skøn fastsat bod, og at spørgsmålet om betaling til  

 de ansatte typografer henskydes til afgørelse ad sædvanlig fagretlig vej.
 De indklagede har påstået frifindelse.
 På et fællesmøde den 10. april 1985 bestred man fra arbejdsgiverside, at  

 virksomheden havde foretaget en overenskomststridig lockout, idet man  

 henviste til, at baggrunden for, at virksomheden ikke kunne beskæftige  

 typograferne, var drifts- og produktionsmæssige forhold.
Den 1. og 2. april 1985 nedlagde Typografforbundets medlemmer på  

 Berlingske Tidende arbejdet i protest mod gennemførelsen af lov nr. 123 af  

 31. marts 1985 om fornyelse og forlængelse af kollektive overenskomster og  

 aftaler m.v.
Parterne er enige om, at disse arbejdsnedlæggelser var  

 overenskomststridige.
Om begivenhederne den 3. april 1985, der var onsdagen før Skærtorsdag, har  

 tillidsmand Bent Erik Jensen bl.a. forklaret, at typograferne mødte på  

 arbejdspladsen kl. 6,30 og senere efter arbejdsplanen.
Kl. ca. 13 blev  

 næstformanden kaldt op til ledelsen, der hjemsendte typograferne til efter  

 påske, fordi personalet i pakkeriet havde meddelt, at det ville strejke til  

 efter påske.
Direktør Erik D.
Jensen har forklaret, at en enkelt personalegruppe,  

 nemlig medarbejderne i pakkeriet, ikke gik i arbejde om onsdagen, men  

 meddelte ledelsen, at de ikke ville gå i arbejde igen før efter påske.
Det  

 var derfor ikke muligt at få aviserne udsendt, og man måtte hjemsende de  

 andre personalegrupper.
 Arbejdsretten skal udtale:
Det må efter de afgivne forklaringer lægges til grund, at det ikke var  

 muligt at få aviserne udsendt, fordi personalet i pakkeriet fortsat strejkede  

 på overenskomststridig måde.
I overensstemmelse med almindelig arbejdsretlig  

 praksis har bladet herefter været berettiget til at hjemsende de andre  

 personalegrupper, og de indklagedes frifindelsespåstand tages derfor til  

 følge.
 I sagsomkostninger til Arbejdsretten findes klagerne at burde betale 2.000  

 kr.
 T h i k e n d e s f o r r e t :
 Dansk Arbejdsgiverforening for Danske Dagblades Forenings  

 Forhandlingsorganisation for Berlingske Tidende frifindes i denne sag.
 I sagsomkostninger betaler Landsorganisationen i Danmark 2.000 kr. til  

 Arbejdsretten.
 (* 1) Henvisninger: Per Jacobsen, s. 577 (note 134), K 10.702 og de  

 herunder anførte henvisninger.
