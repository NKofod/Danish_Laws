Bekendtgørelse om ret til  

 efterløn for medlemmer, der har haft forsikrings- og  

 beskæftigelsesperioder i udlandet I medfør af § 95 i lov om arbejdsløshedsforsikring m.v., jf.  

 lovbekendtgørelse nr. 587 af 10. august 1998, som senest ændret  

 ved lov nr. 276 af 12. maj 1999 fastsættes efter forhandling med  

 Landsarbejdsrådet:
Personkredsen § 1. Et medlem, der ønsker at medregne  

 forsikringsperioder fra udlandet til kravet om forsikringsperiode i lovens §  

 74 a, stk. 1, nr. 2, og stk. 2-3, samt § 75 b, stk. 1, nr. 2,  

 og stk. 2, er omfattet af §§ 3-5 i denne bekendtgørelse.
 § 2. Et medlem, der ved overgangen til  

 efterløn helt eller delvist opfylder beskæftigelseskravet i  

 lovens § 53, stk. 2, og 3, eller stk. 5, på baggrund af  

 beskæftigelsesperioder i udlandet, er omfattet af § 6 i denne  

 bekendtgørelse.
Forsikringsperioder § 3. Forsikringsperioder fra lande uden for  

 EØS kan ikke medregnes i kravet om forsikringsperiode for ret til  

 efterløn.
 § 4. Forsikringsperioder fra et andet  

 EØS-land kan medregnes med op til halvdelen af den nødvendige  

 periode, hvis betingelserne i stk. 2-4, er opfyldt.
Stk. 2. Medlemmet skal have været medlem af en dansk  

 a-kasse i mindst 1 år lige før forsikringsperioden i udlandet  

 samtidig med, at medlemmet har haft bopæl og ophold i Danmark.
Hvis  

 medlemmet udrejste, men i en periode var omfattet af dansk lovgivning om  

 social sikring, og derfor var forsikret i en dansk a-kasse, skal 1 års  

 kravet være opfyldt lige før udrejsen.
 Stk. 3. Medlemmet skal ved overgangen til efterløn,  

 eller fra tidspunktet hvor efterlønsbeviset har virkning, opfylde  

 beskæftigelseskravet med arbejde i Danmark.
 Stk. 4. Medlemmet skal efterbetale det nødvendige  

 efterlønsbidrag.
 § 5. Forsikringsperioder fra Færøerne  

 kan medregnes fuldt ud til kravet om forsikringsperiode, hvis medlemmet  

 før opholdet på Færøerne har været medlem af  

 en dansk a-kasse.
 Stk. 2. Det er en betingelse for, at et medlem kan medregne  

 forsikringsperioder efter stk. 1, at medlemmet har efterbetalt det  

 nødvendige efterlønsbidrag.
Beskæftigelsesperioder § 6. Beskæftigelseskrav, som helt eller  

 delvist er optjent ved arbejde i udlandet, kan ikke danne grundlag for ret  

 til efterløn efter lovens § 74 a, stk. 1, nr. 4, og § 75 b,  

 stk. 1, nr. 3.
Stk. 2. Et medlem, som er omfattet af stk. 1, kan dog  

 opfylde betingelsen, hvis medlemmet har haft 26 ugers arbejde i fuld tid i  

 Danmark inden for de sidste 3 år før overgangen til  

 efterløn.
Det gælder dog kun, hvis medlemmet kan opfylde kravet  

 om forsikringsperiode som medlem af en dansk a-kasse.
Beskæftigelsesperioder i udlandet, der sidestilles  

 med beskæftigelse i Danmark § 7. Beskæftigelsesperioder i  

 Grønland sidestilles med beskæftigelse i Danmark.
§ 8. Beskæftigelsesperioder på  

 Færøerne sidestilles med beskæftigelse i Danmark.
Det er  

 et krav, at medlemmet før opholdet på Færøerne har  

 været medlem af en dansk a-kasse.
§ 9. Beskæftigelse ved EU s institutioner,  

 diplomatiske missioner og konsulater i andre EØS-lande eller som  

 udsendt i et andet EØS-land sidestilles med beskæftigelse i  

 Danmark.
Det er et krav, at medlemmet har bevaret sit medlemskab af en dansk  

 a-kasse.
§ 10. Beskæftigelse i udlandet på  

 internationale vilkår ved organisationer m.v., som Danmark er medlem  

 af, sidestilles med beskæftigelse i Danmark.
Det er et krav, at  

 medlemmet har bevaret sit medlemskab af en dansk a-kasse.
§ 11. Beskæftigelse i udlandet for en dansk  

 arbejdsgiver eller en dansk organisation, beskæftigelse på en  

 dansk ambassade eller beskæftigelse som u-landsfrivillig sidestilles med beskæftigelse i  

 Danmark.
Det er et krav, at medlemmet har bevaret sit medlemskab af en dansk  

 a-kasse, og at beskæftigelsen samtidig giver ret til optagelse i en  

 dansk a-kasse.
 Ikrafttræden m.v.
 § 12. Bekendtgørelsen træder i kraft  

 den 1. juli 1999.
 Stk. 2. Samtidig ophæves Direktoratet for  

 Arbejdsløshedsforsikringens bekendtgørelse nr. 819 af 24.  

 november 1998 om ret til efterløn for medlemmer, der har haft  

 forsikrings- og beskæftigelsesperioder i udlandet.
 § 13. Der udarbejdes en vejledning til  

 bekendtgørelsen.
