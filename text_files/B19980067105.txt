Bekendtgørelse om aftale om regionalt  

 kulturforsøg i Fjends, Sallingsund, Skive, Spøttrup og  

 Sundsøre Kommuner I medfør af § 7 i lov nr 1085 af 20. december 1995 om  

 regionale kulturforsøg, og som følge af lov nr. 315 af 3. juni  

 1998 om ændring af lov om regionale kulturforsøg, meddeles:
§ 1. Kulturministeren har den 19. december 1995 indgået  

 aftale med Fjends, Sallingsund, Skive, Spøttrup og Sundsøre  

 Kommuner om et regionalt kulturforsøg.
Kommunerne udgør  

 tilsammen Salling-Fjends-regionen.
I tilknytning til denne aftale har  

 kulturministeren den 15. september 1998 indgået en tillægsaftale  

 med Salling-Fjends-regionen.
 § 2. Salling-Fjends-regionen modtager i forsøgsperioden  

 en årlig kulturel rammebevilling til de kulturelle aktiviteter, der er  

 omfattet af forsøgsaftalen.
 Stk. 2. Salling-Fjends-regionen kan med respekt af  

 forsøgsaftalen råde over den kulturelle rammebevilling til  

 kulturelle formål.
§ 3. Kulturministeren fraviger i forbindelse med  

 forsøgsaftalen med Salling-Fjends-regionen bestemmelserne i 1)	Lov om musik, jf. lovbekendtgørelse nr. 142 af 28. februar  

 1994, for så vidt angår a)	§ 3, stk. 1, nr. 2, om at Statens Musikråd kan yde  

 støtte til koncertaktiviteter, herunder spillesteder, festivaler,  

 skolekoncerter og musikdramatik.
En andel af de midler, der anvendes til  

 støtte til koncertaktiviteter i musikforeninger og kirker,  

 overføres i forsøgsperioden til Salling-Fjends-regionens  

 kulturelle rammebevilling.
Salling-Fjends-regionen kan af rammebevillingen  

 yde støtte til disse formål og fastsætte de nærmere  

 vilkår herfor i forsøgsperioden.
b)	§ 3 c om reglerne for statens refusion på  

 musikskoleområdet.
Der udbetales ingen statslige refusioner til  

 musikskolerne i Salling-Fjends-regionen i forsøgsperioden.
Statens  

 refusioner til musikskolerne i Salling-Fjends-regionen overføres i  

 forsøgsperioden til Salling-Fjends-regionens kulturelle  

 rammebevilling.
Salling-Fjends-regionen kan af rammebevillingen yde  

 støtte til musikskolerne i Salling-Fjends-regionen og fastsætte  

 vilkårene herfor i forsøgsperioden.
Musikskoleelevernes  

 egenbetaling må fortsat ikke overstige 1/3 af bruttoudgiften ved en  

 musikskoles drift, og de vejledende retningslinier for musikskoleundervisning  

 samt de vejledende standardvedtægter for musikskoler, som  

 kulturministeren har udarbejdet i samråd med Statens Musikråd,  

 skal fortsat være retningsgivende for musikskolevirksomheden i  

 Salling-Fjends-regionen i forsøgsperioden.
2)	Lov om museer, jf. lovbekendtgørelse nr. 584 af 31. august  

 1989, for så vidt angår a)	§ 11, stk. 1, nr. 1 og 3, 1. pkt., nr. 4, 5, 8 og 9, 2. -  

 4. pkt., nr. 11 og 12, § 11, stk. 3, og § 12, om reglerne for  

 opnåelse, bevarelse og fastsættelse af tilskud til  

 statsanerkendte museer.
Der udbetales ingen statslige tilskud til museerne i  

 Salling-Fjends-regionen i forsøgsperioden.
De statslige tilskud til de  

 statsanerkendte museer i Salling-Fjends-regionen overføres i  

 forsøgsperioden til Salling-Fjends-regionens kulturelle  

 rammebevilling.
Salling-Fjends-regionen kan af rammebevillingen yde  

 støtte til museerne i Salling-Fjends-regionen og fastsætte  

 vilkårene herfor i forsøgsperioden.
Salling-Fjends-regionen kan  

 således beslutte, at der skal gælde andre vilkår end  

 fastsat i de nævnte bestemmelser.
3)	Teaterloven, jf. lovbekendtgørelse nr. 217 af 22. marts 1996,  

 for så vidt angår a)	§ 24, stk. 2, om reglerne for teaterabonnementsordningen.  

 Der udbetales ingen statslige tilskud til teaterabonnementsordningen i  

 Salling-Fjends-regionen i forsøgsperioden.
Statens tilskud til  

 teaterabonnementsordningen i Salling-Fjends-regionen overføres i  

 forsøgsperioden til Salling-Fjends-regionens kulturelle  

 rammebevilling.
Salling-Fjends-regionen kan af rammebevillingen yde  

 støtte teaterabonnementsordningen i Salling-Fjends-regionen og  

 fastsætte vilkårene herfor i forsøgsperioden.
b)	§ 25 om reglerne for statsrefusion af kommunernes og  

 amtskommunernes udgifter ved køb af refusionsgodkendte forestillinger  

 af børneteater og opsøgende teater.
Der udbetales ingen  

 statrefusioner til disse formål i Salling-Fjends-regionen i  

 forsøgsperioden.
Statens refusioner af kommunernes og amtskommunens  

 udgifter på dette område inden for Salling-Fjends-regionen  

 overføres i forsøgsperioden til Salling-Fjends-regionens  

 kulturelle rammebevilling.
Salling-Fjends-regionen kan af rammebevillingen  

 yde støtte til disse formål og fastsætte vilkårene  

 herfor i forsøgsperioden.
4)	Lov nr. 1100 af 22. december 1993 om folkebiblioteker mv. for  

 så vidt angår a)	§ 17 om reglerne for statens tilskud til udvikling inden for  

 folke- og skolebiblioteker.
Der udbetales ingen statstilskud til udvikling  

 inden for folkebibliotekerne i Salling-Fjends-regionen i  

 forsøgsperioden.
Statens tilskud til udvikling inden for  

 folkebibliotekerne i Salling-Fjends-regionen overføres i  

 forsøgsperioden til Salling-Fjends-regionens kulturelle  

 rammebevilling.
Salling-Fjends-regionen kan af rammebevillingen yde  

 støtte til formålet og fastsætte vilkårene herfor i  

 forsøgsperioden.
Statens tilskud til skolebiblioteker, samt reglerne  

 for fordeling og administration heraf, berøres ikke af  

 dette.
 § 4. Bekendtgørelsen træder i kraft den 1. januar  

 1999.
 Stk. 2. Samtidig bortfalder bekendtgørelse nr. 1178 af  

 22. december 1995 om aftale om regionalt kulturforsøg i Fjends,  

 Sallingsund, Skive, Spøttrup og Sundsøre Kommuner, som senest  

 ændret ved bekendtgørelse nr. 522 af 13. juni 1996.
 Stk. 3. Den i § 1 nævnte aftale har virkning fra  

 den 1. januar 1996. Aftalen og den dertil knyttede tillægsaftale  

 bortfalder den 31. december 1999.
 Stk. 4. Aftalen og den dertil knyttede tillægsaftale vil  

 være fremlagt de samme steder som kommunalbestyrelsens  

 mødedagsordner, jf. lov om kommuners styrelse § 8,  

 stk. 6.
