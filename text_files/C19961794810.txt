Cirkulæreskrivelse om meddelelse om  

 gyldig grund til opsigelse af formidlet arbejde inden for den første  

 uge Kommentar m.v.:
 Medlemmets uddannelse havde en sådan alder og  

 karakter, at hun ikke skulle kunne overtage det formidlede arbejde.
 Meddelelse om afgørelsen:
 Et medlem blev ledig i april 1995 efter at have arbejdet  

 som medhjælpende ægtefælle på et  

 landbrug/kartoffelcentral siden 1977. Medlemmet, der i 1977 blev uddannet som  

 folkeskolelærer, påbegyndte den 4. maj 1995 et formidlet arbejde  

 som folkeskolelærer, som hun opsagde den 8. maj 1995 med den  

 begrundelse, at hun ikke kunne klare arbejdet.
Medlemmet anførte i den forbindelse, at hendes  

 læreruddannelse var fra 1977, og at hun aldrig havde undervist.  

 Endvidere bestod det formidlede arbejde i undervisning i 5., 6. og 8. klasse,  

 mens hendes uddannelse var i undervisning i de små klasser.
Hun skulle  

 undervise i fagene biologi og historie og være klasselærer i  

 dansk for 8. klasse; fag som hun aldrig havde haft, og som hun ikke kunne  

 klare.
 Medlemmet tilføjede, at hvis hun skulle arbejde som  

 lærer, skulle hun efteruddannes, og det syntes hun, der var 49  

 år, at hun var for gammel til.
 På denne baggrund traf kassen afgørelse om,  

 at medlemmet havde opsagt sit arbejde uden en gyldig grund, hvorefter  

 medlemmet - da opsigelsen skete inden for den første uge - blev  

 pålagt 1 uges effektiv karantæne.
Direktoratet tiltrådte kassens afgørelse.
Ved  

 afgørelsen lagde direktoratet vægt på, at medlemmet var  

 uddannet folkeskolelærer, og at hun ved grundregistreringssamtalen hos  

 Arbejdsformidlingen var blevet registreret som folkeskolelærer.
Videre  

 lagde direktoratet vægt på, at medlemmet ikke forinden havde  

 tilkendegivet over for Arbejdsformidlingen, at hun ikke kunne arbejde som  

 folkeskolelærer.
 I klagen til Arbejdsmarkedets Ankenævn  

 anførte medlemmet bl.a., at hun ved grundregistreringssamtalen ingen  

 anelse havde om, at hun kunne undgå at blive registreret som  

 lærer.
Arbejdsformidlingen oplyste til ankenævnet, at det  

 var usandsynligt, at medlemmet ikke skulle have været klar over  

 muligheden for ikke at stå registreret som lærer, da det er  

 Arbejdsformidlingens normale fremgangsmåde at være meget grundig  

 med at få medlemmernes ønsker korrekt noteret.
Medlemmet var  

 blevet grundregistreret den 24. april 1995, hvor Arbejdsformidlingen bl.a.  

 havde noteret, at Arbejdsformidlingen havde talt med medlemmet om muligheder  

 for ajourføring af uddannelsen (HF/liniefag).
Arbejdsmarkedets Ankenævn fandt, at medlemmet havde  

 en gyldig grund til at opsige det formidlede arbejde som  

 folkeskolelærer, hvorfor hun ikke skulle pålægges  

 karantæne.
Det var nævnets opfattelse, at medlemmet under hensyn  

 til hendes uddannelses karakter og alder ikke skulle kunne overtage arbejdet  

 på den lokale folkeskole.
 Ankenævnet lagde vægt på, at medlemmet  

 over for Arbejdsformidlingen havde oplyst, at hun skulle gennemgå  

 efteruddannelse, før hun kunne påtage sig  

 undervisningsarbejde.
 Ankenævnet fandt det endvidere ikke godtgjort, at  

 medlemmet af Arbejdsformidlingen fik vejledning om, at hun kunne undgå  

 at stå registreret som lærer.
 Ankenævnet ændrede således direktoratets  

 afgørelse.
