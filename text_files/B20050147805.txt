Bekendtgørelse  

 af vedtægt for Danmarks og Grønlands  

  

 Geologiske Undersøgelse I medfør af § 3, stk. 3, i lov nr. 326 af 5. maj  

 2004 om sektorforskningsinstitutioner fastsættes:
Kapitel 1 Navn, hjemsted og ressortministerium § 1.  

  

 Institutionens navn er Danmarks og Grønlands Geologiske  

 Undersøgelse (GEUS).
 Stk. 2.  

  

 GEUS har  

 hjemsted i hovedstadsområdet og kan have afdelinger i andre landsdele, i  

 andre  

 dele af riget og i udlandet.
 Stk. 3.  

  

 GEUS er en  

 selvstændig sektorforskningsinstitution under Miljøministeriet  

 (ressortministerium).  

 Disse vedtægter er fastsat med hjemmel i lov nr. 326 af 5. maj 2004 om  

 sektorforskningsinstitutioner, § 3.
Kapitel 2 Formål og overordnede opgaver § 2.  

  

 GEUS har som formål at drive geovidenskabelig forskning indtil højeste  

 internationale niveau med henblik på at opbygge, anvende og udbrede viden om  

 de  

 materialer, processer og sammenhænge, der er af betydning for udnyttelsen og  

 beskyttelsen af de geologiske naturværdier i Danmark og Grønland.
GEUS  

 forskning foregår hovedsagelig indenfor områderne: databanker,  

 vandressourcer,  

 energiråstoffer, mineralske råstoffer samt natur og miljø.
Stk. 2.  

  

 GEUS skal  

 med udgangspunkt i forskningen a)  

 	  

 rådgive indenfor  

 institutionens arbejdsområde, b)  

 	  

 udføre og bidrage til  

 løsning af myndighedsopgaver, herunder registrering, kvalitetssikring og  

 opbevaring af geologiske data, jf. § 3, stk. 3 og 4, c)  

 	  

 udføre  

 udviklingsarbejde med et klart samfundsmæssigt sigte, d)  

 	  

 formidle og varetage  

 viden- og teknologioverførsel til relevante offentlige og private  

 interessenter,  

 og e)  

 	  

 udføre driftsopgaver  

 i forbindelse med de nævnte opgaver.
 Stk. 3.  

  

 GEUS  

 udfører sin forskning uafhængigt af miljøministeren og skal værne om  

 videnskabsetikken.
§ 3.  

  

 GEUS varetager geologisk kortlægning, dataindsamling og datalagring  

 vedrørende  

 Danmark og Grønland, samt forsknings-, rådgivnings-, overvågnings- og  

 formidlingsopgaver indenfor de geovidenskabelige fagdiscipliner og  

 tilgrænsende  

 fagområder.
Herunder har GEUS til opgave at bidrage til, at danske og  

 grønlandske offentlige myndigheders forvaltnings- og lovgivningsarbejde  

 baseres  

 på den nyeste danske og internationale geovidenskabelige viden.
Stk. 2.  

  

 Opgaver  

 vedrørende mineralske råstoffer i Grønland varetages indenfor rammerne af lov  

 om mineralske råstoffer i Grønland.
GEUS iværksættelse af  

 videnskabelige og  

 praktiske undersøgelser i Grønland sker efter forudgående underretning af  

 Grønlands Hjemmestyre og de relevante kommunale myndigheder.
 Stk. 3.  

  

 GEUS er  

 Danmarks og Grønlands geologiske databank og indsamler data, herunder bl.a.  

 med  

 hjemmel i lov om råstoffer, lov om anvendelse af Danmarks undergrund, lov om  

 vandforsyning, lov om miljømål, lov om mineralske råstoffer i Grønland eller  

 regler udstedt i medfør af disse love.
Stk. 4.  

  

 GEUS skal  

 opbevare, sikre, tilgængeliggøre og gennem forskning anvendeliggøre de  

 geologiske  

 data og undersøgelsesresultater, som, i henhold til lov eller aftale herom,  

 modtages af GEUS fra offentlige eller private.
GEUS stiller data og  

 undersøgelsesresultater til rådighed for myndigheder og offentligheden efter  

 principperne i Århus-konventionen af 25. juni 1998, dog under hensyntagen til  

 gældende lovgivning, indgåede aftaler om fortrolighed samt rimelige  

 kvalitetssikringskrav.
 Stk. 5.  

  

 GEUS  

 udfører opgaver for og formidler viden til offentlige myndigheder og private  

 i  

 ind- og udland, herunder udviklingslande, samt til den internationale  

 forskningsverden indenfor sit formål, jf. § 2.
 Stk. 6.  

  

 GEUS  

 deltager indenfor sit arbejdsområde i uddannelsen af forskere og er på de  

 områder, hvor institutionen besidder en særlig viden, forpligtet til efter  

 nærmere aftale at deltage i uddannelsesaktiviteter på uddannelser, som er  

 omfattet af universitetsloven.
 Stk. 7.  

  

 GEUS kan  

 indgå aftaler med relevante færøske myndigheder og institutioner om  

 geovidenskabelige  

 aktiviteter på Færøerne.
Stk. 8.  

  

 GEUS er en  

 statsvirksomhed og modtager midler til gennemførelse af sine opgaver over den  

 årlige finanslov.
GEUS kan modtage tilskud fra andre ministerier samt fra  

 Grønlands Hjemmestyre og kan modtage tilskud og gaver fra anden side end fra  

 bevillingslovene.  

 GEUS kan endvidere mod betaling påtage sig løsning af forsknings-,  

 udviklings-,  

 udrednings-, overvågnings- og rådgivningsopgaver for offentlige og private  

 rekvirenter i ind- og udland.
GEUS kan deltage i nationale og internationale  

 forskningsprogrammer og modtage midler fra forskningsråd, fonde og lignende.  

 Løsning  

 af kommercielle opgaver må ikke kunne anfægte GEUS uafhængighed eller  

 medføre  

 konkurrenceforvridning i forhold til private virksomheder.
 Stk. 9.  

  

 GEUS kan  

 afholde udgifter i forbindelse med overdragelse og beskyttelse af retten til  

 opfindelser samt modtage betaling i form af aktier i forbindelse med  

 nyttiggørelse af opfindelser, jf. lov nr. 347 af 2. juni 1999 om opfindelser  

 ved offentlige forskningsinstitutioner.
 Stk. 10.  

  

 GEUS kan  

 stifte og eje ét aktieselskab og være medejer i et eller flere aktieselskaber  

 stiftet af andre offentlige forskningsinstitutioner med det formål at fremme  

 omsætningen af ny viden og teknologi mellem offentlige  

 forskningsinstitutioner  

 og erhvervslivet, jf. lov nr. 483 af 9. juni 2004 om teknologioverførsel mv.
Stk. 11.  

  

 GEUS skal  

 offentliggøre sine forskningsresultater.
Særlige hensyn, herunder  

 samfundsmæssige  

 hensyn og hensyn til virksomheders muligheder for at udnytte  

 forskningsresultater, kan dog begrunde fravigelser fra denne bestemmelse, jf.  

 lov om sektorforskningsinstitutioner § 9.
Kapitel 3 Bestyrelse § 4.  

  

 GEUS overordnede ledelse varetages af en bestyrelse.
 Stk. 2.  

  

 Bestyrelsen  

 fastlægger de generelle retningslinier for institutionens organisation,  

 langsigtede  

 virksomhed og udvikling, herunder udarbejder og offentliggør strategiplaner  

 for  

 institutionen, dækkende en passende årrække.
Stk. 3.  

  

 Bestyrelsen  

 godkender institutionens budget inden for de bevillingsmæssige rammer, som  

 miljøministeren har fastlagt, samt godkender fordeling af de samlede  

 ressourcer  

 og principper for ressourcernes anvendelse.
Bestyrelsen skal forvalte  

 institutionens midler, således at de bliver til størst mulig gavn for  

 institutionens formål, herunder at der af hensyn til institutionens  

 langsigtede  

 videnopbygning er en passende balance mellem institutionens brug af  

 basismidler  

 til forskning og til øvrige formål.
Stk. 4.  

  

 Bestyrelsen  

 skal sikre kvaliteten af den udførte forskning og iværksætter med passende  

 mellemrum  

 evaluering af forsknings- og formidlingsopgaverne i overensstemmelse med de  

 af  

 ministeren for videnskab, teknologi og udvikling fastsatte regler herom.  

 Evaluering gennemføres af eksperter, der er uafhængige af såvel institutionen  

 som miljøministeren.
Bestyrelsen tager stilling til, hvornår evalueringerne,  

 som eventuelt kan faseforskydes, skal foretages.
Evalueringerne kan også  

 omfatte andre af institutionens opgaver.
 Stk. 5.  

  

 Bestyrelsen  

 indgår resultatkontrakt med miljøministeren og godkender institutionens  

 arbejdsprogram.  

 Resultatkontrakt og arbejdsprogram fastlægger, hvilke forsknings-,  

 rådgivnings-, myndigheds-, udviklings-, formidlings- og driftsopgaver, der  

 skal  

 udføres.
Stk. 6.  

  

 Bestyrelsen  

 afgiver indstilling til miljøministeren om ansættelse og afskedigelse af  

 GEUS  

 direktør.
Bestyrelsen ansætter og afskediger den øvrige øverste ledelse  

 (vicedirektører) efter indstilling fra direktøren.
Hvis der er tale om  

 tjenestemænd, afgiver bestyrelsen indstilling herom til miljøministeren.
 Stk. 7.  

  

 Bestyrelsen  

 træffer afgørelse i enkeltsager, der efter institutionens forhold er af  

 usædvanlig karakter eller af vidtrækkende betydning.
 § 5.  

  

 Bestyrelsen består af 9-11 medlemmer, inklusive bestyrelsens formand.
Stk. 2.  

  

 Formanden  

 og bestyrelsens øvrige medlemmer udpeges i deres personlige egenskab og skal  

 være uafhængige af miljøministeren.
Med undtagelse af medarbejdervalgte  

 repræsentanter skal formand og medlemmer komme udefra.
 Stk. 3.  

  

 Bestyrelsens medlemmer skal bidrage til at fremme GEUS strategiske  

 virke  

 indenfor institutionens arbejdsområde.
Stk. 4.  

  

 Bestyrelsens medlemmer udpeges af miljøministeren, heraf 1)  

 	  

 1 medlem  formanden  

 - som skal have indsigt i forskning og erfaring med ledelse fra offentlige  

 eller private virksomheder, 2)  

 	  

 1 medlem, som  

 indstilles af Grønlands Hjemmestyre, 3)  

 	  

 3 medlemmer, som skal  

 være anerkendte forskere, og som indstilles af Det Strategiske Forskningsråd, 4)  

 	  

 2 medlemmer, som  

 repræsenterer erhvervsmæssig indsigt eller væsentlige eksterne  

 brugerinteresser, 5)  

 	  

 2 medlemmer, der  

 vælges af og blandt medarbejderne på GEUS.
Stk. 5.  

  

 For så vidt  

 angår de medarbejdervalgte medlemmer, vælges 1 repræsentant og 1 suppleant,  

 der  

 repræsenterer Akademikernes Centralorganisation og 1 repræsentant og 1  

 suppleant, der repræsenterer øvrige organisationer.
De nærmere regler herfor  

 fastsættes af GEUS samarbejdsudvalg.
Suppleanterne indtræder i tilfælde  

 af de  

 ordinære medlemmers permanente eller længerevarende udtræden af bestyrelsen,  

 men deltager ikke som stedfortræder ved møderne.
Stk. 6.  

  

 Derudover  

 deltager 3 tilforordnede fra den øverste ledelse i henholdsvis Skov- og  

 Naturstyrelsen,  

 Miljøstyrelsen og Energistyrelsen.
De tilforordnede udpeges af  

 miljøministeren  

 efter indstilling fra de respektive tre styrelser.
De tilforordnede deltager  

 i  

 bestyrelsens møder uden stemmeret.
Stk. 7.  

  

 Såfremt  

 bestyrelsen finder det hensigtsmæssigt af hensyn til den faglige balance i  

 bestyrelsen, kan den anmode miljøministeren om at udpege yderligere 1-2  

 medlemmer, der ligeledes skal være uafhængige af ministeren.
Udpegningen sker  

 indenfor rammerne af lov om sektorforskningsinstitutioner § 4,  

 stk. 5  

 og 7.
Stk. 8.  

  

 Bestyrelsen  

 udpeges for 4 år ad gangen.
Fratræder et medlem inden udløbet af en  

 funktionsperiode,  

 udnævnes et nyt for den resterende del af perioden efter retningslinierne i  

 nærværende paragraf.
Bestyrelsens medlemmer kan genudpeges.
Ved udpegning og  

 genudpegning skal der tages hensyn til såvel kontinuitet som fornyelse i  

 bestyrelsen.
Stk. 9.  

  

 For det  

 bestyrelsesmedlem, som udpeges efter indstilling fra Grønlands Hjemmestyre,  

 kan  

 der indstilles og udpeges en suppleant, som kan deltage som stedfortræder ved  

 det ordinære medlems forfald.
Herudover og udover reglerne for suppleanter  

 for  

 de medarbejdervalgte bestyrelsesmedlemmer, jf. § 5, stk. 4, kan der  

 ikke udpeges suppleanter eller stedfortrædere.
§ 6.  

  

 Bestyrelsens beslutninger træffes ved almindeligt stemmeflertal.
I tilfælde  

 af  

 stemmelighed er formandens stemme afgørende.
Bestyrelsen er  

 beslutningsdygtig,  

 når et flertal af dens medlemmer er tilstede.
Stk. 2.  

  

 Bestyrelsen  

 afholder normalt 4 ordinære møder årligt.
Der udfærdiges referat over  

 bestyrelsens  

 beslutninger.
Referatet underskrives af bestyrelsesformanden.  

 Sekretariatsfunktionen varetages af GEUS.
 Stk. 3.  

  

 Bestyrelsen  

 fastsætter i øvrigt selv sin forretningsorden.
 § 7.  

  

 Honorarer til bestyrelsens medlemmer samt dækning af rejseudgifter mv.  

 fastsættes efter Finansministeriets til enhver tid gældende regler herom.
 Stk. 2.  

  

 Øvrige  

 udgifter i forbindelse med bestyrelsens arbejde, herunder rejseudgifter for  

 de  

 tilforordnede, afholdes af GEUS.
Kapitel 4 Direktion § 8.  

  

 Institutionens daglige ledelse og personaleledelse varetages af en direktør.  

 Direktøren skal være forskningskyndig indenfor institutionens arbejdsområde  

 og  

 have ledelseserfaring.
 Stk. 2.  

  

 Direktionen  

 (som består af direktøren og et antal vicedirektører) varetager den daglige  

 ledelse af GEUS med ansvar overfor bestyrelsen og repræsenterer GEUS udadtil.  

 Direktionen skal heri følge de retningslinier og anvisninger, som bestyrelsen  

 har givet.
 Stk. 3.  

  

 Direktionen  

 forelægger GEUS arbejdsprogrammer for bestyrelsen og orienterer  

 bestyrelsen om  

 GEUS virksomhed.
 Stk. 4.  

  

 Direktionen  

 afgiver indstilling til bestyrelsen i de sager, som forelægges for denne.
 Stk. 5.  

  

 Direktøren  

 er overfor bestyrelsen ansvarlig for, at GEUS administreres i  

 overensstemmelse  

 med gældende lovgivning, de for GEUS gældende administrative bestemmelser og  

 afgørelser samt kollektive overenskomster og aftaler.
Stk. 6.  

  

 Direktionen  

 ansætter, udnævner og afskediger GEUS medarbejdere, jf. § 5,  

 stk. 1  

 i lov om sektorforskningsinstitutioner.
Direktionen kan delegere denne  

 beføjelse.
 Stk. 7.  

  

 Direktionen  

 deltager i bestyrelsesmøderne, medmindre bestyrelsen i de enkelte tilfælde  

 træffer  

 anden bestemmelse.
Kapitel 5 Geocenter København § 9.  

  

 GEUS deltager i Geocenter København, et center for geovidenskabelig  

 forskning,  

 undervisning, rådgivning og formidling.
Geocenterparternes samarbejde er  

 reguleret i Statut for Geocenter København som er tiltrådt af  

 GEUS  

 bestyrelse, Miljøministeriet, Københavns Universitet samt Danmarks  

 Grundforskningsfond.
Kapitel 6 Vedtægtsændringer og ikrafttræden § 10.  

  

 Ændring af bestemmelserne i nærværende vedtægt udarbejdes af bestyrelsen og  

 godkendes af miljøministeren.
 Stk. 2.  

  

 Vedtægten  

 bekendtgøres af miljøministeren i medfør af § 3, stk. 3 i lov om  

 sektorforskningsinstitutioner.
Stk. 3.  

  

 Vedtægt  

 samt ændringer heraf sendes i høring hos Det Strategiske Forskningsråd for så  

 vidt angår institutionens forskningsområde, jf. § 3, stk. 2 i lov  

 om  

 sektorforskningsinstitutioner.
Grundlæggende ændringer i GEUS formål  

 kan kun  

 ske efter en bred høring af alle interesserede parter.
 § 11.  

  

 Vedtægten er trådt i kraft ved miljøministerens og bestyrelsens formands  

 underskrift den 1. juni 2005.
 Stk. 2.  

  

 Samtidig  

 ophæves vedtægt for Danmarks og Grønlands Geologiske Undersøgelse af 21.  

 december  

 1999.
 § 12.  

  

 Bekendtgørelsen træder i kraft den 14. januar 2006 og har virkning fra den 1.  

 juni 2005. Bekendtgørelse nr. 570 af 28. juni 1999 om Danmarks og Grønlands  

 Geologiske Undersøgelse ophæves.
