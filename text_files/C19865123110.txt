 Direktoratet fastsætter herved følgende retningslinier vedrørende  

 anvendelse af urinprøver over for indsatte med henblik på konstatering af  

 eventuelle misbrug af medikamenter eller narkotika:
I.
Hvornår kan der foretages urinprøve.
 Urinprøve kan foretages:
Med henblik på tilfælde, hvor urinprøve afkræves, fordi den indsatte  

 skønnes påvirket, henvises til vedlagte »Vejledning om typiske symptomer  

 på indtagelse af medikamenter og narkotika«.(* 2) II.
Hvem kan træffe beslutning om afgivelse af urinprøve.
 I tilfælde, hvor urinprøve foretages rutinemæssigt, drager det  

 tjenstgørende personale på afdelingen omsorg for, at der afgives urinprøve.
 Beslutning om udtagelse af urinprøve på grundlag af konkret mistanke  

 træffes af institutionens leder eller den, han bemyndiger dertil.
III.
Afgivelse af urinprøve.
Udtagelse af urinprøve skal altid ske under nøje synskontrol.
Det er  

 endvidere vigtigt, at urinprøven emballeres forsvarligt (plasticflaske) og  

 markeres med navn, cpr.nr. og tidspunkt, således at forveksling ikke kan ske.
IV.
Hvad skal urinen undersøges for.
 Ved afkrydsning af rekvisitionssedlen er det vigtigt, at man meget nøje  

 overvejer nødvendigheden af hver enkelt undersøgelse.
Afkrydsning bør så vidt muligt foretages i samarbejde med institutionens  

 læge/sygeplejerske.
Afkrydsningen kan godt udsættes indtil flere dage efter,  

 at urinprøven er afgivet.
Det er endvidere vigtigt at være opmærksom på, at forskellige forhold kan  

 føre til, at undersøgelse af en allerede afgivet urinprøve bør undlades.
Det  

 gælder således fx tilfælde, hvor man efterfølgende konstaterer, at der på  

 grund af stoffernes nedbrydningstid (specielt hash) ikke med sikkerhed kan  

 siges noget om et aktuelt misbrug.
Undersøgelse vil endvidere kunne vise sig  

 ikke at have betydning, fx fordi den indsatte i forvejen indtager  

 lægeordineret medicin.
V.
Hvor foretages urinanalysen.
Urinanalysen foretages på laboratorium, eventuelt laboratoriet på Vestre  

 hospital.
Undersøgelser for hash bør i almindelighed foretages på Vestre  

 hospital.
VI.
Hvad viser analysen.
Der henvises til vedlagte »Notat om påvisning af medikamenter i  

 urinen«. (* 2) VII.
Indsatte nægter at medvirke til undersøgelsen.
 Indsatte, der nægter at afgive urinprøve, vil ikke kunne ikendes  

 disciplinærstraf for nægtelsen.
 I tilfælde, hvor medvirken til undersøgelsen er stillet som vilkår for  

 tilladelse til fx uledsaget udgang, vil en nægtelse kunne føre til  

 tilbagekaldelse af tilladelsen.
 I tilfælde, hvor der foreligger konkret mistanke om, at den indsatte er  

 påvirket af narkotika eller lignende, vil det forhold, at den pågældende  

 afviser at medvirke til en urinundersøgelse, kunne indgå i den samlede  

 bevisbedømmelse.
 E.B.
J.
Waagensen (Til kriminalforsorgens anstalter og arresthusene).
