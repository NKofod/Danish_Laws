 Virksomhedens  

 indtægt for de seneste 3 år var 217.081 kr. i 1999, 114.341 kr. i 2000, og  

 121.273 kr. i 2001, og medlemmet havde oplyst, at indtægten for 2002  

 forventedes at være minimum 130.000 kr.
Medlemmet  

 oplyste, at han ville indskrænke sin virksomhed ved fremover kun at sætte 20  

 garn og ikke sejle ligeså langt ud på havet som før.
Endvidere ville han  

 sælge  

 sine fisk direkte fra kajen.
Endelig ville han kun fiske 2 dage ugentligt i  

 ca.  

 40 uger om året, og han havde således opgjort det årlige timeantal til 320  

 timer.
Som  

 dokumentation havde medlemmet blandt andet solgt og destrueret i alt 200 garn  

 ud af i alt 280 garn og samarbejdet med fiskeauktionen var ophørt.
Endvidere  

 havde han afholdt 2 "prøvedage" med "efterlønsfiskeri",  

 hvor han havde tjent i alt 1100 kr.
Ud fra disse to prøvedage havde han  

 oplyst  

 en forventet årsindkomst for 2003 på 48.000 kr. ex. moms.
Direktoratet  

 afslog tilladelse til at videreføre virksomheden, da det ikke fandtes  

 sandsynliggjort, at virksomhedens dækningsbidrag 1 ikke ville overstige den  

 tilladte grænse.
Direktoratet lagde blandt andet vægt på medlemmets egen  

 oplysning om en forventet omsætning på 48.000 kr. ex. moms.
Direktoratet  

 bemærkede,  

 at da beløbet inkl. moms ville blive 60.000 kr. oversteg det derfor den  

 tilladte grænse.
 Ankenævnet  

 tiltrådte afgørelsen for så vidt angik resultatet, da det ikke fandtes  

 sandsynliggjort, at virksomheden kunne holdes indenfor de tilladte grænser.  

 Ankenævnet lagde blandt andet vægt på den tidligere indtægt i virksomheden,  

 og  

 at de 2 "prøvedage" med "efterlønsfiskeri" ikke kunne  

 anses  

 for tilstrækkelig dokumentation.
Ankenævnet  

 bemærkede, at direktoratets bemærkning om at der altid regnes inkl. moms ikke  

 var korrekt, idet dækningsbidrag 1 er en virksomheds nettoomsætning  

 fratrukket  

 evt. vareforbrug.
Da nettoomsætningen er virksomhedens omsætning fratrukket  

 moms, var medlemmets egen angivelse af den årlige indtægt derfor korrekt.  

 Dette  

 ændrede imidlertid ikke ankenævnets afgørelse.
Spørgsmål om tilladelse til videreførelse af selvstændig  

 virksomhed med fiskeri samtidig med efterløn efter 400 timers ordningen Ankenævnet har behandlet  

 Deres klage på møde den 24. april 2003.
Nævnet traf denne A F G Ø R E L S E De får ikke tilladelse til  

 at videreføre Deres fiskerivirksomhed som selvstændig bibeskæftigelse  

 samtidig  

 med efterløn efter 400 timers ordningen.
B E G R U N D E L S E Ankenævnet finder det ikke  

 sandsynliggjort, at virksomheden kan holdes inden for de tilladte grænser.
 Ankenævnet har lagt til  

 grund, at:
i  

 	  

    

 De har ansøgt om tilladelse til at  

 videreføre Deres fiskerivirksomhed samtidig med efterløn efter 400 timers  

 ordningen pr. 1. januar 2003, i  

 	  

    

 De har drevet virksomheden som  

 hovedbeskæftigelse siden 31. juli 1992, i  

 	  

    

 De har drevet og fortsat vil drive  

 fiskeri fra en enkelt kutter, som De ejer, i  

 	  

    

 De indtil 31. december 2002 er taget  

 langt ud på havet for at sætte ca. 60 stk. fiskerigarn, i  

 	  

    

 fiskene indtil 31. december 2002 blev  

 solgt på fiskeriauktion, i  

 	  

    

 virksomhedens dækningsbidrag 1 for 1999,  

 2000 og 2001 var henholdsvis 217.081 kr., 114.341 kr., og 121.273 kr., i  

 	  

    

 De ikke har oplyst noget vareforbrug, i  

 	  

    

 De har oplyst, at De fra 1. januar 2003  

 kun vil sætte 20 garn 2 dage om ugen i ca. 40 uger årligt ( i alt 320 timer  

 ),  

 at De ikke vil sejle så langt ud på havet som tidligere, og at De kun vil  

 sælge  

 fisk fra kajen, i  

 	  

    

 De har solgt og destrueret i alt 200 ud  

 af 280 fiskerigarn i november 2002, og at samarbejdet med fiskeriauktionen er  

 ophørt, og i  

 	  

    

 De ved på to "prøvedage" med  

 "efterlønsfiskeri" tjente i alt 880 kr., eks. moms, og at De ud fra  

 dette har oplyst en forventet årsindkomst for 2003 på 48.000 kr.
Et medlem kan få tilladelse  

 til at videreføre selvstændig virksomhed som bibeskæftigelse i  

 efterlønsperioden, hvis medlemmet sandsynliggør, at arbejdstiden i  

 virksomheden  

 kan holdes under 400 timer pr. år.
Virksomhedens indtægt må ikke overstige  

 50.000 kr. pr. år (56.439 i 2003). Ved indtægt forstås virksomhedens  

 dækningsbidrag 1, det vil sige nettoomsætning fratrukket varefor-brug.
Hvis  

 virksomheden før har været drevet som hovedbeskæftigelse, skal medlemmet  

 sandsyn-liggøre, at arbejdstiden varigt er nedsat til højst 50.000 kr. pr.  

 regnskabsår.
 Ankenævnet har ved  

 afgørelsen lagt vægt på, at:
i  

 	  

    

 De tidligere fiskede fra én kutter, og  

 at De efter overgang til efterløn vil fiske fra den samme kutter, som De er  

 ejer af, i  

 	  

    

 den tidligere indtægt i virksomheden for  

 1999, 2000 og 2001 var henholdsvis kr. 217.081, kr. 114.341 og kr. 121.273, i  

 	  

    

 virksomheden tidligere har været Deres  

 hovedbeskæftigelse, i  

 	  

    

 bortskaffelsen af fiskerigarn og  

 erklæring fra auktionshuset ikke kan anses for tilstrækkelig dokumentation  

 for,  

 at virksomheden varigt kan holdes under de tilladte grænser, i  

 	  

    

 det er op til Deres egen beslutning  

 herom, hvor meget arbejde De vil lægge i virksomheden, herunder om De på ny  

 vil  

 sælge fisk gennem auktionshuset, i  

 	  

    

 2 "prøvedage" med  

 "efterlønsfiskeri" ikke kan anses for at være tilstrækkelig  

 dokumentation for, at virksomhedens indtægt varigt kan holdes under den  

 tilladte grænse, og i  

 	  

    

 antal arbejdstimer i virksomheden er  

 afhængig af fangst og antal kunder.
Ankenævnet skal oplyse, at  

 direktoratets bemærkning i brev af 9. december 2002, om at der altid regnes  

 incl. moms, ikke er korrekt, idet dækningsbidrag 1 efter årsregnskabsloven er  

 en virksomheds nettoomsætning fratrukket et evt. vareforbrug.
Da  

 nettoomsætningen  

 er omsætning fratrukket moms, er det derfor korrekt, når De ud fra Deres eget  

 regnestykke anfører, at De forventer, at indtægten bliver 48.000 kr. i 2003,  

 idet De har oplyst, at De ikke har noget vareforbrug.
Dette ændrer imidlertid  

 ikke ankenævnets afgørelse, da Deres erklæring herom ikke i sig selv kan  

 sandsynliggøre, at virksomheden kan holdes under de fastsatte grænser.
Ankenævnet bemærker  

 endvidere, at De, såfremt De på et senere tidspunkt ønsker at ansøge om  

 tilladelse til drift af selvstændig virksomhed som bibeskæftigelse, skal have  

 attesteret Deres oplysninger om nettoomsætning og dækningsbidrag 1 af en  

 statsautoriseret revisor.
Ankenævnet har i denne sag valgt at se bort fra  

 dette  

 krav, da de af Dem opgivne beløb er så høje, at en tilladelse allerede derfor  

 må afvises.
 Ankenævnet henviser til lov  

 om arbejdsløshedsforsikring mv., jf. lovbekendtgørelse nr. 799 af 24.  

 september  

 2002 § 74 f, stk. 4, og direktoratets bekendtgørelse nr. 315 af 20 maj om  

 selvstændig virksomhed samtidig med efterløn som er ændret ved direktoratets  

 bekendtgørelse nr. 591 af 22. juni 2001 og nr. 849 af 16. oktober 2002 om  

 ændring af bekendtgørelse om selvstændig virksomhed samtidig med efterløn §  

 15,  

 stk. 1-3 og 6-7, og vejledning nr. 60 af 20. maj 1999 til bekendtgørelse nr.  

 315 af 20. maj 1999 om selvstændig virksomhed samtidig med efterløn til § 15  

 og  

 uddrag af bilag 1, C, nr. 11 til lov nr. 448 af 7. juni 2001 om  

 erhvervsdrivendes virksomheders aflæggelse af årsregnskab m.v.
 Ankenævnet tiltræder således  

 direktoratets afgørelse af 28. november 2002.
På ankenævnets vegne De kan læse om afgørelsens  

 faktiske og retlige grundlag på de følgende sider.
 Kopi til:
Xxx  

  

 Arbejdsdirektoratet 1.  

  

 Sagsforløb Arbejdsdirektoratet  

 fremstillede sagen på denne måde:
 "Det fremgår af sagen,  

  

 at  

  

 De fylder 60 år den 1. december  

 2002,  

  

 og at  

  

 De ønsker at overgå til  

 efterløn pr. 1. januar 2003.
 Den 2. november 2002 har De  

 momsfrit købt ( solgt: AMA´s rettelse ) 120 stk. brugte ålruser til 10.000  

 kr.
 I brev af 5. november 2002  

 har X Kommune bekræftet Dem i, at De d.d. har afleveret 80 afmonterede  

 rødspættegarn til destruktion på kommunens genbrugsplads.
 De har i en udateret  

 oversigt over timeforbruget opgjort Deres timeforbrug ved fiskeri før og  

 efter  

 efterlønsperioden på denne måde:
 Før efterløn - med 60 redskaber:
De oplyser, at De fisker  

 alene, og på grund af meget blæsevejr fiskes der kun ca. 40 uger om året.  

 Deres  

 arbejdsdag er beskrevet som følger.
Timeforbruget med reparationer af  

 redskaber  

 udgør ca. 100 timer årligt, men er ikke medregnet.
Daglig sejltid: ud/hjem,  

 og sejltid mellem redskaberne 2 timer Fiskeri og rensning af 60  

 redskaber 5 timer Transport af fisk til  

 videresalg 1 time Salg af fisk på havnen 1 time I alt pr. dag 9 timer Årsbasis: 6 dage om ugen 2.160 timer Med efterløn - med 20 redskaber:
De har bemærket, at  

 fiskeriet primært skal handle om livskvalitet, og De vil derfor udelukkende  

 fiske til kajsalg, som De har tilladelse til, og ikke til auktionen.
Behovet  

 kan dækkes på 2 dage, idet Lohals ikke er så stor.
De har tilføjet, at De har  

 reduceret antallet af fiskeredskaber fra 280 stk. til 80 stk., dels ved salg,  

 dels ved destruktion.
Herefter har De 20 stk. rødspættegarn, 20 stk.  

 torskegarn, 10 stk. sildegarn, 20 stk. åleruser og 10 stk. laksegarn.
Daglig sejltid 1 time Fiskeri og rensning af 20  

 redskaber 2 timer Salg på havnen 1 time I alt pr. dag 4 timer Årsbasis: 2 fiskedage pr. uge i 40 uger 320 timer Af telefonnotat fra a-kassen  

 af 13. november 2002 fremgår følgende:
at  

  

 	  

    

 De søger om at videreføre Deres selvstændige  

 virksomhed pr. 1. januar 2003, at  

  

 	  

    

 virksomheden består af fiskeri, at  

  

 	  

    

 De indtil 31. december 2002 tager langt ud på  

 havet for at sætte garn ca. 60 stk., og at  

  

 	  

    

 De sælger fiskene på en fiskeauktion i Hvide  

 Sande.
Efter den 1. januar 2003 vil  

 De ikke sejle så langt ud for at fiske.
De oplyser,  

  

 at  

  

 De har solgt en del af Deres fiskegarn,  

  

 og at  

  

 De kun vil sælge fra kajpladsen for at nedbringe det samlede  

 antal arbejdstimer til at være under 400 timer.
Det fremgår også, at De ikke  

 kan få en skriftlig bekræftelse på, at De ikke længere sælger på auktion,  

 idet  

 man afleverer sine fisk og så sender auktionen pengene for disse fisk.
Hvis  

 man  

 ikke kommer med fisk, er man bare ikke med på denne auktion.
 De har aftalt med a-kassen,  

 at De skal indsende en skriftlig erklæring på, hvor meget De forventer i  

 indtægt næste år, ligesom De skal oplyse, hvor De fisker nu, og hvordan det  

 vil  

 se ud i fremtiden.
 Deres revisor skal attestere  

 dækningsbidrag 1 for indeværende regnskabsår, men den vil blive eftersendt  

 til  

 direktoratet.
 Hvide Sande Fiskeauktion har  

 med brev af den 15. november 2002 sendt Dem en bekræftelse på, at samarbejdet  

 ophører pr. 1. januar 2003.
 Den 18. november 2002 har De  

 fremsendt supplerende oplysninger til a-kassen, hvori De bl.a. angiver,  

  

 at  

  

 De intet vareforbrug har,  

  

 og at  

  

 Deres forventede indkomst for år  

 2003 er beregnet til 48.000 kr. excl. moms.
De har vedlagt kopier af 2  

 prøvedage med "efterlønsfiskeri". For prøvedagen den 14. november  

 udgjorde beløbet 250,00 kr. incl. moms.
Af prøvedagen - den 16. november 2002  

 -  

 fremgår det, at De har solgt for 750,00 kr. incl. moms.
 Deres a-kasse har den 22.  

 november 2002 modtaget kopi af brev fra Ministeriet for Fødevarer, Landbrug  

 og  

 Fiskeri, Fødevareregion Fyn, af den 20. juni 2002.
 Af brevet fremgår det, at De  

 med brev af 3. juni 2002 har oplyst til Fødevareregion Fyn, at De den 1. juni  

 2002 har etableret fiskesalg fra båd xx, y Havn i ww, hvorfra De sælger egen  

 fangst fra kutter til private kunder.
 Deres a-kasse har med brev  

 af 25. november 2002 indstillet til direktoratet, at De får tilladelse til at  

 drive selvstændig  

    

 virksomhed som bibeskæftigelse  

 samtidig med, at De får efterløn".
 Sekretariatet er enig i  

 fremstillingen med ovenstående korrektioner.
2. Arbejdsdirektoratets afgørelse Direktoratet traf den 28.  

 november 2002 denne afgørelse:
 "De får  

  

 ikke  

  

 tilladelse til at videreføre Deres  

 virksomhed i form af landbrug  

    

 samtidig  

 med, at De får efterløn.
Begrundelse Begrundelsen for at De ikke  

 får tilladelse til at videreføre Deres selvstændige virksomhed med landbrug i  

 perioden med efterløn er, at direktoratet ikke finder det sandsynliggjort, at  

 virksomhedens dækningsbidrag 1 ikke overstiger 50.000 kr. (beløbet reguleres  

 hvert år, og udgør 56.439 kr. i år 2003).
 Direktoratet har lagt til  

 grund, at De ikke har noget vareforbrug, De kan fratrække omsætningen.
 Direktoratet har lagt vægt  

 på Deres oplysninger om, at omsætningen udgjorde 121.273 kr. i regnskabsåret  

 2001 excl. moms, og at omsætningen nærmere er steget end faldet inden for de  

 sidste par år (217.081 kr. i regnskabsåret 1999, 114.341 kr. i regnskabsåret  

 2000).
 Direktoratet har også lagt  

 vægt på, at De forventer en omsætning - excl. moms - på 130.000 kr. i  

 indeværende regnskabsår ( 2002: AMAs tilføjelse ).
Endelig har direktoratet  

 lagt vægt på, at De forventer en max. omsætning i 2003 på 750 kr. pr. dag  

 incl.  

 moms.
Ved 2 ugentlige fiskedage i 40 uger om året vil den maximale omsætning  

 være 60.000 kr. incl. moms, hvilket overstiger det maximale beløb for  

 dækningsbidrag  

 1 i år 2003.
 Der henvises til § 74 f,  

 stk. 4, i lov om arbejdsløshedsforsikring m.v. jf. lovbekendtgørelse nr. 799  

 af  

 24. september 2002, og til § 15, stk. 1-3 samt stk. 6 og 7, med senere  

 ændringer i direktoratets bekendtgørelse nr. 315 af 20. maj 1999 om  

 selvstændig  

 virksomhed samtidig med efterløn (se regelafsnittet)".
3. Klagen til ankenævnet De har den 4. december 2002  

 klaget over direktoratets afgørelse af 28. november 2002.
 De har anført følgende  

 begrundelse for Deres klage:
 "Jeg føler ikke min  

 ansøgning er behandlet korrekt, og ser den behæftet med fejl.
 Fejl nr. 1:
I afgørelsen er min  

 virksomhed anført som landbrug.
Dette er forkert.
Virksomheden er FISKERI.
 Fejl nr. 2:
I begrundelsen jonglerer man  

 med begreberne excl. moms og incl. moms.
Et momsbeløb er ikke et  

 rådighedsbeløb, men et beløb der afregnes med Told & Skat.
 Når man i forudgående  

 regnskabsår anvender omsætningen excl. moms, må det være en fejl at anvende  

 den  

 forventede omsætning incl. moms, da det giver et forkert resultat.
 I stedet for den forventede  

 absolut maximale omsætning, kunne der være brugt et gennemsnitsbeløb for de 2  

 fiskedage.
 Regnestykket vil herefter se  

 således ud:
Gennemsnitlig omsætning pr.  

 uge kr. 1000 incl. moms.
I 40 uger vil omsætningen være kr. 40.000 incl.  

 moms.
 I det tidligere anvendte  

 eksempel, eks. 1, vil omsætningen derfor excl. moms være kr. 48.000.
 I eks. 2 vil den forventede  

 omsætning excl. moms være kr. 32.000.
 Der henvises til bilag 8 og  

 9 i indsendte ansøgning.
Direktoratet hæfter sig ved  

 en stigende omsætning.
Det er nemt nok, når man som udgangspunkt vælger det  

 dårligste år.
 En stigning på kr. 7000 vil  

 jeg henføre til småtingsafdelingen.
 En forventet omsætning er  

 ikke det samme som en faktisk omsætning.
 Fejl nr. 3:
I sagsfremstillingen  

 henvises til at jeg har købt 120 stk. åleruser.
Dette er ikke korrekt.
Jeg  

 har  

 SOLGT 120 stk. åleruser.
 Konklusion:
 Der henvises til paragraf  

 74f, stk. 4 i lov om arbejdsløshedsforsikring m.v., jf. lovbekendtgørelse nr.  

 799 af 24. sep. 2002, og til paragraf 15, stk. 1-3, samt stk. 6 og 7, med  

 senere ændringer i direktoratets bekendtgørelse nr. 315 af 20. maj 1999 om  

 selvstændig  

 virksomhed samtidig med efterløn.
 Efter min bedste  

 overbevisning er ingen af disse regler overskredet.
Som  

    

 afslutning kan bemærkes, at jeg for at kunne  

 opnå efterløn med bibeskæftigelse, har reduceret min virksomhed i en sådan  

 grad, at jeg for fremtiden ikke vil kunne leve af virksomheden." 4. Arbejdsdirektoratets bemærkninger til klagen Direktoratet har den 9.  

 december 2002 sendt Deres klage til ankenævnet, idet der ikke efter  

 direktoratets opfattelse er kommet nye oplysninger, der giver anledning til  

 at  

 ændre afgørelsen.
 Direktoratet har bemærket,  

 at i der i sager som Deres altid regnes med beløb incl. moms, hvorfor det  

 forventede dækningsbidrag 1 for 2003, som De har anført til 48.000 kr. excl.  

 moms vil blive i alt 60.000 kr.
 Direktoratet har videre  

 bemærket, at direktoratet ikke har regnet med et gennemsnitsbeløb for de to  

 fiskedage, idet der for at udregne den maksimale indtjening pr. år incl.  

 moms,  

 tages udgangspunkt i det største beløb.
 Direktoratet har i øvrigt  

 taget Deres andre bemærkninger om fejl i afgørelsen til efterretning.
5. Nyt efter klagen Intet nyt.
6. Regler Lov om arbejdsløshedsforsikring m.v., jf.  

 lovbekendtgørelse nr. 799 af 24. september 2002:
 § 74 f.
Stk. 4.  

  

 Direktøren for Arbejdsdirektoratet kan tillade, at et  

 medlem kan videreføre eller påbegynde selvstændig virksomhed som  

 bibeskæftigelse i efterlønsperioden, hvis medlemmet sandsynliggør, at  

 arbejdstiden i virksomheden kan holdes under 400 timer pr. år.
Virksomhedens  

 indtægt må ikke overstige 50.000 kr. pr. år.
Beløbet reguleres med  

 satsreguleringsprocenten, jf. lov om en satsregu-leringsprocent.
Hvis  

 virksomheden drives som interessentskab, medregnes alene medlemmets  

 personlige  

 arbejdstid i virksomheden, og indtægten opgøres alene i forhold til  

 medlemmets  

 ideelle andel af virksomheden.
 Direktoratets bekendtgørelse nr. 315 af 20. maj 1999  

 om selvstændig virksomhed samtidig med efterløn som ændret ved bekendtgørelse  

 nr. 591 af 22. juni 2001 og nr. 849 af 16. oktober 2002 om ændring af  

 bekendtgørelse om selvstændig virksomhed samtidig med efterløn:
 § 15.  

  

 Direktøren for Arbejdsløshedsforsikringen kan efter  

 indstilling fra a- kassen tillade drift af selvstændig virksomhed som  

 bibeskæftigelse i perioden med efterløn, jf. § 74 f, stk. 4, i loven.
 Stk. 2.  

  

 Medlemmet skal sandsynliggøre, at den samlede arbejdstid i  

 virksom- heden højst udgør 400 timer pr. kalenderår, jf. dog stk. 4.
 Stk. 3.  

  

 Virksomhedens indtægt må ikke overstige 50.000 kr. pr.  

 regnskabsår, jf. dog § 16, stk. 2. Ved indtægt forstås virksomhedens  

 dækningsbidrag 1, det vil sige nettoomsætning fratrukket vareforbrug, jf. dog  

 stk. 4.
 ....
 Stk. 6.  

  

 Har virksomheden før været drevet i større omfang end nævnt  

 i stk. 2 og 3, herunder som hovedbeskæftigelse, skal medlemmet  

 sandsynliggøre,  

 at arbejdstiden varigt er nedsat til højst 50.000 kr. pr. regnskabsår.
 Stk. 7.  

  

 Et medlem, der søger om tilladelse til at påbegynde eller  

 videreføre en virksomhed, skal blandt andet oplyse om virksomhedens art,  

 omfang, kundegrundlag, tilrettelæggelse af arbejdet, forventet tidsforbrug  

 samt  

 forventet indtægt.
 Direktoratets vejledning nr. 60 af 20. maj 1999 til  

 § 15 i direktoratets bekendtgørelse nr. 315 af 20. maj 1999 om selvstændig  

 virksomhed samtidig med efterløn som ændret ved bekendtgørelse nr. 591 af 22.  

 juni 2001 og nr. 849 af 16. oktober 2002 om ændring af bekendtgørelse om  

 selvstændig virksomhed samtidig med efterløn:
Til § 15 .....
 Virksomhedens indtægt må  

 ikke i noget regnskabsår i perioden med efterløn overstige 50.000 kr. eller  

 den  

 tilladte indtægt i overgangsåret, jf. § 16, stk. 2. Ved virksomhedens indtægt  

 forstås nettoomsætning fratrukket vareforbrug, svarende til det  

 regnskabstekniske begreb "dækningsbidrag 1". Begrebet  

 "nettoomsætning" er defineret i lov om visse selskabers aflæggelse  

 af  

 årsregnskab m.v. (årsregnskabsloven).
Har virksomheden før været  

 drevet som hovedbeskæftigelse eller som bibeskæftigelse i større omfang end  

 400  

 timer, kan medlemmet sandsynliggøre, at arbejdstiden og dækningsbidrag 1  

 fremover kan holdes inden for grænserne, ved at fremlægge dokumentation for,  

 at  

 der er sket en varig indskrænkning.
Medlemmet kan f.eks. fremlægge  

 dokumentation for, at der er sket salg eller bortforpagtning af en del af  

 virksomheden, indskrænkning i åbningstider eller driftsomlægning.
Oplysningerne om  

 nettoomsætning og dækningsbidrag 1 skal attesteres af en registreret eller en  

 statsautoriseret revisor.
Oplysningerne kan i stedet attesteres af en  

 økonomikonsulent eller lignende, forudsat at vedkommende er godkendt af  

 Strukturdirektoratet som særligt sagkyndig.
Der henvises til § 30 i  

 bekendtgørelse nr. 426 af 23. maj 2001 om støtteordning for yngre  

 jordbrugere.
Medlemmet skal fremlægge en  

 specifikation af, hvorledes det attesterede dækningsbidrag 1 fremkommer, hvis  

 a-kassen eller direktoratet beder herom.
Specifikationen kan ske i form af et  

 årsregnskab eller en opgørelse over nettoomsætning og vareforbrug med nærmere  

 angivelse af de poster, som vareforbruget indeholder.
 Uddrag af bilag 1, C, nr. 11 til lov nr. 448 af 7.  

 juni 2001 om erhvervsdrivendes virksomheders aflæggelse af årsregnskab m.v.
 ....
 11. Nettoomsætning:
 Salgsværdien af produkter og  

 tjenesteydelser m.v., der henhører under selskabets ordinære aktiviteter med  

 fradrag af prisnedslag, merværdiafgift og anden skat, der er direkte  

 forbundet  

 med salsgbeløbet.
 ....
