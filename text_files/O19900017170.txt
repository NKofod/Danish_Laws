Resumé  


  

 A klagede over, at Miljøstyrelsen (M) havde stadfæstet et påbud fra  

 Miljøkontrollen i K Kommune om opgravning af en olietank.
Påbudet byggede på  

 en konstateret olieforurening og K's antagelse om, at årsagen var, at A's  

 olietank var utæt.
Myndighederne henviste som hjemmel for påbudet til olietankbekendtgørelsens  

 § 16, stk. 3, hvis anvendelse forudsætter, at tanken er utæt.
A påstod bl.a.  

 med henvisning til en foretaget trykprøve, at tanken var tæt.
Under sagens videre forløb og dens indbringelse for ombudsmanden  

 blev det afklaret, at der ikke var sikkert grundlag for at antage, at tanken  

 var utæt.
Da hjemlen i olietankbekendtgørelsens § 16, stk. 3, herefter ikke  

 kunne anvendes, henviste M i stedet til § 16, stk. 4.
 Ombudsmanden fandt ikke at kunne kritisere M's opfattelse,  

 hvorefter påbudet havde hjemmel i bekendtgørelsens § 16, stk. 4. Ombudsmanden  

 fandt det imidlertid meget beklageligt, at M først efter at have haft sagen  

 forelagt for 4. gang - og først efter ombudsmandens udtrykkelige opfordring  

 hertil - fik klargjort det hjemmelsmæssige grundlag for afgørelsen.  

 Uklarheden  

 havde bl.a. medført en langvarig brevveksling med A og hans advokat om  

 irrelevante  

 forhold og havde forringet A's mulighed for at forsvare sig over for den  

 trufne  

 afgørelse. (J. nr. 1990-626-11).
 Hjemmel for påbud om opgravning af olietank.
 A klagede  

 over Miljøstyrelsens afgørelse af 13. februar 1990. Ved afgørelsen  

 stadfæstede  

 Miljøstyrelsen et af Miljøkontrollen i K Kommune meddelt påbud om opgravning  

 af en olietank.
Det fremgik af sagen, at A  

 drev et selvbetjeningsvaskeri beliggende Y-gade i K.
A var lejer af de  

 pågældende  

 lokaler.
Til brug for driften af vaskeriet havde A en olietank, der var  

 nedgravet i gården til ejendommen.
Tanken rummede  

 6000 l.
Den var mere end 20 år gammel.
Den 10. marts 1989 modtog  

 Miljøkontrollen en klage over olieudsivning i kælderen på ejendommen.
Som  

 formodet årsag til olieudsivningen blev A's olietank udpeget.
Efter modtagelsen af klagen  

 foretog Miljøkontrollen flere tilsyn på ejendommen.
I 1989 blev der gravet et  

 0,5 m  

 dybt hul omkring rørene fra  

 tanken og ind til muren i gården.
Her blev der ikke konstateret olieforurenet  

 jord.
Tilsynsrapporten konkluderede, at olieforureningen sandsynligvis lå  

 længere nede.
Mens sagen verserede i  

 Miljøkontrollen, installerede A en ny tank og tog denne i brug.
Den gamle  

 tank  

 ville han spule og afblænde.
Efter en tilsynsrapport  

 dateret juni 1989 var det fortsat uklart, om der var tale om en lækage i den  

 gamle tank, eller om olieforureningen skyldtes påfyldningsspild.
Det var  

 ligeledes uklart, i hvilke mængder der var olie i jorden.
 Ved skrivelse af juli 1989  

 blev A varslet om, at han ville få meddelt påbud om at tømme og opgrave den  

 gamle tank, samt at han ville få påbud om at fjerne eventuelt forurenet jord.
 Miljøkontrollen skrev:
 "...
 Da der ... er konstateret  

 olieforurening af grundvandet i umiddelbar nærhed af tanken, og da der ikke  

 findes andre nedgravede tanke i nærheden, skal det herved meddeles, at det  

 vil  

 blive indstillet til ....., at der meddeles påbud til Dem om at tømme og  

 opgrave tanken samt om at fjerne eventuel forurenet jord.
..." A kommenterede dette, idet  

 han bestred, at Miljøkontrollen havde hjemmel til at kræve tanken gravet op.  

 Det var hans opfattelse, at et sådant krav kun kunne gennemføres, såfremt det  

 blev konstateret, at olietanken  

  

 var  

 utæt.
A var af den opfattelse, at  

 den konstaterede olie lige så godt kunne stamme fra udvaskning af oliespild,  

 der var konstateret ovenpå tanken.
I så fald måtte påbudet rettes mod  

 leverandøren af olien.
 Den 23. august 1989 påbød  

 Miljøkontrollen A at tømme den gamle tank for olie og grave den op.  

 Miljøkontrollen skrev:
 "...
 Miljøkontrollen har i  

 forvarsel af 7. juli 1989 redegjort for de synspunkter, der ligger til grund  

 for antagelsen om, at tanken er utæt, og Deres angivelse af, at den  

 konstaterede  

 olieforurening i grundvandet kunne skyldes akkumuleret oliespild, ses ikke på  

 afgørende måde at afsvække formodningen om tankens utæthed, idet tanke med  

 den angivende alder erfaringsmæssigt ofte er gennemtærede.
 ....
På grundlag af ovenstående  

 skal ..... Miljøkontrollen herved i henhold til nævnte bekendtgørelse, § 16,  

 påbyde Dem at tømme tanken for olie og grave tanken op.
Miljøkontrollen skal  

 underrettes 3 dage inden opgravningen foretages, således at det ved tilsyn  

 kan konstateres, om og i hvilket omfang den omgivende jord er forurenet.  

 Miljøkontrollens  

 anvisninger vedrørende opgravning og bortskaffelse af forurenet jord i  

 forbindelse med tankopgravningen skal følges.
Fristen for tankens opgravning  

 sættes til en måned fra dato.
..." A påklagede Miljøkontrollens  

 afgørelse til Miljøstyrelsen.
I klagen til Miljøstyrelsen oplyste A, at han  

 havde fået den gamle tank trykprøvet, og at denne test viste, at tanken var  

 tæt.
Samtidig meddelte han, at tanken nu var tømt og afblændet.
A bestred  

 fortsat, at Miljøkontrollen havde hjemmel til at påbyde en opgravning.
 Miljøkontrollen kommenterede  

 A's klage og anførte bl.a.:
 "...
 Stykke 3: Miljøkontrollen har  

 givet ... påbud om opgravning af olietanken på grund af konstateret olie i  

 grundvandet og ikke på grund af ovennævnte oliespild på tankens overside.  

 Blotlægning af rørene er foretaget lige ved husmuren og ca. 30-  

 40 cm  

 ud mod gården, ... Da jorden her  

 var oliefri, betyder det at forureningen i grundvandet kan stamme fra bunden  

 af tanken eller er løbet ned langs siderne af denne. .....
Stykke 4: (A) mener at kunne  

 garantere, at tanken er tæt på grundlag den udførte trykprøve.
I ovennævnte  

 bekendtgørelse, § 16, stk. 2 og 3, bruges ordet tæthedsprøve.
I  

 Miljøkontrollen er der praksis for, at prøver udføres dels med tanken fyldt  

 med  

 enten vand eller olie og dels, at Miljøkontrollen er til stede.
Det  

 førstnævnte  

 fremgår ikke af trykprøveattesten, og det andet var ikke tilfældet.
Desuden  

 mangler der i trykprøveattesten en beskrivelse af, hvordan trykprøven  

 praktisk  

 er gennemført, da (A) i stykke 6 skriver, at tanken er afblændet.
Grundlaget  

 for påbudet er stadigvæk konstateret olieforurening i grundvandet, og  

 Miljøkontrollen mener ikke, at ovennævnte attest giver grund til revurdering  

 af påbudet.
I alle tilfælde skal tanken fjernes i forbindelse med  

 bortgravning  

 af eventuel forurenet jord.
Stykke 5: Mængden af olie,  

 som befinder sig i jorden og vandet mellem tanken og kældergulvet, er meget  

 svær at vurdere på grundlag af det, som kan ses i kælderen.
Oliens alder er  

 tillige svær at afgøre, men det er en rimelig antagelse, at den er af ældre  

 dato.
Lækager/spildet kan være foregået i mange år, og dermed kan den  

 eventuelle  

 vertikale spredningsproces af olie, i jord og grundvand have været  

 tidskrævende og dermed først konstateret for nylig i forbindelse med  

 grundvandsindtrængning.
..." A kommenterede ovennævnte,  

 idet han opsummerede sagen således:
 "...
 Af facts i sagen er altså.
 En mindre olieplet af ældre  

 dato (størrelsesorden 1 liter) ovenpå grundvandet i kælderen.
 En olietank, hvis overside  

 tydeligt viser tegn på oliespild.
 En trykprøveattest, der  

 indicerer, at tanken er tæt.
 En prøveopgravning omkring  

 fødeledningerne, der viste, at disse var tætte.
 Et olieregnskab der viser  

 normalt eller lavt forbrug.
 En  

  

 formodet  

  

 oliemængde der på ingen måde er truende for miljø,  

 grundvand eller mennesker, da der mig bekendt ikke er drikkevandsboringer i  

 (K  

 Kommune), og da tanken ligger inde i en gård omkranset af husmurenes  

 fundamenter på alle sider, hvilket vil forhindre spredning af  

  

 evt.  

  

 større oliemængde.
 Derudover ligger der fra  

 Miljøkontrollens side en række udokumenterede formodninger, anklager og  

 beskyldninger, hvis betydning jeg har svært ved at se værdien af, hvis  

 afgørelsen  

 skal træffes ud fra lovens bestemmelser og intentioner.
..." Den 13. februar 1990  

 stadfæstede Miljøstyrelsen Miljøkontrollens afgørelse.
Styrelsen skrev:
 "...
Miljøstyrelsen skal i  

 anledning af klagen oplyse, at man har gennemgået de på sagen foreliggende  

 oplysninger.
Miljøstyrelsen finder herefter ikke anledning til at ændre den  

 af  

 Miljøkontrollen trufne afgørelse af 23. august 1989.
 Miljøstyrelsen skal derfor  

 herved meddele, at det af Miljøkontrollen meddelte påbud om opgravning af  

 olietanken på den nævnte ejendom herved stadfæstes.
..." Herefter klagede A til mig,  

 idet han bl.a. anførte:
 "...
Som det fremgår af  

 bilagsmaterialet, vedrører sagen en nedgravet olietank, som er tom, og som  

 ikke  

 længere anvendes af ... (mig). I bekendtgørelsens § 16 om  

 kommunalbestyrelsens  

 tilsynsbeføjelser er der i stk. 3 hjemmel for, at "såfremt det ved  

 tæthedsprøvning eller på anden måde måtte vise sig, at en tank var utæt, skal  

 tanken straks tømmes for det resterende indhold.
Kommunalbestyrelsen kan  

 træffe afgørelse om, at en utæt skal graves op, og en utæt tank efter  

 fuldstændig tømning af indholdet skal afblændes således, at påfyldning ikke  

 kan  

 finde sted ...".
 Som nævnt er olietanken tom,  

 og ny påfyldning kan ikke ske. (Jeg) bestrider, at tanken er utæt, ligesom  

 (jeg) gør gældende, at Miljøkontrollen ikke på tilstrækkelig grundig måde,  

 forinden dens afgørelse i sagen, har foretaget de undersøgelser, som § 16,  

 stk. 2, anviser, at kommunalbestyrelsen kan foretage.
 Af de muligheder, der anvises  

 i § 16, stk. 2, har Miljøkontrollen i (K Kommune) kun benyttet sig af en  

 enkelt undersøgelsesmulighed, idet man har gravet op omkring føderørene, ....
 For at få prøvet, om den i  

 sagen omhandlede olietank var utæt eller ej, har (jeg) i sommer ladet et  

 kedel-  

 og beholderfirma foretage en trykprøve .... den deri nævnte trykprøveattest  

 af 1. august 1989, hvoraf fremgår, at olietanken ved en halv atmosfæres  

 overtryk har været under trykprøve, uden at der viste sig et trykfald,  

 hvorfor  

 firmaet betragter tanken som tæt.
 ....
..... Miljøkontrollen  

 .. har  

 (ikke) foranstaltet relevante undersøgelser, som har godtgjort, at tanken er  

 utæt.
Ved opgravningen har Miljøkontrollen kun konstateret, at der på tankens  

 overside er tydelige tegn på oliespild.
Dette oliespild må således antages at  

 komme "ovenfra", hvorfor der er tale om påfyldningsspild, som er  

 ophørt i og med, at tanken ikke længere kan anvendes.
Miljøkontrollen har,  

 som  

 ovenfor anført, derimod ikke konstateret, at tanken er utæt, og dette  

 synspunkt er (mit) hovedsynspunkt for nærværende klage over  

 forvaltningsafgørelsens  

 usaglighed.
..." A rettede samtidig med klagen  

 til mig på ny henvendelse til Miljøstyrelsen.
Miljøstyrelsen afviste den 20.  

 april 1990 at genoptage sagen og skrev:
 "...
 Miljøstyrelsen har lagt til  

 grund for sin behandling af sagen, at jorden over tanken og grundvandet under  

 gulvet i den nærvedliggende bygning ifølge de foreliggende oplysninger er  

 forurenet med olie.
 Miljøstyrelsen er derfor enig  

 i kommunens vurdering af det sandsynlige i, at jorden/grundvandet mellem  

 tanken og bygninger er olieforurenet.
 Miljøstyrelsen finder derfor,  

 at det af kommunalbestyrelsen stillede krav om at fjerne tanken er både  

 rimeligt og nødvendigt med henblik på en afklaring af forureningens  

 udbredelse.
 Ifølge reglerne i § 16, stk.  

 4, i olietankbekendtgørelsen skal enhver der forårsager forurening med blandt  

 andet olieprodukter efterkomme kommunalbestyrelsens anvisninger vedrørende  

 fjernelse af forureningen.
..." I Miljøstyrelsens udtalelse  

 af 26. juni 1990 anførte styrelsen bl.a.:
 "...
 Miljøstyrelsen er enig i, at  

 man har fortolket Miljøkontrollens oplysninger forkert, når det nu kan  

 oplyses,  

 at olieforureningen over tanken befinder sig inden i en kegle, der er  

 placeret over påfyldningsstudsen til tanken.
 Miljøstyrelsen finder  

 imidlertid ikke, at dette har betydning for sagens vurdering, idet det  

 afgørende er, at der er konstateret en forurening over tanken samt, at det er  

 sandsynligt, at denne forurening kan have bredt sig omkring og under tanken.
 ....
 Endelig skal det bemærkes, at  

 kommunens påbud ikke er meddelt under henvisning til, at tanken er utæt, men  

 under  

 henvisning til, at der er konstateret forurening over tanken og i grundvandet  

 under kældergulvet.
 Miljøkontrollen har på dette  

 grundlag meddelt påbud om opgravning af tanken.
 ....
I den foreliggende situation,  

 hvor der er konstateret olieforurening i jorden og i grundvandet, og hvor  

 denne  

 forurening kræves fjernet efter olietankbekendtgørelsens § 16, stk.  

 3 in  

 fine, er det efter Miljøstyrelsens  

 opfattelse både miljømæssigt hensigtsmæssigt og rimeligt at kræve tanken  

 opgravet ved samme lejlighed.
Ved denne løsning foretages den bedste sikring  

 af, at der ikke sker yderligere grundvandstruende forurening.
Da selv  

 afblændede  

 og opfyldte olietanke indebærer en vis forureningsrisiko ved korrosion m.v.,  

 er det miljømyndighedernes almindelige praksis at kræve gamle tanke opgravet  

 i  

 forbindelse med konstatering af jord- eller grundvandsforurening.
..." A kommenterede udtalelsen.  

 Han konstaterede, at myndighedernes begrundelse for påbudet nu var ændret,  

 idet man ikke længere henviste til utæthed i tanken.
Påbudet om opgravning af  

 tanken savnede således hjemmel i olietankbekendtgørelsens § 16, stk. 3.
 Efter en foreløbig gennemgang  

 af sagen anmodede jeg Miljøstyrelsen om følgende:
 "...
 1. Præcisering af det hjemmelsmæssige grundlag for påbudet om  

 at grave tanken op.
 2. Nærmere angivelse af, hvilket faktum der herved (jf. hjemmelsgrundlaget)  

 er lagt til grund for påbudet og for Miljøstyrelsens beslutning om at  

 fastholde  

 påbudet.
 3. En redegørelse for den forureningsmæssige risiko ved at lade  

 den gamle olietank blive i jorden i afblændet og sammenstyrtningssikret  

 stand.
..." Miljøstyrelsen besvarede min  

 anmodning således:
 "...
 ad 1.
 Ifølge § 16, stk. 4-5 i  

 olietankbekendtgørelsen skal enhver der forårsager forurening med  

 olieprodukter m.v. efterkomme kommunalbestyrelsens anvisninger vedrørende  

 fjernelse af forureningen og udgifterne i forbindelse hermed, skal afholdes  

 af  

 den til hvem påbuddet er meddelt.
Vedrørende ansvarsplaceringen  

 kan det oplyses, at der ikke foreligger andet end antydninger og mistanke om  

 hvem og hvad, der har været årsag til forureningen.
Det er derfor fortsat  

 Miljøstyrelsens vurdering, at påbud om foranstaltninger kan og skal meddeles  

 til brugeren af tanken, som ifølge olietankbekendtgørelsens bestemmelser  

 iøvrigt er ansvarlig for, at tanken benyttes i overensstemmelse med reglerne.  

 I den forbindelse kan der gøres opmærksom på § 14, stk. 2, i  

 olietankbekendtgørelsen,  

 hvorefter olieleverandøren subsidiært brugeren af tanken straks skal anmelde  

 spild ved påfyldninger af tanken til kommunalbestyrelsen.
Dette er åbenbart  

 ikke sket i denne sag.
Overtrædelse kan straffes med bøde jfr. § 19.
 ad 2.
 De foreliggende  

 kendsgerninger vedrørende forureningen er, at der er konstateret en  

 olieforurening i en betonkegle over påfyldningsstudsen til tanken.
 Endvidere er der konstateret  

 en olieforurening i grundvandet under kældergulvet i den nærvedliggende  

 bygning.
 Konklusionen er herefter, at  

 olieforureningen i betonkeglen over påfyldningsstudsen er sivet ud af bunden  

 på betonkeglen langs tankens overflade, fordi betonkeglen ikke slutter tæt  

 til  

 tankens overflade.
 Herfra er forureningen langs  

 tankens overflade sivet ned under bunden af tanken og ned i grundvandet.  

 Forureningen har herefter udbredt sig i horisontal retning ind under det  

 nærvedliggende kældergulv, hvor det er blevet konstateret.
Det er derfor sandsynligt, at  

 tanken ligger oven på forureningen.
Den letteste måde at komme til  

 forureningen på er derfor ved at fjerne tanken.
Det er dog ikke praktisk  

 umuligt at fjerne forurenet jord ved siden af og under en tank uden at fjerne  

 denne.
Jorden må i givet fald fjernes i etaper, og tanken afstives fra  

 forskellige sider under arbejdet.
Det er dog en væsentlig mere besværlig og  

 også en uforholdsmæssig mere kostbar metode.
Det er derfor almindelig praksis  

 i sådanne tilfælde at kræve tanken fjernet.
Miljøstyrelsen finder ikke noget  

 til hinder for, at den dyreste måde vælges, når blot det sikres, at den  

 olieforurenede jord fjernes.
 ad 3.
 I det omfang restindholdet af  

 olie i tanken fjernes fuldstændigt, og forurenet jord i tankens omgivelser  

 kan  

 fjernes uden at flytte tanken, jfr. ovenstående, vil det være i  

 overensstemmelse med reglerne at lade tanken blive liggende i jorden.
Under disse omstændigheder  

 udgør tanken ikke nogen fare for forurening af jord og grundvand på grund af  

 udsivende olie.
Det er imidlertid sædvanligt, at der ved tømning af en tank  

 på  

 almindelig måde forbliver en rest olie tilbage i tanken, efter at den er  

 blevet  

 tømt for restindhold.
Det er denne olierest, der kan indebære en risiko for  

 forurening.
Det er derfor almindeligvis den forureningsmæssigt mest sikre  

 løsning at fjerne selv tomme tanke.
Forurening på grund af korrosion er helt  

 ubetydelig, og er på ingen måde indgået i styrelsens overvejelser i denne  

 sag.
..." A oplyste senere, at olietanken  

 nu var gravet op og omgivende jord fjernet, og om resultatet af en analyse af  

 jorden.
Han fandt, at påbudet var udstedt på et løst grundlag af  

 "antydninger og mistanker", som der ikke var gjort noget for at  

 underbygge.
 I en skrivelse til A udtalte  

 jeg følgende:
 "Det fremgår af sagen,  

 at den pågældende olietank - der rummer  

 6000  

 l  

 - i 1989 var mere end 20 år gammel.
 Efter § 11, stk. 3, i  

 bekendtgørelse om kontrol med oplag af olie m.v. (nr. 386 af 21. august 1980)  

 skal brugeren af en sådan tank drage omsorg for, at denne underkastes visse  

 foranstaltninger til forebyggelse af fremtidig forurening.
 § 11, stk. 3, har følgende  

 ordlyd:
 "Stk. 3.  

  

 Senest 20 år efter tankens og dens rørsystems  

 nedgravning skal brugeren af tanken drage omsorg for, at tanken inspiceres,  

 vurderes og underkastes en af de under 1-4 nævnte foranstaltninger:
1) tanken og dens rørsystem forsynes med effektiv, udvendig  

 katodisk beskyttelse, som kontrolleres mindst en gang årligt.
Tanken  

 beskyttes  

 mod indvending korrosion efter metoder, der er godkendt af det i § 2  

 omhandlede  

 prøvningsudvalg, eller 2) tanken belægges indvendigt med en belægning, der kan sikre  

 tankens tæthed uden særlig beskyttelse mod udvendig korrosion, og rørsystemet  

 beskyttes effektivt.
Belægningstypen og de anvendte materialer godkendes af  

 det i § 2 omhandlede prøvningsudvalg, eller 3) tanken og dens rørsystem forsynes med effektiv, udvendig  

 katodisk beskyttelse, som kontrolleres mindst en gang årligt, og der  

 foretages  

 straks og derefter hvert 5. år indvendig inspektion af tanken samt eventuel  

 reparation, eller 4) tanken graves op med tilhørende påfyldningsstuds, eller  

 tankens restindhold fjernes, påfyldningsstudsen afmonteres, og tanken  

 afblændes, således at påfyldning ikke kan finde sted, samt sikres mod  

 eventuel  

 sammenstyrtning og eksplosion, jfr. § 14, stk. 4.
Stk. 4.  

  

 Resultaterne af den i stk. 3, nr. 1 og 3, nævnte kontrol  

 med tankens katodiske beskyttelse skal opbevares i mindst 5 år og på  

 forlangende forevises tilsynsmyndigheden." Som det fremgår, er de nævnte  

 foranstaltninger alternative.
Brugeren kan således opfylde sin forpligtelse  

 efter § 11 ved at vælge at fjerne tankens restindhold, afmontere  

 påfyldningsstudsen og afblænde denne, således at påfyldning ikke kan finde  

 sted.
Tanken skal endvidere sikres mod eventuel sammenstyrtning og  

 eksplosion.
Jeg må forstå sagen således,  

 at den pågældende tank er afblændet i overensstemmelse med ovenstående  

 bestemmelse.
Dette skete, mens sagen verserede i Miljøkontrollen. (A) har  

 samtidig  

 installeret en ny olietank.
Efter at (K) Kommune i 1989  

 havde modtaget en klage over olieudsivning, udstedte Miljøstyrelsen et påbud  

 om at grave den gamle tank op.
Påbudet indebar tillige, at den forurenede  

 jord skulle bortskaffes.
Afgørelsen i skrivelse af 23. august 1989 angiver  

 "§16" i ovennævnte bekendtgørelse som hjemmelsgrundlag.
 § 16 har følgende ordlyd:
"Kommunalbestyrelsens tilsynsbeføjelser § 16 Kommunalbestyrelsen  

 fører tilsyn med, at de af denne bekendtgørelse omfattede oplag af  

 mineralolieprodukter  

 ikke udsætter grundvandet for forurening.
Under udøvelsen af dette tilsyn har  

 kommunalbestyrelsen adgang til på offentligt eller privat terræn at foretage  

 undersøgelser samt til at træffe de til forebyggelse eller fjernelse af  

 forurening  

 nødvendige foranstaltninger.
 Stk. 2  


.  

 Kommunalbestyrelsen kan til enhver tid foretage en  

 tæthedsprøvning eller anden kontrol af tanke og deres rørsystemer til  

 opbevaring af de i § 1 nævnte produkter.
Stk. 3.  

  

 Såfremt det ved tæthedsprøvning eller på anden måde måtte  

 vise sig, at en tank er utæt, skal tanken straks tømmes for resterende  

 indhold.
Kommunalbestyrelsen kan træffe afgørelse om, at en utæt tank skal  

 graves op, at en utæt tank efter fuldstændig tømning af indholdet skal  

 afblændes således, at påfyldning ikke kan finde sted, samt sikres mod  

 sammenstyrtning, jfr. § 14, stk. 4, eller at udsivet indhold fra tanken eller  

 at indholdet af forurenet jord i tankens omgivelser fjernes fra den  

 pågældende  

 ejendom, eller at der træffes andre nødvendige forholdsregler.
Stk. 4.  

  

 Såfremt der under påfyldning af en tank sker udstrømning  

 af væsentlige mængder af de i § 1 nævnte produkter (spild), jfr. § 14, stk.  

 2,  

 skal olieleverandøren efter kommunalbestyrelsens anvisning træffe de  

 nødvendige  

 foranstaltninger til fjernelse af forureningen.
Enhver, der i øvrigt  

 forårsager  

 forurening med de i § 1 nævnte produkter, jfr. § 14, stk. 3, skal efterkomme  

 kommunalbestyrelsens anvisninger vedrørende fjernelse af forureningen.
 Stk. 5.  

  

 Udgifterne til foretagelse af foranstaltninger, som er  

 pålagt i medfør af stk. 3-4, afholdes af den, til hvem pålægget er meddelt.
..." Under sagen har der været  

 anført forskellige begrundelser for påbudet om at grave tanken op og om at  

 fjerne forurenet jord.
Hverken i (K) Kommunes,  

 Miljøkontrollens, eller Miljøstyrelsens afgørelser er der givet præcis  

 henvisning til, hvilke bestemmelser i olietankbekendtgørelsens § 16, der er  

 anvendt ved afgørelsen.
Dette er ikke i overensstemmelse med  

 begrundelseskravet  

 i forvaltningslovens § 24, jf.
Justitsministeriets vejledning til loven,  

 pkt. 133.
 Efter det oplyste må jeg gå  

 ud fra, at kommunens påbud i skrivelse af 23. august 1989 er meddelt på  

 grundlag af bestemmelserne i bekendtgørelsens § 16,  

  

 stk. 3.  

  

 Jeg henviser til den vægt, der er lagt på antagelsen om,  

 at tanken er utæt, og til, at påbudet i hovedsagen drejer sig om opgravning  

 af  

 tanken.
 I mangel af anden  

 hjemmelsangivelse må jeg endvidere gå ud fra, at Miljøstyrelsens afgørelser i  

 sagen, der stadfæster kommunens påbud, tilsvarende er baseret på  

 bestemmelserne  

 i § 16, stk. 3.
 Efter min anmodning om  

 klargøring af hjemmelsgrundlaget har Miljøstyrelsen henvist til  

 bestemmelserne  

 i § 16,  

  

 stk. 4.
Lægges disse bestemmelser til  

 grund, er der tale om påbud ("anvisninger") vedrørende fjernelse af  

 forureningen, jf. § 16, stk. 4, 2. pkt.. Forholdet må herefter nærmere  

 forstås  

 således, at påbudet i første række er rettet mod den olieforurenede jord  

 omkring og under tanken.
Tanken selv er kun omfattet af påbudet, fordi det af  

 økonomiske og praktiske grunde er nødvendigt at grave den op, når den  

 forurenede jord skal fjernes.
Jeg finder ikke at kunne  

 kritisere Miljøstyrelsens opfattelse, hvorefter bestemmelsen i  

 olietankbekendtgørelsens § 16, stk. 4, 2. pkt., i et tilfælde som det  

 foreliggende  

 giver hjemmel for at forlange den olieforurenede jord fjernet.
Jeg finder  

 herved heller ikke at kunne kritisere, at fjernelsespåbudet i dette tilfælde  

 er rettet til (A) som ejer af tanken og som den, der gennem en årrække,  

 hvorunder  

 olie er sivet ud til omgivelserne, har været ansvarlig for tankens drift.
 Med hensyn til den tidligere  

 anvendte hjemmel i bekendtgørelsens § 16, stk. 3, bemærker jeg, at  

 bestemmelserne heri efter min opfattelse alle forudsætter, at tanken er utæt.  

 I det foreliggende tilfælde er det ifølge Miljøstyrelsen ikke godtgjort, at  

 tanken er utæt.
 Der har således ikke været  

 hjemmel i § 16, stk. 3, til at træffe afgørelse om, at tanken skulle graves  

 op.
Den fejlagtige - i hvert fald  

 uklare - hjemmelsangivelse fra myndighedernes side under sagens behandling  

 har  

 skabt en betydelig usikkerhed med hensyn til, hvilke undersøgelser og  

 faktiske forhold, der var relevante for afgørelsen.
Bestemmelserne i § 16,  

 stk. 3, kræver som nævnt, at tanken er utæt, medens dette er uden betydning  

 for  

 beføjelserne i § 16, stk. 4; her er det afgørende forureningens art og  

 omfang.
(A's) mulighed for at  

 forsvare sig - ved udnyttelse af kontradiktionsbeføjelser og gennem klage  

 m.v.  

 - har været tilsvarende forringet.
Under sagen har der været ført endeløse  

 diskussioner om forhold, som med den korrekte hjemmelsangivelse viser sig at  

 være irrelevante.
Om hjemlen for påbudet skal  

 søges i den ene eller den anden af bekendtgørelsens bestemmelser er således  

 ikke kun et citeringsmæssigt problem.
Hvis en klageinstans bliver opmærksom  

 på, at 1. instansen har anvendt en forkert hjemmel (men at der nok er hjemmel  

 andet sted), er det retlige udgangspunkt, at der skal ske en fornyet  

 sagsbehandling på det nye hjemmelsgrundlag, normalt ved hjemvisning til  

 fornyet  

 realitetsbehandling i 1. instansen.
 På denne baggrund finder jeg  

 det meget beklageligt, at Miljøstyrelsen først efter at have haft sagen  

 forelagt for 4. gang, og efter min udtrykkelige opfordring hertil, klargjorde  

 det hjemmelsmæssige grundlag for afgørelsen over for (A).
 Jeg har gjort Miljøstyrelsen  

 bekendt med min opfattelse.
