Tillægsbetænkning afgivet af  

 Arbejdsmarkedsudvalget den 10. maj 2000 Tillægsbetænkning over Forslag til ferielov Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i et møde.
 Der er af et mindretal stillet ændringsforslag,  

 hvorom henvises til de ledsagende bemærkninger.
Herefter indstiller et flertal (Socialdemokratiets,  

 Det Konservative Folkepartis, Centrum-Demokraternes og Det Radikale Venstres  

 medlemmer af udvalget) lovforslaget til vedtagelse i den affattelse,  

 hvori det foreligger efter 2. behandling.
Flertallet vil stemme imod de  

 stillede ændringsforslag.
 Et mindretal (Venstres medlemmer af udvalget) vil  

 redegøre for sin stilling til lovforslaget og de stillede  

 ændringsforslag ved 3. behandling.
Et andet mindretal (Socialistisk Folkepartis og  

 Enhedslistens medlemmer af udvalget) indstiller lovforslaget til  

forkastelse.
Mindretallet vil stemme imod de stillede  

 ændringsforslag.
 Et tredje mindretal  (Dansk Folkepartis medlem af  

 udvalget) indstiller lovforslaget til vedtagelse med de stillede  

 ændringsforslag.
Et fjerde mindretal (Kristeligt Folkepartis medlem  

 af udvalget) indstiller lovforslaget til vedtagelse i den affattelse,  

 hvori det foreligger efter 2. behandling.
Mindretallet stemmer hverken for  

 eller imod de stillede ændringsforslag.
Mindretallet kan tilslutte sig  

 princippet i Dansk Folkepartis ændringsforslag om, at optjent  

 feriegodtgørelse er lønmodtagernes penge.
Kristeligt Folkeparti  

 finder det dog problematisk, at konsekvensen af denne ændring er, at  

 det i fremtiden vil være pengeinstituttet, der opnår den fordel,  

 som arbejdsgiveren  i dag har som følge af »opbevaringen« af den  

 optjente feriegodtgørelse.
Ændringsforslag Af	et mindretal (DF):
Til § 28 1) Paragraffen affattes således:
 § »§ 28.  

 Feriegodtgørelse efter § 23, stk. 5 og 6, § 24 og § 25 indbetales til  

 en spærret konto i et af lønmodtageren valgt pengeinstitut.
Stk. 2. Arbejdsgiveren skal i forbindelse med udbetaling  

 af løn indbetale feriegodtgørelsen til den af  

 lønmodtageren oprettede konto, jf. stk. 1.« Til § 29 2) Paragraffen affattes således:
§ »§ 29.  

 Feriegodtgørelsen udbetales af pengeinstituttet senest samtidig med,  

 at den dertil svarende ferie begynder.
Lønmodtageren skal fremvise  

 dokumentation for, at lønmodtageren afholder ferie.« Til § 30 3) I stk. 1, 4 og 5 ændres », FerieKonto eller den, der i medfør af § 31  

 administrerer feriegodtgørelsen« til :  

»eller pengeinstituttet«.
 4) I stk. 3 ændres »  

 FerieKonto eller den, der i medfør af § 31 administrerer  

 feriegodtgørelsen,« til: »pengeinstituttet, «.
Til § 31 5) Paragraffen udgår.
Til § 32 6) Paragraffen udgår.
Til § 33 7) Paragraffen affattes således:
§ »§ 33. Arbejdsministeren  

 fastsætter de nærmere regler i forbindelse med indbetaling af  

 feriegodtgørelse til og udbetaling af feriegodtgørelse fra  

 lønmodtagerens konto i et pengeinstitut, jf. § 28, stk. 1.« Til § 34 8) Paragraffen udgår.
Til kapitel 6 9) Kapitlet (§§ 35-42) udgår.
Til § 43 10) Stk. 1 affattes således:
» 11) Stk. 2 udgår.
Til § 44 12) Paragraffen affattes således:
§ »§ 44. Direktøren for  

 Arbejdsløshedsforsikringen træffer afgørelse i tvister  

 mellem en arbejdsgiver og lønmodtager om ret til ferie og  

 feriegodtgørelse, løn under ferie eller ferietillæg.« Til § 46 13) Stk. 2 og 3 udgår.
Bemærkninger Til nr. 1 og 2 Det er Dansk Folkepartis opfattelse, at optjent  

 feriegodtgørelse er lønmodtagernes penge.
 Forslagsstillerne vil med ændringsforslagene sikre,  

 at alle lønmodtagere får udbetalt feriegodtgørelser ved  

 oprettelse af en speciel konto i bank eller sparekasse, hvorpå  

 arbejdsgiveren indbetaler feriegodtgørelser samtidig med den  

 almindelige lønudbetaling.
 Den specielle lønmodtagerkonto skal efter  

 forslagsstillernes opfattelse kun kunne benyttes ved afholdelse af ferie imod  

 dokumentation for ferietidspunkt og feriens varighed.
 Forslagsstillerne mener, at ændringsforslagene  

 sikrer den sociale side i forbindelse med ferieafholdelse således, at  

 feriegodtgørelsen ikke kan indgå i dagligt forbrug, der kan  

 betyde, at en familie ikke har tilstrækkelige midler til afholdelse af  

 ferien.
Til nr. 3-6 og 8-12 Ændringsforslagene er konsekvensændringer som  

 følge af ændringsforslag nr. 1 og 2.
Til nr. 7 Ændringsforslaget indebærer, at  

 arbejdsministeren bemyndiges til at fastsætte alle de nødvendige  

 regler i forbindelse med indbetaling til og udbetaling fra den konto, som  

 oprettes i lønmodtagerens pengeinstitut, jf. den foreslåede §  

 28, stk. 1.
Til nr. 13 Der skal ikke længere kunne tilgå nye midler  

 til Arbejdsmarkedets Feriefond.
Poul Erik Dyrlund (S) fmd.  

  Ole Vagn Christensen (S)  Carsten Hansen (S)  

  Bjarne Laustsen (S)  Anne-Marie Meldgaard (S)  

  Ole Sohn (SF) nfmd.
Susanne Clemensen (CD)  

  Anders Samuelsen (RV)  Jette Gottlieb (EL)  

  Charlotte Antonsen (V)  Eva Kjer Hansen (V)  

  Ulla Tørnæs (V)  Jens Vibjerg (V)  

 Knud Erik Kirkegaard (KF)  

  Pia Christmas-Møller (KF)  Mogens Andreasen (DF)  

  Ole M.
Nielsen (KRF) Frihed 2000 havde ikke medlemmer i udvalget.
