 Der er fortsat problemer med mærkning af kartoner og udfyldelse af  

 veterinærcertifikaterne ved eksport af specielt fersk kød til USA, og af de  

 modtagne oplysninger fremgår, at fejlene overvejende vedrører partier,  

 afsendt fra autoriserede frysehuse.
Veterinærdirektoratet har flere gange tidligere understreget behovet for,  

 at der ved etikettering og ved udfyldelse af certifikaterne udvises den  

 fornødne omhu.
I denne forbindelse skal bemærkes, at der ved importkontrollen  

 i USA i ca. 70% af tilfældene alene foretages certifikat- og etiketkontrol.
 De hyppigste fejl er:
 1. Etiketterne er placeret, således at nogle af de  

 krævede oplysninger sidder på låget i stedet for på endegavlen, eller  

 etiketten er vendt på hovedet.
 2. Manglende plads til USDA inspected stempel.
 3. Manglende lot identification marks.
 4. Manglende eller ulæselige shipping marks.
 5. Forkert varebetegnelse.
 6. Uoverensstemmelse mellem varebetegnelse på etiket  

 og veterinærcertifikat.
 7. Forkert betegnelse for dyreart.
 8. Forkert antal kartoner.
 9. Anvendelse af samlecertifikater.
 10. Forkert eller manglende tillægsattestation.
 Såfremt der er fejl ved partiet, medfører dette tilbageholdelse eller  

 afvisning, med deraf følgende forsinkelse af partiet og ekstraarbejde for im-  

 og eksportør, for importfrysehuset i USA og veterinærkontrollen herved samt  

 for Den danske Ambassade i Washington og Veterinærdirektoratet.
 De gældende bestemmelser ved eksport til USA fremgår af følgende  

 cirkulæreskrivelser:
 Med henvisning til foranstående pålægges det embedsdyrlægerne ikke at  

 underskrive veterinærcertifikater for fersk kød og kødvarer, medmindre  

 gældende bestemmelser herfor nøje er overholdt.
 Endvidere skal oplyses, at Veterinærdirektoratet har til hensigt snarest  

 muligt at søge bevillingsmæssig hjemmel til i forbindelse med behandling af  

 ansøgning om udstedelse af erstatningscertifikater at opkræve et beløb, der  

 dækker de med sagsbehandlingen forbundne udgifter.
 P.V.V.
