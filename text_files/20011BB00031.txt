Fremsat den 4. oktober 2001 af  

 Villy Søvndal (SF) og Anne Baastrup (SF) Forslag til folketingsbeslutning om nedsættelse af et socialpolitisk råd Folketinget opfordrer regeringen til inden udgangen af  

 2001 at fremsætte lovforslag om nedsættelse af et socialpolitisk  

 råd efter nedenstående formål og retningslinjer:
1.	Det Socialpolitiske Råd skal varetage udredende, oplysende og  

 debatskabende funktioner om det sociale arbejdes udførelse og dets  

 virkning.
Det sociale arbejde skal opfattes som den indsats, der  

 omsætter socialpolitikken og sociallovgivningen i praksis.
 2.	Det Socialpolitiske Råd har til opgave at følge  

 udviklingen i det sociale arbejde samt at overvåge og vurdere  

 såvel den offentlige som de frivillige organisationers indsats,  

 herunder prioriteringer og metoder i socialt arbejde, særlig med  

 vægt på betydningen for mennesker, som er afhængige af det  

 sociale arbejde.
 3.	Det Socialpolitiske Råd skal være uafhængigt af  

 den offentlige forvaltning, private frivillige organisationer og  

 partipolitik.
 4.	Det Socialpolitiske Råd består af 17 medlemmer.  

 Medlemmerne udpeges på følgende måde:
3 udpeges af Folketinget, 3 udpeges af Socialministeriet, de kommunale organisationer og  

 Københavns og Frederiksberg Kommuner i forening, 3 udpeges af Kontaktudvalget til det frivillige sociale arbejde, 2 udpeges af rektorforsamlingerne ved de sociale højskoler og  

 pædagogseminarierne, 3 udpeges af brugerorganisationerne på området, og 3 udpeges af de faglige organisationer inden for det sociale arbejdes  

 kerneområder.
5.	Rådets medlemmer udpeges for to år ad gangen på  

 baggrund af deres personlige virke og indseende i socialpolitiske og  

 samfundsmæssige spørgsmål.
Rådets medlemmer kan ikke  

 repræsentere nogen organisation eller samtidig være medlem af en  

 kommunalbestyrelse, et amtsråd eller Folketinget.
Rådets  

 medlemmer kan maksimalt være medlem i sammenlagt 8 år.
Medlemskab  

 af rådet er ulønnet, men der kan ydes godtgørelse for  

 tabt arbejdsfortjeneste.
 6.	Rådet kan samarbejde med eksisterende videncentre,  

 organisationer og fonde om konkrete udviklingsprojekter.
 De nødvendige midler til rådets virksomhed bevilges  

 på de årlige finanslove.
 Den daglige ledelse af Det Socialpolitiske Råd varetages af et  

 forretningsudvalg, og rådet bistås af et fast  

 sekretariat.
Bemærkninger til forslaget Almindelige bemærkninger Beslutningsforslaget er en uændret  

 genfremsættelse af beslutningsforslag nr.
B 193, folketingsåret  

 2000-2001, jf.
Folketingstidende 2000-2001, forhandlingerne side 8402 og  

 tillæg A side 7172 og 7174 og beslutningsforslag nr.
B 62,  

 folketingsåret 1998-99, jf.
Folketingstidende 1998-99, forhandlingerne  

 side 2815 og tillæg A side 2773 og 2775.
De socialpolitiske forandringer i samfundet sker med stor  

 hastighed forårsaget af udviklingen på arbejdsmarkedet og i  

 boligsektoren, men også forårsaget af ændringer i  

 holdninger og solidaritet.
Styringen af socialpolitiske tiltag er  

 præget heraf samt af en udpræget økonomisk og juridisk  

 helhedstankegang, men mindre af en social helhedsopfattelse.
En væsentlig socialpolitisk problemstilling er den  

 ny sociale klassedeling, som tegner sig mere og mere markant.
Mennesker, som  

 ikke kan klare arbejdsmarkedets krav, isoleres i aktiveringsarbejde eller  

 skånejob.
Samfundet har et økonomisk ønske om at  

 undgå, at mennesker kommer på overførselsindkomst, derfor  

 »parkeres« de i stedet i aktivering.
Der er ved at udvikle sig en  

 samfundsklasse, som har meget små muligheder for at opnå  

 ligeværdig placering i samfundet, og som opfatter det etablerede  

 samfund som en modpart.
En anden socialpolitisk problemstilling er den manglende  

 positive dialog mellem brugerne af den sociale sektor og administrationen af  

 den sociale lovgivning.
Det er et socialpolitisk problem, at sociale  

 hjælpetilbud for de dårligst stillede har et negativt image i  

 befolkningen, og at det ikke er lykkedes for den sociale sektor at skabe et  

 positivt samarbejdsforhold til de dårligst stillede.
Det hænger  

 sammen med den manglende information om de dårligst stilledes  

 vilkår og om lokalpolitisk prioritering.
Overholdelse af lovgivningen for såvel  

 administratorer som brugere er med til at skabe afstand mellem borger og  

 samfund.
Overholdelse af lovgivningen på det sociale område har  

 to sider.
Den ene side er det offentliges overholdelse af lovgivningen, den  

 anden side er borgernes respekt for regelsættet for at opnå  

 offentlige tilskud.
Et eksempel på manglende overholdelse af  

 lovgivningen er de manglende handleplaner i forbindelse med anbringelse af  

 børn og unge uden for eget hjem eller en kommunal beslutning om, at  

 der ikke må ske institutionsanbringelse af budgetmæssige  

 årsager.
Et andet eksempel er, at mange kommuner ikke følger  

 handleplaner udarbejdet for unge kriminelle under ophold på lukkede  

 sociale institutioner.
De alvorligste eksempler er, at et tiltagende antal  

 borgere ikke respekterer regelsæt omkring boligtilskud,  

 børnetilskud m.v.
Det er tegn på, at solidaritetsopfattelsen i  

 befolkningen i forhold til de sociale støtteordninger er svigtende.  

 Der er her et særligt behov for en indsats med henblik på at  

 skabe forståelse for de sociale støtteordningers betydning, samt  

 at misbrug betyder risiko for ordningernes bortfald.
I de seneste årtier har den sociale lovgivning  

 været underlagt en sådan omskiftelighed, at man kan tale om  

 forsøgsvirksomhed.
Når lovgivningen ændrer karakter  

 så hurtigt, at der ikke opnås en praksis, udvikles der en  

 manglende tillid til, at loven har en langsigtet funktion.
Som et  

 særligt eksempel herpå kan nævnes, at der fra vedtagelsen  

 af de nye sociallove i juni 1997 til juni 2001 er vedtaget 67 ændringer  

 af disse love.
Den fremtidige sociale udvikling bør hvile på  

 social ansvarlighed mellem mennesker i familien, i lokalsamfundet, på  

 arbejdspladserne og i forhold til offentlige myndigheder.
Denne ansvarlighed  

 er tosidig og er under udvikling.
Mennesker ønsker at være  

 medbestemmende og samarbejdende.
Samarbejdet med frivillige organisationer  

 får i denne forbindelse en ny dimension.
Det frivillige arbejde skal  

 således ikke kun ses i de etablerede organisationer, men også i  

 en række nyetablerede lokalsamfund.
Bemærkninger til forslagets enkelte  

 bestemmelser Ad 1 Det Socialpolitiske Råds primære opgave er at  

 se på det sociale arbejdes udførelse og dets virkning.
Socialt  

 arbejde er ikke kun det lønnede sociale arbejde i kommuner og amter,  

 institutioner m.v, men også en lang række af de aktiviteter, som  

 udføres af frivillige organisationer inden for det sociale  

 område med og uden offentlig støtte.
Socialt arbejde kan  

 være forebyggende, rådgivende og støttende, omsorgsgivende  

 og behandlende.
Det udredende arbejde skal ske i tæt samarbejde med  

 kommunale/amtslige forvaltninger om, hvordan det sociale arbejde  

 udføres, og hvilke virkninger det har.
Der kan være tale om  

 gennemgang af enkeltsager eller om gennemgang af indsatsområder.
I  

 forhold til de nye praksiskoordineringsudvalg skal Det Socialpolitiske  

 Råd begrænse sig til at beskæftige sig med det sociale  

 arbejdes udførelse og dets virkning frem for den lovfortolkende  

 administrative praksis.
Det vil være en opgave for Det Socialpolitiske  

 Råd at komme i dialog med praksiskoordineringsudvalgene, således  

 at praksiskoordinering ikke bremser for nytænkning og udvikling i det  

 sociale arbejde.
 Det oplysende og debatskabende arbejde skal ikke kun tage  

 fat i aktuelle socialpolitiske problemstillinger, men også søge  

 at fastholde tidligere rejste problemstillinger, som stadig er aktuelle, men  

 ikke politisk aktuelle.
Ad 2 Ud over at være udredende, oplysende og  

 debatskabende er det vigtigt at give Det Socialpolitiske Råd kompetence  

 til at overvåge og vurdere indsats, prioriteringer og metoder i socialt  

 arbejde inden for hele det sociale område.
Der ligger en  

 helhedsbetragtning bag forslagsstillernes ønske.
Det har ofte fra  

 frivillige organisationers side været udtalt, at der nu var  

 væltet for mange byrder over på deres skuldre.
Andre har  

 påpeget, at den frivillige sektor i mange henseender er blevet  

 økonomisk afhængig af offentlige midler.
En særlig prioritering for Det Socialpolitiske  

 Råd skal være mennesker, som er afhængige af det sociale  

 arbejde.
Her tænkes på enlige forsørgere og deres  

 børn, mennesker, som er afhængige af daginstitutionsplads,  

 børn og unge, som er afhængige af ordentlige forhold i deres  

 fritidsordninger, handicappede og sindslidende, socialt udstødte,  

 hjemløse m.v., samt ældre i eget hjem og på  

 institution.
Ad 3 Det Socialpolitiske Råd skal være  

 uafhængigt af den offentlige forvaltning og af private og frivillige  

 organisationer og interesseorganisationer.
På det sociale område  

 er der mange interessenter.
Der er mange menneskelige aspekter, men  

 også store økonomiske interesser.
På forskellig måde  

 har disse interessevaretagelser været med til at forplumre den  

 socialpolitiske debat.
Det har ikke altid været klart, hvilke  

 særinteresser der blev varetaget.
Derfor foreslås det, at Det  

 Socialpolitiske Råds medlemmer ikke repræsenterer nogen  

 organisation, men alene vælges på baggrund af deres personlige  

 virke.
Ad 4 og 5 Rådets uafhængighed er altafgørende.  

 Rådets medlemmer udpeges nok af forskellige myndigheder og  

 interesseorganisationer, men de repræsenterer ikke disse i rådet.  

 De repræsenterer alene den faglige og sociale ekspertise, de personligt  

 kan bidrage med.
Medlemskab af Det Socialpolitiske Råd skal ikke  

 være et »ben«, men skal heller ikke være en økonomisk  

 omkostning for dets medlemmer.
For deltagelse i møder, rejser,  

 konferencer m.v. skal der ydes erstatning for tabt arbejdsfortjeneste.
Ad 6 Rådet konstituerer sig med et mindre  

 forretningsudvalg, som sammen med sekretariatet varetager den daglige ledelse  

 af rådet.
Skriftlig fremsættelse Villy Søvndal Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om nedsættelse  

 af et socialpolitisk råd.
(Beslutningsforslag nr.
B 31).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
