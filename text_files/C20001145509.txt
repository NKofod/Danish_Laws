 Cirkulære om ansættelse og  

 aflønning mv. af konstabel- og sergentgruppen af linien og reserven,  

 elever, kontraktansatte officerer med pilotuddannelse samt militære  

 mekanikere i søværnet inden for Centralforeningen for  

 Stampersonels forhandlingsområde.
INDHOLDSFORTEGNELSE Side 1. Kapitel.
Generelt § 1.
Loven § 2.
Omfang 2. Kapitel.
Ansættelse.
 § 3.
Generelt § 4.
Kvinder på værnepligtslignende vilkår § 5.
Korttidstjeneste § 6.
Tjenestemandsansættelse § 7.
Mekanikere § 8.
Piloter § 9.
Rådighedstjeneste 3. Kapitel.
Uddannelse og udnævnelse.
 § 10.
Uddannelse § 11.
Udnævnelse 4. Kapitel.
Løn.
 § 12.
Generelt § 13.
Aflønning under rådighedstjeneste § 14.
Lønberegning § 15.
Lønanciennitet ved genansættelse 5. Kapitel.
Pension.
 § 16.
Bonus § 17.
Gruppeliv § 18.
Efterindtægt 6. Kapitel.
Kapitalpension, tjenestemandspension mv.
 § 19.
Kapitalpension § 20.
Tjenestemandspension § 21.
Pension for tjenestemandslignende ansatte § 22.
Tilkøb af tjenestemandspension 7. Kapitel.
Merudgiftsgodtgørende ydelser.
 § 23.
Dækning af udgifter § 24.
Rådighedstjeneste 8. Kapitel.
Ferie, sygdom og barsel.
 § 25.
Ferie § 26.
Barns 1. sygedag 9. Kapitel.
Opsigelse/afskedigelse.
 § 27.
Tjenestemandslignende ansatte § 28.
Opsigelse med forkortet varsel § 29.
Særlige opsigelsesforhold § 30.
Tjenestemænd 10. Kapitel.
Særlige bestemmelser.
 § 31.
Beredskabsforhold § 32.
Kvindeligt personel 11. Kapitel.
Overgangs- og ikrafttrædelsesbestemmelser.
 § 33.
Tidligere indgåede aftaler § 34.
45-års kontrakter § 35.
Ikrafttrædelse § 36.
Ophævelse Bilag Bilag 1: Erklæring ved opsigelse med forkortet varsel Bilag 2: Afgangsseddel Bilag 3: Organisationsaftale Cirkulære om ansættelse og  

 aflønning mv. af konstabel- og sergentgruppen af linien og reserven,  

 elever, kontraktansatte officerer med pilotuddannelse samt militære  

 mekanikere i søværnet inden for Centralforeningen for  

 Stampersonels forhandlingsområde.
Kapitel 1 Generelt § 1. Med henvisning til bekendtgørelse nr.  

 104 af 7.februar 1994 af lov om forsvarets personel har Forsvarsministeriet  

 og Centralorganisationen for Stampersonel den 25. maj 2000 i tilknytning til  

 Overenskomstansattes Centralorganisations fællesoverenskomst  

 indgået organisationsaftale for stampersonel af konstabel- og  

 sergentgruppen af linien og reserven, elever og kontraktansatte officerer med  

 pilotuddannelse.
Organisationsaftalen vedlægges som bilag 3.
 § 2. Cirkulæret supplerer ovennævnte  

 organisationsaftale og indeholder bestemmelser på områder, der  

 fastsættes af Forsvarsministeriet mfl., herunder for  

 tjenestemandsansatte.
Kapitel 2 Ansættelse.
 Generelt.
 § 3. I et af Forsvarsministeriet fastsat omfang  

 kan der i henhold til Kundgørelse for Forsvaret B.4-22, § 5,  

 indgås aftale om ansættelse til frivillig tjeneste.  

 Forsvarskommandoen fastsætter i henhold til Kundgørelse for  

 Forsvaret B.4-32, § 2, bestemmelser for, hvilke myndigheder, der kan  

 ansætte det i § 1 anførte personel, samt:
a.
Stampersonel ansat som tjenestemænd.
 b	Militære mekanikere af alle grader i  

 søværnet.
Stk. 2. Ansættelse finder sted på grundlag af  

 egnethed og alder, idet der under hensyntagen til tilgang og behov  

 fortrinsvis ansættes personel, der er fyldt 18 år.
Desuden er  

 ansættelse, herunder genansættelse, betinget af, at den  

 pågældende opfylder de kvalifikations- og helbredsmæssige  

 krav, som stilles for bestridelse af den militære stilling.
 Stk. 3. Ved tjenestemandsansættelse udstedes et  

 ansættelsesbrev.
 Stk. 4. Ansættelse med nedsat arbejdstid kan  

 bevilges, når de tjenstlige forhold tillader det.
 Ad § 2. B, Kvinder på værnepligtslignende  

 vilkår.
§ 4. Kvinder kan, i henhold til lov nr. 127 af 25.  

 februar 1998 om ændring af lov om forsvarets personel, lov om  

 hjemmeværnet, lov om ferie og lov om orlov, antages på  

 værnepligtslignende vilkår.
De pågældende kvinder er  

 omfattet af protokollat nr. 1 af 10. august 1998 til organisationsaftale  

 mellem Forsvarsministeriet og Centralforeningen for Stampersonel for  

 overenskomstansat stampersonel.
 Ad § 2. C, Korttidstjeneste.
§ 5. Til korttidstjeneste ansættes personer  

 i alderen 18 - 26 år, dog op til 30 år, såfremt de har -  

 eller betragtes som havende - gennemgået den første samlede  

 tjeneste som værnepligtig.
Forsvarskommandoen kan dog i særlige  

 tilfælde ansætte personel med en højere levealder.
 Stk.2. Ved førstegangsansættelse på en tidsubestemt  

 kontrakt fastsættes en bindende indledende uddannelses- og  

 gavntjenesteperiode, som følger:
a.
For elever, der ansættes med henblik på gennemgang af  

 eu-/lærlingeuddannelse, fastsætter Forsvarskommandoen en  

 bindingsperiode efter forhandling med Centralforeningen for Stampersonel.
b.
For øvrige elever og for personel, der ansættes som  

 konstabel efter gennemgang af den første samlede uddannelse for menige  

 til pligtig tjeneste, fastsættes en bindingsperiode på indtil 33  

 måneder (inkl. eventuel værnepligtstid).
 Ad § 2. D, Langtidstjeneste.
 Tjenestemandsansættelse.
§ 6. Overgang til tjenestemandsansættelse finder  

 normalt sted, når den pågældende har været uafbrudt  

 ansat på langtidskontrakt i 10 år og skal normalt ske inden den  

 pågældendes fyldte 50. år.
Ansættelse på  

 tjenestemandslignende vilkår er ophørt.
Allerede ansatte bevarer  

 denne ansættelsesform.
 Stk. 2. Under den 10-årige ansættelse skal  

 tjenestefrihedsperioder på op til 2 år medregnes i 10-års  

 perioden.
 Stk. 3. Overgang til tjenestemandsansættelsen  

 kræver bl.a., at de 2 seneste års tjeneste skal være  

 forrettet på tilfredsstillende måde.
 Stk. 4. Ansættelse som tjenestemand sker i henhold  

 til lovbekendtgørelse nr. 671 af 2.oktober 1986 af lov om  

 tjenestemænd i staten, folkeskolen og folkekirken, med senere  

 ændringer.
 Stk. 5. Tjenestemænd har pligtig afgangsalder ved  

 det 60. år.
 Mekanikere.
§ 7. Ansættelse af mekanikere er ophævet.  

 Overgang til tjenestemandsansættelse for allerede ansatte mekanikere  

 finder normalt sted, når den pågældende har været  

 uafbrudt ansat på tjenestemandslignende vilkår i 10 år og  

 skal normalt ske inden den pågældendes fyldte 50. år.
Under  

 den 10-årige tjenestemandslignende ansættelse skal  

 tjenestefrihedsperioder på op til 2 år dog medregnes i  

 10-års perioden.
 Overgang til tjenestemandsansættelsen kræver  

 bl.a., at de seneste 2 års tjeneste skal være forrettet på  

 tilfredsstillende måde.
 Stk. 2. Ansættelse som tjenestemand sker i henhold  

 til lovbekendtgørelse nr. 291 af 18. juni 1969 af lov om  

 tjenestemænd i staten, folkeskolen og folkekirken, med senere  

 ændringer.
 Stk. 3. Den pligtige afgangsalder for mekanikere,  

 overmekanikere II og seniormekanikere er ved det 60. år, for  

 overmekanikere I gammel struktur ansat før 1. juli 1992 ved det 62.  

 år.
 Piloter.
§ 8. Ved ansættelsen fastsættes en  

 prøvetid på mindst 6 måneder, indenfor hvilken der fra  

 begge sider gælder et opsigelsesvarsel på 14 dage, der senest  

 skal være modtageren i hænde 14 dage før udløbet af  

 prøvetiden.
Prøvetiden kan dog ikke strække sig ud over  

 påbegyndelsen af en eventuel uddannelse i udlandet.
Inden uddannelsen  

 påbegyndes, skal flyveeleverne påtage sig en tjenestepligt, der  

 fastsættes efter forhandling mellem Forsvarskommandoen og  

 Centralforeningen for Stampersonel.
 En bestemmelse herom optages i kontrakten under  

 »Supplerende aftaler«.
 Stk. 2. Efter prøvetidens udløb, og indtil  

 piloten opnår fuld operativ status på dansk kampfly, kan  

 kontrakten af den ansættende myndighed opsiges med 1 måneds  

 varsel til udgangen af en måned, såfremt den ansatte viser sig  

 ikke at være i stand til at gennemføre uddannelsen.
 Ad § 2 E, Rådighedstjeneste.
 § 9. De personelforvaltende myndigheder kan i et  

 af Forsvarskommandoen fastsat omfang indgå:
a.
Kontrakt om almindelig rådighedspligt.
b.
Kontrakt om begrænset rådighedspligt.
c.
Rådighedskontrakt med henblik på tjeneste ved Den Danske  

 Internationale Brigade (DIB-kontrakt).
d.
Rådighedskontrakt med henblik på FN-tjeneste mv. i  

 Søværnet eller Flyvevåbnet.
 Stk. 2. Indkaldelse til almindelig og begrænset  

 rådighedstjeneste i direkte fort-sættelse af pligtig tjeneste kan  

 kun finde sted med Forsvarskommandoens bemyndigelse i det enkelte  

 tilfælde.
Kapitel 3 Uddannelse og udnævnelse.
 Uddannelse.
 § 10. Marineelever og flyverkonstabelelever  

 gennemgår efter Forsvarskommandoens bestemmelse:
En grunduddannelse samt En funktions- og/eller specialuddannelse.
 Udnævnelse.
 § 11. Efter elevtidens afslutning udnævnes egnede  

 elever til marinekonstabler og flyverkonstabler.
 Stk. 2. Efter gennemgang af grunduddannelse, deler  

 personellet dog vilkår med det elevhold med hvilket funktions- og  

 /eller specialuddannelsen gennemgås.
Kapitel 4 Ad § 4, Løn.
 Generelt.
§ 12. De i organisationsaftalen samt bilag 8  

 anførte lønninger kan ikke oppebæres samtidig med pension  

 fra staten.
Eventuel pension vil være at fradrage i  

 lønningen.
 Ad § 4 E, Aflønning under  

 rådighedstjeneste.
 § 13. I forbindelse med hjemsendelse ydes,  

 såfremt den enkelte fremsætter anmodning herom, en à conto  

 lønudbetaling med henblik på endelig regulering i forbindelse  

 med den følgende ordinære lønudbetaling.
 Lønberegning.
§ 14. For overenskomstansatte beregnes lønnen  

 månedsvis bagud, og den forfalder til udbetaling den sidste  

 søgnedag i måneden.
Kontraktansatte, der er forudlønnet,  

 bevarer adgangen til forudlønning som en personlig ordning.
 Stk. 2. For tjenestemænd følges reglerne i  

 lovbekendtgørelse nr. 291 af 18. juni 1969 med senere ændringer  

 af lov om tjenestemænd i staten, folkeskolen og folkekirken,  

 således at lønnen beregnes månedsvis forud.
Stk. 3. Ved ansættelse, overgang eller oprykning  

 på et andet tidspunkt end den 1. i en måned, vil lønnen  

 for vedkommende måned være at beregne i forhold til  

 månedens faktiske antal dage.
På tilsvarende måde forholdes  

 ved midlertidig kontraktophævelse, hjemsendelse (afskedigelse) samt  

 overgang til en stilling under forsvaret med anden aflønningsform.
 Stk. 4. Under fravær fra tjenesten, hvor  

 lønnen ikke bibeholdes, foretages lønfradrag på grundlag  

 af 1/1924 af årslønnen pr. time, dog maksimalt 7,4 timer pr.  

 dag.
Stk. 5. Såfremt nedsat arbejdstid er bevilget, jf.  

 § 3, stk.4, reduceres løn og stedtillæg tilsvarende.
Eventuel  

 ydelse af militærtillæg og bonus fastsættes af  

 Forsvarskommandoen i hvert enkelt tilfælde.
 Lønanciennitet ved genansættelse.
§ 15. Ved genansættelse eller ved genoptagelse af  

 tjeneste efter midlertidig kon-traktophævelse indplaceres vedkommende  

 med den lønanciennitet, den pågældende havde forud for  

 hjemsendelse, henholdsvis påbegyndelsen af den midlertidige  

 kontrakt-ophævelse.
Oprykning til næste skalatrin/løntrin  

 finder sted, når den pågældende har for-rettet tjeneste i  

 det antal måneder, den pågældende ved hjemsendelsen  

 manglede for at kunne rykke op.
For tjenestemænd og  

 tjenestemandslignende ansatte henvises til Kundgørelse for Forsvaret  

 B.5-21.
Kapitel 5 Ad § 6, Pension Bonus.
 § 16. Ved kontraktansættelse i henhold til § 4, skal  

 det af ansættelseskontrakten fremgå, at den  

 pågældende er omfattet af bonusordningen.
Ad § 7, Gruppeliv § 17. Indstilling om ydelse af særlige  

 beløb ved dødsfald og tilskadekomst fremsendes til  

 Forsvarskommandoen.
 Ad § 20, Efterindtægt.
§ 18. For ansatte, der er omfattet af  

 civilarbejderloven, henvises til reglerne heri.
For tjenestemandsansatte  

 omfattet af tjenestemandspensionsloven henvises til reglerne heri.
Udover de  

 i § 17 nævnte særlige beløb ydes ikke pension eller  

 understøttelse fra staten, jf. dog bestemmelsen om efterindtægt,  

 Kundgørelse for Forsvaret B.5-3.
Kapitel 6 Kapitalpension, tjenestemandspension mv.
 Ad § 6 D, Kapitalpension.
§ 19. Indbetaling af pensionsbidrag for  

 kontraktansatte officerer til korttidstjeneste foretages, når den  

 kontraktansatte aflønnes efter pilotlønrammen, og opretholdes  

 under midlertidig beordring til anden tjeneste, dog højst i indtil 1  

 måned.
Indbetalingen opretholdes endvidere, når den  

 kontraktansatte af en ham tilregnelig årsag afskæres fra  

 beordring til flyvetjeneste, dog højst i indtil 3 måneder.
 Tjenestemandspension.
 § 20. Personel, der ansættes som tjenestemand, vil  

 være omfattet af bekendtgørelse nr. 729 af 9.september 1993 af  

 lov om tjenestemandspension med senere ændringer.
 Pension for tjenestemandslignende ansatte.
 § 21. Personel, der er ansat på  

 tjenestemandslignende vilkår, vil være omfattet af lov nr. 82 af  

 12.marts 1970, som ændret ved lov nr. 138 af 26.april 1972 om  

 pensionering af civilt personel mv. i forsvaret.
 Tilkøb af tjenestemandspension.
§ 22. Ved overgang til en tjenestemandsstilling eller til  

 en af lov om pensionering af civilt personel mv. i forsvaret omfattet  

 stilling vil der efter omstændighederne være mulighed for at  

 få ansættelsestiden i en af kapitalpensionsordningen omfattet  

 stilling medregnet i pensionsalderen mod, at der til statskassen sker  

 overførsel af udtrædelsesgodtgørelsen fra  

 kapitalpensionsordningen.
Ansøgning herom indsendes til  

 Forsvarsministeriet, Regnskabssekretariatet.
Kapitel 7 Merudgiftsgodtgørende ydelser.
 Ad § 27, Dækning af udgifter.
 § 23. Ved indlæggelse på  

 infirmeri/indsættelse i militær arrest under tjenstligt  

 fravær fra det faste tjenestested kan der ydes fri kost, men ikke  

 kontant godtgørelse.
 Ad § 27 F, Rådighedstjeneste.
 § 24. Ved indkaldelse af personel, der har taget  

 ophold i udlandet, beregnes nævnte ydelser fra det tidspunkt den  

 pågældende ankommer til første danske lufthavn/havn eller  

 ved landtransport passerer grænsen.
 Stk. 2. Forsvarskommandoen kan i særlige  

 tilfælde dispensere fra den i stk.1. anførte bestemmelse.
Kapitel 8 Ferie, sygdom og barsel.
 Ad § 14, Ferie.
§ 25. Indenfor den fastsatte uddannelsestid finder  

 de regler, der gælder for værne-pligtige under den første  

 samlede tjeneste, jf.
B.5-32, anvendelse på såvel mandlige som  

 kvindelige elever.
 Barns 1. sygedag.
§ 26. Der kan gives hel eller delvis tjenestefrihed uden  

 lønafkortning til pasning af sygt barn, når det er barnets 1. sygedag, hensynet til barnets forhold gør dette nødvendigt, forholdene på tjenestestedet tillader det, barnet er under 18 år og barnet er hjemmeværende.
 Stk. 2. Den ansattes sygeliste suppleres med oplysning om  

 fravær på grund af barns 1. sygedag.
Stk. 3. Ordningen kan for den enkelte inddrages ved  

 misbrug.
Der henvises i øvrigt til Kundgørelse for Forsvaret  

 B.9-1.
Kapitel 9 Opsigelse/afskedigelse.
 Ophør inden kontraktudløb.
 Tjenestemandslignende ansatte.
 § 27. Ved afskedigelse af tjenestemandslignende ansatte  

 følges de i Kundgørelse for Forsvaret B.4-19 fastsatte  

 bestemmelser.
 Opsigelse med forkortet varsel.
 § 28. I forbindelse med ansøgningen om  

 kontraktforholdets ophør underskriver den ansatte en erklæring  

 om, at den pågældende er bekendt med konsekvenserne ved en  

 opsigelse af kontraktforholdet uden normalt opsigelsesvarsel, jf. bilag  

 1.
 Særlige opsigelsesforhold.
 § 29. Såfremt kontraktforholdet afbrydes af en den  

 pågældende tilregnelig årsag, på et tidspunkt, hvor  

 den ansatte har modtaget mere civiluddannelse end svarende til indtjent  

 civiluddannelsesnorm, er den pågældende forpligtet til at  

 refundere et beløb, der fastsættes af Forsvarskommandoen  

 på grundlag af en samlet vurdering af længden af den  

 pågældendes gavntjeneste i forsvaret og de omkostninger til  

 løn, kursusudgifter mv., der er afholdt af forsvaret ved  

 gennemførelse af civiluddannelsen.
 Tjenestemænd.
§ 30. Tjenestemænd afskediges med udgangen af den  

 måned, hvor de fylder 60 år.
Overmekanikere I gammel struktur  

 ansat før 1. juli 1992 dog ved det 62. år.
 Stk. 2. Ved afskedigelse forud herfor følges de i  

 Kundgørelse for Forsvaret B.4-19 fastsatte bestemmelser.
Kapitel 10 Særlige bestemmelser.
 Beredskabsforhold.
 § 31. Såfremt beredskabsmæssige hensyn  

 gør det påkrævet, kan bestemmelserne i denne  

 kundgørelse fraviges efter forsvarsministerens bestemmelse.
 Kvindeligt personel.
 § 32. I kontrakten skal anføres, at de  

 pågældende efter ansættelsens ophør er forpligtet  

 til at deltage i mønstringer og efteruddannelser efter samme regler  

 som mandligt personel.
Derudover er medarbejderen ifølge § 8 i lov om  

 forsvarets personel forpligtet til efter ansættelsens ophør at  

 forrette tjeneste, når det skønnes nødvendigt af hensyn  

 til landets sikkerhed.
Medarbejderen er i forbindelse med  

 ansættelsesaftalens indgåelse gjort bekendt hermed.
Kapitel 11 Overgangs- og ikrafttrædelsesbestemmelser.
 Tidligere indgåede aftaler.
 § 33. Aftaler om prøvetid og  

 bindingsperiode samt afgivne erklæringer om tjenestepligt,  

 indgået før denne kundgørelses ikrafttræden, vil  

 uændret være gældende.
 45-års-kontrakter.
 § 34. Som følge af lov om forsvarets  

 personel og den til grund herfor afgivne betænkning angående  

 forsvarets fremtidige personel- og uddannelsesstruktur samt  

 personellovgivning, er grundlaget for langtidsansættelse til det 45.  

 år efter lovens ikrafttræden pr. 1.januar 1983 bortfaldet.
 Stk. 2. For allerede ansatte med 45 års  

 aldersgrænse kan den pligtige afgangsalder fra det 45. år  

 ændres til det 60. år.
 Ikrafttrædelse.
 § 35. Bestemmelserne træder i kraft den  

 1.april 1999, hvor ikke andet er anført.
 Ophævelse.
 § 36. Kundgørelse for Forsvaret B.5-29 af 23. juni 1998  

 ophæves.
