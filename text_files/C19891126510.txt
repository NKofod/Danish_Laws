 Ved lov nr. 252 af 22. maj 1986 blev vægtafgiftslovens § 15, stk. 3,  

 ændret, således at der af køretøjer, der er registreret første gang inden den  

 1. januar 1951, svares vægtafgift og udligningsafgift med 1/4 af  

 normalsatserne.
 I forbindelse hermed vil der kunne opstå problemer med køretøjer, der er  

 fabrikeret før 1. januar 1951, men som i det centrale motorkøretøjsregister  

 er registreret med et senere tidspunkt i rubrikken »registreret første  

 gang«.
I den anledning tillader Justitsministeriet herved, at datoen for første  

 registrering af køretøjer, der er fabrikeret før 1. januar 1951, men  

 registreret med en senere dato i rubrikken »registreret første  

 gang«, ændres til køretøjets fabrikationsår.
Reglerne i § 54,, stk. 1,  

 og stk. 2, i bekendtgørelse nr. 678 af 6. oktober 1986 om registrering af  

 motorkøretøjer m.v. finder anvendelse ved sådanne ændringer.
Inden ændringen  

 skal der indhentes en erklæring fra Statens Bilinspektion, der om fornødent  

 fastslår fabrikationsåret på grundlag af et skøn.
Køretøjerne betragtes som  

 registreret første gang ved udgangen af fabrikationsåret.
 Tilsvarende regler anvendes ved anmeldelse til registrering af køretøjer,  

 der er fabrikeret før 1. januar 1951.
 Justitsministeriets cirkulæreskrivelse af 24. august 1982 om fastsættelse  

 af første registrering af visse veterankøretøjer ophæves.
P.
M.
V.
E.
B.
