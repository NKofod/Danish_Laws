 Forbrugerombudsmanden udtalte på baggrund af en konkret klage, at et  

 andelsselskabs vedtægtsbestemmelser vedrørende stemmefordeling ikke er  

 omfattet af markedsføringsloven, hvorimod vedtægtsbestemmelser, der er  

 udmøntet i leveringsvilkår m.v. for selskabets ydelser er omfattet af loven.
 Vedtægtsbestemmelser i et andelsselskab.
 En boligforening bestående af 24 huse klagede til FO over, at det  

 fjernvarmeselskab, foreningen var tilsluttet, ikke ville tildele  

 boligforeningen mere end 3 stemmer, selv om der for alle 24 huse var betalt  

 normal tilslutningsafgift.
 Selskabet var et andelsselskab og ifølge vedtægterne kunne en andelshaver  

 højst have 3 stemmer.
 FO udalte, at et andelsselskabs vedtægtsbestemmelser vedrørende  

 stemmefordeling ikke anses for omfattet af markedsføringsloven.
 Derimod vil vedtægtsbestemmelser, som er udmøntet i leveringsvilkår m.v.  

 for selskabets ydelser, være omfattet af loven.
 (* 1) Offentliggjort i Forbrugerombudsmandens Årsberetning 1981-1982, side  

 20.
