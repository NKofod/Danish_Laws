64.2.1 Partikontrol af kartofler Under partiinspektion af kartofler er der en mulighed for at se svulster  

 af kartoffelbrok på knoldene.
Dette er dog kun hændt en gang i tilsynets  

 historie.
64.2.2 Inspektion af kartoffelplanter I forbindelse med kontrol af kartoffelbroklokaliteter specielt i  

 sikkerhedszonen, kan der konstateres kartoffelbrok ved de stikprøvevis  

 opgravninger, der foretages.
64.2.3 Anmeldelse De allerfleste broktilfælde opdages, når folk af nysgerrighed viser  

 angrebne knolde frem til andre eller direkte indsender sådant materiale.
64.2.4 Laboratorie undersøgelse Kartoffelknolde indsendes til laboratorieundersøgelse.
At svulster på kartoffelknolde virkelig er kartoffelbrok skal altid  

 bekræftes ved mikroskopering.
Under bestemte vejrforhold kan et kraftigt  

 angreb af pulverskurv fremkalde kartoffelbroklignende svulster på knoldene.  

 Ved indsendelse af knoldmateriale anvendes form. 340.
64.2.5 Laboratoriebekræftelse Når laboratoriebekræftelse foreligger gives straks et foreløbig forbud fra  

 distriktet, hvori den pågældende anmodes om ikke at optage flere kartofler  

 før tilsynet har registreret arealet.
64.2.6 Registrering og efterforskning Under registrering af en kartoffelbroklokalitet, opgraves eventuelle  

 tilbageværende knolde.
Knolde med svulstvæv lægges oven på jorden der, hvor  

 de er opgravet.
 Der laves derefter en nøjagtig skitse over smittestedet gengivende  

 brokkens udbredelse på stedet ud fra knoldenes placering.
 Den pågældende dyrkningsenhed, have eller markskifte, fastlægges som  

 smittested.
Sikkerhedszonen afstikkes.
Denne zone er sædvanligvis, når angrebet  

 konstateres i en have, de haveparceller der direkte grænser til den smittede  

 have.
Findes smitten i jordbrug afsættes normalt ingen sikkerhedszone eller  

 eventuelt ejendommens andre arealer sættes som sikkerhedszone.
Er angrebet  

 udbredte, d.v.s. er flere blokke af kartofler angrebet, må smitten antages at  

 have liget i jorden i en årrække og videre efterforskning af avlsmaterialet  

 foretages ikke.
 Er kun en enkelt knold angrebet efterforskes oprindelsen af  

 læggematerialet.
 Registreringsblanket form. 70 udfyldes.
64.2.7. Indberetning Forekomsten indberettes ved fremsendelse af registreringsblanketten  

 vedhæftet den udarbejdede skitse til hovedkontoret.
64.2.8 Kontrol i vækstperioden Broklokaliteten besøges i juli og indberetningsskemaer form. 71 udfyldes.
 Forbudet mod kartoffeldyrkning på smittede areal kontrolleres, der ses  

 tillige efter gengroninger og eventuel forekomst af salgsplanter.
 Det kontrolleres, at kartofler, der dyrkes i sikkerhedszonen er brokimmune  

 sorter og er indkøbt som kontrolleret avlsmateriale.
 Eventuelle overtrædelser indberettes på indberetningsskema form. 71 til  

 hovedkontoret.
 Hvis kemisk behandling foranstaltes, overvåges behandlingen af tilsynet.
64.2.9 Ophævelse af spærring Udtagning af jordprøve før spærrings ophævelse.
Når en smittet lokalitet  

 har henligget 12-13 år, eller når en sådan er blevet kemisk behandlet,  

 udtager tilsynet en 5 kg stor jordprøve på det sted, hvor smitten fandtes  

 stærkest koncentreret.
Jordprøves indsendes og undersøges i marts april for  

 tilstedeværelse af smittedygtige hvilesporangier.
