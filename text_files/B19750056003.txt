 VI MARGRETHE DEN ANDEN, af Guds Nåde Danmarks Dronning,  

 gør vitterligt:
 I henhold til § 2 i lov af 25. juni 1870 om udgivelse af en Lovtidende og  

 en Ministerialtidende, som ændret ved lov nr. 467 af 14.december 1923 og lov  

 nr. 279 af 18. juni 1951, fastsættes:
 § 1.  Regler om specifikationen af de poster på  

 årsbudgettet, hvortil kommunalbestyrelsen ved dettes endelige vedtagelse skal  

 tage bevillingsmæssig stilling, jfr. § 38, stk. 2, og § 40, stk. 1, lov nr.  

 223 af 31. maj 1968 om kommunernes styrelse, som ændret senest ved lov nr.  

 204 af 28. maj 1975, indføres ikke i Lovtidende, men kundgøres og træder i  

 kraft efter regler, der fastsættes af indenrigsministeren.
 § 2.  Forsskrifter vedrørende, formen for kommunernes  

 årsbudget, flerårig budgetoverslag og regnskab, jfr. § 54, stk. 1, i lov om  

 kommunernes styrelse som ændret senest5 ved lov nr. 204 af 28. maj 1975,  

 indføres ikke i Lovtidende, men kundgøres og træder i kraft efter regler, der  

 fastsættes af indenrigsministeren.
 GIVET PÅ FREDENSBORG SLOT, DEN 13.  

 NOVEMBER 1975.
 Under Vor Kongelige Hånd og Segl.
 MARGRETHE R.
 /EGON JENSEN.
