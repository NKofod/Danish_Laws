Betænkning afgivet af Sundhedsudvalget  

 den 14. april 1999 Betænkning over Forslag til lov om  

 ændring af lov om sygehusvæsenet (Behandling af visse livstruende sygdomme) Udvalget har behandlet lovforslaget i nogle møder  

 og har herunder stillet spørgsmål til sundhedsministeren, som  

 denne har besvaret skriftligt.
 Et af udvalgets spørgsmål og ministerens svar  

 herpå er optrykt som bilag til betænkningen.
 Endvidere har udvalget modtaget en skriftlig og en  

 mundtlig henvendelse fra Kræftens Bekæmpelse.
 Der er af sundhedsministeren og nogle mindretal stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets,  

 Venstres, Det Konservative Folkepartis, Centrum-Demokraternes, Det Radikale  

 Venstres og Kristeligt Folkepartis medlemmer af udvalget) lovforslaget til  

vedtagelse med de af sundhedsministeren og det under nr. 2 stillede  

 ændringsforslag.
 Et mindretal (Dansk Folkepartis medlem af udvalget)  

 indstiller lovforslaget til vedtagelse med de stillede  

 ændringsforslag.
 Et andet mindretal (Socialistisk Folkepartis medlem  

 af udvalget) indstiller lovforslaget til forkastelse ved 3.  

 behandling.
Mindretallet er tilhænger af, at alle patienter skal  

 behandles inden for en klinisk forsvarlig ventetid.
Inden for de forskellige  

 typer behandling skal Sundhedsstyrelsen i dialog med patientforeninger,  

 læge- og sygeplejefaglige selskaber m.v. fastlægge retningslinjer  

 for den maksimale klinisk forsvarlige ventetid for de enkelte diagnoser og  

 behandlingstyper.
Men hvis Folketinget uden at sikre den fornødne  

 økonomi og personaleressourcer fastsætter maksimale ventetider  

 for en begrænset gruppe sygdomme, vil resultatet næsten  

 uundgåeligt blive en skævvridning af den samlede  

 sundhedspolitiske prioritering, og taberne må forventes at blive bl.a.  

 de langtidsmedicinske ældre patienter.
Det ønsker mindretallet  

 ikke at medvirke til.
 Et tredje mindretal (Enhedslistens medlem af  

 udvalget) indstiller lovforslaget til forkastelse ved 3. behandling.  

 Mindretallet vil stemme hverken for eller imod de stillede  

 ændringsforslag.
Ændringsforslag Af	sundhedsministeren, tiltrådt af et flertal  

 (udvalget med undtagelse af SF og EL):
Til titlen 1)	I titlen indsættes efter »sygehusvæsenet«: »og lov om  

 patientforsikring «.
 Af	et mindretal (V), tiltrådt af et flertal  

 (udvalget med undtagelse af SF og EL):
Til § 1 2)	I den under nr. 1 foreslåede § 5 d  

 affattes stk. 2 således:
» Af	et mindretal (DF):
 3)	I det under nr. 1 foreslåede § 5 d, stk.  

 4, 2. pkt., udgår ordene »eller eksperimentel«.
Ny paragraf Af	sundhedsministeren, tiltrådt af et flertal  

 (udvalget med undtagelse af SF og EL):
 4)	Efter § 1 indsættes som ny paragraf:
» I lov om patientforsikring, jf. lovbekendtgørelse  

 nr. 228 af 24. marts 1997, foretages følgende  

 ændringer:
 1.	I § 1 indsættes efter stk. 3 som nyt  

 stykke:
» Stk. 4 og 5 bliver herefter stk. 5 og 6.
 2.	I § 1, stk. 4, der bliver stk. 5, ændres »stk. 1-3« til: »stk. 1-4  

«.
 3.	I § 8 ændres »§ 1, stk. 3« til:  

»§ 1, stk. 3 og 4« .
» Nr. 2 bliver herefter nr. 3.« Til § 2 5)	Efter stk. 1 indsættes som nyt stykke:
» Bemærkninger Til nr. 1 og 4 Ændringsforslagene har baggrund i forslaget til § 5  

 d, der pålægger amtskommunerne en pligt til under visse  

 betingelser at tilbyde behandling eller at yde tilskud til behandling  

 på privat sygehus eller på sygehus i udlandet.
I disse  

 tilfælde er patienterne ikke dækket af den gældende lov om  

 patientforsikring.
 Ændringen indebærer, at en patient i alle  

 situationer, hvor den pågældende har ret til vederlagsfri  

 behandling efter sygehuslovens § 5 eller modtager tilskud til behandling  

 efter den i lovforslaget foreslåede affattelse af § 5 d, stk. 4, har  

 ret til erstatning m.v. efter reglerne i lov om patientforsikring,  

 såfremt patienten påføres en skade i forbindelse med  

 behandlingen m.v.
 Den gældende lov om patientforsikring omfatter  

 fysiske skader, som en patient er blevet påført i forbindelse  

 med undersøgelse, behandling eller lignende foretaget på  

 offentlige sygehuse og sygehuse, som det offentlige har driftsoverenskomst  

 med.
 I praksis sørger amtskommunerne eller Hovedstadens  

 Sygehusfællesskab normalt for, at patienter, der henvises til  

 behandling på et sygehus m.v., der ikke er omfattet af lov om  

 patientforsikring, er dækket på samme vilkår som i det  

 offentlige med hensyn til erstatning for eventuelle skader.
 Sundhedsministeriet finder imidlertid, at der ikke retligt  

 bør være forskel på patienternes mulighed for at  

 opnå erstatning for en patientskade, hvad enten patienterne behandles  

 inden for det offentlige sygehusvæsen, eller patienterne behandles  

 på private sygehuse, klinikker m.fl. efter henvisning eller aftale med  

 det offentlige sygehusvæsen og finansieret af det offentlige.
Efter den foreslåede bestemmelse i  

 patientforsikringslovens § 1, stk. 4, vil patienter derfor i alle  

 situationer, hvor de i henhold til sygehuslovens § 5 modtager vederlagsfri  

 behandling eller modtager tilskud til behandling efter § 5 d, stk. 4, jf.  

 lovforslaget, have ret til erstatning og godtgørelse efter lov om  

 patientforsikring, såfremt der indtræffer en skade i forbindelse  

 med behandlingen.
Bestemmelsen vil således omfatte behandling på  

 alle private sygehuse og sygehuse i udlandet, som amtskommunerne benytter som  

 led i løsningen af deres sygehusopgaver efter reglerne i sygehusloven.  

 Bestemmelsen vil desuden omfatte sygehusydelser, der midlertidigt af  

 kapacitetsmæssige årsager bliver udlagt i speciallægeregi,  

 hvorimod ydelser i henhold til sygesikringsloven ikke er omfattet.
Det er uden betydning for bestemmelsens  

 anvendelsesområde, om behandlingen finder sted her i landet eller i  

 udlandet, jf. at en amtskommune efter sygehuslovens §§ 4 og 10 har mulighed  

 for at drive eller benytte sygehuse i udlandet.
Bestemmelsen vil også  

 omfatte patienter, der henvises til højt specialiseret behandling i  

 udlandet efter de særlige regler herom.
Lov om patientforsikring vil i det hele finde anvendelse i  

 forbindelse med nævnte skader.
Det er således  

 Patientforsikringsforeningen, der modtager, behandler og afgør alle  

 sager, ligesom patienten vil have mulighed for at anke  

 Patientforsikringsforeningens afgørelser til  

 Patientskadeankenævnet samt eventuelt indbringe nævnets  

 afgørelser for landsretten.
De private sygehuse, klinikker, privatpraktiserende  

 speciallæger m.fl., som en amtskommune benytter i forbindelse med  

 løsningen af sygehusvæsenets opgaver, vil have pligt til at  

 meddele Patientforsikringsforeningen enhver oplysning, som foreningen  

 skønner er af betydning for behandling af sager efter denne lov, jf. §  

 17 i lov om patientforsikring.
En sådan pligt til at afgive oplysninger  

 kan ikke pålægges udenlandske sygehuse, klinikker m.fl., men det  

 forudsættes, at amtskommunerne   forinden patienterne visiteres til  

 udlandet   indgår en aftale herom med det pågældende  

 sygehus m.fl.
Efter § 9, stk. 1, nr. 1, i lov om patientforsikring har  

 enhver driftsansvarlig for offentlige sygehuse og for sygehuse, det  

 offentlige har driftsoverenskomst med, pligt til at yde erstatning og  

 godtgørelse efter loven.
Den amtskommune, som ejer det sygehus, der er  

 ansvarlig for den påførte skade, er erstatningspligtig.
Har  

 amtskommunen indgået driftsoverenskomst med et privat sygehus, er det  

 dette sygehus, som er erstatningspligtigt.
 Pligt til at yde erstatning og godtgørelse for  

 skader i forbindelse med behandling, som et privat sygehus, klinik m.v. eller  

 et sygehus i udlandet er ansvarlig for efter § 1, stk. 4, har patientens  

 bopælsamtskommune, eller  i de tilfælde, hvor patienten ikke har  

 bopæl her i landet, opholdsamtskommunen, jf. den foreslåede  

 affattelse af lovens § 9, stk. 1, nr. 2.
 Bestemmelsen tager sigte på de enkeltstående  

 tilfælde, hvor patienter henvises til et privat sygehus eller et  

 offentligt sygehus i udlandet, som amtskommunen ikke har indgået  

 driftsoverenskomst med.
Til nr. 2 Med ændringsforslaget præciseres det, at  

 bopælsamtskommunen hurtigt og inden 8 hverdage efter henvisningen af en  

 patient, typisk fra en praktiserende læge, skal bekræfte over for  

 patienten, om amtskommunens sygehusvæsen kan tilbyde patienten  

 behandling inden for den af Sundhedsstyrelsen fastsatte maksimale ventetid  

 for den pågældende sygdom.
 I praksis vil det være den sygeafdeling, der  

 modtager henvisningen, der giver patienten disse oplysninger.
Til nr. 3 Det foreslås, at ordene »eller eksperimentel« fjernes fra lovforslaget.
Begrundelsen herfor er, at teksten  

 efter forslagsstillerens opfattelse er fyldestgørende ved, at der i  

 loven står, at en given behandling har forskningsmæssig  

 karakter.
 Det er forslagsstillerens opfattelse, at eksempelvis  

 kræftbehandling i større eller mindre omfang kan være  

 eksperimentel.
 Det foreliggende lovforslag medfører, at danske  

 patienter, der har været indstillet til behandling i Sverige til  

 stereotaktisk strålebehandling   hvor denne behandling har været  

 anvendt siden 1948  og har været en videnskabelig anerkendt  

 behandlingsmetode siden 1968   stadig kan afvises administrativt,  

 såfremt ordet eksperimentel findes i lovforslaget, hvilket vil hindre  

 danske patienter i at få den optimale behandling med denne  

 særlige og præcise bestrålingsteknik i Sverige.
 Samme behandlingsteknik vil i øvrigt blive  

 iværksat på Århus Kommunehospital i efteråret  

 1999.
 Forslagsstilleren mener ikke, at man kan karakterisere  

 behandling med stereotaktisk stråling som eksperimentel, når man  

 er vidende om, at patienter behandles med stereotaktisk stråling  

 på Karolinska sjukhuset i Stockholm med god effekt.
Til nr. 5 Forslaget indebærer, at patienter har ret til  

 erstatning efter lov om patientforsikring for skader, der er forårsaget  

 efter lovens ikrafttræden i forbindelse med behandling på de i  

 nærværende lovforslag nævnte institutioner, klinikker m.v.  

 her i landet eller udlandet, jf. ændringsforslag nr. 4.
Jytte Madsen (S) Jytte Wittrock (S) Hanne  

 Andersen (S) Lone Møller (S) nfmd.  

 Dorte Bennedsen (S) Jørn Jespersen (SF)  

 Yvonne Herløv Andersen (CD) fmd.  

 Morten Helveg Petersen (RV) Frank Aaen (EL)  

 Jørgen Winther (V) Ester Larsen (V)  

 Preben Rudiengaard (V) Gyda Kongsted (V)  

 Tom Beck (KF) Gitte Seeberg (KF)  

 Birthe Skaarup (DF) Tove Videbæk (KRF) Fremskridtspartiet havde ikke medlemmer i udvalget.
Bilag 1 Et af udvalgets spørgsmål og ministerens svar  

 herpå Spørgsmål 2:
Ministeren bedes oplyse, om det er muligt at  

 gennemføre en ordning, hvor det er sundhedsministeren, der  

 fastsætter grænserne for den maksimale ventetid på  

 forskellige sygdomme efter indstilling fra Sundhedsstyrelsen, således  

 at der bliver politisk kontrol med de fastsatte grænser.
Det bedes  

 desuden oplyst, hvordan ministeren forholder sig til et sådant  

 forslag.
 Svar:
 Sundhedsstyrelsen råder over den faglige ekspertise,  

 der skal til for at vurdere, hvor længe det er forsvarligt at vente  

 på undersøgelse, behandling og efterbehandling af de forskellige  

 livstruende sygdomme, aktuelt kræft- og hjertesygdomme, der er omfattet  

 af lovforslaget.
 Sundhedsministeriet besidder ikke denne ekspertise, men  

 vil altid kunne bede Sundhedsstyrelsen revurdere de fastsatte ventetider,  

 hvis det mod forventning skulle vise sig nødvendigt.
 Det er derfor i lovforslaget foreslået, at det er  

 Sundhedsstyrelsen og ikke Sundhedsministeriet, der fastsætter de  

 maksimale ventetider.
 Jeg finder det ikke hensigtsmæssigt at ændre  

 herpå.
