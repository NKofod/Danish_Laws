 Kommunen meddelte afslag på ansøgning om boligsikring med henvisning  

 til, at klager ifølge lejekontrakten havde lejet 2 værelser i kælderetagen  

 med et the-køkken, og at der i huset kun var een selvstændig lejlighed, som  

 måtte formodes at være udlejerens/ejerens.
 Under nævnets behandling af klagesagen blev det oplyst, at der i  

 kælderetagen var to vaske, hvoraf den ene var placeret i the-køkkenet,  

 således at der i dette køkken forefandtes en køkkenvask med afløb.
 Nævnet besluttede på baggrund af disse nye oplysninger i sagen at  

 pålægge kommunen at yde klager boligstøtte til boligen, såfremt klager efter  

 en beregning ville være berettiget dertil.
 Ovennævnte har den 8/9-87 klaget over Gentofte kommunes afslag på  

 boligstøtte til to lejede værelser, jfr. boligstøttelovens § 8.
Anken har tidligere været behandlet to gange på nævnsmøde henholdsvis den  

 8/4-88 under j.nr.
Ka-230-921-87 og den 20/5-88 under j.nr.
Ka-230-996-88.
 I sagen Ka-230-921-87 besluttede nævnet at tiltræde kommunens afgørelse  

 under henvisning til, at der ifølge lejekontrakten kun sås at være adgang til  

 køkken, men ikke eget køkken, jfr. boligstøttelovens § 8.
I sagen Ka-230-996-88 besluttede nævnet at genoptage sagen Ka-230-921-87  

 til behandling på baggrund af klagers nye oplysninger, ifølge hvilke der til  

 hendes to lejede værelser hørte et selvstændigt køkken.
Nævnet besluttede  

 således at hjemvise sagen til kommunen med henblik på ved en konkret  

 undersøgelse at få fastlagt, om der til klagers lejede værelser var et  

 selvstændigt køkken, jfr. betingelserne i boligstøttelovens § 8 og således,  

 at der såfremt dette skulle vise sig at være tilfældet, blev foretaget en  

 beregning af, om klager skulle være berettiget til boligstøtte lejemålet.
 Der henvises i øvrigt til de to ovennævnte afgørelsesskrivelser.
Den 17/6-88 fremsendte kommunen til amtsankenævnet kopi af et brev af  

 samme dato til klager, ifølge hvilket brev kommunen nu har undersøgt, om der  

 til klagers to lejede værelser forefindes et selvstændigt køkken.
Ifølge  

 udlejers lejekontrakt fremgår det, at klager har lejet to værelser i  

 underetagen af huset.
Af kommunens bygningsvæsens sagsakter fremgår det  

 endvidere, at underetagen/kælderen ikke må benyttes til beboelse, samt at  

 køkkenet er et the-køkken.
Ligeledes fremgår det, at der i huset kun er en  

 selvstændig lejlighed, som må formodes at være udlejerens/ejerens.
I den  

 anledning har kommunen den 17/6-88 meddelt klager, at kommunens afslag på  

 boligsikring fastholdes.
 Kommunen har sammen med kopi af dette brev til klager fremsendt en  

 tinglyst deklaration på ejendommen fra 1955 ifølge hvilken et i kælderen  

 beliggende hobbyrum ingensinde må indrettes og benyttes som beboelsesrum  

 eller til natophold.
 Det fremgår af et brev af 15/2-55 fra kommunens bygningsvæsen til ejeren  

 af ejendommen, at der ifølge de påhvilende servitutter kun må være en  

 selvstændig lejlighed i ejendommen.
Endelig har kommunen vedlagt en rettet tegning fra 1953 over ejendommens  

 kælderplan, ifølge hvilken tegning kælderetagen indeholder en gildestue, et  

 hobbyrum, et the-køkken samt et bryggers og et wc.
I the-køkkenet er der for  

 enden aftegnet en vask, ligesom der på den anden side af væggen mellen  

 the-køkkenet og bryggers ligeledes er aftegnet en vask.
Til gengæld er der på  

 toilettet ingen vask.
Kommunens bygningsvæsens arkiv har den 22/6-88 telefonisk oplyst overfor  

 amtsankenævnet, at der på den omhandlede tegning er markeret, at der i  

 kælderetagen er to vaske, hvoraf den ene er placeret i the-køkkenet.
Der må  

 så også være et afløb - d.v.s., at der forefindes en køkkenvask med afløb.
 Kommunen har endelig til amtsankenævnet oplyst, at klager den 1/6-88 er  

 fraflyttet adressen.
Formanden eller nævnet kan bestemme, at en sag skal genoptages til  

 behandling i nævnet, jfr.
Socialministeriets bekendtgørelse nr. 120 af 28.  

 marts 1985, § 3.
 Nævnet besluttede påny at genoptage sagen til behandling i nævnet, idet  

 der henvises til oplysningerne omkring indretningen af køkkenet i ejendommens  

 underetage.
 Der henvises til boligstøttelovens § 8 samt til Boligstyrelsens cirkulære  

 af 30/8-82, pkt. 5.2 og 5.3.
 Det følger af cirkulæret pkt. 5.2, at boligstøtte kun kan ydes, når  

 boligen er forsynet med køkken med indlagt vand og forsvarligt afløb for  

 spildevand fra køkkenvask, jfr. boligstøttelovens § 8. Et  

 »skabkøkken« eller lignende med kogemulighed og afløb, vil efter  

 omstændighederne være tilstrækkeligt til at opfylde kravet om eget køkken.
Det følger videre af cirkulærets pkt. 5.3, vedrørende  

 bygningsmyndighedernes krav, at boligstøtte også skal ydes til boligtagere i  

 boliger, der opfylder boligstøttelovens kvalitetskrav uanset, at de ikke  

 opfylder bygningsmyndighedernes aktuelle krav til en bolig, sålænge den  

 faktiske benyttelse ikke er bragt til ophør.
Der vil således kunne ydes  

 boligstøtte til en bolig, hvor et eller flere rum af bygningsmyndighederne  

 kun tillades anvendt til andet end beboelse, såfremt boligen opfylder  

 boligstøttelovens krav og sålænge rummet faktisk anvendes til bolig.  

 Opmærksomheden henledes på, at boligstøtte ej heller kan nægtes som følge af,  

 at en bolig, der i sin tid lovligt er opført, ikke længere opfylder de  

 gældende byggetekniske foreskrifter.
Amtsankenævnet har behandlet sagen i et møde afholdt den 2. september 1988  

 og truffet følgende AFGØRELSE:
 Nævnet besluttede på baggrund af de nye oplysninger i sagen vedrørende  

 indretning af et the-køkken med vask og afløb at pålægge kommunen at yde  

 klager boligstøtte til boligen, jfr. boligstøttelovens § 8, såfremt klager  

 efter en beregning skulle være berettiget dertil.
 Det bemærkes, at der er adgang til aktindsigt i overensstemmelse med  

 reglerne i forvaltningsloven og offentlighedsloven.
 Ankevejledning vedlagt til klager.
