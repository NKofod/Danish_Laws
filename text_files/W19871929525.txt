Den udmålte kontanthjælp, herunder med dækning for udgift til  

 opfyldelse af bidragsforpligtelse, oversteg det beløb, der maksimalt kunne  

 udbetales.
Der skulle derfor foretages en reduktion.
 Reduktionen skulle ske ved at samtlige poster, der indgår i  

 beregningen ved udmålingen af hjælpen, reduceres forholdsmæssigt.
(* 1) REDEGØRELSE FOR SAGEN:
B modtog hjælp efter bistandslovens § 37, stk. 2. Den 1. november 1986 indgik B et nyt samlivsforhold og i forbindelse hermed foretog kommunen en omregning af hjælpen.
Ved omregningen udmålte kommunen hjælpen til 6.580 kr.pr.måned, fordelt med 2.703 kr. til dækning af faste udgifter, 2.131 kr. til underhold og 1.746 kr.
 til dækning af B's bidragsforpligtelse til 3 børn.
 Kommunen fandt, at hjælpen højst kunne udgøre et beløb på 6.014 kr.
svarende til dagpenge efter højeste sats, kr. 5.432,- med tillæg af 582 kr. i henhold til bistandslovens § 37, stk. 3, på grund af B's usædvanlig store forsørgerbyrder.
Ved udbetalingen har kommunen tilbageholdt et beløb på 1.746 kr. til dækning af bidragsforpligtelsen.
 AFGØRELSEN, DER KLAGES OVER:
Amtsankenævnet anførte bl.a. i sin afgørelse, at hjælpen højst vil kunne ydes med et beløb svarende til det af kommunen anførte maksimum, men i øvrigt kun indenfor rammerne af B's hidtidige rådighedsbeløb.
Amtsankenævnet fandt, at en reduktion af den udmålte hjælp til dette maksimum skulle ske således, at hjælpen primært skal udbetales med beløb svarende til den udmålte hjælp til dækning af faste udgifter (kr. 2.703) og underhold (kr. 2.131), ialt kr. 4.834. Et eventuelt overskydende beløb anvendes til delvis dækning af bidragspligten vedrørende B's 3 børn.
 KLAGEN TIL ANKESTYRELSEN:
 Kommunen klagede til Ankestyrelsen over amtsankenævnets afgørelse.
Kommunen oplyste, at B's hidtidige leveniveau havde været 5.421 kr., det vil sige et beløb, der er mindre end det tidligere af kommunen benyttede maksimum på 6.014 kr.
I klagen henviste kommunen endvidere til Socialministeriets skrivelse af 26. oktober 1981; i denne skrivelse tilkendegav ministeriet som sin opfattelse, at der skal ske en forholdsmæssig reduktion af samtlige de poster, der indgår i beregningen, når den udmålte hjælp overstiger de fastsatte grænser for hjælpen, og der derfor skal foretages en reduktion af hjælpen til maksimum.
 SUPPLERENDE OPLYSNINGER EFTER ANKEN:
Amtsankenævnet anførte, at principperne i Socialministeriets skrivelse af 26. oktober 1981 er uforenelig med bistandslovens trangsregler og med inddrivelsesloven.
 LOVGRUNDLAG:
 Bistandslovens § 37, stk. 2 og 3.
 ANKESTYRELSENS AFGØRELSE:
I den foreliggende sag, hvor den udmålte hjælp overstiger det beløb, der kan udbetales som maksimum, hvorfor der skal foretages en reduktion af den udmålte hjælp til maksimum, har Ankestyrelsen fundet, at reduktionen skal foretages på den måde, at samtlige poster, der indgår i beregningen ved udmålingen af hjælpen, skal reduceres forholdsmæssigt.
 Ankestyrelsen ændrer således amtsankenævnets afgørelse.
 (* 1) Sammenhold med SM O-087-86.
