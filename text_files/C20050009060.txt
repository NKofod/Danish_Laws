Vejledning  

 om a-kassernes opkrævning af tilbagebetalingsbeløb I bekendtgørelse nr. 996 af 20. oktober 2005 er der  

 fastsat regler om a-kassernes opkrævning af tilbagebetalingsbeløb.
I denne vejledning beskrives bekendtgørelsens regler.
Nogle  

 af reglerne uddybes med nærmere retningslinier.
 Det skal bemærkes, at der sondres mellem opkrævning og  

 inddrivelse.
Ved opkrævning forstås påkrav om betaling, kontrol af om  

 betaling sker samt evt. rykning for betaling.
Opkrævning sker ved a-kassen.
Ved inddrivelse forstås brug af lovgivningens tvangsmidler  

 som f.eks. lønindeholdelse.
Inddrivelse foretages af  

 restanceinddrivelsesmyndigheden,  

 når a-kassen har ret til refusion for det beløb, som skyldneren skal betale  

 tilbage.
 Formålet med bekendtgørelsen og vejledningen er at sikre, at  

 a-kassernes opkrævning efter lov om arbejdsløshedsforsikring m.v. sker  

 effektivt og ensartet over for medlemmerne uanset a-kasse.
 Til § 1.
 Reglernes anvendelsesområde.
 Betegnelsen krav er anvendt i bekendtgørelsen som  

 en samlet betegnelse for de beløb, som skal betales tilbage af medlemmerne.
 Hvis en a-kasse har ret til refusion efter bekendtgørelse om  

 a-kassernes ret til refusion for udbetalte ydelser, kaldes kravet et  

 statskrav.
 Alle krav og statskrav opgøres overfor skyldneren før  

 fradrag af skat, afgifter efter Pensionsbeskatningslovens § 49 A,  

 Arbejdsmarkedets  

 Tillægspension (ATP) og Den Særlige Pensionsopsparing (SP). Krav før fradrag  

 af  

 skat m.v. angives ofte også som (før skat) eller  

 (brutto).
 Der er ens regler for krav og statskrav i §§ 2  9.  

 Hvor der står krav i disse regler, gælder det også for statskrav.  

 Da a-kassen  

 har ret til refusion fra staten, er der skærpede regler for statskrav, jf.  

 §§ 10  

  14.
 Til § 2.
 Renter.
 Der skal kun betales renter, hvis kravet (før skat)  

 er større end højeste dagpenge (før skat) for 4 uger på  

 opgørelsestidspunktet.
A-kassen skal opgøre renterne hurtigst muligt.
Hvis  

 opgørelsen af renterne ikke fremgår af afgørelsen om tilbagebetaling, skal  

 der  

 gives en klagevejledning til opgørelsen.
 Renter af krav skal opgøres uafhængig af evt. renter af  

 efterbetalinger.
 Der skal ikke beregnes renter af dagpenge m.v., der er  

 udbetalt som lån imod overdragelse af kravet som sikkerhed i Lønmodtagernes  

 Garantifond eller dividende fra boet, jf. lov om arbejdsløshedsforsikring  

 § 57, stk. 2.
 Til § 3.
 Pligt til opkrævning.
 § 3 beskriver a-kassernes generelle pligt til  

 hurtig og effektiv opkrævning.
A-kassen skal give en frist for betaling, som ikke bør være  

 længere end 1 måned.
Denne frist kan f.eks. stå i a-kassens afgørelse om  

 tilbagebetaling.
 Krav svarende til op til en uges maksimale dagpenge (før  

 skat) for et fuldtidsforsikret medlem bør som udgangspunkt betales på en  

 gang.  

 Hvis skyldneren har formue, herunder fast ejendom, mulighed for at optage lån  

 eller en indtægt svarende til gennemsnitslønnen for fuldtidsbeskæftigede  

 faglærte  

 arbejdere, bør også større krav betales med det samme.
Bortset fra de tilfælde, hvor sagen skal sendes til  

 restanceinddrivelsesmyndigheden, kan a-kassen midlertidigt stille  

 opkrævningen  

 i bero.
A-kassen skal regelmæssigt gøre forsøg på at opkræve hos skyldneren.
 Pligten til effektiv opkrævning betyder, at a-kassen har  

 pligt til rettidigt at anmelde krav i døds- og konkursboer m.fl.
Krav under en straffesag A-kassen skal gøre kravet gældende under en evt.  

 straffesag  

 mod skyldneren for forholdet.
Hvis a-kassen kun kan fremføre en del af  

 kravet,  

 f.eks. fordi anklagemyndigheden har begrænset tiltalen i forhold til kravet,  

 bør a-kassen tage forbehold om yderligere krav.
Selvom kravet er sendt til  

 restanceinddrivelsesmyndigheden,  

 er det a-kassen, som skal møde frem og gøre kravet gældende under  

 straffesagen.
 Til § 4.
 Transporterklæringer.
 For krav, som vedrører indeværende skatteår, kan  

 a-kassen bruge indeholdt skat til afdrag på kravet.
 For krav, som vedrører afsluttede skatteår, skal a-kassen få  

 skyldneren til at underskrive en transporterklæring med fuldmagt, således at  

 overskydende skat fra tidligere skatteår kan bruges til afdrag på kravet.
Transporten skal anmeldes til notering i Det Centrale Fordringsregister  

 (CFR) under SKAT.
Når der er betalt, skal transporten afmeldes i CFR.
 Til § 5.
 Generelle betingelser for frivilligt forlig.
 Krav svarende til en måneds maksimale dagpenge (før  

 skat) for et fuldtidsforsikret medlem bør som udgangspunkt afvikles i løbet  

 af højst  

 12 måneder.
 A-kassen skal være opmærksom på, at der stilles særlige krav  

 til en afdragsordning, som skal danne grundlag for et medlems genoptagelse  

 efter slettelse på grund af svig m.v., jf. bekendtgørelsen herom.
 Forlig er stempelfri i henhold til lovens § 93.
Hvis skyldnerens økonomiske situation forandrer sig  

 væsentligt, kan betingelserne i et frivilligt forlig tages op til fornyet  

 overvejelse.
Afdragenes størrelse kan både sættes op og ned.
 Til § 6.
 Modregning.
Modregning i den løbende udbetaling af ydelser sker  

 ved, at a-kassen giver skyldneren meddelelse om grundlaget for modregningen  

 og om  

 beløbets størrelse.
Meddelelsen kan evt. gives i et udbetalingsbilag, hvis  

 modregningen tydeligt fremgår.
De betingelser, der i retspraksis (ud fra trangsbeneficiet)  

 er stillet for at kunne modregne i løn o. lign., gælder også for modregning i  

 løbende  

 ydelser.
Reglen forudsætter, at skyldneren loyalt giver de oplysninger, der  

 skal  

 til, for at a-kassen kan udøve dette skøn.
 Til § 7.
 Slettelse som medlem af a-kassen.
 Henvender en skyldner sig til a-kassen, umiddelbart  

 før fristen efter § 7, stk. 2, udløber, kan fristen kortvarigt  

 forlænges,  

 hvis a-kassen vurderer, at skyldneren viser vilje og evne til at afvikle  

 kravet.
 Hvis skyldneren er medlem af en ny a-kasse, er det den tidligere  

 a-kasse, der skal indstille til slettelse.
 Til § 8.
 Medlem af en ny a-kasse.
 Modregning er også omfattet af reglen.
 Til §§ 10 og 11.
 Restanceinddrivelsesmyndigheden.
 Når a-kassen sender sagen til  

 restanceinddrivelsesmyndigheden, skal a-kassen udfylde et særligt skema og  

 vedlægge relevant dokumentation.  

 Skemaet og oplysninger om dokumentation findes på myndighedens hjemmeside.
 Ved overdragelse af fordringer m.v. til inddrivelse i  

 restanceinddrivelsesmyndigheden overtager denne myndighed  

 kreditorbeføjelserne.  

 A-kassen skal derfor straks sende evt. indkaldelser m.v. af betydning for  

 kravet hertil.
 Til §§ 12 og 13.
 Ophør af statskrav.
A-kassen kan afskrive et statskrav, hvis  

 skyldnerens dødsbo udlægges til dækning af begravelsesudgifterne eller  

 afsluttes med bemærkningen  

 ejede intet.
Krav kan også afskrives, hvis de ikke dækkes efter  

 at være  

 rettidigt anmeldt i et dødsbo, der behandles som et gældsfragåelsesbo.
I  

 andre  

 dødsboer hæfter arvingerne for rettidigt anmeldt gæld, og krav kan derfor  

 ikke  

 afskrives.
 Hvis inddrivelsen foretages af restanceinddrivelsesmyndigheden,  

 skal denne foretage de fornødne skridt i sagen, herunder i  

 gældssaneringssager.
 Til § 14.
 A-kassens ansvar for opkrævning af statskrav.
 Hvis et statskrav er ophørt, f. eks. fordi a-kassen  

 ikke  

 har anmeldt kravet rettidigt i skyldnerens dødsbo, er a-kassen ansvarlig for  

 det beløb, som ville være kommet til udlodning, hvis kravet havde været  

 anmeldt  

 inden proklamafristens udløb.
Har a-kassen forsømt sin pligt til regelmæssigt at opkræve ved  

 henvendelse til skyldneren m.m., kan a-kassen pålægges ansvar herfor.
Det  

 samme  

 gælder, hvis statskravet forældes på grund af a-kassens passivitet, manglende  

 sagsanlæg m.v.
