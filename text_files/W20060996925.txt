 En  

 lønmodtager havde søgt om ændring af antallet af feriedage for optjeningsåret  

 2005.
 Lønmodtageren  

 havde været ansat som timelønnet i 10 måneder i 2005, hvor hun havde haft  

 timer  

 i samtlige måneder.
 Ankenævnet  

 fandt, at ansøgeren havde optjent 20,8 feriedage i optjeningsåret 2005.  

 Antallet af feriedage kunne ikke ændres.
Ankenævnet  

 lagde vægt på, at det følger af ferielovens § 7 og bekendtgørelsens § 2, at  

 en  

 lønmodtager optjener ret til 2,08 dages betalt ferie for hver måneds  

 beskæftigelse i et kalenderår.
Dette gælder, uanset om der har været tale om  

 deltidsbeskæftigelse og uanset omfanget heraf.
 Da  

 ansøgeren havde været ansat i 10 måneder i 2005, hvor hun havde haft timer i  

 samtlige måneder, havde hun derfor optjent ret til 20,8 feriedage i  

 optjeningsåret 2005.
 Ankenævnet  

 kunne ikke dispensere fra loven.
Ændring  

 af antallet af optjente feriedage Ankenævnet har behandlet Deres klage på møde den 20.  

 september 2006.
Nævnet traf denne A F G Ø R E L S E De har optjent 20,8 feriedage i optjeningsåret 2005 ved  

 XX.
 Antallet af feriedage kan ikke ændres.
 Nævnet tiltræder således direktoratets afgørelse af 16.  

 marts 2005.
B E G R  

 U N D E L S E Ankenævnet har lagt til grund, at   

 	  

 De har været ansat som  

 timelønnet ved XX i 10 måneder i 2005, hvor De har haft timer i samtlige  

 måneder.
Ankenævnet har lagt vægt på, at det følger af  

 ferielovens § 7 og bekendtgørelsens § 2, at en lønmodtager optjener ret til  

 2,08 dages betalt ferie for hver måneds beskæftigelse i et kalenderår.
Dette  

 gælder, uanset om der har været tale om deltidsbeskæftigelse og uanset  

 omfanget  

 heraf.
 Hvor meget betalt ferie en lønmodtager har ret til at  

 holde i et ferieår, afhænger således af, hvor mange måneder og dage  

 lønmodtageren har været ansat hos en arbejdsgiver i løbet af optjeningsåret.  

 Hvor mange timer en lønmodtager har arbejdet, er uden betydning for, hvor  

 meget  

 ferie der optjenes i en ansættelsesperiode, idet det afgørende er, hvor længe  

 lønmodtageren har været i et ansættelsesforhold i løbet af optjeningsåret.
 Da De har været ansat ved XX i 10 måneder i 2005, hvor  

 De har haft timer i samtlige måneder, har De derfor optjent ret til 20,8  

 feriedage i optjeningsåret 2005.
 Ankenævnet kan ikke dispensere fra loven.
 For så vidt angår Deres bemærkninger i klagen henvises  

 til det af direktoratet anførte i oversendelsesbrevet.
 Ankenævnet henviser til § 7, stk. 1 i ferieloven, jf.  

 lovbekendtgørelse nr. 407 af 28. maj 2004 og § 2, i bekendtgørelse nr. 1034  

 af  

 20. november 2000 om ferie.
